{
    "maqras": [
        {
            "chapter": 59,
            "verse": 11,
            "text": "kya tumane un logon ko nahin dekha jinhonne kapataachaar kee neeti apanaee hain, ve apane kitaabavaale un bhaiyon se, jo inakaar kee neeti apanae hue hai, kahate hai, \"yadi tumhen nikaala gaya to ham bhee avashy hee tumhaare saath nikal jaenge aur tumhaare maamale mein kisee kee baat kabhee bhee nahin maanenge. aur yadi tumase yuddh kiya gaya to ham avashy tumhaaree sahaayata karenge.\" kintu allaah gavaahee deta hai ki ve bilakul jhoothe hai"
        },
        {
            "chapter": 59,
            "verse": 12,
            "text": "yadi ve nikaale gae to ve unake saath nahin nikalenge aur yadi unase yuddh hua to ve unakee sahaayata kadaapi na karenge aur yadi unakee sahaayata karen bhee to peeth phenr jaenge. phir unhen koee sahaayata praapt na hogee"
        },
        {
            "chapter": 59,
            "verse": 13,
            "text": "unake dilon mein allaah se badhakar tumhaara bhay samaaya hua hai. yah isalie ki ve aise log hai jo samajhate nahin"
        },
        {
            "chapter": 59,
            "verse": 14,
            "text": "ve ikatthe hokar bhee tumase (khule maidaan mein) nahin ladege, qilaaband bastiyon ya deevaaron ke peechh hon to yah aur baat hai. unakee aapas mein sakht ladaee hai. tum unhen ikattha samajhate ho! haalaanki unake dil phate hue hai. yah isalie ki ve aise log hai jo buddhi se kaam nahin lete"
        },
        {
            "chapter": 59,
            "verse": 15,
            "text": "unakee haalat unheen logon jaisee hai jo unase pahale nikat kaal mein apane kie ke vabaal ka maza chakh chuke hai, aur unake lie dukhad yaatana bhee hai"
        },
        {
            "chapter": 59,
            "verse": 16,
            "text": "inakee misaal shaitaan jaisee hai ki jab usane manushy se kaha, \"qufr kar!\" phir jab vah kufr kar baitha to kahane laga, \"main tumhaaree zimmedaaree se baree hoon. main to saare sansaar ke rab allaah se darata hoon."
        },
        {
            "chapter": 59,
            "verse": 17,
            "text": "phir un donon ka parinaam yah hua ki donon aag mein gae, jahaan sadaiv rahenge. aur zaalimon ka yahee badala hai"
        },
        {
            "chapter": 59,
            "verse": 18,
            "text": "ai eemaan laanevaalo! allaah ka dar rakho. aur pratyek vyakti ko yah dekhana chaahie ki usane kal ke lie kya bheja hai. aur allaah ka dar rakho. jo kuchh bhee tum karate ho nishchay hee allaah usakee pooree khabar rakhata hai"
        },
        {
            "chapter": 59,
            "verse": 19,
            "text": "aur un logon kee tarah na ho jaana jinhonne allaah ko bhula diya. to usane bhee aisa kiya ki ve svayan apane aapako bhool baithe. vahee avagyaakaaree hai"
        },
        {
            "chapter": 59,
            "verse": 20,
            "text": "aagavaale aur baagavaale (jahannamavaale aur jannatavaale) kabhee samaan nahin ho sakate. baagavaale hee safal hai"
        },
        {
            "chapter": 59,
            "verse": 21,
            "text": "yadi hamane is quraan ko kisee parvat par bhee utaar diya hota to tum avashy dekhate ki allaah ke bhay se vah daba hua aur phata jaata hai. ye mishaalen logon ke lie ham isalie pesh karate hai ki ve soch-vichaar karen"
        },
        {
            "chapter": 59,
            "verse": 22,
            "text": "vahee allaah hai jisake siva koee poojy-prabhu nahin, paroksh aur pratyaksh ko jaanata hai. vah bada krpaasheel, atyant dayaavaan hai"
        },
        {
            "chapter": 59,
            "verse": 23,
            "text": "vahee allaah hai jisake siva koee poojy nahin. baadashaah hai atyant pavitr, sarvatha salaamatee, nishchintata pradaan karanevaala, sanrakshak, prabhutvashaalee, prabhaavashaalee (tute hue ko jodanevaala), apanee badaee prakat karanevaala. mahaan aur uchch hai allaah us shirk se jo ve karate hai"
        },
        {
            "chapter": 59,
            "verse": 24,
            "text": "vahee allaah hai jo sanrachana ka praaroopak hai, astitv pradaan karanevaala, roop denevaala hai. usee ke lie achchhe naam hai. jo cheez bhee aakaashon aur dharatee mein hai, usee kee tasabeeh kar rahee hai. aur vah prabhutvashaalee, tatvadarshee hai"
        },
        {
            "chapter": 60,
            "verse": 1,
            "text": "ai eemaan laanevaalo! yadi tum mere maarg mein jihaad ke lie aur meree prasannata kee talaash mein nikale ho to mere shatruon aur apane shatruon ko mitr na banao ki unake prati prem dikhaon, jabaki tumhaare paas jo saty aaya hai usaka ve inakaar kar chuke hai. ve rasool ko aur tumhen isalie nirvaasit karate hai ki tum apane rab - allaah par eemaan lae ho. tum gupt roop se unase mitrata kee baaten karate ho. haalaanki main bhalee-bhaanti jaanata hoon jo kuchh tum chhipaate ho aur vyakt karate ho. aur jo koee bhee tumamen se bhatak gaya"
        },
        {
            "chapter": 60,
            "verse": 2,
            "text": "yadi ve tumhen pa jaen to tumhaare shatru ho jaen aur kasht pahunchaane ke lie tumapar haath aur zabaan chalaen. ve to chaahate hai ki kaash! tum bhee inakaar karanevaale ho jao"
        },
        {
            "chapter": 60,
            "verse": 3,
            "text": "qiyaamat ke din tumhaaree naatedaariyaan kadaapi tumhen laabh na pahunchaengee aur na tumhaaree santaan hee. us din vah (allaah) tumhaare beech judaee daal dega. jo kuchh bhee tum karate ho allaah use dekh raha hota hai"
        },
        {
            "chapter": 60,
            "verse": 4,
            "text": "tum logon ke lie ibaraaheem mein aur un logon mein jo usake saath the achchha aadarsh hai, jabaki unhonne apanee qaum ke logon se kah diya ki \"ham tumase aur allaah se hatakar jinhen tum poojate ho unase virakt hai. hamane tumhaara inakaar kiya aur hamaare aur tumhaare beech sadaiv ke lie vair aur vidvesh prakat ho chuka jab tak akele allaah par tum eemaan na lao.\" ioobaraaheem ka apane baap se yah kahana apavaad hai ki \"main aapake lie kshama kee praarthana avashy karoonga, yadyapi allaah ke muqaabale mein aapake lie main kisee cheez par adhikaar nahin rakhata.\" \"ai hamaare rab! hamane tujhee par bharosa kiya aur teree hee or rujoo hue aur teree hee or ant mein lautana hain."
        },
        {
            "chapter": 60,
            "verse": 5,
            "text": "ai hamaare rab! hamen inakaar karanevaalon ke lie fitana na bana aur ai hamaare rab! hamen kshama kar de. nishchay hee too prabhutvashaalee, tatvadarshee hai."
        },
        {
            "chapter": 60,
            "verse": 6,
            "text": "nishchay hee tumhaare lie unamen achchha aadarsh hai aur har us vyakti ke lie jo allaah aur antim din kee aasha rakhata ho. aur jo koee munh phere to allaah to nisprh, apane aap mein svayan prashansit hai"
        }
    ]
}
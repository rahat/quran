{
    "maqras": [
        {
            "chapter": 6,
            "verse": 141,
            "text": "aur vahee hai jisane baag paida kie; kuchh jaaliyon par chadhae jaate hai aur kuchh nahin chadhae jaate aur khajoor aur khetee bhee jinakee paidaavaar vibhinn prakaar kee hotee hai, aur zaitoon aur anaar jo ek-doosare se milate-julate bhee hai aur nahin bhee milate hai. jab vah phal de, to usaka phal khao aur usaka haq ada karo jo us (fasal) kee kataee ke din vaajib hota hai. aur had se aage na badho, kyonki vah had se aage badhanevaalon ko pasand nahin karata"
        },
        {
            "chapter": 6,
            "verse": 142,
            "text": "aur chaupaayon mein se kuchh bojh uthaanevaale bade aur kuchh chhote jaanavar paida kie. allaah ne jo kuchh tumhen diya hai, usamen se khao aur shaitaan ke qadamon par na chalo. nishchay hee vah tumhaara khula hua shatru hai"
        },
        {
            "chapter": 6,
            "verse": 143,
            "text": "aath nar-maada paida kie - do bhed kee jaati se aur do bakaree kee jaati se - kaho, \"kya usane donon nar haraam kie hai ya donon maada ko? ya usako jo in donon maada ke pet mein ho? kisee gyaan ke aadhaar par mujhe batao, yadi tum sachche ho."
        },
        {
            "chapter": 6,
            "verse": 144,
            "text": "aur do oont kee jaati se aur do gaay kee jaati se, kaho, \"kya usane donon nar haraam kie hai ya donon maada ko? ya usako jo in donon maada ke pet mein ho? ya, tum upasthit the, jab allaah ne tumhen isaka aadesh diya tha? phir us vyakti se badhakar atyaachaaree kaun hoga jo logon ko pathabhrasht karane ke lie agyaanata-poorvak allaah par jhooth ghade? nishchay hee, allaah atyaachaaree logon ko maarg nahin dikhaata."
        },
        {
            "chapter": 6,
            "verse": 145,
            "text": "kah do, \"jo kuchh meree or prakaashana kee gaee hai, usamen to main nahin paata ki kisee khaanevaale par usaka koee khaana haraam kiya gaya ho, sivaay isake lie vah muradaar ho, yah bahata hua rakt ho ya ,suar ka maans ho - ki vah nishchay hee naapaak hai - ya vah cheez jo maryaada se hatee huee ho, jisapar allaah ke atirikt kisee aur ka naam liya gaya ho. isapar bhee jo bahut vivash aur laachaar ho jae; parantu vah avagyaakaaree na ho aur na had se aage badhanevaala ho, to nishchay hee tumhaara rab atyant kshamaasheel, dayaabaan hai."
        },
        {
            "chapter": 6,
            "verse": 146,
            "text": "aur un logon ke lie jo yahoodee hue hamane naakhoonavaala jaanavar haraam kiya aur gaay aur bakaree mein se in donon kee charabiyaan unake lie haraam kar dee theen, sivaay us (charbee) ke jo un donon kee peethon ya aankhon se lagee huee ya haddee se milee huee ho. yah baat dhyaan mein rakho. hamane unhen unakee sarakashee ka badala diya tha aur nishchay hee ham sachche hai"
        },
        {
            "chapter": 6,
            "verse": 147,
            "text": "phir yadi ve tumhen jhuthalaen to kah do, \"tumhaara rab vyaapak dayaalutaavaala hai aur aparaadhiyon se usakee yaatana nahin phiratee."
        },
        {
            "chapter": 6,
            "verse": 148,
            "text": "bahudevavaadee kahenge, \"yadi allaah chaahata to na ham saajheedaar thaharaate aur na hamaare poorvaj hee; aur na ham kisee cheez ko (bina allaah ke aadesh ke) haraam thaharaate.\" aise hee unase pahale ke logon ne bhee jhuthalaaya tha, yahaan tak kee unhen hamaaree yaatana ka maza chakhana pada. kaho, \"kya tumhaare paas koee gyaan hai ki use hamaare paas pesh karo? tum log keval gumaan par chalate ho aur nire atakal se kaam lete ho."
        },
        {
            "chapter": 6,
            "verse": 149,
            "text": "kah do, \"poorn tark to allaah hee ka hai. atah yadi vah chaahata to tum sabako seedha maarg dikha deta."
        },
        {
            "chapter": 6,
            "verse": 150,
            "text": "kah do, \"apane un gavaahon ko lao, jo isakee gavaahee den ki allaah ne ise haraam kiya hai.\" phir yadi ve gavaahee den to tum unake saath gavaahee na dena, aur un logon kee ichchhaon ka anusaran na karana jinhonne hamaaree aayaton ko jhuthalaaya aur jo aakhirat ko nahin maanate aur (jinaka) haal yah hai ki ve doosaro ko apane rab ke samakaksh thaharaate hai"
        }
    ]
}
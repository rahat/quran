{
    "maqras": [
        {
            "chapter": 7,
            "verse": 171,
            "text": "aur yaad karo jab hamane parvat ko hilaaya, jo unake oopar tha. maano vah koee chhatr ho aur ve samajhe ki bas vah unapar gira hee chaahata hai, \"thaamo mazabootee se, jo kuchh hamane diya hai. aur jo kuchh usamen hai use yaad rakho, taaki tum bach sako."
        },
        {
            "chapter": 7,
            "verse": 172,
            "text": "aur yaad karo jab tumhaare rab ne aadam kee santaan se (arthaat unakee peethon se) unakee santati nikaalee aur unhen svayan unake oopar gavaah banaaya ki \"kya main tumhaara rab nahin hoon?\" bole, \"kyon nahin, ham gavaah hai.\" aisa isalie kiya ki tum qiyaamat ke din kaheen yah na kahane lago ki \"hamen to isakee khabar hee na thee."
        },
        {
            "chapter": 7,
            "verse": 173,
            "text": "ya kaho ki \"(allaah ke saath) saajhee to pahale hamaare baap-daada ne kiya. ham to usake pashchaat unakee santati mein hue hai. to kya too hamen usapar vinasht karega jo kuchh mithyaachaariyon ne kiya hai"
        },
        {
            "chapter": 7,
            "verse": 174,
            "text": "is prakaar sthiti ke anukool aayaten prastut karate hai. aur shaayad ki ve palat aaen"
        },
        {
            "chapter": 7,
            "verse": 175,
            "text": "aur unhen us vyakti ka haal sunao jise hamane apanee aayaten pradaan kee kintu vah unase nikal bhaaga. phir shaitaan ne use apane peechhe laga liya. antatah vah pathabhrasht aur vinasht hokar raha"
        },
        {
            "chapter": 7,
            "verse": 176,
            "text": "yadi ham chaahate to in aayaton ke dvaara use uchchata pradaan karate, kintu vah to dharatee ke saath lag gaya aur apanee ichchha ke peechhe chala. atah usakee misaal kutte jaisee hai ki yadi tum usapar aakshep karo tab bhee vah zabaan latakae rahe ya yadi tum use chhod do tab bhee vah zabaan latakae hee rahe. yahee misaal un logon kee hai, jinhonne hamaaree aayaton ko jhuthalaaya, to tum vrttaant sunaate raho, kadaachit ve soch-vichaar kar saken"
        },
        {
            "chapter": 7,
            "verse": 177,
            "text": "bure hai misaal kee drshti se ve log, jinhonne hamaaree aayaton ko jhuthalaaya aur ve svayan apane hee oopar atyaachaar karate rahe"
        },
        {
            "chapter": 7,
            "verse": 178,
            "text": "jise allaah maarg dikhae vahee seedha maarg paanevaala hai aur jise vah maarg se vanchit rakhe, to aise hee log ghaate mein padanevaale hain"
        },
        {
            "chapter": 7,
            "verse": 179,
            "text": "nishchay hee hamane bahut-se jinnon aur manushyon ko jahannam hee ke lie phaila rakha hai. unake paas dil hai jinase ve samajhate nahin, unake paas aankhen hai jinase ve dekhate nahin; unake paas kaan hai jinase ve sunate nahin. ve pashuon kee tarah hai, balki ve unase bhee adhik pathabhrasht hai. vahee log hai jo gafalat mein pade hue hai"
        },
        {
            "chapter": 7,
            "verse": 180,
            "text": "achchhe naam allaah hee ke hai. to tum unheen ke dvaara use pukaaro aur un logon ko chhodo jo usake naamon ke sambandh mein kutilata grahan karate hai. jo kuchh ve karate hai, usaka badala ve paakar rahenge"
        },
        {
            "chapter": 7,
            "verse": 181,
            "text": "hamaare paida kie praaniyon mein kuchh log aise bhee hai jo haq ke anusaar maarg dikhaate aur usee ke anusaar nyaay karate hai"
        },
        {
            "chapter": 7,
            "verse": 182,
            "text": "rahe ve log jinhonne hamaaree aayaton ko jhuthalaaya, ham unhen kramashah tabaahee kee or le jaenge, aise tareeqe se jise ve jaanate nahin"
        },
        {
            "chapter": 7,
            "verse": 183,
            "text": "main to unhen dheel die ja raha hoon. nishchay hee meree chaal atyant sudrdh hai"
        },
        {
            "chapter": 7,
            "verse": 184,
            "text": "kya un logon ne vichaar nahin kiya? unake saathee ko koee unmaad nahin. vah to bas ek saaf-saaf sachet karanevaala hai"
        },
        {
            "chapter": 7,
            "verse": 185,
            "text": "ya kya unhonne aakaashon aur dharatee ke raajy par aur jo cheez bhee allaah ne paida kee hai usapar drshti nahin daalee, aur is baat par ki kadaachit unakee avadhi nikat aa lagee ho? phir aakhir isake baad ab kaun-see baat ho sakatee hai, jisapar ve eemaan laenge"
        },
        {
            "chapter": 7,
            "verse": 186,
            "text": "jise allaah maarg se vanchit rakhe usake lie koee maargadarshak nahin. vah to to unhen unakee sarakashee hee mein bhatakata hua chhod raha hai"
        },
        {
            "chapter": 7,
            "verse": 187,
            "text": "tumase us ghadee (qiyaamat) ke vishay mein poochhate hai ki vah kab aaegee? kah do, \"usaka gyaan mere rab hee ke paas hai. atah vahee use usake samay par prakat karega. vah aakaashon aur dharatee mein bojhil ho gaee hai - bas achaanak hee vah tumapar aa jaegee.\" ve tumase poochhate hai maano tum usake vishay mein bhalee-bhaanti jaanate ho. kah do, \"usaka gyaan to bas allaah hee ke paas hai - kintu adhikaansh log nahin jaanate."
        },
        {
            "chapter": 7,
            "verse": 188,
            "text": "kaho, \"main apane lie na to laabh ka adhikaar rakhata hoon aur na haani ka,balki allaah hee kee ichchha kriyaanvit hai. yadi mujhe paroksh (gaib) ka gyaan hota to bahut-see bhalaee samet leta aur mujhe kabhee koee haani na pahunchatee. main to bas sachet karanevaala hoon, un logon ke lie jo eemaan laen."
        }
    ]
}
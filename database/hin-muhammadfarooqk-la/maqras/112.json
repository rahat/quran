{
    "maqras": [
        {
            "chapter": 16,
            "verse": 111,
            "text": "jis din pratyek vyakti apanee aur pratyek vyakti ko jo kuchh usane kiya hoga, usaka poora-poora badala chuka diya jaega, aur unapar kuchh bhee atyaachaar na hoga"
        },
        {
            "chapter": 16,
            "verse": 112,
            "text": "allaah ne ek misaal bayaan kee hai: ek bastee thee jo nishchint aur santusht thee. har jagah se usakee rozee prachurata ke saath chalee aa rahee thee ki vah allaah kee nematon ke prati akrtagyata dikhaane lagee. tab allaah ne usake nivaasiyon ko unakee karatooton ke badale mein bhookh ka maza chakhaaya aur bhay ka vastr pahanaaya"
        },
        {
            "chapter": 16,
            "verse": 113,
            "text": "unake paas unheen mein se ek rasool aaya. kintu unhonne use jhuthala diya. antatah yaatana ne unhen is dasha mein aa liya ki ve atyaachaaree the"
        },
        {
            "chapter": 16,
            "verse": 114,
            "text": "atah jo kuchh allaah ne tumhen halaal-paak rozee dee hai use khao aur allaah kee nemat ke prati krtagyata dikhao, yadi tum usee ko svaamee maanate ho"
        },
        {
            "chapter": 16,
            "verse": 115,
            "text": "usane to tumapar keval murdaar, rakt, suar ka maans aur jisapar allaah ke siva kisee aur ka naam liya gaya ho, haraam thaharaaya hai. phir yadi koee is prakaar vivash ho jae ki na to usakee lalak ho aur na vah had se aage badhanevaala ho to nishchay hee allaah bada kshamaasheel, dayaavaan hai"
        },
        {
            "chapter": 16,
            "verse": 116,
            "text": "aur apanee zabaanon ke bayaan kie hue jhooth ke aadhaar par yah na kaha karo, \"yah halaal hai aur yah haraam hai,\" taaki is tarah allaah par jhooth aaropit karo. jo log allaah se sambaddh karake jhooth ghadate hai, ve kadaapi saphal honevaale nahin"
        },
        {
            "chapter": 16,
            "verse": 117,
            "text": "yah upabhog thoda hai, unake lie vaastav mein to dukhad yaatana hai"
        },
        {
            "chapter": 16,
            "verse": 118,
            "text": "jo yahoodee hai unapar ham pahale ve cheeze haraam kar chuke hai jinaka ullekh hamane tumase kiya. unapar to atyaachaar hamane nahin kiya, balki ve svayan hee apane oopar atyaachaar karate rahe"
        },
        {
            "chapter": 16,
            "verse": 119,
            "text": "phir tumhaara rab unake lie jinhonne agyaanavash bura karm kiya, phir isake baad tauba karake sudhaar kar liya, to nishchay hee tumhaara rab isake pashchaat bada kshamaasheel, atyant dayaavaan hai"
        },
        {
            "chapter": 16,
            "verse": 120,
            "text": "nishchay hee ibaraaheem kee sthiti ek samudaay kee thee. vah allaah ka aagyaakaaree aur usakee or ekaagr tha. vah koee bahudevavaadee na tha"
        },
        {
            "chapter": 16,
            "verse": 121,
            "text": "vah usake (allaah ke) udaar anugrahon ke prati krtagyata dikhalaanevaala tha. allaah ne use chun liya aur use seedhe maarg par chalaaya"
        },
        {
            "chapter": 16,
            "verse": 122,
            "text": "aur hamane use duniya mein bhee bhalaee dee aur aakhirat mein bhee vah achchhe poornakaam logon me se hoga"
        },
        {
            "chapter": 16,
            "verse": 123,
            "text": "phir ab hamane tumhaaree or prakaashana kee, \"ibaraaheem ke tareeqe par chalo, jo bilakul ek or ka ho gaya tha aur bahudevavaadiyon mein se na tha."
        },
        {
            "chapter": 16,
            "verse": 124,
            "text": "sabt to keval un logon par laagoo hua tha jinhonne usake vishay mein vibhed kiya tha. nishchay hee tumhaara rab unake beech qiyaamat ke din usaka faisala kar dega, jisamen ve vibhed karate rahe hai"
        },
        {
            "chapter": 16,
            "verse": 125,
            "text": "apane rab ke maarg kee or tatvadarshita aur sadupadesh ke saath bulao aur unase aise dhang se vaad vivaad karo jo uttam ho. tumhaara rab use bhalee-bhaanti jaanata hai jo usake maarg se bhatak gaya aur vah unhen bhee bhalee-bhaanti jaanata hai jo maarg par hai"
        },
        {
            "chapter": 16,
            "verse": 126,
            "text": "aur yadi tum badala lo to utana hee jitana tumhen kasht pahuncha ho, kintu yadi tum sabr karo to nishchay hee yah sabr karanevaalon ke lie zyaada achchha hai"
        },
        {
            "chapter": 16,
            "verse": 127,
            "text": "sabr se kaam lo - aur tumhaara sabr allaah hee se sambaddh hai - aur un par dukhee na ho aur na usase dil tang ho jo chaalen ve chalate hai"
        },
        {
            "chapter": 16,
            "verse": 128,
            "text": "nishchay hee, allaah unake saath hai jo dar rakhate hai aur jo uttamakaar hai"
        }
    ]
}
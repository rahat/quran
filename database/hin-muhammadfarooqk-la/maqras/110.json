{
    "maqras": [
        {
            "chapter": 16,
            "verse": 75,
            "text": "allaah ne ek misaal pesh kee hai: ek gulaam hai, jisapar doosare ka adhikaar hai, use kisee cheez par adhikaar praapt nahin. isake vipareet ek vah vyakti hai, jise hamane apanee or se achchhee rozee pradaan kee hai, phir vah usamen se khule aur chhipe kharch karata hai. to kya ve paraspar samaan hai? prashansa allaah ke lie hai! kintu unamen adhikatar log jaanate nahin"
        },
        {
            "chapter": 16,
            "verse": 76,
            "text": "allaah ne ek aur misaal pesh kee hai: do vyakti hai. unamen se ek goonga hai. kisee cheez par use adhikaar praapt nahin. vah apane svaamee par ek bojh hai - use vah jahaan bhejata hai, kuchh bhala karake nahin laata. kya vah aur jo nyaay ka aadesh deta hai aur svayan bhee seedhe maarg par hai vah, samaan ho sakate hai"
        },
        {
            "chapter": 16,
            "verse": 77,
            "text": "aakaashon aur dharatee ke rahasyon ka sambandh allaah hee se hai. aur us qiyaamat kee ghadee ka maamala to bas aisa hai jaise aankhon ka jhapakana ya vah isase bhee adhik nikat hai. nishchay hee allaah ko har cheez kee saamarthy praaptee hai"
        },
        {
            "chapter": 16,
            "verse": 78,
            "text": "allaah ne tumhen tumhaaree maano ke pet se is dasha mein nikaala ki tum kuchh jaanate na the. usane tumhen kaan, aankhen aur dil die, taaki tum krtagyata dikhalao"
        },
        {
            "chapter": 16,
            "verse": 79,
            "text": "kya unhonne pakshiyon ko nabh mandal mein vasheebhoot nahin dekha? unhen to bas allaah hee thaamen hue hota hai. nishchay hee isamen un logon ke lie kitanee hee nishaaniyaan hai jo eemaan laen"
        },
        {
            "chapter": 16,
            "verse": 80,
            "text": "aur allaah ne tumhaare gharon ko tumhaare lie tikane kee jagah banaaya hai aur jaanavaron kee khaalon se bhee tumhaare lie ghar banae - jinhen tum apanee yaatra ke din aur apane thaharane ke din halka-phulaka paate ho - aur ek avadhi ke lie unake oon, unake lomacharm aur unake baalon se kitane hee saamaan aur baratane kee cheeze banaee"
        },
        {
            "chapter": 16,
            "verse": 81,
            "text": "aur allaah ne tumhaare lie apanee paida kee huee cheezon se chhaanvon ka prabandh kiya aur pahaado mein tumhaare lie chhipane ke sthaan banae aur tumhen libaas die jo garmee se bachaate hai aur kuchh any vastr bhee die jo tumhaaree ladaee mein tumhaare lie bachaav ka kaam karate hai. is prakaar vah tumapar apanee nemat pooree karata hai, taaki tum aagyaakaaree bano"
        },
        {
            "chapter": 16,
            "verse": 82,
            "text": "phir yadi ve munh modate hai to tumhaara daayitv to keval saaf-saaf sandesh pahuncha dena hai"
        },
        {
            "chapter": 16,
            "verse": 83,
            "text": "ve allaah kee nemat ko pahachaanate hai, phir usaka inakaar karate hai aur unamen adhikatar to akrtagy hai"
        },
        {
            "chapter": 16,
            "verse": 84,
            "text": "yaad karo jis din ham har samudaay mein se ek gavaah khada karenge, phir jinhonne inakaar kiya hoga unhen koee anumati praapt na hogee. aur na unhen isaka avasar hee diya jaega ve use raazee kar len"
        },
        {
            "chapter": 16,
            "verse": 85,
            "text": "aur jab ve log jinhonne atyaachaar kiya, yaatana dekh lenge to na vah unake lie halakee kee jaegee aur na unhen muhalat hee milegee"
        },
        {
            "chapter": 16,
            "verse": 86,
            "text": "aur jab ve log jinhonne shirk kiya apane thaharae hue saajheedaaron ko dekhenge to kahenge, \"hamaare rab! yahee hamaare ve saajheedaar hai jinhen ham tujhase hatakar pukaarate the.\" isapar ve unakee or baat phenk maarenge ki \"tum bilakul jhoothe ho."
        },
        {
            "chapter": 16,
            "verse": 87,
            "text": "us din ve allaah ke aage aagyaakaaree evan vasheebhoot hokar aa padege. aur jo kuchh ve ghada karate the vah sab unase khokar rah jaega"
        },
        {
            "chapter": 16,
            "verse": 88,
            "text": "jin logon ne inakaar kiya aur allaah ke maarg se roka unake lie ham yaatana par yaatana badhaate rahenge, us bigaad ke badale mein jo ve paida karate rahe"
        },
        {
            "chapter": 16,
            "verse": 89,
            "text": "aur us samay ko yaad karo jab ham har samudaay mein svayan usake apane logon mein se ek gavaah unapar niyukt karake bhej rahe the aur (isee reeti ke anusaar) tumhen in logon par gavaah niyukt karake lae. hamane tumapar kitaab avatarit kee har cheez ko kholakar bayaan karane ke lie aur muslim (aagyaakaariyon) ke lie maargadarshan, dayaaluta aur shubh soochana ke roop mein"
        }
    ]
}
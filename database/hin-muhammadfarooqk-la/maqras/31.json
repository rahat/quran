{
    "maqras": [
        {
            "chapter": 4,
            "verse": 1,
            "text": "ai logon! apane rab ka dar rakhon, jisane tumako ek jeev se paida kiya aur usee jaati ka usake lie joda paida kiya aur un donon se bahut-se purush aur striyaan phaila dee. allaah ka dar rakho, jisaka vaasta dekar tum ek-doosare ke saamane maangen rakhate ho. aur naate-rishton ka bhee tumhen khayaal rakhana hain. nishchay hee allaah tumhaaree nigaraanee kar raha hain"
        },
        {
            "chapter": 4,
            "verse": 2,
            "text": "aur anaathon ko unaka maal de do aur buree cheez ko achchhee cheez se na badalo, aur na unake maal ko apane maal ke saath milaakar kha jao. yah bahut bada gunaah hain"
        },
        {
            "chapter": 4,
            "verse": 3,
            "text": "aur yadi tumhen aashanka ho ki tum anaathon (anaath ladakiyon) ke prati nyaay na kar sakoge to unamen se, jo tumhen pasand hon, do-do ya teen-teen ya chaar-chaar se vivaah kar lo. kintu yadi tumhen aashanka ho ki tum unake saath ek jaisa vyavahaar na kar sakonge, to phir ek hee par bas karo, ya us stree (laundee) par jo tumhaare qabze mein aaee ho, usee par bas karo. isamen tumhaare nyaay se na hatane kee adhik sambhaavana hai"
        },
        {
            "chapter": 4,
            "verse": 4,
            "text": "aur striyon ko unake mahra khushee se ada karo. haan, yadi ve apanee khushee se usamen se tumhaare lie chhod de to use tum achchha aur paak samajhakar khao"
        },
        {
            "chapter": 4,
            "verse": 5,
            "text": "aur apane maal, jise allaah ne tumhaare lie jeevan-yaapan ka saadhan banaaya hai, besamajh logon ko na do. unhen usamen se khilaate aur pahanaate raho aur unase bhalee baat kaho"
        },
        {
            "chapter": 4,
            "verse": 6,
            "text": "aur anaathon ko jaanchate raho, yahaan tak ki jab ve vivaah kee avastha ko pahunch jaen, to phir yadi tum dekho ki unamen soojh-boojh aa gaee hai, to unake maal unhen saump do, aur is bhay se ki kaheen ve bade na ho jaen tum unake maal anuchit roop se udaakar aur jaldee karake na khao. aur jo dhanavaan ho, use to (is maal se) se bachana hee chaahie. haan, jo nirdhan ho, vah uchit reeti se kuchh kha sakata hai. phir jab unake maal unhen saumpane lago, to unakee maujoodagee mein gavaah bana lo. hisaab lene ke lie allaah kaafee hai"
        },
        {
            "chapter": 4,
            "verse": 7,
            "text": "purushon ka us maal mein ek hissa hai jo maan-baap aur naatedaaron ne chhoda ho; aur striyon ka bhee us maal mein ek hissa hai jo maal maan-baap aur naatedaaron ne chhoda ho - chaah vah thoda ho ya adhik ho - yah hissa nishchit kiya hua hai"
        },
        {
            "chapter": 4,
            "verse": 8,
            "text": "aur jab baantane ke samay naatedaar aur anaath aur muhataaj upasthit ho to unhen bhee usamen se (unaka hissa) de do aur unase bhalee baat karo"
        },
        {
            "chapter": 4,
            "verse": 9,
            "text": "aur logon ko darana chaahie ki yadi ve svayan apane peechhe apane nirbal bachche chhodate to unhen un bachchon ke vishay mein kitana bhay hota. to phir unhen allaah se darana chaahie aur theek seedhee baat kahanee chaahie"
        },
        {
            "chapter": 4,
            "verse": 10,
            "text": "jo log anaathon ke maal anyaay ke saath khaate hai, vaastav mein ve apane pet aag se bharate hai, aur ve avashy bhadakatee huee aag mein padege"
        },
        {
            "chapter": 4,
            "verse": 11,
            "text": "allaah tumhaaree santaan ke vishay mein tumhen aadesh deta hai ki do betiyon ke hisse ke baraabar ek bete ka hissa hoga; aur yadi do se adhik betiyaan hee ho to unaka hissa chhodee huee sampatti ka do tihaee hai. aur yadi vah akelee ho to usake lie aadha hai. aur yadi maranevaale kee santaan ho jo usake maan-baap mein se pratyek ka usake chhode hue maal ka chhatha hissa hai. aur yadi vah nissantaan ho aur usake maan-baap hee usake vaaris hon, to usakee maan ka hissa tihaee hoga. aur yadi usake bhaee bhee ho, to usaka maan ka chhatha hissa hoga. ye hisse, vaseeyat jo vah kar jae pooree karane ya rn chuka dene ke pashchaat hai. tumhaare baap bhee hai aur tumhaare bete bhee. tum nahin jaanate ki unamen se laabh pahunchaane kee drshti se kaun tumase adhik nikat hai. yah hissa allaah ka nishchit kiya hua hai. allaah sab kuchh jaanata, samajhata hai"
        }
    ]
}
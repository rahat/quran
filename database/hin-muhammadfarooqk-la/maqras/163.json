{
    "maqras": [
        {
            "chapter": 30,
            "verse": 31,
            "text": "usakee or rujoo karanevaale (pravrtt honevaale) raho. aur usaka dar rakho aur namaaz ka aayojan karo aur (allaah ka) saajhee thaharaanevaalon mein se na hona"
        },
        {
            "chapter": 30,
            "verse": 32,
            "text": "un logon mein se jinhonne apanee deen (dharm) ko tukade-tukade kar daala aur girohon mein bant gae. har giroh ke paas jo kuchh hai, usee mein magn hai"
        },
        {
            "chapter": 30,
            "verse": 33,
            "text": "aur jab logon ko koee takaleef pahunchatee hai to ve apane rab ko, usakee or rujoo (pravrt) hokar pukaarate hai. phir jab vah unhen apanee dayaaluta ka rasaasvaadan kara deta hai, to kya dekhate hai ki unamen se kuchh log apane rab ka saajhee thaharaane lage"
        },
        {
            "chapter": 30,
            "verse": 34,
            "text": "taaki is prakaar ve usake prati akrtagyata dikhalaen jo kuchh hamane unhen diya hai. \"achchha to maze uda lo, sheeghr hee tum jaan loge."
        },
        {
            "chapter": 30,
            "verse": 35,
            "text": "(kya unake devataon ne unakee sahaayata kee thee) ya hamane unapar aisa koee pramaan utaara hai ki vah usake haq mein bolata ho, jo ve usake saath saajhee thaharaate hai"
        },
        {
            "chapter": 30,
            "verse": 36,
            "text": "aur jab ham logon ko dayaaluta ka rasaasvaadan karaate hai to ve usapar itaraane lagate hai; parantu jo kuchh unake haathon ne aage bheja hai yadi usake kaaran unapar koee vipatti aa jae, to kya dekhate hai ki ve niraash ho rahe hai"
        },
        {
            "chapter": 30,
            "verse": 37,
            "text": "kya unhonne vichaar nahin kiya ki allaah jisake lie chaahata hai rozee kushaada kar deta hai aur jisake lie chaahata hai napee-tulee kar deta hai? nissandeh isamen un logon ke lie nishaaniyaan hai, jo eemaan laen"
        },
        {
            "chapter": 30,
            "verse": 38,
            "text": "atah naatedaar ko usaka haq do aur muhataaj aur musaafir ko bhee. yah achchha hai unake lie jo allaah kee prasannata ke ichchhuk hon aur vahee saphal hai"
        },
        {
            "chapter": 30,
            "verse": 39,
            "text": "tum jo kuchh byaaj par dete ho, taaki vah logon ke maalon mein sammilit hokar badh jae, to vah allaah ke yahaan nahin badhata. kintu jo zakaat tumane allaah kee prasannata praapt karane ke lie dee, to aise hee log (allaah ke yahaan) apana maal badhaate hai"
        },
        {
            "chapter": 30,
            "verse": 40,
            "text": "allaah hee hai jisane tumhen paida kiya, phir tumhen rozee dee; phir vah tumhen mrtyu deta hai; phir tumhen jeevit karega. kya tumhaare thaharae hue saajheedaaron mein bhee koee hai, jo in kaamon mein se kuchh kar sake? mahaan aur uchch hai vah usamen jo saajhee ve thaharaate hai"
        },
        {
            "chapter": 30,
            "verse": 41,
            "text": "thal aur jal mein bigaad phail gaya svayan logon hee ke haathon kee kamaee ke kaaran, taaki vah unhen unakee kuchh karatooton ka maza chakhae, kadaachit ve baaz aa jaen"
        },
        {
            "chapter": 30,
            "verse": 42,
            "text": "kaho, \"dharatee mein chal-phirakar dekho ki un logon ka kaisa parinaam hua jo pahale guzare hai. unamen adhikatar bahudevavaadee hee the."
        },
        {
            "chapter": 30,
            "verse": 43,
            "text": "atah tum apana rukh seedhe va theek dharm kee or jama do, isase pahale ki allaah kee or se vah din aa jae jisake lie vaapasee nahin. us din log alag-alag ho jaenge"
        },
        {
            "chapter": 30,
            "verse": 44,
            "text": "jis kisee ne inakaar kiya to usaka inakaar usee ke lie ghaatak siddh hoga, aur jin logon ne achchha karm kiya ve apane hee lie aaraam ka saadhan juta rahe hai"
        },
        {
            "chapter": 30,
            "verse": 45,
            "text": "taaki vah apane udaar anugrah se un logon ko badala de jo eemaan lae aur unhonne achchhe karm kie. nishchay hee vah inakaar karanevaalon ko pasand nahin karata."
        },
        {
            "chapter": 30,
            "verse": 46,
            "text": "aur usakee nishaaniyon mein se yah bhee hai ki shubh soochana denevaalee havaen bhejata hai (taaki unake dvaara tumhen varsha kee shubh soochana mile) aur taaki vah tumhen apanee dayaaluta ka rasaasvaadan karae aur taaki usake aadesh se naukaen chalen aur taaki tum usaka anugrah (rozee) talaash karo aur kadaachit tum krtagyata dikhalao"
        },
        {
            "chapter": 30,
            "verse": 47,
            "text": "ham tumase pahale kitane hee rasoolon ko unakee qaum kee or bhej chuke hai aur ve unake paas khulee nishaaniyaan lekar aae. phir ham un logon se badala lekar rahe jinhonne aparaadh kiya, aur eemaanavaalon kee sahaayata karana to hamapar ek haq hai"
        },
        {
            "chapter": 30,
            "verse": 48,
            "text": "allaah hee hai jo havaon ko bhejata hai. phir ve baadalon ko uthaatee hain; phir jis tarah chaahata hai unhen aakaash mein phaila deta hai aur unhen paraton aur tukadiyon ka roop de deta hai. phir tum dekhate ho ki unake beech se varsha kee boonden tapakee chalee aatee hai. phir jab vah apane bandon mein se jinapar chaahata hai, use barasaata hai. to kya dekhate hai ki ve harshit ho uthe"
        },
        {
            "chapter": 30,
            "verse": 49,
            "text": "jabaki isase poorv, isase pahale ki vah unapar utare, ve bilakul niraash the"
        },
        {
            "chapter": 30,
            "verse": 50,
            "text": "atah dekhon allaah kee dayaaluta ke chinh! vah kis prakaar dharatee ko usake mrt ho jaane ke pashchaat jeevan pradaan karata hai. nishchay hee vah murdon ko jeevat karanevaala hai, aur use har cheez ka saamarthy praaptee hai"
        },
        {
            "chapter": 30,
            "verse": 51,
            "text": "kintu yadi ham ek doosaree hava bhej den, jisake prabhaav se ve us (khetee) ko peelee padee huee dekhen to isake pashchaat ve kufr karane lag jaen"
        },
        {
            "chapter": 30,
            "verse": 52,
            "text": "atah tum murdon ko nahin suna sakate aur na baharon ko apanee pukaar suna sakate ho, jabaki ve peeth phere chale jo rahe hon"
        },
        {
            "chapter": 30,
            "verse": 53,
            "text": "aur na tum andhon ko unakee gumaraahee se pherakar maarg par la sakate ho. tum to keval unheen ko suna sakate ho jo hamaaree aayaton par eemaan laen. to vahee aagyaakaaree hain"
        }
    ]
}
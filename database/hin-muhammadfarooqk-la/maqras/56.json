{
    "maqras": [
        {
            "chapter": 6,
            "verse": 95,
            "text": "nishchay hee allaah daane aur guthalee ko phaad nikaalata hai, sajeev ko nirjeev se nikaalata hai aur nirjeev ko sajeev se nikaalanevaala hai. vahee allaah hai - phir tum kahaan aundhe hue jaate ho"
        },
        {
            "chapter": 6,
            "verse": 96,
            "text": "pau phaadata hai, aur usee ne raat ko aaraam ke lie banaaya aur soory aur chandrama ko (samay ke) hisaab ka saadhan thaharaaya. yah bade shaktimaan, sarvagy ka thaharaaya hua parinaam hai"
        },
        {
            "chapter": 6,
            "verse": 97,
            "text": "aur vahee hai jisane tumhaare lie taare banae, taaki tum unake dvaara sthal aur samudr ke andhakaaron mein maarg pa sako. jo log jaanana chaahe unake lie hamane nishaaniyaan khol-kholakar bayaan kar dee hai"
        },
        {
            "chapter": 6,
            "verse": 98,
            "text": "aur vahee to hai, jisane tumhen akelee jaan paida kiya. atah ek avadhi tak thaharana hai aur phir saump dena hai. un logon ke lie, jo samajhe hamane nishaaniyaan khol-kholakar bayaan kar dee hai"
        },
        {
            "chapter": 6,
            "verse": 99,
            "text": "aur vahee hai jisane aakaash se paanee barasaaya, phir hamane usake dvaara har prakaar kee vanaspati ugaee; phir usase hamane haree-bharee pattiyaan nikaalee aur tane vikasit kie, jisase ham tale-oopar chadhe hue daan nikaalate hai - aur khajoor ke gaabhe se jhuke padate guchchhe bhee - aur angoor, zaitoon aur anaar ke baag lagae, jo ek-doosare se bhinn bhee hote hai. usake phal ko dekha, jab vah phalata hai aur usake pakane ko bhee dekho! nissandeh eemaan laanevaale logon ko lie inamen badee nishaaniyaan hai"
        },
        {
            "chapter": 6,
            "verse": 100,
            "text": "aur logon ne jinnon ko allaah ka saajhee thahara rakha hai; haalaanki unhen usee ne paida kiya hai. aur bejaane-boojhe unake lie bete aur betiyaan ghad lee hai. yah usakee mahima ke pratikool hai! yah un baaton se uchch hai, jo ve bayaan karate hai"
        },
        {
            "chapter": 6,
            "verse": 101,
            "text": "vah aakaashon aur dharatee ka sarvapratham paida karanevaala hai. usaka koee beta kaise ho sakata hai, jabaki usakee patnee hee nahin? aur usee ne har cheez ko paida kiya hai aur use har cheez ka gyaan hai"
        },
        {
            "chapter": 6,
            "verse": 102,
            "text": "vahee allaah tumhaara rab; usake siva koee poojy nahin; har cheez ka srashta hai; atah tum usee kee bandagee karo. vahee har cheez ka zimmedaar hai"
        },
        {
            "chapter": 6,
            "verse": 103,
            "text": "nigaahen use nahin pa sakateen, balki vahee nigaahon ko pa leta hai. vah atyant sookshm (evan sookshmadarshee) khabar rakhanevaala hai"
        },
        {
            "chapter": 6,
            "verse": 104,
            "text": "tumhaare paas tumhaare rab kee or se aankh khol denevaale pramaan aa chuke hai; to jis kisee ne dekha, apana hee bhala kiya aur jo andha bana raha, to vah apane hee ko haani pahunchaega. aur main tumapar koee niyukt rakhavaala nahin hoon"
        },
        {
            "chapter": 6,
            "verse": 105,
            "text": "aur isee prakaar ham apanee aayaten vibhinn dhang se bayaan karate hai (ki ve sune) aur isalie ki ve kah len, \"(ai muhammad!) tumanekaheen se padh-padha liya hai.\" aur isalie bhee ki ham unake lie jo jaanana chaahen, saty ko spasht kar den"
        },
        {
            "chapter": 6,
            "verse": 106,
            "text": "tumhaare rab kee or se tumhaaree taraf jo vahyo kee gaee hai, usee ka anusaran kie jao, usake siva koee poojy nahin aur bahudevavaadiyon (kee kuneeti) par dhyaan na do"
        },
        {
            "chapter": 6,
            "verse": 107,
            "text": "yadi allaah chaahata to ve (usaka) saajhee na thaharaate. tumhen hamane unapar koee niyukt sanrakshak to nahin banaaya hai aur na tum unake koee zimmedaar hee ho"
        },
        {
            "chapter": 6,
            "verse": 108,
            "text": "allaah ke siva jinhen ye pukaarate hai, tum unake prati apashabd ka prayog na karo. aisa na ho ki ve had se aage badhakar agyaan vash allaah ke prati apashabd ka prayog karane lagen. isee prakaar hamane har giroh ke lie usake karm ko suhaavana bana diya hai. phir unhen apane rab kee hee or lautana hai. us samay vah unhen bata dega. jo kuchh ve karate rahe honge"
        },
        {
            "chapter": 6,
            "verse": 109,
            "text": "ve log to allaah kee kadee-kadee qasamen khaate hai ki yadi unake paas koee nishaanee aa jae, to usapar ve avashy eemaan laenge. kah do, \"nishaaniyaan to allaah hee ke paas hai.\" aur tumhen kya pata ki jab ve aa jaengee to bhee ve eemaan nahin laenge"
        },
        {
            "chapter": 6,
            "verse": 110,
            "text": "aur ham unake dilon aur nigaahon ko pher denge, jis prakaar ve pahalee baar eemaan nahin lae the. aur ham unhen chhod denge ki ve apanee sarakashee mein bhatakate rahen"
        }
    ]
}
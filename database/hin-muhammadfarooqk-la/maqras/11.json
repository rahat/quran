{
    "maqras": [
        {
            "chapter": 2,
            "verse": 177,
            "text": "nekee keval yah nahin hai ki tum apane munh poorab aur pashchim kee or kar lo, balki nekee to usakee nekee hai jo allaah antim din, farishton, kitaab aur nabiyon par eemaan laaya aur maal, usake prati prem ke baavajood naatedaaron, anaathon, muhataajon, musaafiron aur maanganevaalon ko diya aur gardanen chhudaane mein bhee, aur namaaz qaayam kee aur zakaat dee aur apane vachan ko aise log poora karanevaale hai jab vachan den; aur tangee aur vishesh roop se shaareerik kashton mein aur ladaee ke samay mein jamanevaale hain, to aise hee log hai jo sachche siddh hue aur vahee log dar rakhanevaale hain"
        },
        {
            "chapter": 2,
            "verse": 178,
            "text": "ai eemaan laanevaalo! maare jaanevaalon ke vishay mein hatyaadand (qisaas) tumapar anivaary kiya gaya, svatantr-svatantr baraabar hai aur gaulaam-gulaam baraabar hai aur aurat-aurat baraabar hai. phir yadi kisee ko usake bhaee kee or se kuchh chhoot mil jae to saamaany reeti ka paalan karana chaahie; aur bhale tareeke se use ada karana chaahie. yah tumhaaren rab kee or se ek chhoot aur dayaaluta hai. phir isake baad bho jo zyaadatee kare to usake lie dukhad yaatana hai"
        },
        {
            "chapter": 2,
            "verse": 179,
            "text": "ai buddhi aur samajhavaalon! tumhaare lie hatyaadand (qisaas) mein jeevan hai, taaki tum bacho"
        },
        {
            "chapter": 2,
            "verse": 180,
            "text": "jab tumamen se kisee kee mrtyu ka samay aa jae, yadi vah kuchh maal chhod raha ho, to maan-baap aur naatedaaron ko bhalaee kee vaseeyat karana tumapar anivaary kiya gaya. yah haq hai dar rakhanevaalon par"
        },
        {
            "chapter": 2,
            "verse": 181,
            "text": "to jo koee usake sunane ke pashchaat use badal daale to usaka gunaah unheen logon par hoga jo ise badalenge. nissandeh allaah sab kuchh sunanevaala aur jaananevaala hai"
        },
        {
            "chapter": 2,
            "verse": 182,
            "text": "phir jis kisee vaseeyat karanevaale ko nyaay se kisee prakaar ke hatane ya haq maarane kee aashanka ho, is kaaran unake (vaarison ke) beech sudhaar kee vyavastha kar den, to usapar koee gunaah nahin. nissandeh allaah kshamaasheel, atyant dayaavaan hai"
        },
        {
            "chapter": 2,
            "verse": 183,
            "text": "ai eemaan laanevaalo! tumapar roze anivaary kie gae, jis prakaar tumase pahale ke logon par kie gae the, taaki tum dar rakhanevaale ban jao"
        },
        {
            "chapter": 2,
            "verse": 184,
            "text": "ginatee ke kuchh dinon ke lie - isapar bhee tumamen koee beemaar ho, ya safar mein ho to doosare dinon mein sankhya pooree kar le. aur jin (beemaar aur musaafiron) ko isakee (muhataajon ko khilaane kee) saamarthy ho, unake zimme badalen mein ek muhataaj ka khaana hai. phir jo apanee khushee se kuchh aur nekee kare to yah usee ke lie achchha hai aur yah ki tum roza rakho to tumhaare lie adhik uttam hai, yadi tum jaano"
        },
        {
            "chapter": 2,
            "verse": 185,
            "text": "ramazaan ka maheena jisamen kuraan utaara gaya logon ke maargadarshan ke lie, aur maargadarshan aur saty-asaty ke antar ke pramaanon ke saatha. atah tumamen jo koee is maheene mein maujood ho use chaahie ki usake roze rakhe aur jo beemaar ho ya safar mein ho to doosare dinon mein ginatee pooree kar le. allaah tumhaare saath aasaanee chaahata hai, vah tumhaare saath sakhtee aur kathinaee nahin chaahata, (vah tumhaare lie aasaanee paida kar raha hai) aur chaahata hai ki tum sankhya pooree kar lo aur jo seedha maarg tumhen dikhaaya gaya hai, us par allaah kee badaee prakat karo aur taaki tum krtagy bano"
        },
        {
            "chapter": 2,
            "verse": 186,
            "text": "aur jab tumase mere bande mere sambandh mein poochhen, to main to nikat hee hoon, pukaar ka uttar deta hoon, jab vah mujhe pukaarata hai, to unhen chaahie ki ve mera hukm maanen aur mujhapar eemaan rakhen, taaki ve seedha maarg pa len"
        },
        {
            "chapter": 2,
            "verse": 187,
            "text": "tumhaare lie rozo kee raaton mein apanee auraton ke paas jaana jaayaz (vaidh) hua. ve tumhaare paridhaan (libaas) hain aur tum unaka paridhaan ho. allaah ko maaloom ho gaya ki tum log apane-aapase kapat kar rahe the, to usane tumapar krpa kee aur tumhen kshama kar diya. to ab tum unase milo-julo aur allaah ne jo kuchh tumhaare lie likh rakha hai, use talab karo. aur khao aur piyo yahaan tak ki tumhen ushaakaal kee safed dhaaree (raat kee) kaalee dhaaree se spashta dikhaee de jae. phir raat tak roza poora karo aur jab tum masjidon mein etakaaf kee haalat mein ho, to tum unase na milo. ye allaah kee seemaen hain. atah inake nikat na jaana. is prakaar allaah apanee aayaten logon ke lie khol-kholakar bayaan karata hai, taaki ve dar rakhanevaale banen"
        },
        {
            "chapter": 2,
            "verse": 188,
            "text": "aur aapas mein tum ek-doosare ke maal ko avaidh roop se na khao, aur na unhen haakimon ke aage le jao ki (haq maarakar) logon ke kuchh maal jaanate-boojhate hadap sako"
        }
    ]
}
{
    "maqras": [
        {
            "chapter": 7,
            "verse": 156,
            "text": "aur hamaare lie is sansaar mein bhalaee likh de aur aakhirat mein bhee. ham teree hee or unmukh hue.\" usane kaha, \"apanee yaatana mein main to usee ko grast karata hoon, jise chaahata hoon, kintu meree dayaaluta se har cheez aachchhaadit hai. use to main un logon ke haq mein likhoonga jo dar rakhate aur zakaat dete hai aur jo hamaaree aayaton par eemaan laate hai"
        },
        {
            "chapter": 7,
            "verse": 157,
            "text": "(to aaj is dayaaluta ke adhikaaree ve log hai) jo us rasool, ummee nabee ka anusaran karate hai, jise ve apane yahaan tauraat aur injeel mein likha paate hai. aur jo unhen bhalaee ka hukm deta aur buraee se rokata hai. unake lie achchhee-svachchh cheezon ka halaal aur buree-asvachchh cheezon ka haraam thaharaata hai aur unapar se unake vah bojh utaarata hai, jo ab tak unapar lade hue the aur un bandhanon ko kholata hai, jinamen ve jakade hue the. atah jo log usapar eemaan lae, usaka sammaan kiya aur usakee sahaayata kee aur us prakaash ke anugat hue, jo usake saath avatarit hua hai, vahee saphalata praapt karanevaale hai."
        },
        {
            "chapter": 7,
            "verse": 158,
            "text": "kaho, \"ai logo! main tum sabakee or us allaah ka rasool hoon, jo aakaashon aur dharatee ke raajy ka svaamee hai usake siva koee poojy nahin, vahee jeevan pradaan karata aur vahee mrtyu deta hai. atah jeevan pradaan karata aur vahee mrtyu deta hai. atah allaah aur usake rasool, us ummee nabee, par eemaan lao jo svayan allaah par aur usake shabdon (vaanee) par eemaan rakhata hai aur unaka anusaran karo, taaki tum maarg pa lo."
        },
        {
            "chapter": 7,
            "verse": 159,
            "text": "moosa kee qaum mein se ek giroh aise logon ka bhee hua jo haq ke anusaar maarg dikhaate aur usee ke anusaar nyaay karate"
        },
        {
            "chapter": 7,
            "verse": 160,
            "text": "aur hamane unhen baarah khaanadaanon mein vibhakt karake alag-alag samudaay bana diya. jab usakee qaum ke logon ne paanee maanga to hamane moosa kee or prakaashana kee, \"apanee laathee amuk chattaan par maaro.\" atev usase baarah srot phoot nikale aur har giroh ne apana-apana ghaat maaloom kar liya. aur hamane unapar baadal kee chhaaya kee aur un par mann aur salava utaara, \"hamanen tumhen jo achchhee-svachchh cheeze pradaan kee hai, unhen khao.\" unhonne ham par koee zulm nahin kiya, balki vaastav mein ve svayan apane oopar hee zulm karate rahe"
        },
        {
            "chapter": 7,
            "verse": 161,
            "text": "yaad karo jab unase kaha gaya, \"is bastee mein raho-baso aur isamen jahaan se chaaho khao aur kaho - hittatun. aur dvaar mein sajada karate hue pravesh karo. ham tumhaaree khataon ko kshama kar denge aur ham sukarmee logon ko adhik bhee denge."
        },
        {
            "chapter": 7,
            "verse": 162,
            "text": "kintu unamen se jo atyaachaaree the unhonne, jo kuchh unase kaha gaya tha, usako usase bhinn baat se badal diya. atah jo atyaachaar ve kar rahe the, usake kaaran hamane aakaash se unapar yaatana bhejee"
        },
        {
            "chapter": 7,
            "verse": 163,
            "text": "unase us bastee ke vishay mein poochho jo saagar-tat par thee. jab ve sabt ke maamale mein seema ka ullanghan karate the, jab unake sabt ke din unakee machhaliyaan khule taur par paanee ke oopar aa jaatee thee aur jo din unake sabt ka na hota to ve unake paas na aatee thee. is prakaar unake avagyaakaaree hone ke kaaran ham unako pareeksha mein daal rahe the"
        },
        {
            "chapter": 7,
            "verse": 164,
            "text": "aur jab unake ek giroh ne kaha, \"tum aise logon ko kyon naseehat kie ja rahe ho, jinhen allaah vinasht karanevaala hai ya jinhen vah kathor yaatana denevaala hai?\" unhonne kaha, \"tumhaare rab ke samaksh apane ko niraparaadh siddh karane ke lie, aur kadaachit ve (avagya se) bachen."
        },
        {
            "chapter": 7,
            "verse": 165,
            "text": "phir jab ve use bhool gae jo naseehat unhen dee gaee thee to hamane un logon ko bacha liya, jo buraee se rokate the aur atyaachaariyon ko unakee avagya ke kaaran kathor yaatana mein pakad liya"
        },
        {
            "chapter": 7,
            "verse": 166,
            "text": "phir jab ve sarakashee ke saath vahee kuchh karate rahe, jisase unhen roka gaya tha to hamane unase kaha, \"bandar ho jao, apamaanit aur tiraskrt"
        },
        {
            "chapter": 7,
            "verse": 167,
            "text": "aur yaad karo jab tumhaare rab ne khabar kar dee thee ki vah qiyaamat ke din tak unake viruddh aise logon ko uthaata rahega, jo unhen buree yaatana denge. nishchay hee tumhaara rab jald saza deta hai aur vah bada kshamaasheel, daavaan bhee hai"
        },
        {
            "chapter": 7,
            "verse": 168,
            "text": "aur hamane unhen tukade-tukade karake dharatee mein anek girohon mein bikher diya. kuchh unamen se nek hai aur kuchh unamen isase bhinn hain, aur hamane unhen achchhee aur buree paristhitiyon mein daalakar unakee pareeksha lee, kadaachit ve palat aaen"
        },
        {
            "chapter": 7,
            "verse": 169,
            "text": "phir unake peechh aise ayogy logon ne unakee jagah lee, jo kitaab ke uttaaraadhikaaree hokar isee tuchchh sansaar ka saamaan sametate hai aur kahate hai, \"hamen avashy kshama kar diya jaega.\" aur yadi is jaisa aur saamaan bhee unake paas aa jae to ve use bhee le lenge. kya unase kitaab ka yah vachan nahin liya gaya tha ki ve allaah par thopakar haq ke siva koee aur baat na kahen. aur jo usamen hai use ve svayan padh bhee chuke hai. aur aakhirat ka ghar to un logon ke lie uttam hai, jo dar rakhate hai. to kya tum buddhi se kaam nahin lete"
        },
        {
            "chapter": 7,
            "verse": 170,
            "text": "aur jo log kitaab ko mazabootee se thaamate hai aur jinhonne namaaz qaayam kar rakhee hai, to kaam ko theek rakhanevaalon ke pratidaan ko ham kabhee akaarath nahin karate"
        }
    ]
}
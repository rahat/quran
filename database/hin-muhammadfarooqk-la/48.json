{
    "chapter": [
        {
            "chapter": 48,
            "verse": 1,
            "text": "nishchay hee hamane tumhaare lie ek khulee vijay prakat kee"
        },
        {
            "chapter": 48,
            "verse": 2,
            "text": "taaki allaah tumhaare agale aur pichhale gunaahon ko kshama kar de aur tumapar apanee anukampa poorn kar de aur tumhen seedhe maarg par chalae"
        },
        {
            "chapter": 48,
            "verse": 3,
            "text": "aur allaah tumhen prabhaavakaaree sahaayata pradaan kare"
        },
        {
            "chapter": 48,
            "verse": 4,
            "text": "vaheen hai jisane eemaanavaalon ke dilon mein sakeena (prashaanti) utaaree, taaki apane eemaan ke saath ve aur eemaan kee abhivrddhi karen - aakaashon aur dharatee kee sabhee senaen allaah hee kee hai, aur allaah sarvagy, tatvadarshee hai."
        },
        {
            "chapter": 48,
            "verse": 5,
            "text": "taaki vah momin purushon aup momin striyon ko aise baagon mein daakhil kare jinake neeche naharen bahatee hongee ki ve unamen sadaiv rahen aur unase unakee buraeeyaan door kar de - yah allaah ke yahaan badee saphalata hai."
        },
        {
            "chapter": 48,
            "verse": 6,
            "text": "aur kapataachaaree purushon aur kapataachaaree striyon aur bahudevavaadee purushon aur bahudevavaadee striyon ko, jo allaah ke baare mein bura gumaan rakhate hai, yaatana de. unheen par buraee kee gardish hai. unapar allaah ka krodh hua aur usane unapar laanat kee, aur usane unake lie jahannam taiyaar kar rakha hai, aur vah atyant bura thikaana hai"
        },
        {
            "chapter": 48,
            "verse": 7,
            "text": "aakaashon aur dharatee kee sab senaen allaah hee kee hai. allaah prabhutvashaalee, atyant tatvadarshee hai"
        },
        {
            "chapter": 48,
            "verse": 8,
            "text": "nishchay hee hamane tumhen gavaahee denevaala aur shubh soochana denevaala aur sachetakartta banaakar bheja"
        },
        {
            "chapter": 48,
            "verse": 9,
            "text": "taaki tum allaah aur usake rasool par eemaan lao, use sahaayata pahunchao aur usaka aadar karo, aur praatahkaal aur sandhya samay usakee tasabeeh karate raho"
        },
        {
            "chapter": 48,
            "verse": 10,
            "text": "(ai nabee) ve log jo tumase baiat karate hai ve to vaastav mein allaah hee se baiat karate hai. unake haathon ke oopar allaah ka haath hota hai. phir jis kisee ne vachan bhang kiya to vah vachan bhang karake usaka bavaal apane hee sir leta hai, kintu jisane us pratigya ko poora kiya jo usane allaah se kee hai to use vah bada badala pradaan karega"
        },
        {
            "chapter": 48,
            "verse": 11,
            "text": "jo bad‌doo peechhe rah gae the, ve ab tumase kahege, \"hamaare maal aur hamaare gharavaalon ne hamen vyast kar rakha tha; to aap hamaare lie kshama kee praarthana keejie.\" ve apanee zabaanon se ve baaten kahate hai jo unake dilon mein nahin. kahana ki, \"kaun hai jo allaah ke muqaabale mein tumhaare kie kisee cheez ka adhikaar rakhata hai, yadi vah tumhen koee haani pahunchaanee chaahe ya vah tumhen koee laabh pahunchaane ka iraada kare? balki jo kuchh tum karate ho allaah usakee khabar rakhata hai."
        },
        {
            "chapter": 48,
            "verse": 12,
            "text": "nahin, balki tumane yah samajha ki rasool aur eemaanavaale apane gharavaalon kee or lautakar kabhee na aaenge aur yah tumhaare dilon ko achchha laga. tumane to bahut bure gumaan kie aur tumheen log hue tabaahee mein padanevaale."
        },
        {
            "chapter": 48,
            "verse": 13,
            "text": "aur allaah aur usake rasool par eemaan na laaya, to hamane bhee inakaar karanevaalon ke lie bhadakatee aag taiyaar kar rakhee hai"
        },
        {
            "chapter": 48,
            "verse": 14,
            "text": "allaah hee kee hai aakaashon aur dharatee kee baadashaahee. vah jise chaahe kshama kare aur jise chaahe yaatana de. aur allaah bada kshamaasheel, atyant dayaavaan hai"
        },
        {
            "chapter": 48,
            "verse": 15,
            "text": "jab tum ganeematon ko praapt karane ke lie unakee or chaloge to peechhe rahanevaale kahenge, \"hamen bhee anumati dee jae ki ham tumhaare saath chale.\" ve chaahate hai ki allaah ka kathan ko badal de. kah dena, \"tum hamaare saath kadaapi nahin chal sakate. allaah ne pahale hee aisa kah diya hai.\" isapar ve kahenge, \"nahin, balki tum hamase eershya kar rahe ho.\" nahin, balki ve log samajhate thode hee hai"
        },
        {
            "chapter": 48,
            "verse": 16,
            "text": "peechhe rah jaanevaale bad‌dooon se kahana, \"sheeghr hee tumhen aise logon kee or bulaaya jaega jo bade yuddhaveer hai ki tum unase lado ya ve aagyaakaaree ho jaen. to yadi tum aagyaakaaree ho jaen. to yadi tum aagyaapaalan karoge to allaah tumhen achchha badala pradaan karega. kintu yadi tum phir gae, jaise pahale phir gae the, to vah tumhen dukhad yaatana dega."
        },
        {
            "chapter": 48,
            "verse": 17,
            "text": "na andhe ke lie koee haraj hai, na langade ke lie koee haraj hai aur na beemaar ke lie koee haraj hai. jo bhee allaah aur usake rasool kee aagya ka paalan karega, use vah aise baagon mein daakhil karake, jinake neeche nahare bah rahee hogee, kintu jo munh pherega use vah dukhad yaatana dega"
        },
        {
            "chapter": 48,
            "verse": 18,
            "text": "nishchay hee allaah mominon se prasann hua, jab ve vrksh ke neeche tumase baiat kar rahe the. usane jaan liya jo kuchh unake dilon mein tha. atah unapar usane sakeena (prashaanti) utaaree aur badale mein unhen milanevaalee vijay nishchit kar dee"
        },
        {
            "chapter": 48,
            "verse": 19,
            "text": "aur bahut-see ganeematen bhee, jinhen ve praapt karenge. allaah prabhutvashaalee, tatvadarshee hai"
        },
        {
            "chapter": 48,
            "verse": 20,
            "text": "allaah ne tumase bahut-see ganneematon ka vaada kiya hain, jinhen tum praapt karoge. yah vijay to usane tumhen taatkaalik roop se nishchit kar dee. aur logon ke haath tumase rok die (ki ve tumapar aakraman karane ka saahas na kar saken) aur taaki eemaanavaalon ke lie ek nishaanee ho. aur vah seedhe maarg kee or tumhaara maargadarshan kare"
        },
        {
            "chapter": 48,
            "verse": 21,
            "text": "isake atirikt doosaree aur vijay ka bhee vaada hai, jisakee saamarthy abhee tumhe praapt nahin, unhen allaah ne gher rakha hai. allaah ko har cheez kee saamarthy praapt hai"
        },
        {
            "chapter": 48,
            "verse": 22,
            "text": "yadi (makka ke) inakaar karanevaale tumase ladate to avashy hee peeth pher jaate. phir yah bhee ki ve na to koee sanrakshak paenge aur na koee sahaayak"
        },
        {
            "chapter": 48,
            "verse": 23,
            "text": "yah allaah kee us reeti ke anukool hai jo pahale se chalee aaee hai, aur tum allaah kee reeti mein kadaapi koee parivartan na paoge"
        },
        {
            "chapter": 48,
            "verse": 24,
            "text": "vahee hai jisane usake haath tumase aur tumhaare haath unase makke kee ghaatee mein rok die isake pashchaat ki vah tumhen unapar prabhaavee kar chuka tha. allaah use dekh raha tha jo kuchh tum kar rahe the"
        },
        {
            "chapter": 48,
            "verse": 25,
            "text": "ye vahee log to hai jinhonne inakaar kiya aur tumhen masjide haraam (kaaba) se rok diya aur qurabaanee ke bandhe hue jaanavaron ko bhee isase roke rakha ki ve apane thikaane par pahunche. yadi yah khayaal na hota ki bahut-se momin purush aur momin striyaan (makka mein) maujood hai, jinhen tum nahin jaanate, unhen kuchal doge, phir unake silasile mein anajaane tumapar ilzaam aaega (to yuddh kee anumati de dee jaatee, anumati isalie nahin dee gaee) taaki allaah jise chaahe apanee dayaaluta mein daakhil kar le. yadi ve eemaanavaale alag ho gae hote to unamen se jin logon ne inakaar kiya unako ham avashy dukhad yaatana dete"
        },
        {
            "chapter": 48,
            "verse": 26,
            "text": "yaad karo jab inakaar karanevaale logon ne apane dilon mein hath ko jagah dee, agyaanapoorn hath ko; to allaah ne apane rasool par aur eemaanavaalo par sakeena (prashaanti) utaaree aur unhen parahezagaaree (dharmaparaayanata) kee baat ka paaband rakha. ve isake zyaada haqadaar aur isake yogy bhee the. allaah to har cheez jaanata hai"
        },
        {
            "chapter": 48,
            "verse": 27,
            "text": "nishchay hee allaah ne apane rasool ko haq ke saath sachcha svapn dikhaaya, \"yadi allaah ne chaaha to tum avashy masjide haraam (kaaba) mein pravesh karoge bekhatake, apane sir ke baal mudaate aur kataravaate hue, tumhen koee bhay na hoga.\" hua yah ki usane vah baat jaan lee jo tumane nahin jaanee. atah isase pahale usane sheeghr praapt honevaalee vijay tumhaare lie nishchint kar dee"
        },
        {
            "chapter": 48,
            "verse": 28,
            "text": "vahee hai jisane apane rasool ko maargadarshan aur satyadharm ke saath bheja, taaki use poore ke poore dharm par prabhutv pradaan kare aur gavaah kee haisiyat se allaah kaafee hai"
        },
        {
            "chapter": 48,
            "verse": 29,
            "text": "allaah ke rasool muhammad aur jo log unake saath hain, ve inakaar karanevaalon par bhaaree hain, aapas mein dayaalu hai. tum unhen rukoo mein, sajade mein, allaah ka udaar anugrah aur usakee prasannata chaahate hue dekhoge. ve apane chaharon se pahachaane jaate hain jinapar sajadon ka prabhaav hai. yahee unakee visheshata tauraat mein aur unakee visheshata injeel mein us khetee kee tarah ullikhit hai jisane apana ankur nikaala; phir use shakti pahunchaee to vah mota hua aur vah apane tane par seedha khada ho gaya. khetee karanevaalon ko bha raha hai, taaki unase inakaar karanevaalon ka bhee jee jalae. unamen se jo log eemaan lae aur unhonne achchhe karm kie unase allaah ne kshama aur badale ka vaada kiya hai"
        }
    ]
}
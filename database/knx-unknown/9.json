{
    "chapter": [
        {
            "chapter": 9,
            "verse": 1,
            "text": "(nainlah panyataan) pamutusatn hubungan dari Allah man Rasul- nya ka’ urakng- urakng musyrik nang kita’ udah ngadaatn pajanjian (mang iaka’koa)"
        },
        {
            "chapter": 9,
            "verse": 2,
            "text": "Maka bajalatnlah kita’ (kaum musyrikin) ka’ bumi salama ampat bulatn man katahui’lah bahoa’ kita’ nana’ dapat galamahan Allah, man sabatolnya Allah nginai’ urakng-urakng kapir"
        },
        {
            "chapter": 9,
            "verse": 3,
            "text": "Dan sote’ maklumat (‘pamare’tahuan)dari Allah man Rasul-Nya ka’ talino waktu haji akbar, 369 bahoa’ sabatolnya Allah man Rasul- Nya balapas diri’ dari urakng-urakng musyrik. Kamudian kade’ kita’ (kaum musyrikin) batobat maka koa labih edo’ baginyu;man kade’ kita’ bapalinga’ maka katui’lah bahoa’ kita’ nana’ dapat ngalamah- an Allah. Man bare’lah kabar gambira ka’ urakng-urakng kapir (bahoa’ iaka’koa mao’ nampati’) siksaatn nang padih"
        },
        {
            "chapter": 9,
            "verse": 4,
            "text": "(Kacoali urakng-urakng musyrik nang udah ngadaatn pajanjian mang kita’ man iaka’koa sabebet pun nana’ ngurangi’ isi pajanjiatn)man nana’ (uga’) iaka’koa manto’i’ saurakng pun nang musuhi’nyu maka tahadap iaka’koa koa panohi’lah janjinya sampe batas waktunya. Sungguh, Allah nyukai’ urakng-urakng nang bataqwa"
        },
        {
            "chapter": 9,
            "verse": 5,
            "text": "Kade’udah ’abis bulatn-bulatn haram, 370 maka parangi’lah urakng-urakng musyrik dimae maan kita’ namui’nya, tangkaplah man kapangi’lah iaka’koa, man awasi’lah ka’ tampat pangintean, kade’ iaka’koa batobat man ngalaksanaatn shalat man nunaiatn zakat maka bare’lah kabebasatn ka’ iaka’koa. Sungguh, Allah Miah ngamponi’ Miah Nyayangi’"
        },
        {
            "chapter": 9,
            "verse": 6,
            "text": "Man kade’ ka’ antara kaum musyrikin ada nang minta palindungan ka’ kita’ maka lindungi’lah supaya ia dapat nangar pirman Allah, kamudian antatlah ia ka’ tampat nang aman baginya. Ampakoalah sabatolnya iaka’koa kaum nang nana’ ngatahui’"
        },
        {
            "chapter": 9,
            "verse": 7,
            "text": "Ampahe mungkin ada pajanjian(aman) ka’isi Allah man Rasul-Nya mang urakng- urakng musyrik, kacoali mang urakng- urakng nang kita’ udah ngadaatn pajanjiatn (mang iaka’koa) ka’ samak Masjidilharam (Hudaibiyah) maka salama’ iaka’koa balaku jujur tahadapnyu, handaknya kita’balaku jujur (uga’) ka’ iaka’koa. Sungguh, Allah nyukai’ urakng-urakng nang bataqwa"
        },
        {
            "chapter": 9,
            "verse": 8,
            "text": "‘Ampahe mungkin (ada pajanjian naug ampakoa)padahal kade’ iaka’koa manang dari kita’, iaka’koa inna’ nyaga hubungan kakarabatatn mang kita’man nana’(uga’ maduliatn) pajanjiatn. Iaka’koa nyanangkatn atinyu man molotnya, padahal atinya nolak. Kamanyaktn’ iaka’koa urakng-urakng fâsiq (nana’ napati’ janji)"
        },
        {
            "chapter": 9,
            "verse": 9,
            "text": "Iaka’koa nyual ‘bali ayat-ayat Allah mang raga murah, lalu iaka’koa ngalang- ngalangi’(urakng) dari jalatn Allah. Sungguh, miah buruknya ahe nang iaka’koa karajaatn"
        },
        {
            "chapter": 9,
            "verse": 10,
            "text": "Iaka’koa nana’ miharai’ (hubungan) kakarabatatn mang urakng mukmin man nana’(uga’ maduliatn) pajanjian. Man iaka’koa lah urakng-urakng nang ngalampoi’ batas"
        },
        {
            "chapter": 9,
            "verse": 11,
            "text": "Man kade’ iaka’koa batobat, ngalaksanaatn shalat man nuneatn zakat maka (ratinya iaka’koa ‘lah)sodara-sodaranyu sa-agama. kami nyalasatn ayat-ayat koa bagi urakng- urakng nang nau’an"
        },
        {
            "chapter": 9,
            "verse": 12,
            "text": "Man kade’ iaka’koa ngalanggar sumpah saudah ada pajanjiatn man nyahati agama- nyu maka parangi’lah pamempen- pamempen kapir koa. Sabatolnya iaka’koa koh urakng-urakng nang nana’ dapat di pegang janjinya, mudah-mudahan iaka’koa baranti"
        },
        {
            "chapter": 9,
            "verse": 13,
            "text": "Ngahe kita’ nana’ marangi’ urakng-urakng nang ngalanggar sumpah (janjinya), man udah ngarancanaatn nto’ ngoser Rasul, man iaka’koa nang partama kali marangi’ kita’? Ahe ke’ kita’ gali’ ka’ iaka’koa, padahal Allahlah nang labih bahak di kita’ gali’atn, kade’ kita’ urakng-urakng baiman"
        },
        {
            "chapter": 9,
            "verse": 14,
            "text": "Parangi’lah iaka’koa, pasti Allah nae nyiksa iaka’koa mang (parantaraan) kokotnyu man Ia nae ngina ia ka’kra mannolongnyu atas kemenangannya ka’ko.Sarata ngarepoatn ni’ ati urakng-urakng nang baiman"
        },
        {
            "chapter": 9,
            "verse": 15,
            "text": "man Ia ngilakngkatn kaberaatn atinya ka’koa (urakng mukmin). Man Allah narima’ tobat urakng nang Ia mao’i’. Allah Miahngatahui’ Miahbijaksana"
        },
        {
            "chapter": 9,
            "verse": 16,
            "text": "Ahe ke’ kita’ ngira bahoa’ kita’ mao’ dimiaratn (ampakoa ja’), padahal Allah nape’ ngatahui’ urakng-urakng nang bajihad ka’ antara kita’ man nana’ na’ap ayukng nang satia salain allah, Rasul-Nya man urakng-urakng nang baiman. Allah Miahtaliti ka’ ahe nang kita’ karajaatn"
        },
        {
            "chapter": 9,
            "verse": 17,
            "text": "Nana’lah pantas urakkng-urakng musyrik ngamakmuratn masjid Allah, padahal iaka’koa ngako’ bahoa’ iaka’koa kapir. iaka’koa sia-sia amalnya, man iaka’koa kakal ka’ dalapm naraka"
        },
        {
            "chapter": 9,
            "verse": 18,
            "text": "Sabatolnya nang ngamakmuratn masjid Allah ‘ngge urakng-urakng nang baiman ka’ Allah man Ari nang kemudian, man tatap ngalaksanaan shalat, mayaratn zakat man nana’ gali’ (ka’ ahe pun) kacali ka’ Allah. Maka mudah-mudahan iaka’koa tamasok urakng-urakng nang namu patunjuk"
        },
        {
            "chapter": 9,
            "verse": 19,
            "text": "Ahe ke’ (urakng-urakng) nang mare’ ‘nyocok ka’ urakng-urakng nang ngarajaatn haji man ngurus Masjidilharam, kita’ samaan’ mang urakng nang baiman ka’ Allah man ari nang kemudian mang bajihad ka’ jalatn Allah? Iaka’koa nana’ sama ka’ isi Allah. Allah nana’ mare’ patunjuk ka’ urakng-urakngzalim"
        },
        {
            "chapter": 9,
            "verse": 20,
            "text": "Urakng-urakng nang baiman man bahijrah mang bajihad ka’ jalatn Allah, mang harta man jiwanya iaka’koa, ialah labih tingi’ darajatnya ka’sisi Allah. Iaka’ koalah urakng-urakng nang namu kamanangan"
        },
        {
            "chapter": 9,
            "verse": 21,
            "text": "Tuhan nyanangi’ iaka’koa mang marentatn rahmat, karidoatn man saruga, Iaka’koa nammui’ kasanangan nang kakal ka’ dalapmnya"
        },
        {
            "chapter": 9,
            "verse": 22,
            "text": "Iaka’koa kakal ka’ dalapm’nya salama- lamanya. Sunngguh, ka’isi Allah ada pahala nang aya’"
        },
        {
            "chapter": 9,
            "verse": 23,
            "text": "Wahe urakng-urakng nang baiman! Amelah kita’jadiatn apa’-apa’ kita’ man page samillikatn kita’ sabage palinukng, kade’ iaka’koa labih nyukai’ kakapiran daripada kaimanan. sae ma’an nang najiatn iaka’koa palinukng maka iaka’koakoalah urakng- urakng nang zalim"
        },
        {
            "chapter": 9,
            "verse": 24,
            "text": "Kataatnlah, ”Kade’ apa’-apa’ kita’, nak-nak kita’, kamarkapala kita’, bini-bini kita’, kaluarga kita’, harta kakayaatn nang kita’ usahaatn, padagangan nang kita’ kawatiratn karugiatnnya, man rumah kadiaman nang kita’ sukai’, labih kita’ cintai daripada Allah man Rasul-Nya mang bajihad ka’ jalatn- Nya maka tunggulah sampe Allah mare’atn kaputusatnnya. ” Man Allah nana’ mare’ patunjuk ka’ urakng-urakng fâsiq"
        },
        {
            "chapter": 9,
            "verse": 25,
            "text": "Sunnguh, Allah udah nolong kita’ (mukminin) ka’tampat baparong, man (ingatlah) ka’parang hunain, jumbalahkita’ nang manyak koa mangga’atn kita’, tapi (jumbalahnang manyak koa) sama sakali nana’ baguna baginyu, man bumi nang luas koa tarasa sampit baginyu, laka’koa kita’ babalik ka’balakang man badariatn tunggang-langgang"
        },
        {
            "chapter": 9,
            "verse": 26,
            "text": "Laka’koa Allah nuruntatn katanangan ka’ Rasul-Nya man ka’urakng-urakng nang baiman, man Ia nuruntatn bala tantara (sigana malekat) nang nana’ katele’atn dinyu, man Ia manimpaatn siksaam ka’ urakng-urakng kapir. koalah balasan nto’ urakng kapir"
        },
        {
            "chapter": 9,
            "verse": 27,
            "text": "Salaka’koa Allah narima’ tobat urakng nang Ia mao’i’. Allah Miah ngamponi’ Miah nyayangi’"
        },
        {
            "chapter": 9,
            "verse": 28,
            "text": "Wahe urakng-urakkng nang baiman! Sabatolnya urakng-urakng musyrik koa najis (kotor jiwanya), karana koa amelah iaka’koa nyamaki’ masjid al-haram salaka’ tahutn ’nian. 371 Man kade’ kita’kawatir jadi miskin (karana urakng kapir nana’ atakng) maka Allah na’e mao’ mare’atnkakayaan ka’kita’ dari karunia-Nya, kade’ Ia mao’. Sabatolnya Allah Miahngatahui’, Miahbijaksana"
        },
        {
            "chapter": 9,
            "verse": 29,
            "text": "Parangi’lah urakng-urakng nang nana’ bai- man ka’ Allah man Ari nang na’e, iaka’koa nana’ ngaharampatn ahe nang diharampatn Allah man Rasul-Nya man iaka’koa nana’ ba’agama mang agama nang batol (agama Allah), (iakoa urakng-urakng) nang udah dibare’ kitab, sampe iakaia mayari’ jizyah (pajak) mang patuh samintara iaka’koa dalapm ka’adaan tunduk"
        },
        {
            "chapter": 9,
            "verse": 30,
            "text": "Man urakng-urakng Yahudi bakata, ”Uzair anak Allah, ” man urakng-urakng Nasrani bakata, ”Al-Masih anak Allah. ” Koalah pakataatn nang kaluar dari molot nyaka’koa. Iaka’koa niru pakataatn urakng kapir nang duhiya. Allah ngalaknat iaka’koa; sabage iaka’koa sampe bapaling"
        },
        {
            "chapter": 9,
            "verse": 31,
            "text": "Iaka’koa nyadiatn urakng-urakng Alim (Yahudi), man rahib-rahibnya (Nasrani) sabage tuhan selain Allah, 372 man (uga) Al-Masih anak Maryam;padahal iaka’koa ngge disuruh nyambah Tuhan nang Mahaesa; nana’ ada Tuhan nang berhak di sambah salain Ia. Mahasuci Ia dari ahe nang ia ka’ koa pasakutuatn"
        },
        {
            "chapter": 9,
            "verse": 32,
            "text": "Iaka’koa mao’ madapm’patn cahaya (agama) Allah mang molot nya ka’koa tapi Allah nolaki’nya, malah mao’ nyampurana- an Cahaya-Nya, walaupun urakng-urakng kapir koa nana’ nyukai’nya"
        },
        {
            "chapter": 9,
            "verse": 33,
            "text": "Ialah nang udah ngutusatn Rasul-Nya mang patunjuk (al-Quran) man agama nang banar nto’ diunggulatn ka’sagana agama, walaupun urakng-urakng musyrik nana’ nyukai’nya"
        },
        {
            "chapter": 9,
            "verse": 34,
            "text": "Wahe urakng-urakng nang baiman! Sabatolnya manyak dari urakng-urakng alim man rahib-rahib nya ka’ koa banar-banar makatn harta urakng mang jalan nang batil, man (iaka’koa) ngalang-ngalangi’ (talino) dari jalan Allah. Man urakng-urakng nang nyimpan amas man perak man nana’ ngimpakatnnya ka’ jalan Allah maka bare’lah kabar gombira ka’iaka’koa, (bahoa’ iaka’koa mao’ napati’) siksaatn nang padih"
        },
        {
            "chapter": 9,
            "verse": 35,
            "text": "(ingatlah)ka’ ari waktu amas man perak dipanasatn ka’ dalapm naraka jahanam, lalu mang nang koa ditareka kaning, bone’an, man balikakng nya ka’ kou (dipataki’lah) ka’iaka’koa, nianlah harta banda nyu nang kao simpan nto’ diri’nyu babaro maka rasai’lah (akibat dari) ahe nang kao simpan koa"
        },
        {
            "chapter": 9,
            "verse": 36,
            "text": "Sabatolnya jumbalah bulatn manurut Allah ialah dua balas bulatn(Sa’ampahe) dalapm katatapatn Allah waktu Ia nyiptaatn langit man bumi, ka’ antaranya ada ampat bulatn haram. Koalah (katatapatn) agama nang lurus maka amelah kita’ ngazalimi dirinyu dalapm (bulatn nang ampat)koa, man parangi’lah kaum musyrikin samuanya sa ampahe iaka’koa pun marakngi’ kita’ samuanya. Man katahui’lah bahoa’ Allah nyaratai’ urakng-urakng nang taqwa"
        },
        {
            "chapter": 9,
            "verse": 37,
            "text": "Sabatolnya pangunduran (bulatn haram) koa ngge nambah kakapiratn. Urakng-urakng kapir disasatatn mang (pangunduratn) koa, iaka’koa nghalalam nya ka’ tahutn’ man ngaharampatn nya ka’ tahutn’ nang lain, supaya iaka’koa dapat nyasuaiatn mang etongan nang diharampatn Allah, sakaligus iaka’koa ngahalalatn ahe nang diharampatn Allah. (di setan) dijadiatn tarasaedo’ pabuatatn nya ka’ koa pabuatatn buruk nya. Man Allah nana’ mare’ patunnjuk ka’ urakng-urakng kapir"
        },
        {
            "chapter": 9,
            "verse": 38,
            "text": "Wahe urakng-urakng nang baiman! Ngahe ke’ dah dibatakatn ka’ kita, ”barangkatlah (nto’ baparang ka’ jalan Allah, ” kita’ marasa barat man inginbadiapm ka’ tampatnyu? Ahe ke’ kita’ labih nyanangi’ kaidupatn dunia daripada kaidupatn ka’ naherat? Padahal kanyamanan kaidupatn dunia nian (diban- dingkan mang kaidupatn) naherat ingge saebet"
        },
        {
            "chapter": 9,
            "verse": 39,
            "text": "Kade’ kita’ nana’ barangkat (nto’ baparanga’), pasti Allah mao’ ngukum kita’ man siksaatn nang padih man ngantiatn kita’ mang kaum nang lain, man kita’ nana’ akan ngarugiatn-Nya saebetpun. Man Allah Mahakuasa atas sagala sasuatu"
        },
        {
            "chapter": 9,
            "verse": 40,
            "text": "Kade’ kita’ nana’ nolongnya (Muhammad). sabatolnya Allah udah nolong’nya waktu urakng-urakng kapir ngosernya (dari Mekah); samintara ia salah sote’ dari dua urakng waktu iabadua barada ka’ dalapm gua, waktu koa ia bakata ka’ ayukngnya, ”Ame kao marundo’. Sabatolnya Allah basama mang diri’. ”Maka Allah nuruntatn katanangan ka’ ia (Muhammad) man mantoi’ mang bala tantara (malekat- malekat) nang nana’ katele’atn dinyu, man Ia nyajiatn parentah urakng-urakng kapir koa babah. Man pirman Allah koalah nang tingi’, Allah Miah Parkasa Miah bijaksana"
        },
        {
            "chapter": 9,
            "verse": 41,
            "text": "Barangkat lah kita’ baik mang rasa ringan maupun mang rasa barat, man bajihatlah mang harta man jiwanyu ka’ jalatn Allah. Nang ampakoa labih edo’ nto’nyu kade’ kita’ nau’an"
        },
        {
            "chapter": 9,
            "verse": 42,
            "text": "Sakiranya (nang kita’ parentahatn ka’ iaka’koa) ada ka’untungan nang mudah didapati’ man pajalanan nang nana’ sangae jauh, pasti iaka’koa ngikuti’nyu, tapi tampat nang ditujukoa tarasa miah jauh bagi nya ka’ koa. Ia ka’ koa mao basumpah mang (dama) Allah, ”kade’nya kita’ sanggup pasti kami barangkat mang kita’. ” Iaka’koa ngabinasaatn diri’nya babaro373 man Allah nau’an bahoa’ iaka’koa batol-batol urakng- urakng pangalok"
        },
        {
            "chapter": 9,
            "verse": 43,
            "text": "Allah ma’apatnnyu (Muhammad) ngahe kao mare’ ijin ka’iaka’koa (nto’ nana’ ampus baparanga’), sanape’ jalas baginyu urakng- urakng nang batol-batol (bahalangan) man sanape’ kao ngatahui’ urakng-urakng nang pangalok"
        },
        {
            "chapter": 9,
            "verse": 44,
            "text": "Urakng-urakng nang baiman ka’ Allah man ari nang na’e, nana’ akan minta’ ijin (nana’ ampus) ka’ kita’ nto’ bajihad mang harta man jiwa nya. Allah nau’an ka’ urakng- urakng nang bataqwa"
        },
        {
            "chapter": 9,
            "verse": 45,
            "text": "Sabatolnya nang mao’ minta’ ijin ka’ kita’ (Muhammad), iaka’koalah nang nana’bai- man ka’ Allah man ari nang na’e, man ati nyaka’koa ragu, karana koa iaka’koa bimbang ma’an dalapm karaguan"
        },
        {
            "chapter": 9,
            "verse": 46,
            "text": "Man kade’ iaka’koa mao barangkat, pasti iaka’koa nyiapatn pasiapan nto’ kabarangka- tatn koa, tapi Allah nana’ nyukai’ kabarang- katatn nyaka’koa maka Ia ngalamahan kamao’an nya ka’koa, man dibatakatn (ka’ iaka’koa) badiapmlah kao barage urakng- urakng nang badiapm koa"
        },
        {
            "chapter": 9,
            "verse": 47,
            "text": "Kade’ (iaka’koa barangkat barage nyu), pasti iaka’koa nana’ akan nambah (kakuatan’nyu), malah ngge mao’ manjuat kakacoan, man iaka’koa tantu baganceh maju ka’ depan ka’ antara barisan nyu nto’ ngaco (ka’ barisannyu);samintara ka’antara kita’ ada urakng-urakng nang miah suka nangaratn (pakata’an) nya ka’koa. Allah ngatahui’ urakng-urakng nang zalim"
        },
        {
            "chapter": 9,
            "verse": 48,
            "text": "Sungguh, sanape’ koa iaka’koa memang udah barusaha manjuat kakacoan man ngatur babage macam tipu daya nto’nyu (mutarbalikatn pasoalan), sahingga ataknglah kabanaratn (patolongan Allah), man mananglah urusan (agama) Allah, padahal iaka’koa nana’ nyukai’nya"
        },
        {
            "chapter": 9,
            "verse": 49,
            "text": "Man ka’ antara iaka’koa ada urakng nang bakata,”bare’lah aku ijin (nana’ ampus baparanga’) man amelah kao (Muhammad) nyajiatn aku tajarumus ka’ dalapm pitnah. ”man Sungguh jahanam ngaliputi’ urakng- urakng nang kapir"
        },
        {
            "chapter": 9,
            "verse": 50,
            "text": "kade’ kao (Muhammad) namu kabaikatn, iaka’koa nana’ sanang, tapi kade’ kao kana bancana, iaka’koa babatak, ”Sungguh, dari samula kami udah baati-ati (nana’ ampus baparanga’), ” man iaka’koa bapaling mang (perasaan) sanang"
        },
        {
            "chapter": 9,
            "verse": 51,
            "text": "kataatnlah (Muhammad), ”nana’ akan manimpa’ kami melainkan ahe nang udah ditatapatn Allah bagi kami. Ia lah palinukng kami. Man ingee ka’ Allah bataqwa urakng- urakng nang baiman"
        },
        {
            "chapter": 9,
            "verse": 52,
            "text": "Kataatnlah (Muhammad). ”nana’ ada nang kita’ tunggui’ ka’ kami, kacoali salah sote’ dari dua kabaikatn (manang ato mati sahit). Man kami nunggu ka’ kita bahoa’ Allah mao’ nimpaatn siksaatn ka’ kao dari sisi- Nya. ato (siksaatn) malallui’ kokot kami. Maka tunggulah, sabatolnya kami nunggu (uga) basama nyu. ”"
        },
        {
            "chapter": 9,
            "verse": 53,
            "text": "Batakatnlah (Muhammad), Inpakkatnlah hartanyu baik mang sukarela maupun mang tepaksa, tapi (Inpaknyu) nana’ akan ditarima’. Sasungguhnyalnya kao urakng- urakng fâsiq. ”"
        },
        {
            "chapter": 9,
            "verse": 54,
            "text": "Man nang ngalang-ngalangi’ inpak nyaka’koa nto’ ditarima ialah karana iaka’koa kapir (ingkar) ka’ Allah man Rasul-Nya man iaka’koa nana’ ngalaksanaan shalat, malainkan mang malasnya man nana’ (uga) ngimpakan (harta) nyaka’koa, malainkan man rasa bai’mao’ (terpaksa)"
        },
        {
            "chapter": 9,
            "verse": 55,
            "text": "Maka amelah harta man nak-nakkita’ manjuatnyu kagum. sabatolnya maksud Allah nang koa ialah nto’ nyiksa iaka’koa dalapm kaidupatn dunia man na’e akan mati dalapm kaadaatn kapir"
        },
        {
            "chapter": 9,
            "verse": 56,
            "text": "Man iaka’koa (urakng-urakng munafiq) basumpah mang (dama) Allah, bahoa’ sabatolnya iaka’koa tamasok golongannyu; nyaka’koa buke’lah dari golongannyu, tapi iaka’koa miah gali’ (ka’ kao)"
        },
        {
            "chapter": 9,
            "verse": 57,
            "text": "Sakiranya iaka’koa namui’ tampat palindungan : goa-goa ato lubakng-lubakng (dalapm tanah) pasti iaka’koa ampus ka’ di koa mang baganceh-gancehnya"
        },
        {
            "chapter": 9,
            "verse": 58,
            "text": "Man ka’antara iaka’koa ada nang mencelanyu tentang (pambagian)sadakah (zakat);kade’ iaka’koa dipahagiatn iaka’koa sanang ati, man kade’ iaka’koa nana’ dipahagiatn, tiba-tiba iaka’koa bera"
        },
        {
            "chapter": 9,
            "verse": 59,
            "text": "Man sakiranya iaka’koa batol-batol rida mang ahe nang dibarentatn ka’ iaka’koa di Allah man Rasul-Nya, man bakata, ”cukuplah Allah bagi kami, Allah man Rasul-Nya mao’ marentatn ka’ kami sabagian dari karunia-Nya. Sabatolnya kami urakng-urakng nang baharap ka’ Allah. ”"
        },
        {
            "chapter": 9,
            "verse": 60,
            "text": "Sabatolnya zakat koa nggelah nto’ urakng- urakng pakir, urakng-urakng miskin, amil zakat, nang dilamutatn atinya (mualaf), nto’ (memerdekakan) hamba sahaya, nto’ (ngabebasatn) urakng nang barutakng, nto’ jalan Allah man nto’ urakng nangdalapm pajalanan, sabage kawajiban dari Allah. Allah Maha Nau’an Mahabijaksana"
        },
        {
            "chapter": 9,
            "verse": 61,
            "text": "Man antara iaka’koa (urakng munafiq) ada urakng-urakng nang nyakiti’ ati Nabi (Muhammad) man matakatn, ”Nabi mucaya’i’ samua ahe nang didangarnya. ” Batakatnlah, “Ia mucaya’i’ samua nang edo’ baginyu, Ia baiman ka’ Allah, mucaya’i’ urakng-urakng mukmin, man manjadi rahmat bagi urakng-urakng nang baiman ka’ antara kita’. ” Man urakng-urakng nang nyakiti’ Rasulullah akan namu siksaatn nang padih"
        },
        {
            "chapter": 9,
            "verse": 62,
            "text": "Iaka’koa basumpah ka’ kao mang (dama) Allah nto’ nyanangi’nyu, padahal Allah man Rasul-Nya labih pantas iaka’koa ngago’i’ keridaan-Nya kade’ iaka’koa urakng mukmin"
        },
        {
            "chapter": 9,
            "verse": 63,
            "text": "Nana’ke’ iaka’koa (urakng munafiq) ngatahui’ bahoa’ sae ma’an nang nantang Allah man Rasul-Nya maka sabatolnya naraka Jahanamlah baginya, ia kakal ka’ dalapmnya. Koalah kahinaan nang aya’"
        },
        {
            "chapter": 9,
            "verse": 64,
            "text": "Urakng-urakng munafiq koa gali’ kade’ dituruntatn suatu surah nang narangkatn ahe nang tasambunyi’ ka’ dalapm ati nya ka’ koa. Batakatnlah (ka’ iaka’koa), “tarusatnlah baolok-olok (ka’ Allah man Rasul-Nya), ” sabatolnya Allah mao’ madahatn ahe nang kao gali’i’ koa"
        },
        {
            "chapter": 9,
            "verse": 65,
            "text": "Man kade’ kao tanya’an ka’ iaka’koa, pasti iaka’koa mao’ nyawap, ”Sabatolnya kami ngge bagae’ man bamain-main ihan. ” Batakatnlah “ngahe ka’Allah, man ayat- ayat-Nya sarata Rasul-Nya kita’baolok-olok ma’an?”"
        },
        {
            "chapter": 9,
            "verse": 66,
            "text": "Nana’ palalu kao minta’ ma’ap, karana kao udah kapir salaka’ baiman. Kade’ kami ma’apatn sabagian dari kita’ (karana udah batobat), pasti kami mao’ nyiksa golongan (nang lain) karana sabatolnya iaka’koa aialah urakng-urakng nang (selalu) babuat dosa"
        },
        {
            "chapter": 9,
            "verse": 67,
            "text": "Urakng-urakng munafiq laki-laki man nang bini. sote’ mang nan lain sama ma’an Iaka’koa nyuruh (babuat) nang mungkar man mai’an (pabuatatn) nang makruf man iaka’koa ngangampatn’ kokotnya (sengke’). Iaka’koa udah ngalupaatn ka’ Allah maka Allah ngalupaatn iaka’koa (uga). Sabatolnya urakng-urakng munafiq koalah urakng- urakng nang fâsiq"
        },
        {
            "chapter": 9,
            "verse": 68,
            "text": "Allah nyanjiatn (ngancami’) urakng-urakng munafiq laki-laki man nang bini man urakng-urakng kapir mang naraka Jahanam. Iaka’koa kakal ka’ dalapmnya. Cukuplah (naraka) koa nto’ nya. Allah ngalaknati’ Iaka’koa;man iaka’koa namu siksaatn nang kakal"
        },
        {
            "chapter": 9,
            "verse": 69,
            "text": "(kaada’an kita’ kaum munafiq man musyrikin) saparati urakng-urakng sanape’ kita’, Iaka’koa labih kuat dari kita’, man labih manyak harta man anak-anaknya. Maka iaka’koa udah misa’i’ bagiatnnya, man kita’ udah misa’i’ bagiatnnyu seampahe urakng-uramng’ nang sanape’nyu misa’i’ bagiatn nya, man kita’ ngomongi’ (hal-hal nang batil) saampahe iaka’koa ngomongi’nya. Iaka’koa toa’-toa’ amalnya ka’ dunia man ka’ naherat. Iaka’koa lah urakng-urakng nang rugi"
        },
        {
            "chapter": 9,
            "verse": 70,
            "text": "Ahe ke’ nana’ sampe ka’ iaka’koa barita (tentang) urakng-urakng nang sanape’ iaka’koa, (koalah) kaum Nuh, ’Ad, Samud, kaum Ibrahim, panduduk Madyan, man (panduduk) nagari-nagari nang udah musnah? Udah atakng ka’iaka’koa rasul- rasul mang ngincakng bukti nang nyata; Allah nana’ manzalimi’ iaka’koa, tapi iaka’koalah nang manzalimi’ diri’ nya ka’ koa babaro"
        },
        {
            "chapter": 9,
            "verse": 71,
            "text": "Man urakng-urakng nang baiman, laki-laki man nang bini, sabagian iaka’koa manjaji panolong bagi sabagiatn nang lain. Iaka’koa nyuruh (babuat) nang makruf, man maneagah dari nang mungkar, ngalaksanaatn shalat, nuneatn zakat, man taat ka’ Allah man Rasul-Nya. Iaka’koa mao’ dibare’ rahmat di Allah. Sunnguh Allah Miahgagah, Miah bijaksana"
        },
        {
            "chapter": 9,
            "verse": 72,
            "text": "Allah nyanjiatn ka’ urakng-urakng mukmin laki-laki man nang bini (akan namu) saruga nang ngalir ka’ abahnya sunge-sunge, iaka’koa kakal ka’ dalapm’nya, man (namu) tampat nang edo’ ka’ saruga ‘Adn. Man karidoan Allah labih aya’. Koalah kamanangan nang agung"
        },
        {
            "chapter": 9,
            "verse": 73,
            "text": "Wahe Nabi! Bajihatlah (ngalawan) urakng- urakng kapir man ‘urakng’-urakng munafiq. Man basikap karaslah ka’ iaka’koa. Tampat nyaka’koa koa naraka Jahanam. Man koalah saburuk-buruk tampat kambali"
        },
        {
            "chapter": 9,
            "verse": 74,
            "text": "Iaka’koa (urakng munafiq) basumpah mang (dama) Allah. Bahoa’ iaka’koa nana’ ngata- atn (sasuatu nang nyakiti’ Mluhammad). Sungguh, iaka’koa udah ngucapatn pakataan kakapiratn, man udah manjadi kapir salaka’ Islam, man malantatn ahe nang iaka’koa nana’ dapat mancapenya374 man iaka’koa nana’ mancela (Allah man Rasul-Nya), sakiranya Allah man Rasul-Nya udah ngalimpahatn karunia-Nya ka’ iaka’koa. Maka kade’ iaka’koa batobat, nang koa labih edo’ bagi iaka’koa, man kade’ iaka’koa bapaling, pasti Allah mao’ nyiksa nya iaka’koa mang siksaatn nang padih ka’ dunia man naherat; man iaka’koa nana’ ada nang ngalindungi’ man nana’ (uga’) panolong ka’ bumi"
        },
        {
            "chapter": 9,
            "verse": 75,
            "text": "Man ka’ antara iaka’koa ada urakng nang udah bajanji ka’ Allah, ”Sabatolnya kade’ Allah mare’ sabagian dari karunia-Nya ka’ kami, pasti Kami mao’ basadekah man pasti kami tamasok urakng-urakng nang saleh. ”"
        },
        {
            "chapter": 9,
            "verse": 76,
            "text": "Waktu Allah mare’atn ka’ iaka’koa sabagian dari karunia-Nya, iaka’koa jadi sengke’ man bapaling, man selalu nantang (kabanaratn)"
        },
        {
            "chapter": 9,
            "verse": 77,
            "text": "Maka Allah tanampatn kamunafiqatn ka’dalapm ati nya ka’koa sampe ka’ waktu iaka’koa namui’-Nya, karana iaka’koa udah ngingkari’ janji nang udah di nya ikrarkan ka’ Ia(Allah) man (uga) iaka’koa ngaloki’ ma’an"
        },
        {
            "chapter": 9,
            "verse": 78,
            "text": "Nana’ ke’ iaka’koa ngatahui’ bahoa’ Allah ngatahui’ rahasia man bisikatn nya ka’ koa, man bahoa’ Allah ngatahui’ sagala nang gaib"
        },
        {
            "chapter": 9,
            "verse": 79,
            "text": "(Urakng munafiq) koalahnang mancela urakng-urakng baiman nang marentatn sadekah mang sukarela man nang (mancela) urakng-urakng nang ngge namu (nto’ di sadakahatn) sakadar kasanggupatnnya maka urakng-urakng munafiq koa menghina nya ka’ koa. Allah mao’ malasi’ penghinaan nya ka’ koa, man iaka’koa mao’ namui’ siksaatn nang padih"
        },
        {
            "chapter": 9,
            "verse": 80,
            "text": "(Sama ma’an) kao (Muhammad) minta’ amponan nto’ nya ka’koa ato nana’ minta’ amponan nto’ nya ka’koa. Walaupun kao minta’i’ amponan nto’ nya ka’koa tujuh puluh kali, Allah nana’ akan mare’ amponan ka’ iaka’koa. Nang ampakoakarana iaka’koa ingkar (kapir) Ka’ Allah man Rasul-Nya. Man Allah nana’ mare’ patunjuk ka’ urakng-urakng fâsiq"
        },
        {
            "chapter": 9,
            "verse": 81,
            "text": "Urakng-urakng nang diningalatn (nana’ ampus baparang), marasa repo mang duduk badiapm waktu sapaninggal Rasulullah. Iaka’koa nana’ suka bajihat mang harta man jiwa nya ka’koa ka’ jalatn Allah man iaka’koa bakata, “Amelah kita’ barangkat (ampus baparanga’) ka’ angat miah nian. ” Batakatnlah (Muhammad), Api naraka labih angat, ” kade kita’ nalian"
        },
        {
            "chapter": 9,
            "verse": 82,
            "text": "Maka biarlah iaka’koa galak saebet man nangis nang manyak, sabage balasan ka’ ahe nang iaka’koa pamuat"
        },
        {
            "chapter": 9,
            "verse": 83,
            "text": "Maka kade’ Allah ngambaliatnnyu (Muhammad) ka’ suatu golongan dari iaka’koa (urakng-urakng munafiq), kamudian iaka’koa minta ijin ka’ kao nto’ Kaluar (ampus baparanga’) maka batakatnlah, “Kita’ nana’ mulih kaluar basamaku salama-lamanya man nana’mulih marangi musuh basamaku. Sabatolnya kita’ udah rela nana’ ampus (baparang) sajak samula. Karana koa duduklah (badiapmlah) barage urakng-urakng nang nana’ ampus (baparang)"
        },
        {
            "chapter": 9,
            "verse": 84,
            "text": "Man amelah kao (Muhammad) nyolati’ urakng nang mati ka’ antara iaka’koa (urakng-urakng munafiq), salama-lamanya man amelah kao badiri (bado’a) ka’atas suburnya. Sabatolnya iaka’koa ingkar ka’ Allah man Rasul-Nya man iaka’koa mati dalapm kaadaan fâsiq"
        },
        {
            "chapter": 9,
            "verse": 85,
            "text": "Man amelah kao (Muhammad) kagum ka’ harta man kamuda’-kamuda’ nya ka’koa. Sabatolnya mang nang koa Allah mao’ nyiksa nya ka’koa ka’ dunia man supaya nyawa iaka’koa malayang, samintara nya ka’koa tagah kapir"
        },
        {
            "chapter": 9,
            "verse": 86,
            "text": "Man kade’ dituruntatn suatu surah (nang marentahatn ka’ urakng-urakng munafiq, “Baimanlah ka’Allah man bajihadlah basama Rasul-Nya, ”pasti urakng-urakng nang kaya man bapangaruh ka’ antara iaka’koa minta’ ijin ka’ kao (nto’ nana’ bajihad) man iaka’koa bakata, “biaratnni’lah kami barada basama urakng nang duduk (badiapm ka’ rumah). ”"
        },
        {
            "chapter": 9,
            "verse": 87,
            "text": "Iaka’koa rela barada basama urakng-urakng nang nana’ ampus baparang, 375 man ati nya ka’koa udah tatutup, sahingga nya ka’koa nana’ Mahami’ (kabahagiaatn baiman man bajihad)"
        },
        {
            "chapter": 9,
            "verse": 88,
            "text": "Tapi Rasul man urakng-urakng nang baiman basama ia, (iaka’koa)bajihad mang harta. Man jiwa, iaka’koa namui’ kabaikatn. Iaka’ koalah urakng-urakng nang baruntukng"
        },
        {
            "chapter": 9,
            "verse": 89,
            "text": "Allah udah nyadiaatn nto’ nya ka’koa saruga nang ngalir ka’ babahnya sunge- sunge, iaka’koa kakal ka’ dalapmnya. Koalah kamanangan nang agung"
        },
        {
            "chapter": 9,
            "verse": 90,
            "text": "Man ka’ antara urakng-urakng Arab Baduai atakng (ka’ Nabi) madahi’ alasan, supaya dibare’ ijin (nto’ nana’ ampus baparanga), samintara urakng-urakng nang ngaloki’ Allah man Rasul-Nya, duduk badiapm. nae urakng-urakng kapir ka’ antara nya ka’koa mao’ kana timpa siksaatn nang padih"
        },
        {
            "chapter": 9,
            "verse": 91,
            "text": "Nana’ ada dosa (karana nana’ ampus baparanga’) nto’ urakng-urakng nang lamah, urakng nang sakit man urakng nang nana’ dapat ahe nang mao’ iaka’koa inpakat’, kade nya ka’koa balaku ikhlas ka’ Allah man Rasul-Nya. Nana’ ada alasan ahe pun nto’ nyalahatn urakng-urakng nang babuat baik. Man Allah Maha ngamponi’, Maha nyayangi’"
        },
        {
            "chapter": 9,
            "verse": 92,
            "text": "Man nana’ ada (uga dosa) ka’ urakng- urakng nang atakng ka’ kao (Muhammad), supaya kao mare’ kandaraan ka’ iaka’koa, lalu kao bakata, ”aku nana’ namu kendaraan nto’ ngincakngi’nyu, lalu nya ka’koa mulakng, samintara mata iaka’koa barentengan ai’ mata karana basadih, jukut iaka’koa nana’ namu ahe nang mao’ iaka’koa impakatn (nto’ikut baparanga’)"
        },
        {
            "chapter": 9,
            "verse": 93,
            "text": "Sabatolnya alasan (nto’ nyalahatn) nggelah ka’ urakng-urakng nang minta ijin ka’ kao (nto’ nana’ ampusbaparanga’), padahal iaka’koa urakng kaya. Iaka’koa rela barada basama urakng-urakng nang nana’ ikut baparang man Allah udah ngunci ati nya ka’koa, sahingga iaka’koa nana’ ngatahui’ (akibat pabuatan nya ka’koa)"
        },
        {
            "chapter": 9,
            "verse": 94,
            "text": "Iaka’ia (urakng-urakng munafik nang nana’ ikut pabarang’) mao’ madahatni’ alasan’nya ka’kao waktu kita’ udah kambali ka’ iaka’ia. Batakatn’lah (Muhammad) “amelah kita’ madahatni alasan; kami nana’ pucaya agi’ ka’ kao,sungguh, Allah udah mare’ tau ka’kami masalah baritanyu. Man Allah mao nele’ pakarajaannyu (ampikoa uga) Rasul- Nya,kamudian kita’ dimulakngkatn’ ka’ (Allah) Nang Mahangatahui’ sagala nang gaib man nang nyata,lalu Ia mare’ barita ka’kao ahe nang udah kao karajaatn"
        },
        {
            "chapter": 9,
            "verse": 95,
            "text": "Iaka’ia mao basumpah ka’kao mang nama Allah,waktu kita’ kambali ka’ iaka’ia,supaya kao bapaling dari iaka’ia. Maka bapalinglah dari iaka’ia;karena sabatolnya iaka’ia bajiwa kotor man tampat iaka’ia naraka Jahanam, sabagai balasan atas ahe nang udah iaka’ia karajaatn"
        },
        {
            "chapter": 9,
            "verse": 96,
            "text": "Iaka’ia mao’ basumpah ka’ kao supaya kao basadia narima’ iaka’ia. Tapi sakalipun kao narima’ iaka’ia,Allah nana’ akan rido ka’urakng-urakng nang fasik"
        },
        {
            "chapter": 9,
            "verse": 97,
            "text": "Urakng-urakng Arab Badui koa labih kuat kakafiran man kamunafikatn’nya,man miah wajar nana’ ngatahui’ hukum-hukum nang diturutn’tatn’ Allah ka’Rasul-Nya. Allah Mahangatahui’, Maha bijaksana"
        },
        {
            "chapter": 9,
            "verse": 98,
            "text": "Man ka’ antara urakng-urakng Arab Badui koa ada nang nganggap ahe nang diinfakatn’- nya (ka’ jalan Allah) sabagai suatu karugi- atn’; iaka’koa nunggu-nunggu bahaya nimpa- nyu, ia ka’ koalah nang nae ditimpa’ mara bahaya. Allah Maha nangar, Maha ngatahui’"
        },
        {
            "chapter": 9,
            "verse": 99,
            "text": "Man ka’ antara urakng Arab Badui koa ada nang baiman ka’ Allah man ari na’e (kiamat), man nele’ ahe nang diinfakkat’nnya ( ka’ ja- lan Allah) sabagai jalat’n nyamaki’ diri’ ka’ Allah, man sabagai jalan nyamaki’ diri’ (ngu- lihatn) do’a Rasul. Katahui’lah, sabatolnya infak koa suatu jalan bagi iaka’koa untok nyamaki’ diri’ (ka’ Allah). Na’e Allah akan nama’ an nyaka’koa ka’ dalapm rahmat (saruga)Nya. Sabatolnya Allah Maha Pangampun, Maha Panyayang. 9. AT-TAU"
        },
        {
            "chapter": 9,
            "verse": 100,
            "text": "Man urakng-urakng nang dolo’ nang mula- mula (masok Islam) ka’ antara urakng- urakng muhajirin man ansor man urakng- urakng nang ngikuti iaka’koa nang edo, Allah rido ka’ nyaka’koa man iaka’koa pun rido ka’ Allah. Allah nyiapat’n nto’nyaka’- koa saruga-saruga nang ngalir ka’ babahnya sunge-sunge. Iaka’koa kakal ka’ dalapmnya salama-lamanya. Koalah kamanangan nang agung"
        },
        {
            "chapter": 9,
            "verse": 101,
            "text": "Man ka’ antara urakng-urakng Arab Badui nang (badiapm) ka’sakitarnyu, ada urakng- urakng munafik. Man ka’ antara panduduk Madinah (ada uga’ urakng-urakng munafik), iaka’koa talalu munafiq. Kao (Muhammad) nana’ nu’an ka’ nyaka’koa, tapi Kami nu’an nyaka’koa. Nae nyaka’koa mao’ Kami siksa dua kali, kamudian nae iaka’koa akan dipulangkat’n ka’ siksaatn nang aya’"
        },
        {
            "chapter": 9,
            "verse": 102,
            "text": "Man (ada badiapm) urakng lain nang ngako’i dosa-dosa nya ka’koa, nyaka’koa nyampur-aduk’kat’n karajaan nang edo man karajaan lain nang buruk. Mudah-mudahan Allah narima’ tobat nyaka’koa. Sabatolnya Allah Maha Pangampun, Maha Panyayang"
        },
        {
            "chapter": 9,
            "verse": 103,
            "text": "Ta’aplah zakat dari harta nyaka’koa, gunanya marasehatn376 manyuciatn377 iaka’koa, man badoalah nto’ nya ka’koa. Sabatolnya doanyu koa (numbuhat’n) katanangan jiwa bagi iaka’koa. Allah Maha Nangar, Maha Nau’an"
        },
        {
            "chapter": 9,
            "verse": 104,
            "text": "Nana’ ke’ iaka’koa nau’an, bahwa’ Allah narima tobat amba-amba-Nya man narima zakat(nya), man bahwa’ Allah Maha Narima’ tobat, Maha Panyayang"
        },
        {
            "chapter": 9,
            "verse": 105,
            "text": "Man kataatnlah,”bakarajalah kita’, maka Allah akan nele’ karajaat’nnyu, lekoa uga Rasul-Nya man urakng-urakng mu’min, man kita’ akan dipulangkat’n ka’ (Allah) nang nu’an ka’ nang ghaib, man nang nyata, lalu dibare’tahuat-Nya ka’kao ahe nang udah nyu ngarajaat’n"
        },
        {
            "chapter": 9,
            "verse": 106,
            "text": "Man ada (uga’) urakng-urakng lain nang dinangguhat’n sampe ada kaputusan Allah; mungkin Allah mao ngazapi’ iaka’koa man mungkin Allah mao narima’ tobat nya ka’koa. Allah Maha Nu’an, Maha Bijaksana"
        },
        {
            "chapter": 9,
            "verse": 107,
            "text": "Man (ka’ antara urakng-urakng munafik koa) ada nang nariatn masjid nto’ nimulatn bancana (ka’ urakng-urakng nang baiman), nto’ kakapitatn man nto’ mamacah balah ka’ antara urakng-urakng nang baiman, sarata nto’ nunggu kaatangan urakng-urakng nang udah mamarangi Allah man Rasul-Nya dari jaman de’e.378 Iaka’koa mang pasti basumpah,”kami ngge mao’ ka’ kabaikatn”. Man Allah manjadi saksi bahwa’ iaka’koa koa pangalok (dalapm sumpahnya)"
        },
        {
            "chapter": 9,
            "verse": 108,
            "text": "Amelah kao niriat’n solat dalapm masjid koa selama-lamanya. Sungguh, masjid nang diniriat’n atas dasar takwa, sajak ari pertama ialah lebih pantas kao niriat’n solat ka’ dalapmnya. Ka’ dalapm nya ada urakng- uarak’ng nang malat’n marasehatn diri’. Allah nyukai’ urakng-urakng nang baraseh"
        },
        {
            "chapter": 9,
            "verse": 109,
            "text": "Maka ahe ke’ urakng-urakng nang niriat’n bangunan (masjid) atas dasar takwa ka’ Allah man karidoan-Nya) koa labih baik, atau ke’ urakng-urakng nang niriat’n bangunannya ka’ tapi jurang nang ruruh, lalu (bangunan) kao ruruh basama man iaka’koa ka’ dalapm naraka jahanam? Allah nana’ mare’ patunjuk ka’ urakng-urakng nang zalim"
        },
        {
            "chapter": 9,
            "verse": 110,
            "text": "Bangunan nang iaka’koa niriat’n koa salalu manjadi penyabab karaguat’n dalapm ati iaka’koa, sampe ati iaka’koa ancur.379 Man Allah Maha Nu’an, Maha Bijaksana"
        },
        {
            "chapter": 9,
            "verse": 111,
            "text": "Sabatolnya Allah mali dari urakng-urakng mu’min, baik diri’ nya maupun harta nyaka’koa man marentat’n suruja nto’ nyaka’koa. Iaka’koa baparang ka’ jalat’n Allah; sahingga iaka’koa munuh atau ta bunuh, (sabagai) janji nang banar dari Allah ka’ dalapm Taurat, Injil man al-Quran. Man 9. AT-TAU sae ke’ nang labih napati janjinya salain Allah? Maka berepo-repolah man jual bali nang udah kao karajaat’n koa, man ampakoa lah kamanangan nang agung"
        },
        {
            "chapter": 9,
            "verse": 112,
            "text": "Iaka’koa lah urakng-urakng nang batobat, baribadah, muji ka’ (Allah), mangambara (demi ilmu man agama),380 rukuk, sujud, nyuruhat’n babuat ma’ruf man mai’an dari nang munkar man malihara hukum-hukum Allah. man repolah urakng-urakng nang baiman"
        },
        {
            "chapter": 9,
            "verse": 113,
            "text": "Nana’ pantas bagi Nabi man urakng-urakng nang baiman mamohon amponan (ka’ Allah) nto’ urakng-urakng musyrik, sakalipun urakng-urakng koa pagewaris(nya), udah jalas bagi iaka’koa, bahwa’ urakng-urakng musyrik koa panghuni naraka jahanam"
        },
        {
            "chapter": 9,
            "verse": 114,
            "text": "Adapun pamohonan amponan Ibrahim (ka’ Allah) nto’ apa’nya, nana’ lain hanyalah karana suatu janji nang udah diikrarkannya ka’apa’nya. Maka ketika jalas bagi Ibrahim bahwa’ apa’nya ialah musuh Allah, maka Ibrahim ngalapasat’n diri’nya. Sungguh, Ibrahim koa surakng nang miah lamut atinya agi’ panyantun"
        },
        {
            "chapter": 9,
            "verse": 115,
            "text": "Man Allah sakali-kali nana’ nyasatat’n suatu kaum, salaka’ iaka’koa di bare’-Nya patunjuk. Sahingga dapat dijalasat’n ka’ iaka’koa ahe nang harus iaka’koa jauhi’.381 Sungguh Allah Maha Nu’an sagala sasuatu"
        },
        {
            "chapter": 9,
            "verse": 116,
            "text": "Sabatolnya nu’ Allah kakuasaan langit mang bumi. Iya ngidupan mang matiat’n. Nana’ ada palindung man panolong nto’nyu salain Allah"
        },
        {
            "chapter": 9,
            "verse": 117,
            "text": "Sungguh, Allah udah narima’ tobat Nabi, urakng-urakng Muhajirin man urakng- urakng Ansar, nang ngikuti’ Nabi ka’ masa- masa sulit, satalah ati sagolongan dari iaka’koa amper bapaling, kamudian Allah narima tobat nyaka’koa. Sabatolnya Allah Maha Pangasih, Maha Panyayang ka’ iaka’koa"
        },
        {
            "chapter": 9,
            "verse": 118,
            "text": "Man ka’ talu urakng,382 nang diningalat’n. Hingga katika bumi tarasa sampit ka’ iaka’koa, padahal bumi koa luas, man jiwa nyaka’koa pun udah (tarasa) sampit ka’ ia, sarata iaka’koa udah nu’an bahwa’ nana’ ada tampat dari (lari) dari (siksaan) Allah, malainkan ka’ (Allah) ihan, kamudian Allah manarima’ tobat nyaka’koa agar iaka’koa tatap ka’ tobatnya. Sabatolnya Allah Maha Narima’ tobat, Maha Panyayang"
        },
        {
            "chapter": 9,
            "verse": 119,
            "text": "Wahai urakng-urakng nang baiman! batakwalah ka’ Allah, man barasamolah kita’ man urakng-urakng nang banar"
        },
        {
            "chapter": 9,
            "verse": 120,
            "text": "Nana’ pantas ka’ panduduk Madinah man urakng-urakng Arab Badui nang badiap’m ka’ sakitar nyaka’koa, nana’ turut nyaratai’ Rasullullah (ampus baparang) man nana’ pantas uga ka’ labih nyincintai diri’ nyaka’ koa daripada (nyincintai’) diri’ Rasul. Nang lekoa karana iaka’koa nana’ ditimpa’ kahausatn, kapayahat’n man kaliparatn ka’ jalat’n Allah, man nana’ (uga’) ninyak tampat nang nimbulatn kaberaatn urakng-urakng kafir, man nana’ nimpa’atn bancana ka’ musuh, kacoali (samua) koa mao ditulisat’n nto iaka’koa sabagai amal kabajikan. Sungguh Allah nana’ nyia-nyiaatn pahala urakng-urakng nang ba buat baik"
        },
        {
            "chapter": 9,
            "verse": 121,
            "text": "Man nana’ lah iaka’koa marentat’n infak, baik nang enek maupun nang aya’ man nana’ (uga’) ngalalui’ ka’ suatu lembah (ba jihat), kecuali mao ditulisat’n nto’ iaka’koa (sabagai amal kabajikan), nto’ dibare’ balasan oleh Allah (man) nang labih baik daripada ahe nang udah iaka’koa kerajaatn"
        },
        {
            "chapter": 9,
            "verse": 122,
            "text": "Man nana’ sapantasnya urakng-urakng mukmin, koa samuanya ampus (ka’ medan parang). Ngahe sabagian dari satiap golongan ka’ antara iaka’koa nana’ ampus nto’ mendalami’ pangatahuan agama iaka’koa man nto’ mare’ paringatan ka’ pagenya kade’ iaka’koa udah pulak’ng, supaya iaka’koa mampu nyaga dirinya"
        },
        {
            "chapter": 9,
            "verse": 123,
            "text": "Wahai urakng-urakng nang baiman! Parangilah urakng-urakng kafir nang ka’ sakitar kita’, man hendak lah iaka’koa ngarasaatn sikap tagas dari nyu, man nu’anlah bahwa’ Allah ba sama urakng- urakng nang ba takwa"
        },
        {
            "chapter": 9,
            "verse": 124,
            "text": "Man kade’ diturunan suatu surah, maka ka’ antara iaka’koa (urakng-urakng munafik) ada nang bakata”Sae ke’ ka’ antara kita’ nang batambah imannya mang (turut’n)nya surah nian?”. Adapun urakng-urakng nang baiman, maka surah nian nambah imannya, man iaka’koa marasa karepoat’n"
        },
        {
            "chapter": 9,
            "verse": 125,
            "text": "Man adapun urakng-urakng nang ka’ dalapm atinya ada panyakit,383 maka (man surah nian) akan nambah kakafiratn iaka’koa nang udah ada man iaka’koa mati dalapm kadaan kafir"
        },
        {
            "chapter": 9,
            "verse": 126,
            "text": "Man nana’ ke’ iaka’koa (urakng-urakng munafik) nele’ bahwa’ iaka’koa diuji sakali atau dua kali satiap tahut’n, namun iaka’koa nana’ (uga) ba tobat man nana’ (uga’) na’ap palajaran"
        },
        {
            "chapter": 9,
            "verse": 127,
            "text": "Man kade’’ dituruntatn sote’ surah, seko’ manyeko’nya batele’-tele’i (palis bakata) ada ke’ seko’ (dari kaum muslim) nang nele’ kita’? Salaka’ koa iaka’koa pun ampus. Allah mamalingkat’n ati nyaka’koa disababkan iaka’koa kaum nang nana’ ngarati"
        },
        {
            "chapter": 9,
            "verse": 128,
            "text": "Sungguh udah atak’ng ka’ kita’ saurakng Rasul dari kaumnyu babaro, barat tarasa olehnya pandaritaan yang kao alami’. (Ia) miah kapengen (kaimanan man kasalamatan nto’nyu), panyantun man panyayang ka’ urakng-urakng nang baiman"
        },
        {
            "chapter": 9,
            "verse": 129,
            "text": "Maka, kade’s iaka’koa barpaling (dari kaimanan) maka bakatalah kao (Muhammad) ”cukuplah Allah bagiku, nana’ ada tuhan selain Iya, ngge ka’ Iya aku ba tawakal. Man Ia lah Tuhan nang ngampu’i Arsy (Singgasana) nang Agung"
        }
    ]
}
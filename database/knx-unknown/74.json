{
    "chapter": [
        {
            "chapter": 74,
            "verse": 1,
            "text": "Wahe urakng-urakng nang bakubu"
        },
        {
            "chapter": 74,
            "verse": 2,
            "text": "Duhanilah, lalu bare’lah paringatan"
        },
        {
            "chapter": 74,
            "verse": 3,
            "text": "Man agung katnlah Tuhannya"
        },
        {
            "chapter": 74,
            "verse": 4,
            "text": "Man barasehatnlah pakcannya"
        },
        {
            "chapter": 74,
            "verse": 5,
            "text": "Tingalatnlah sagala (pabuatan) nang kaji (jahat)"
        },
        {
            "chapter": 74,
            "verse": 6,
            "text": "Mang amelah kao (Muhammad) mare’ paringatan (nang bamaksud) namua’ (balasatn) nang labih manyak"
        },
        {
            "chapter": 74,
            "verse": 7,
            "text": "Nang karana, Tuhannya basabarlah"
        },
        {
            "chapter": 74,
            "verse": 8,
            "text": "Maha dah kade’ sangkakala di siup"
        },
        {
            "chapter": 74,
            "verse": 9,
            "text": "Maka ngkoalah ani sang saraba sulit"
        },
        {
            "chapter": 74,
            "verse": 10,
            "text": "Bagi urang-urang kafir nana’ mudah"
        },
        {
            "chapter": 74,
            "verse": 11,
            "text": "Biaratnlah aku (nang batindak) taradap urakng nang aku sandiri udah nyiptaannya (majoatnya)"
        },
        {
            "chapter": 74,
            "verse": 12,
            "text": "Man aku bare’atn baginya kakayaan nang malimpah"
        },
        {
            "chapter": 74,
            "verse": 13,
            "text": "Man anak-anak salalu basamanya"
        },
        {
            "chapter": 74,
            "verse": 14,
            "text": "Aku bare’atn ka’ia kalapangan (idup) saluas-luasnya"
        },
        {
            "chapter": 74,
            "verse": 15,
            "text": "Kamodian ia ingin banar supaya aku (Allah) nambahnya"
        },
        {
            "chapter": 74,
            "verse": 16,
            "text": "nana’ bisa ! sasungguhnya ia udah nantang ayat-ayat kami (Al Qur’an)"
        },
        {
            "chapter": 74,
            "verse": 17,
            "text": "Aku akan mebani’nya man panaki’atn nang miah mahayatn"
        },
        {
            "chapter": 74,
            "verse": 18,
            "text": "Sasungguhnya ia udah mikiratn man natapatn (ahe nang di tatapatnya)"
        },
        {
            "chapter": 74,
            "verse": 19,
            "text": "Maka cuakalah ia! Ampahe Ia natapatnyanya"
        },
        {
            "chapter": 74,
            "verse": 20,
            "text": "Sakali agi’, cilakalah ia!, ampahe ia natapatnnya"
        },
        {
            "chapter": 74,
            "verse": 21,
            "text": "Kamodian ia (marenung) bapikir"
        },
        {
            "chapter": 74,
            "verse": 22,
            "text": "Lalu bamuha masapa man monyong"
        },
        {
            "chapter": 74,
            "verse": 23,
            "text": "kamodian bapaling (dari kabonaran) mang nyombongkatn diri’"
        },
        {
            "chapter": 74,
            "verse": 24,
            "text": "Lalu ia bakata (Alquran) nian hanyalah sihir nang di palajari (dari urakng-urakng dahoya)"
        },
        {
            "chapter": 74,
            "verse": 25,
            "text": "Nian hanyalah pakatakan talino"
        },
        {
            "chapter": 74,
            "verse": 26,
            "text": "Wa’e aku (Allah) akan nama’ani’nya ka’ dalapan (naraka) Saqor"
        },
        {
            "chapter": 74,
            "verse": 27,
            "text": "Nau’an ke’ kita’ ahe (naraka) saqor koa"
        },
        {
            "chapter": 74,
            "verse": 28,
            "text": "Ia (saqor) koa nana’ ningalatn Man nana’ miaratn"
        },
        {
            "chapter": 74,
            "verse": 29,
            "text": "Nan ngangusatn kulit talino"
        },
        {
            "chapter": 74,
            "verse": 30,
            "text": "Ka’ atasnya ada sambilan balas (mala’ekat panjaga)"
        },
        {
            "chapter": 74,
            "verse": 31,
            "text": "Nang kami jadiatn panyaga naraka koa hanya dari mala’ekat; man kami nantuatn etongan nya iaka’koa hanya sebage coba’an bagi urakng-urank kapir, supaya urakng- urakng nang di bare’ manjadi yakin, supaya urakng nang baiman batambah imannya, supaya urakng-urakng nang di bare’ kitab mang urakng-urakng mukmin koa nana’ ragu-ragu, man supaya urakng-urakng nang ka’ dalapan artinya supaya urakng-urakng kapir (bakata) “Ahe ke’ nang di kahandaki ” Allah man (etongan) nian sebagesoatu parompamaan?”. Ampaiknglah Allah Miaratn sasat urakng-urakng nang Ia kahandaki Man. Man mare’ patonjok ka’ urakng-urakng nang Ia kahandaki’ Mang nana’ ada nang nalian bala tantara Tuhannyu kacoali Ia babaro, sapor koa nana’ lain hanyalah parengatan ka’ talino"
        },
        {
            "chapter": 74,
            "verse": 32,
            "text": "Nana’! demi bulatn"
        },
        {
            "chapter": 74,
            "verse": 33,
            "text": "Man demi malam katika udah bala"
        },
        {
            "chapter": 74,
            "verse": 34,
            "text": "Man demi alapm ari kade’ mulai tarang"
        },
        {
            "chapter": 74,
            "verse": 35,
            "text": "Sasungguhnya (Saqor koa) ialah salah sote’ (bancana) nang Miah aya’"
        },
        {
            "chapter": 74,
            "verse": 36,
            "text": "Sabage paringatan nto’ talino"
        },
        {
            "chapter": 74,
            "verse": 37,
            "text": "(ialah) bagi sae ka’ ntara’ kita’ nang mao’ maju ato mundur"
        },
        {
            "chapter": 74,
            "verse": 38,
            "text": "Satiap uraleng batanggong jawab ka’ ahe’ nang udah nya ngalakuatn"
        },
        {
            "chapter": 74,
            "verse": 39,
            "text": "Kacoali golongan kanan"
        },
        {
            "chapter": 74,
            "verse": 40,
            "text": "Barada ka’ dalapan saruga, ia iaka’koa saling nanya’an"
        },
        {
            "chapter": 74,
            "verse": 41,
            "text": "Tantang (ka’ada’an) urakng-urakng nang badosa"
        },
        {
            "chapter": 74,
            "verse": 42,
            "text": "“Ahe nang nyabapatn kita’ masok ka’ dalapan (naraka) saqor ?”"
        },
        {
            "chapter": 74,
            "verse": 43,
            "text": "Ia iaka’koa bajawab, “De’e kami (ka’ dunia) nana’ tamasok urakng nang ngarajaatn solat”"
        },
        {
            "chapter": 74,
            "verse": 44,
            "text": "Man kami’ uga’ nana’ mare’ makatn urakng miskin"
        },
        {
            "chapter": 74,
            "verse": 45,
            "text": "Bahkan kami biasa babang omongan nto’ tujuan nang jahat (batin), basama-sama urakng nang kataatnkatn nya"
        },
        {
            "chapter": 74,
            "verse": 46,
            "text": "Kami uga’ nustakan ari pambalasan (kiamat)"
        },
        {
            "chapter": 74,
            "verse": 47,
            "text": "Sampe datatng ka’ kami kamatian"
        },
        {
            "chapter": 74,
            "verse": 48,
            "text": "Maka nana’ baguna agi’ ka’la iaka’koa sapa’at (patolongan) dari urakng-urakng nang mare’atn sapaat"
        },
        {
            "chapter": 74,
            "verse": 49,
            "text": "Lalu jahe ia iaka’koa (urakng-urakng kafir) bapaling dari paringatan (Allah)"
        },
        {
            "chapter": 74,
            "verse": 50,
            "text": "Sa’akan-akan ia iaka’koa kaledai liar nang dari takajut"
        },
        {
            "chapter": 74,
            "verse": 51,
            "text": "Dari dari singa"
        },
        {
            "chapter": 74,
            "verse": 52,
            "text": "Bahkan satiap urakng dari ia iaka’koa ingin supaya di bare’atn ka’ ia lambaran-lambaran (kitab) nang tabuka’"
        },
        {
            "chapter": 74,
            "verse": 53,
            "text": "Nana’, sabanarnya ia iaka’koa nana’ gali’ ka’ waherat"
        },
        {
            "chapter": 74,
            "verse": 54,
            "text": "Nana’, sasungguhnya (Alquran) koa banar- banar soatu paringatan"
        },
        {
            "chapter": 74,
            "verse": 55,
            "text": "Maka barang sae mao’ tantu ia na’ap palajaran dari nya"
        },
        {
            "chapter": 74,
            "verse": 56,
            "text": "Nang ia iaka’koa nana’ akan na’ap palajaran darinya (alquran) kacoali (kade’) Allah mangandakinya. Ia-lah Tuhan nang patut (diri’) batakwa ka’ Ia, mang nang bahak mare’ ampon. a (Barakatnyabut) dama Allah nang Maha Pangasih, Maha Panyayang"
        }
    ]
}
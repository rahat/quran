{
    "pages": [
        {
            "chapter": 7,
            "verse": 160,
            "text": "Man Kami maginya iaka’koa manjadi dua balas suku nang masing-masing bajumlah nya’, man Kami ngawahyuan Ka’ Musa waktu kaumnya minta’ ai’ ka’ ia “Pangkuk- nglah batu koa man tongkatnyu!” Maka kaluarlah dari (batu) koa dua balas mata ai’. Satiap suku udah nau’an tampat nyocoknya masing-masing. Man Kami linukngi’ iaka’koa man rahu’ man Kami turuntatn ka’ iaka’koa manna man salwa. (Kami bapirman) “Makatnlah nang edo’-edo’ dari rajaki nang udah Kami barentatn ka’ kita’”. Iaka’koa nana’ nyolimi’ Kami, tapi iaka’koalah nang salalu nyolimi’ diri’nya babaro"
        },
        {
            "chapter": 7,
            "verse": 161,
            "text": "Man (ingatlah) waktu dikataatn ka’ iaka’koa (Bani Israil), “Badiapanlah ka’ nagari nian (Baitul maqdis) man makatnlah dari (asel) nya dimae maan kao mao’i, ” man pataka- atnlah, “bebasatnlah kami dari dosa kami, man tama’i’lah pintu gerbangnya mang cara mongkokatn diri’ pasti Kami amponi’ kasalahatn kita’, ” nae tatap Kami tambah (pahala) ka’ urakng-urakng nang babuat baik"
        },
        {
            "chapter": 7,
            "verse": 162,
            "text": "Maka urakng-urakng nang zalim ka’ antara nyaka’koa nganti (pakataatn koa) man pakataatn nang nana’ dipatakatn ka’ iaka’koa 346. Maka Kami jantu’atn ka’ iaka’koa siksa dari langit disabapatn kazaliman nyaka’koa"
        },
        {
            "chapter": 7,
            "verse": 163,
            "text": "Man tanya’anlah ka’ Bani Israil masalah nagari 347. Nang barada ka’ samak laut katika iaka’koa ngalanggar aturan ari sabat, 348 (nyakoa) katika atakng ka’ iaka’koa ikatn- ikatn (nang barada ka’ sakitar) nyaka’koa batimulatn ka’ atas ai’, padahal ka’ ari-ari nang buke’ sabat ikatn-ikatn koa nana’ atakng ka’ iaka’koa. Ampakoalah Kami nguji iaka’koa kajuh babuat pasik"
        }
    ]
}
{
    "pages": [
        {
            "chapter": 40,
            "verse": 50,
            "text": "Maka (panjaga-panjaga Jahanam) bakata, “Ahe ke’ rasul-rasul nape’ atakng’ ka’ kita’ mang ngincakng’ bukti-bukti nang nyata?” Iaka’ia manjawab, “batol udah atakng’”. (panjaaga-panjaga Jahanam) bakata, “Bado’alah kao (babaro)” Namun do’a urakng-urakng kafir koa sia-sia belaka"
        },
        {
            "chapter": 40,
            "verse": 51,
            "text": "Sasungguhnya Kami mao’ nulukng’ rasul- rasul Kami man urakng-urakng nang baiman dalapm’ kaidupatn’ dunia man ka’ ari tampilnya sigana saksi (ari kiamat)"
        },
        {
            "chapter": 40,
            "verse": 52,
            "text": "(iakoa) ari waktu pamintakan’ ma’af nana’ baguna bagi urakng-urakng zalim man iaka’ia mandapat laknat man tampat badiapm’ nang buruk"
        },
        {
            "chapter": 40,
            "verse": 53,
            "text": "man sungguh Kami udah marentatn’ patunjuk ka’ Musa; man ngawarisatn’ Kitab (Taurat) mka’ Bani Israil"
        },
        {
            "chapter": 40,
            "verse": 54,
            "text": "nto’ manjadi patunjuk man paringatan bagi urakng-urakng nang bafikiran sehat"
        },
        {
            "chapter": 40,
            "verse": 55,
            "text": "Maka basabarlah kao, sasungguhnya janji Allah koa banar, man mohonlah ampun nto’ dosanyu man batasbihlah palis mujii’ Tuhannyu ka’ waktu gumare’ man alapm’"
        },
        {
            "chapter": 40,
            "verse": 56,
            "text": "Sasungguhnya urakng-urakng nang memper- debatatn ayat-ayat Allah tampa alasan man (bukti) nang sampe ka’ iaka’ia, nang ada dalapm’ dada iaka’ia hanyalah (keinginan akan) kebesaran nang nana’ akan iaka’ia capai, maka minta’lah palindungan ka’ Alllah. Sungguh Allah Maha Nangaratn’, Maha Nele’"
        },
        {
            "chapter": 40,
            "verse": 57,
            "text": "Sungguh, penciptaan langit man bumi koa labih aya’ dari pada penciptaatn’ talino, akan tatapi kamanyakatn’ talino nana’ ngatahui’"
        },
        {
            "chapter": 40,
            "verse": 58,
            "text": "Man nana’ sama uakng’ nang buta mang urakng nang nele’, man nana’ (sama) uga’ urakng-urakng nang baiman man ngarajaatn’ kabakade’tn’ mang urakng- urakng nang babuat kajahatatn’. Hanya sabebet sakali nang kita’ taap palajaran"
        }
    ]
}
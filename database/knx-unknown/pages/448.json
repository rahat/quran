{
    "pages": [
        {
            "chapter": 37,
            "verse": 52,
            "text": "Nang bakata,”ahe ke’ sasungguhnya kao tamasok urakng-urakng nang manaratn (ari’ babangkit)"
        },
        {
            "chapter": 37,
            "verse": 53,
            "text": "Kade’ diri’ udah mati man udah manjadi tanah man tulakng-tulakng, ahe ke’ diri’ banar-banar (akan dibangkitatn) nto’ dibare’ pambalasan?”"
        },
        {
            "chapter": 37,
            "verse": 54,
            "text": "Ia bakata,”mao ke’kao ninjo (ayukng- ayukng ku koa)?”"
        },
        {
            "chapter": 37,
            "verse": 55,
            "text": "Maka ia ninjonya, lalu ia nele’ (ayukng) nya koa ka’ tangah-tangah naraka nang manyala-nyala"
        },
        {
            "chapter": 37,
            "verse": 56,
            "text": "Ia bakata,”Demi Allah, kao ampir saja nyalakai’ku"
        },
        {
            "chapter": 37,
            "verse": 57,
            "text": "Man sakiranya buke’karana nikmat Tuhanku pastilah aku tamasok urakng- urakng nang diseret (ka’ naraka)"
        },
        {
            "chapter": 37,
            "verse": 58,
            "text": "Maka, ahe ke’ diri’ nana’ akan mati"
        },
        {
            "chapter": 37,
            "verse": 59,
            "text": "Kacoali kamatiatn diri’ nang partama saja’(ka’dunia), man diri’ nana’ akan diazab (ka’naherat nian)?”"
        },
        {
            "chapter": 37,
            "verse": 60,
            "text": "Sungguh nian banar-banar (kamanangan) nang agung"
        },
        {
            "chapter": 37,
            "verse": 61,
            "text": "Nto’ kamanangan nang sarupa nian, handaklah baramal urakng-urakng nang mampu baramal"
        },
        {
            "chapter": 37,
            "verse": 62,
            "text": "Ahe ke’ (makanan saruga) koa idangan nang labih baik ato’ ke’ puhutn zaqqum"
        },
        {
            "chapter": 37,
            "verse": 63,
            "text": "Sungguh, Kami nyadiatn nya (puhutn zaqqum) sabage azab bagi urakng-urakng zalim"
        },
        {
            "chapter": 37,
            "verse": 64,
            "text": "Sungguh, koa ialah puhutn nang kaluar dari dasar naraka zahim"
        },
        {
            "chapter": 37,
            "verse": 65,
            "text": "Mayangnya lea kapala-kapala setan"
        },
        {
            "chapter": 37,
            "verse": 66,
            "text": "Maka sungguh, iaka’ koa banar-banar makatn sabagian darinya (buah puhutn koa) man iaka’ koa ngisi’parutnya mang buah nya (zaqqum)"
        },
        {
            "chapter": 37,
            "verse": 67,
            "text": "Kamudian sungguh, udah makatn (buah zaqqum) iaka’ koa namu nyocok nang di campur mang ai’ nang miah angat (panas)"
        },
        {
            "chapter": 37,
            "verse": 68,
            "text": "Kamudian pasti tampat kambali iaka’ koa ka’naraka jahim"
        },
        {
            "chapter": 37,
            "verse": 69,
            "text": "Sasungguhnya iaka’ koa namu ene’ moyang iaka’ koa dalapm ka adaan sasat"
        },
        {
            "chapter": 37,
            "verse": 70,
            "text": "Lalu iaka’ koa tagasa-gasa ngikuti’ jejak (ene’ moyang) iaka’ koa"
        },
        {
            "chapter": 37,
            "verse": 71,
            "text": "Man sungguh, sanape’ iaka’ koa (suku quraisy), udah sasat sabagian aya’dari urakng-urakng nang de’e’"
        },
        {
            "chapter": 37,
            "verse": 72,
            "text": "Man sungguh, Kami udah ngutus (rasul) pamare’ paringatan ka’kalangan iaka’ koa"
        },
        {
            "chapter": 37,
            "verse": 73,
            "text": "Maka paratiatn lah ampahe kaudahatn urakng-urakng nang di bare’ paringatan koa"
        },
        {
            "chapter": 37,
            "verse": 74,
            "text": "kacoali amba-amba Allah nang di suciatn (dari dosa)"
        },
        {
            "chapter": 37,
            "verse": 75,
            "text": "Man sungguh, Nuh udah ba do’a ka’ Kami,maka sungguh Kamilah sabaik-baik nang ngabulatn do’a"
        },
        {
            "chapter": 37,
            "verse": 76,
            "text": "Kami udah nyalamatatn ia man pangikutnya dari bancana nang aya’"
        }
    ]
}
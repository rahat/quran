{
    "pages": [
        {
            "chapter": 21,
            "verse": 1,
            "text": "Udah samakin samak ka’ talino paretongan amal nyaka’koa sadang ia ka dalapm kada’ lale (mang dunia), bapaling (dari naherat)"
        },
        {
            "chapter": 21,
            "verse": 2,
            "text": "Satiap dituruntatn ka’ talino ayat-ayat nang baru dari Tuhan, iaka’koa nangaratnnya sambil bamain-main"
        },
        {
            "chapter": 21,
            "verse": 3,
            "text": "Ati nyaka’koa dalapm kaada’an lale. Man urakng-urakng nang zalim koa ngrahasiaatn omongan nyaka’koa. ”(Urakng) nian (Muhammad) nana’ lain inggelah saurakng talino (uga’) saparati kao, Aheke’ kita’ narima’a’ (seher koa)528 padahal kita’ manyaksiatnnya?”"
        },
        {
            "chapter": 21,
            "verse": 4,
            "text": "Ia (Muhamaad) bakata, ”Tuhanku nau’an (samua) pakataatn ka’ langit man ka’ tanah ia, ia Maha Mandangar, Maha Nau’an!”"
        },
        {
            "chapter": 21,
            "verse": 5,
            "text": "Bahkan iaka’koa ngataatn”(Al-Quran koa buah) mimpi-mimpi nang Alok, ato asil rakayasanya (Muhammad), ato bahkan ia ngngan saurakng panya’ir, cobalah ia ataungan ka’ diri’ sebuah tanda (bukti), saparati halnya rasul-rasul nang diutus jaman de’e”"
        },
        {
            "chapter": 21,
            "verse": 6,
            "text": "Panduduk nagari sanape’nya ka’koa, nang udah Kami binasaatn,ia Ahe ke’ ia ka’ koa akan baimana’"
        },
        {
            "chapter": 21,
            "verse": 7,
            "text": "Man Kami nana’ mangutus (rasul-rasul) sanape kao (Muhammad), malaintatn dah basangahe manyak urakng laki-laki nang Kami bare’ wahyu ka’ iaka’koa maka tanyaanlah ka’ urakng nang bailmu, kade’ kao nana’ nau’an"
        },
        {
            "chapter": 21,
            "verse": 8,
            "text": "Man Kami nana’ nyadiatni’ nyaka’koa (rasul-rasul) tubuh nang nana’ makatn makanan, man nana’ (uga’) bisa idup kakal"
        },
        {
            "chapter": 21,
            "verse": 9,
            "text": "Laka’ koa Kami tapati’ janji (nang udah Kami janjiatn) ka’ iaka’koa. Maka Kami salamatatn iaka’koa man urakng-urakng nang Kami kahandaki, man Kami binasaatn urakng-urakng nang ngalampoi’batas"
        },
        {
            "chapter": 21,
            "verse": 10,
            "text": "Sungguh, udah Kami turuntatn ka’ ia ka’ koa sabuah kitab (al-Quran) nang ka’ dalapmnya tadapat paringatatnnto’ kita’, baginyu maka kita’ kao nana’ bangaratiatn"
        }
    ]
}
{
    "pages": [
        {
            "chapter": 21,
            "verse": 82,
            "text": "Man (Kami tundukatn uga ka’ Sulaiman) sagolongan setan-setan nang nyalapm (ka’ dalapm laut) nto’nya man iaka’koa uga’ ngarajaatn salain koa, man Kamilah nang miharanyaka’koa"
        },
        {
            "chapter": 21,
            "verse": 83,
            "text": "Man (ingatlah gesah) Ayub, katika ia bado’a ka’ Tuhannya, ”Oh Tuhank, sungguh aku udah ditimpa’ panyakit, padahal Kita’ Tuhan Nang Maha Panyayang dari samua nang panyayang. ”"
        },
        {
            "chapter": 21,
            "verse": 84,
            "text": "Maka Kami kabulatn (do’a) nya, lalu Kami lanyapatn panyakit nang ada ka’ ia, man Kami kambaliatn kaluarganya ka’ ia, man (Kami lipat gandaatn jumbalah nyaka’koa) sabage soatu rahmat dari Kami, man nto’ manjadi paringatatn ka’ samua nang nyambah Kami"
        },
        {
            "chapter": 21,
            "verse": 85,
            "text": "Man (ingatlah gesah) Ismail, Idris man Zulkifli. Iaka’koa samua tamasok urakng- urakng nang sabar"
        },
        {
            "chapter": 21,
            "verse": 86,
            "text": "Man Kami masokatn iaka’koa ka’ dalapm rahmat Kami. Sungguh, iaka’koa tamosuk urakng-urakng nang sabar"
        },
        {
            "chapter": 21,
            "verse": 87,
            "text": "Man (ingatlah gesah) Zun Nun (Yunus), katika ia ampus dalapm kaadaan bera, lalu ia nyangka bahoa’ Kami nana’ akan nyulitatnya maka ia bado’a dalapm kaada’atn nang miah galap, 535 Nana’ ada Tuhan salain Kita’, Maha Cuci Baraseh kita’.Sungguh, aku tamasok urakng-urakng nang zalim"
        },
        {
            "chapter": 21,
            "verse": 88,
            "text": "Maka Kami kabulatn (do’a) nya man Kami salamatatn ia dari kadukaatn, man ampakoalah Kami nyalamatatn urakng- urakng nang baiman"
        },
        {
            "chapter": 21,
            "verse": 89,
            "text": "Man (ingatlah gesah) Zakaria, katika ia bado’a ka’ Tuhannya, ”Oh Tuhanku, amelah kita’ biaratn aku idup babaro (katurunan) man Kita’lah ahli waris nang tabaik"
        },
        {
            "chapter": 21,
            "verse": 90,
            "text": "Maka Kami kabulatn (do’a) nya, man Kami marentatn ka’ ia Yahya, man Kami jadiatn bininya (bisa babunting). Sungguh, iaka’koa salalu capat dalapm (ngarajaatn) kabaikatn, man iaka’koa bado’a ka’ Kami mang panoh arap mangulinsah, man iaka’koa urakng- urakng nang khusyuk ka’ Kami"
        }
    ]
}
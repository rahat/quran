{
    "pages": [
        {
            "chapter": 39,
            "verse": 57,
            "text": "ato (supaya ame) ada nang bakata, Sakiranya Allah mare’ patunjuk ka’ aku tantu aku tamasok urakng-urakng nang batakwa"
        },
        {
            "chapter": 39,
            "verse": 58,
            "text": "ato (supaya ame) ada nang bakata waktu nele’ azab, “Sakiranya aku dapat mulakng’ (ka’ dunia), tantu aku tamasok urakng- urakng nang babuat baik”"
        },
        {
            "chapter": 39,
            "verse": 59,
            "text": "Sungguh, “sasungguhnya katarangan- katarangan-Ku udah atakng’ ka’ kao, tapi kita’ ngadustai’nya, malah kita’ nyombangkatn’ diri’ man tamasok urakng kafir”"
        },
        {
            "chapter": 39,
            "verse": 60,
            "text": "Man ka’ ari kiamat kao akan nele’ urakng- urakng nang babuat dusta ka’ Allah, muhanya ngitapm’. Bukatn’ ke’ naraka Jahanam koa tampat badiapm’ bagi urakng nang nyombongkatn’ diri’"
        },
        {
            "chapter": 39,
            "verse": 61,
            "text": "Man Allah nyalamatatn’ urakng-urakng nang batakwa karana kamanangan iaka’ia. Iaka’ia nana’ atna sentuh azab man nana’ basadih hati"
        },
        {
            "chapter": 39,
            "verse": 62,
            "text": "Allah pencipta sagala sesuatu man Ia Maha Miharai’ atas segala sesuatu"
        },
        {
            "chapter": 39,
            "verse": 63,
            "text": "Ampu’-Nyalah kunci-kunci (perbendaharaan langit man bumi. Man urakng-urakng nang kafr ka’ ayat-ayat Allah, iaka’ia koalah urakng nang rugi)"
        },
        {
            "chapter": 39,
            "verse": 64,
            "text": "Batakatn’lah (Muhammad), “ahe ke’ kita’ nyuruh aku nyambah selain Allah, wahai urakng-urakng nang bodoh?”"
        },
        {
            "chapter": 39,
            "verse": 65,
            "text": "Man sungguh, udah diwahyuatn’ ka’ kao man ka’ (nabi-nabi) sanape’ nyu, “Sungguh, kade’ kao nyakutuatn’ (Allah), pasti akan hapuslah amalnyu man tantulah kao tamasok urakng nang rugi"
        },
        {
            "chapter": 39,
            "verse": 66,
            "text": "Karana koa, baiknya Allah ihan nang kao sambah man baiknyalah kao tamasok urakng nang basukur”"
        },
        {
            "chapter": 39,
            "verse": 67,
            "text": "Man iaka’ia nana’ ngagungatn Allah sabage mana mestinya padahal bumi saluruhnya dalapm’ ganggaman-Nya ka’ ari kiamat man langit digulung man kokot kanan- Nya.765 Mahasuci Ia man Mahatingi’ Ia dari ahe nang iaka’ia nyakutuatn’"
        }
    ]
}
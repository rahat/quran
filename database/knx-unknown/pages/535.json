{
    "pages": [
        {
            "chapter": 56,
            "verse": 17,
            "text": "Iaka’koa dingulilikngi’ dikamuda’-kamuda’ nang tatap muda’"
        },
        {
            "chapter": 56,
            "verse": 18,
            "text": "Mang ngicakng galas, cere’ man sloke’ (piala) barisi’ cocokatn nang di na’ap dari ai’ nang ngalir"
        },
        {
            "chapter": 56,
            "verse": 19,
            "text": "Iaka’koa nana’ ngalukng karananya man nana’ uga’ mabuk"
        },
        {
            "chapter": 56,
            "verse": 20,
            "text": "Man buah-buahan ahe pun nang iaka’koa pilih"
        },
        {
            "chapter": 56,
            "verse": 21,
            "text": "Man dageng burukng ahe pun nang iaka’koa mao’"
        },
        {
            "chapter": 56,
            "verse": 22,
            "text": "Man ada bidadari-bidadari nang bamata gagas"
        },
        {
            "chapter": 56,
            "verse": 23,
            "text": "Ampahe mutiara nang tasimpatn baik"
        },
        {
            "chapter": 56,
            "verse": 24,
            "text": "Sabage balasatn atas ahe nang iaka’koa karajaatn"
        },
        {
            "chapter": 56,
            "verse": 25,
            "text": "Ka’ naung iaka’koa nana’ nangar omongan nang sia-sia mao’pun nang nimulatn dosa"
        },
        {
            "chapter": 56,
            "verse": 26,
            "text": "Tapi iaka’koa nangar ucapatn salam"
        },
        {
            "chapter": 56,
            "verse": 27,
            "text": "Man golongan kanan. Ntabatol mulianya golongan kanan koa"
        },
        {
            "chapter": 56,
            "verse": 28,
            "text": "(Iaka’koa) ada ka’ antara puhutn bidara nang nana’ baduri"
        },
        {
            "chapter": 56,
            "verse": 29,
            "text": "Man puhutn pisang nang basusun-susun (buahnya)"
        },
        {
            "chapter": 56,
            "verse": 30,
            "text": "Man tono’atn nang tabantang luas"
        },
        {
            "chapter": 56,
            "verse": 31,
            "text": "Man ai’ nang ngalir tarus-manarus"
        },
        {
            "chapter": 56,
            "verse": 32,
            "text": "Man buah-buahan nang manyak"
        },
        {
            "chapter": 56,
            "verse": 33,
            "text": "Nang nana’ baranti babuah man nana’ dibai’atn na’apnya"
        },
        {
            "chapter": 56,
            "verse": 34,
            "text": "Man kasor-kasor nang tabal agi’ ampuk"
        },
        {
            "chapter": 56,
            "verse": 35,
            "text": "Kami nyiptaatn ka’koa (bidadari-bidadari koa) sacara langsung"
        },
        {
            "chapter": 56,
            "verse": 36,
            "text": "Lalu Kami jadiatn iaka’koa parawan- parawan"
        },
        {
            "chapter": 56,
            "verse": 37,
            "text": "Nang panoh cinta (man) sabaya omornya"
        },
        {
            "chapter": 56,
            "verse": 38,
            "text": "Nto’ golongan kanan"
        },
        {
            "chapter": 56,
            "verse": 39,
            "text": "Sagolongan aya’ dari urakng-urakng nang duhinya"
        },
        {
            "chapter": 56,
            "verse": 40,
            "text": "Man sagolongan aya’ uga’ dari urakng na iaka’koa"
        },
        {
            "chapter": 56,
            "verse": 41,
            "text": "Man gologan keba’, ntabatol singsaranya golongan keba’ koa"
        },
        {
            "chapter": 56,
            "verse": 42,
            "text": "(Iaka’koa) dalapm siksa’an nyaru nang m angat man ai’ nang ningkorak"
        },
        {
            "chapter": 56,
            "verse": 43,
            "text": "Man tono’atn asap nang itapm"
        },
        {
            "chapter": 56,
            "verse": 44,
            "text": "Nana’ dingin man nana’ ngarepoatn"
        },
        {
            "chapter": 56,
            "verse": 45,
            "text": "Sasungguhnya iaka’koa sanape koa (de’e idup bamewah-mewah)"
        },
        {
            "chapter": 56,
            "verse": 46,
            "text": "Man iaka’koa tarus-manarus ngarajaatn dosa nang aya’"
        },
        {
            "chapter": 56,
            "verse": 47,
            "text": "Man iaka’koa bakata “kade’ kami udah mati, manjadi tanah man tulakng-tulakng ahe ke’ ke’ Kami banar-banar akan di bangkiatn agi’"
        },
        {
            "chapter": 56,
            "verse": 48,
            "text": "Ahe ke’ ene’nange kami nang duhinya (dibangkitatn agi’)?”"
        },
        {
            "chapter": 56,
            "verse": 49,
            "text": "Kataatnlah,“(Ao’), sasungguhnya urakng urakng nang dahinya man nang nae"
        },
        {
            "chapter": 56,
            "verse": 50,
            "text": "Pasti samua akan dikumpulatn ka’ waktu tatantu, ka’ari nang udah di maklumi"
        }
    ]
}
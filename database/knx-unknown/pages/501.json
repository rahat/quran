{
    "pages": [
        {
            "chapter": 45,
            "verse": 23,
            "text": "Maka paranah ke’ kita’ nele’ urakng nang nyajiatn hawa napsunya sabage tuhannya man Allah ngabiaratnnya sasat mang pangatahuan-, Nya, 800 man Allah udah nguncii’ panangaratn man ati saatangalaka’ atn tutup ka’ atas panele’atnnya? Maka sae ke’ nang mampu mare’ patunjuk salaka’ Allah (ngabiaratnnya sasat)? Jahe kita’ nana’ na ap palajaratn"
        },
        {
            "chapter": 45,
            "verse": 24,
            "text": "Man iaka’koa bakata, “Kaidupatn nian nana’ lain nggelah kaidupatn ka’ dunia ihan, diri’ mati man diri’ idup, man nana’ ada nang minasaatn diri’ selain masa”. Tapi iaka’koa nana’ ada ilmu tantang koa, iaka’koa nggelah ngira-ngira ihan"
        },
        {
            "chapter": 45,
            "verse": 25,
            "text": "Man kade’ ka’ iaka’koa dibacaatn ayat-ayat Kami nang jalas, nana’ ada bantahatn iaka’koa selain matakatn, “idupi’lah agi’ na’ nek nange kami, kade’ kita’ urakng nang batol"
        },
        {
            "chapter": 45,
            "verse": 26,
            "text": "Batakatnlah, “Allah nang ngidupatn la ka’koa ngamatiatn kita’, la ka’ koa Ia ngumpuratn kita’ ka’ ari kiamat nang nana’ diraguatn agi’; tapi kamanyakatn talino nana’ nau’an”"
        },
        {
            "chapter": 45,
            "verse": 27,
            "text": "Man ampu’ Allah karaja’an langit man bumi. Man ka’ ari tajadinya kiamat, akan rugilah ka’ ari koa urakng-urakng nang ngarajaatn kabatilan (dosa)"
        },
        {
            "chapter": 45,
            "verse": 28,
            "text": "Man (ka’ ari koa) kaoakan nele’ satiap umat balutut. Satiap umat disaru’ nto’ (nele’) buku catatan amalnya. Ka’ ari koa kita’ dibare’ balasan atas ahe nang udah kita’ karajaatn"
        },
        {
            "chapter": 45,
            "verse": 29,
            "text": "(Allah bapirman), ”Nianlah kitab (catatan) Kami nang nuturatn ka’ kita’ mang sabatol- batolnya. Sungguh Kami udah nyuruh nyatat ahe nang udah kita’ karajaatn”"
        },
        {
            "chapter": 45,
            "verse": 30,
            "text": "Maka adapun urakng-urakng nang baiman man ngarajaatn kabaikatn, maka Tuhan masokatn iaka’koa ka’ dalapm rahmat-Nya (saruga). ampakoa koalah kamanangan nang nyata"
        },
        {
            "chapter": 45,
            "verse": 31,
            "text": "Man adapun (ka’) urakng-urakng nang kapir (dipirmantatn), ”Bukatnke’ ayat-ayat-Ku udah dibacaatn ka’ kita’, tapi kita’ nyombongkatn diri’ man mao’ manjaji urakng-urakng nang babuat dosa"
        },
        {
            "chapter": 45,
            "verse": 32,
            "text": "Man kade’ dibatakatn (ka’ kita’), “Sungguh janji Allah koa batol, man ari kiamat koa nana’ diraguatn adanya.” kita’ nyawap, “Kami nana’ nau’an ahe ke’ ari kiamat koa, kami nggengira-ngira ihan, man kami nana’ yakin”"
        }
    ]
}
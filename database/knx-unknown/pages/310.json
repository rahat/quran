{
    "pages": [
        {
            "chapter": 19,
            "verse": 65,
            "text": "(Ialah) Tuhan (nang manguasai’) langit man bumi man sagala nang ada ka’ antara kaduanya maka sambahlah Ia man bataguh atilah dalapm baribadah ka’ Ia. Ahe ke’ kao mangatahui ada ke’ nang sama man Ia"
        },
        {
            "chapter": 19,
            "verse": 66,
            "text": "Man urakng (kapir) bakata, ”batolke’ kade’ aku udah mati, nae aku sungguh-sungguh dibangkitatn idup agi’"
        },
        {
            "chapter": 19,
            "verse": 67,
            "text": "Man nana’ ke’ talino koa Bapikirbahoa’ sabatolnya Kami udah nyiptaatnnya dee’, padahal (sanape’nya) Ia nape baujut sama sakali"
        },
        {
            "chapter": 19,
            "verse": 68,
            "text": "Maka demi Tuhannyu, sungguh, pasti nae Kami kumpuratn iaka’koa barage setan, kamudian pasti nae kami atangkatn iaka’koa ka sakulilikng jahanam man balutut"
        },
        {
            "chapter": 19,
            "verse": 69,
            "text": "Kamudian pasti nae Kami tarik dari satiap golongan sae ka’ antara iaka’koa nang miah durhaka ka’ Tuhan Nang Maha Pangasih"
        },
        {
            "chapter": 19,
            "verse": 70,
            "text": "Salanjutnya kami sungguh labih mangatahui’ urakng nang saarusnya (di masokkatn) ka’ dalapm naraka"
        },
        {
            "chapter": 19,
            "verse": 71,
            "text": "Man nana’ ada saurakng pun ka’ antara kao nang nana’ ngatakngi’nya (naraka). Hal koa ka’ Tuhannyu ialah suatu katantuatn nang udah ditatapatn"
        },
        {
            "chapter": 19,
            "verse": 72,
            "text": "Kamudian Kami nae manyalamatatn urakng-urakng nang bataqwa man miaratn urakng-urakng nang jalimka’ dalapm (naraka) dalapm kadaan balutut"
        },
        {
            "chapter": 19,
            "verse": 73,
            "text": "Man kade’ dibacaatn ka’ iaka’koa ayat-ayat Kami nang jalas (maksudnya), urakng- urakng nang kapir bakata ka’ urakng– urakng nang baiman, ”maeke’ ka’ antara kadua golongan nang labih edo’ tampat badiapmnya man labih edo’ tampat patamuan (nya)?”"
        },
        {
            "chapter": 19,
            "verse": 74,
            "text": "Man sangahe manyak umat (nang ingkar) nang udah Kami binasaatn sanape’ iaka’koa, padahal iaka’koa labih edo’ pakakas rumah tanga’nya man (labih sadap) ditele’ mata"
        },
        {
            "chapter": 19,
            "verse": 75,
            "text": "Kataatnlah (Muhammad), ”Sae ma’an barada dalapm kasasatatn maka biarlah Tuhan Nang Maha Pangasih manjangkatn (waktu) ka’ia, 505 sahingga kade’ iaka’koa nele’ ahe nang diancampatn ka’ ia, baikajabmaopun kiamat maka iaka’koa nae mangatahui’ sae nang labih jahat kadudukatnnya man labih lamah bala tantaranya"
        },
        {
            "chapter": 19,
            "verse": 76,
            "text": "Man Allah akan nambah patunjuk ka’ iaka’koa nang udah namu patunjuk. Man amal kabajikkatn nang kakal koa labih edo’ pahalanya ka’ samak Tuhan nyu man labih edo’ kaudahatnya"
        }
    ]
}
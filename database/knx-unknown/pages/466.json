{
    "pages": [
        {
            "chapter": 39,
            "verse": 68,
            "text": "Man sangkakala pun dinyiup, maka matilah samua (mahklul) nang ka’ langit man ka’ bumi kacoali iaka’ia nang dikamao’i’ Allah. Kamudian disiup sakali agi’ (sangkakala koa) maka waktu koa iaka’ia lumpat (dari suburnya) nunggi’ (kaputusatn’ Allah)"
        },
        {
            "chapter": 39,
            "verse": 69,
            "text": "Man bumi (padang Mahsyar) manjaji tarang bandarang mang cahaya (kaadilan) Tuhan- nya; man buku-buku (paretongan pabuatan iaka’ia) dibarentatn’ (ka’ masing-masing), Nabi-nabi man saksi-saksi pun dingadirat- ni’, lalu dibarentatn’ kaputusan ka’ antara iaka’ia secara adil, samintara iaka’ia nana’ dirugiatn’"
        },
        {
            "chapter": 39,
            "verse": 70,
            "text": "Man ka’ satiap jiwa dibare’ balasan mang sampurna sasuai mang ahe nang udah dikarajaatni’nya man Ia labih ngatahui’ ahe nang iaka’ia karajaatn’"
        },
        {
            "chapter": 39,
            "verse": 71,
            "text": "Urakng-urakng kafir digiring ka’ naraka Jahanam sacara barombongan. Sahingga kamile iaka’ia sampe ka’ ia (naraka) pintu- pintunya dibuka’i’ man panjaga-panjaga bakata ka’ iaka’ia, “Ahe ke’ nape’ paranah atakng’ ka’ kita’ rasul-rasul dari kalangan- nyu nang ngabacakan’ ayat-ayat Tuhannyu man ngingati’ ka’ kao akan patamuan (mang) ari nian?” Iaka’ia manjawab, “banar,ada” tapi katatapatn’ azab pasti balaku ka’ urakng- urakng kafir"
        },
        {
            "chapter": 39,
            "verse": 72,
            "text": "Dibatakatn’ (ka’ iaka’ia), “Masoki’lah pintu- pintu naaraka Jahanam koa,(kita’) kakal ka’ dalapm’nya”. Maka (naraka Jahanam) koalah saburuk-buruk tampat badiapm nto’ urakng- urakng nang nyombongkatn’ diri’"
        },
        {
            "chapter": 39,
            "verse": 73,
            "text": "Man urakng-urakng nang batakwa ka’ Tuhannya diantat ka’ dalapm’ saruga sacara barombongan. Sahingga kade’ iaka’ia sampe’ ka’ ia (sorga) man pintu-pintunya udah dibuka’i’, panjaga-panjaganya bakata ka’ iaka’ia, “kasejahteraan (dingalimpahatn’) atasnyu,berbahagialah kita’! Maka masoklah, kita’ kakal ka’ dalapm’nya”"
        },
        {
            "chapter": 39,
            "verse": 74,
            "text": "Man iaka’ia bakata, “Sagala puji bagi Allah nang udah manohi’ janji-Nya ka’ kami man udah marentatn’ tampat nian ka’ kami samintara kami (diperkenanatn) nampati’ saruga ka’ mae maan nang kami mao’i’”. Maka (saruga koalah) sabaik-baik balasatn’ bagi urakng-urakng nang baramal"
        }
    ]
}
{
    "pages": [
        {
            "chapter": 4,
            "verse": 155,
            "text": "Maka (Kami ukum iaka’koa)242 karana ia ngalanggar pajanjian koa. Man karana kakafiratn ia tahadap katarangan-katarangan Allah. Sarata karana iaka’koa udah munuh nabi-nabi tanpa hak (alas an nang banar) karana ia koa ngataatn, “Ati kami tatutup,” sabanarnya Allah udah ngunci atinya karana kakafiratnnya. Karana koa ingge sabagian anak dari iaka’koa nang baiman"
        },
        {
            "chapter": 4,
            "verse": 156,
            "text": "Man (Kami ukum uga) karana kakafiratnnya (tahadap Isa), man tuduhatn iaka’koa nang miah keji tahadap Maryam"
        },
        {
            "chapter": 4,
            "verse": 157,
            "text": "Man (Kami ukum uga) karana ucapatn nya, “sasungguhnya kami udah mambunuh Al- Masih, Isa anak laki Maryam, Rasul Allah243”. Padahal Iaka’koa nana’ munuhnya man nana’ (uga) nyalipnya, tapi (nang iaka’ koa bunuh ialah) urakng nang di sanyirubaatn mang Isa. Sasungguhnya iaka’koa nang basalisih pandapat ka’ masalah (pambunuh- atn) Isa. Salalu dalapm karagu-raguatn ka’ nang dibunuh koa. Iaka’koa banar-banar nana’ nau’ati (sae sabanarnya nang dibunuh koa) ngalaintatn mangikuti’ pasangkaatn balaka, jadi iaka’koa nana’ yakin udah munuhnya"
        },
        {
            "chapter": 4,
            "verse": 158,
            "text": "Tapi Allah udah ngangkat Isa kahadirat- Nya.244 Allha MahaPerkasa Maha Bijaksana"
        },
        {
            "chapter": 4,
            "verse": 159,
            "text": "Nana’ ada saurakngpun ka’ antara Ahli Kitab nang nana’ baiman ka’ ia (Isa) namusa’ kamatiatnnya.245 Ka’ ari kiamat ia (Isa) akan manjadi saksi ka’iakoa"
        },
        {
            "chapter": 4,
            "verse": 160,
            "text": "Karana kazaliman urakng-urakng yahudi, kami harampatn bagi iaka’koa makanan yang baik-baik nang (dee) paranah dihalalatn. Man karana iaka’koa pancah manghalangi (urakng lain) dari maraga Allah"
        },
        {
            "chapter": 4,
            "verse": 161,
            "text": "Karana iaka’koa nyalantatn riba’ padahal sungguh ia udah di larang darinya, man karan iaka’koa makatn harta urakng mang cara nana’ sah (buke’ nu’nya) kami sadiaatn nto’ urakng-urakng kafir ka’ antara iaka’koa azab nang padih"
        },
        {
            "chapter": 4,
            "verse": 162,
            "text": "Tapi urakng-urakng nang ilmunya mandalapm ka’ antara iaka’koa, man urakng-urakng nang baiman, ia baiman ka’ koa (Muhammad) man ka’ (kitab-kitab) nang dituruntatn sanape’nya, ampakoa uga’ iaka’koa nang ngalaksanaatn salat man nuneatn zakat man baiman ka’ Allah man ari kamudian, ka’ iaka’koa kami bare’atn pahala nang aya’"
        }
    ]
}
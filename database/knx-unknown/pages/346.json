{
    "pages": [
        {
            "chapter": 23,
            "verse": 60,
            "text": "Man iaka’koa nang mare’atn ahe nang iaka’koa bare’atn (basidakah) mang ati panoh rasa gali’ (jukut iaka’koa nau’an) bahoa’ sabatolnya iaka’koa tatap pulakn ka’ Tuhannya"
        },
        {
            "chapter": 23,
            "verse": 61,
            "text": "Iaka’koa batol siradap dalapm kabaikatn kabaikatn man iaka’koalah urakng-urak nang labih dolo’ namunya"
        },
        {
            "chapter": 23,
            "verse": 62,
            "text": "Man Kami nana’ mebani’ sae’ ma’an malaintatn manurut kasanggupatnnya, m ka’ Kami ada bacatatan nang madahatn sabanar-sabanarnya, man iaka’koa nana dizalimi’ (di rugiatn)"
        },
        {
            "chapter": 23,
            "verse": 63,
            "text": "Tapi, iaka’koa (urakng-urakng kapir) ko dalapm kasasatatn dari (mahami’ Al-Qu nian, man iaka’koa bakabiasa’an manya ngarajaatn) pabuatatn-pabuatatn lain (bu nang kajuh nyaka’koa karajaatn)"
        },
        {
            "chapter": 23,
            "verse": 64,
            "text": "Sahingga kade’ Kami jantu’atn sikasaat ka’ urakng-urakng nang idup ba mewah mewah ka’ antara nyaka’koa, sakatika k ia batareak-tareak minta banto’"
        },
        {
            "chapter": 23,
            "verse": 65,
            "text": "Amelah kao babangamppakatn minta ba ari nian! Sungguh, kita’ nana’ akan nam patolongan dari Kami"
        },
        {
            "chapter": 23,
            "verse": 66,
            "text": "Sungguh ayat-ayat Ku (al-Quran) salalu dibacaatn ka’ kita’, tapi kita’ salalu bapaling ka’ balakang"
        },
        {
            "chapter": 23,
            "verse": 67,
            "text": "Mang nyombongkatn diri man ngataatn pakataatn-pakataatn na’ sanonoh ka’ia (al- Quran) pada waktu kita’ babangomongan malam ari"
        },
        {
            "chapter": 23,
            "verse": 68,
            "text": "Maka nana’ ke iaka’koa maratiatni’ pirman (Allah), ato adake’ udah atakng ka’ iaka’koa ahe nang nana’ paranah atakng ka’ ene’ moyang nyaka’koa de’e"
        },
        {
            "chapter": 23,
            "verse": 69,
            "text": "Ato ke’ iaka’koa nana’ nganal Rasulnya (Muhammad), karana koa iaka’koa ngingkari’nya"
        },
        {
            "chapter": 23,
            "verse": 70,
            "text": "Ato iaka’koa bakata, ”urakng koa (Muhammad) gila, ”padahal, ia udah atakng ngicakng kabanaratn ka’ iaka’koa, tapi kamanyakatn iaka’koa busak ka’ kabanaran"
        },
        {
            "chapter": 23,
            "verse": 71,
            "text": "Man saandenya kabanaran koa manuruti kamoan nyaka’koa, pasti babariboatnla langit man ai’ tanah man samu nang ada ka’ dalapmnya. Malahan Kami udah mare’ paringatan ka’ia ka’koa, tapi iaka’koa bapaling dari paringatan"
        },
        {
            "chapter": 23,
            "verse": 72,
            "text": "Ato kao (Muhammad) minta imbalan ka’ iaka’koa? padahal imbalan dari Tuhannyu labih edo’, karana Ia’ pamare’ rajaki nang miah edo’"
        },
        {
            "chapter": 23,
            "verse": 73,
            "text": "Man sungguh kao pasti udah mabai’ iaka’koa ka’ maraga nang locor"
        },
        {
            "chapter": 23,
            "verse": 74,
            "text": "Man sungguh urakng-urakng nang nana’ baiman ka’ naherat batol-batol udah manyimpang jauh dari maraga (nang locor)"
        }
    ]
}
{
    "pages": [
        {
            "chapter": 20,
            "verse": 126,
            "text": "Ia (Allah) bapirman, ”Ampakoalah, de’e udah atakng ka’ kao ayat-ayat Kami, man kao ngabeatnya, jadi pakoa (uga) ka’ ari nian kao diabeatn"
        },
        {
            "chapter": 20,
            "verse": 127,
            "text": "Man ampakoalah Kami balas urakng nang ngalampoi’ batas man nana pucaya’ ka’ ayat-ayat Tuhannya. Sungguh, siksaatn ka’ naherat koa labih barat man labih kakal"
        },
        {
            "chapter": 20,
            "verse": 128,
            "text": "Maka nana’ ke’ manjadi patunjuk ka’ iaka’koa (urakng-urakng musyrik) sangahe manyak (ganarasi) sanape iaka’koa nang udah Kami binasaatn, padahal iaka’koa ngalewati’ (bakas-bakas) tampat badiapmnya (umat-umat koa)? Sungguh, ka’ nang ampakoa tadapat tanda-tanda (kakuasa’an Allah) ka’ urakng-urakng nang baakal"
        },
        {
            "chapter": 20,
            "verse": 129,
            "text": "Man kade nana’ ada katatapatn dee, dari Tuhannyu sarata nana’ ada batas nang udah ditantuatn (ajal), pasti (siksaatn koa) nimpa iaka’koa"
        },
        {
            "chapter": 20,
            "verse": 130,
            "text": "Maka sabarlah kao (Muhammad) atas ahe nang iaka’koa kataatn, man batasbihlah mang mamuji Tuhan nyu, sanape mata’ ari tarabit, man sanape’ tabanam man batasbihlah (uga’) ? ka’ waktu tangah malam man ujukng siakngan ari, agar kao marasa tanang"
        },
        {
            "chapter": 20,
            "verse": 131,
            "text": "Man amelah kao tunjukkatn panele’atn matanyu ka’ kanyamaman nang udah kami bare’atn ka’ sangahe golongan dari nya ka’koa. (Sabage) bunga kaidupatn dunia, agar Kami uji iaka’koa mang (karepoatn) koa, karunia Tuhannyu labih edo’ man labih kakal"
        },
        {
            "chapter": 20,
            "verse": 132,
            "text": "Man parentahatnlah kaluarganyu ngarajaatn salat man sabar dalapm ngarajaatnnya, kami nana’ minta’ rajaki ka’ kita!, Kamilah nang mare rajaki ka’ kita’. Man akibat (nang baik kak naherat) adalah ka’ urakng nang batakwa"
        },
        {
            "chapter": 20,
            "verse": 133,
            "text": "Man iaka’koa bakata, ”ngahe ia nana’ ngicakng tanda (bukti) ka’ Kami dari Tuhannya?”buke’ ke udah atakng ka’ iaka’koa bukti (nang nyata) sabage mae nang tasabut ka’ dalapm kitab-kitab nang dee"
        },
        {
            "chapter": 20,
            "verse": 134,
            "text": "Man kade’ iaka’koa Kami binasaatn mang siksaatn sanape’nya (Al-Quran koa dituruntatn) tantulah iaka’koa bakata, ”Oh Tuhan kami ngahe nana kita’ utus seko Rasul ka’ kami, sahingga kami ngikuti’ ayat-ayat Kita’ sanape’ kami manjadi hina man babah?”"
        },
        {
            "chapter": 20,
            "verse": 135,
            "text": "Kataatnlah (Muhammad), ”masing-masing (kita’) nunggu maka tunggulah olehnyu! Man nae koa akan nau’an, sae nang nampuh maraga nang locor, man sae nang udah namu patunjuk. 21. AL-A (Barakatnyabut) dama Allah nang Maha Pangasih, Maha Panyayang"
        }
    ]
}
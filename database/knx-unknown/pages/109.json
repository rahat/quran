{
    "pages": [
        {
            "chapter": 5,
            "verse": 10,
            "text": "Adapun urakng-urakng kafir man nu ayat-ayat kami, iaka’koalah ba diapm naraka"
        },
        {
            "chapter": 5,
            "verse": 11,
            "text": "Wahe urakng-urakng nang baiman! Ingatlah nikmat Allah (nang dibare’atn) ka’ kao, kade’ suatu kaum bamaksud mao nyarangnya make kokotnya, lalu Allah nahan kokot iaka’koa dari kao. Man bartaqwalah ka’ Allah, man ingge ka’ Allahlah urakng-urakng baiman koa ba tawakal"
        },
        {
            "chapter": 5,
            "verse": 12,
            "text": "Man sungguh, Allah udah naanp parjanjiatn dari Bani Israil man Kami udah ngangkat dua balas urakng pamimpin ka’ antara iaka’koa. Man Allah ba Firman, “Aku bsamanyu” Sungguh, kade kao ngalaksanaatn salat man nuneatn zakat sarata baiman ka rasul-rasul- Ku man kao banto iaka’koa kao pinjampatn ka’ Allah pinjaman nang baik,268 pasti nae Aku apus kasalahatn-kasalahatn nyu. Man pasti Aku masokkatn ka’ dalapm Saruga nang ngalir ka’ abahnya sunge-sunge. Tapi barang sae kafir ka’ antaranyu saudah koa, maka sasungguhnya ia udah tasasat dari maraga nang locor"
        },
        {
            "chapter": 5,
            "verse": 13,
            "text": "(Tapi) karana iaka’koa ngalanggar janjinya, maka Kami malaknat iaka’koa, man kami jadiatn ati iaka’koa karas macam batu, karana ia suka ngubah Firman (Allah) dari tampat- nya,269 man iaka’koa (sangaja) ngalupaatn sabagian pasatn nang udah di paringattatn dari ia. Kacoali sakalompok anak ka’ antara iaka’koa man biaratn ia. Sungguh, Allah nyukai urakng-urakng nang babuat baik"
        }
    ]
}
{
    "pages": [
        {
            "chapter": 20,
            "verse": 13,
            "text": "Man aku udah milih kao maka dangaratnlah ahe nang nae diwahyuatn (ka’ kao)"
        },
        {
            "chapter": 20,
            "verse": 14,
            "text": "Sungguh, Aku nian Allah. Nana’ ada tuhan salain Aku maka sambahlah Aku, man karajaatnlah salat nto’ ngingat Aku"
        },
        {
            "chapter": 20,
            "verse": 15,
            "text": "Sungguh, ari kiamat koa akan atakng, Aku ngarasiaatn (waktunya) agar satiap urakng dibalas sasue mang ahe nang udah ia usahaatn"
        },
        {
            "chapter": 20,
            "verse": 16,
            "text": "Maka amelah kao bapaling dari (kiamat koa) di urakng nang ngikuti kamaoannya, nang nyababpatn kao binasa"
        },
        {
            "chapter": 20,
            "verse": 17,
            "text": "Man aheke’ nang ada ka’ kokot kanannyu wahe Musa?”"
        },
        {
            "chapter": 20,
            "verse": 18,
            "text": "Ia (Musa) bakata, ”Nian lah tungkatku, aku basanakng ka’ ia, man aku ngarontokkatn (daukng-daukng) nto’ (makanan) kambingku, man bagiku masih ada agi’ manpa’at nang lain"
        },
        {
            "chapter": 20,
            "verse": 19,
            "text": "Ia (Allah) bapirman, ”Tabakkatnlah ia wahe Musa!”"
        },
        {
            "chapter": 20,
            "verse": 20,
            "text": "Lalu (Musa) nabakkatn tungkat koa maka tiba-tiba ia manjadi seko’ ular nang ngareap miah capat"
        },
        {
            "chapter": 20,
            "verse": 21,
            "text": "Ia (Allah) bapirman, ”singii’ ia man ame gali’, Kami nae mulangkatnnya ka’ kaadaan samula"
        },
        {
            "chapter": 20,
            "verse": 22,
            "text": "Man kapetlah kokotnyu ka’ kateaknyu, niscaya ia kaluar manjadi putih (bacahaya) tanpa cacat, sabage mukjizat nang lain"
        },
        {
            "chapter": 20,
            "verse": 23,
            "text": "Nto’ Kami tele’atn ka’ kao (sabagian) dari tanda-tanda ka basaran Kami nang miah aya’"
        },
        {
            "chapter": 20,
            "verse": 24,
            "text": "Ampuslah ka’ Pir’aun, ia banar-banar udah ngalampoi batas"
        },
        {
            "chapter": 20,
            "verse": 25,
            "text": "Ia (Musa) bakata, ”Oh Tuhanku, lapangkatnlah dadaku, 510 20.°"
        },
        {
            "chapter": 20,
            "verse": 26,
            "text": "Man mudahatnlah nto’ku urusanku"
        },
        {
            "chapter": 20,
            "verse": 27,
            "text": "Man lapasatnlah kakakuatn dari jilahku"
        },
        {
            "chapter": 20,
            "verse": 28,
            "text": "Agar ia ngarati pakataatnku"
        },
        {
            "chapter": 20,
            "verse": 29,
            "text": "Man jadiatnlah nto’ku saurakng pambanto dari kaluargaku"
        },
        {
            "chapter": 20,
            "verse": 30,
            "text": "(Yakoa) Harun, kamarkapalaku"
        },
        {
            "chapter": 20,
            "verse": 31,
            "text": "Taguhatnlah kakuatatnku mang (adanya) ia"
        },
        {
            "chapter": 20,
            "verse": 32,
            "text": "Man jadiatnlah ia ayukng dalapm urusanku"
        },
        {
            "chapter": 20,
            "verse": 33,
            "text": "Agar kami manyak batasbih ka’ Kita’"
        },
        {
            "chapter": 20,
            "verse": 34,
            "text": "Man manyak ngingat Kita’"
        },
        {
            "chapter": 20,
            "verse": 35,
            "text": "Sabatolnya Kita’ Maha nele’ (kaadaatn) Kami"
        },
        {
            "chapter": 20,
            "verse": 36,
            "text": "Ia (Allah) bapirman, ”Sungguh, udah dikabulkatn pamintaan nyu, wahe Musa"
        },
        {
            "chapter": 20,
            "verse": 37,
            "text": "Man sungguh, Kami udah mare’ nikmat ka’ kao ka’ kasampatatn nang lain (sanape nian)"
        }
    ]
}
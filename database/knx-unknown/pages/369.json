{
    "pages": [
        {
            "chapter": 26,
            "verse": 40,
            "text": "Supaya kita’ ngikuti’ samua panyeher koa, kade’ iaka’koa nang manang"
        },
        {
            "chapter": 26,
            "verse": 41,
            "text": "Maka samua panyeher atakng, iaka’koa bakata ka’ Pir’aun”ahe ke’ kami banar- banar namu imbalan nang aya’ kade’ kami nang manang?”"
        },
        {
            "chapter": 26,
            "verse": 42,
            "text": "Ia (pir’aun) nyawap, ”Ao’, man bahkan kao nae pasti namu kadudukatn nang samak (ka’ aku)”"
        },
        {
            "chapter": 26,
            "verse": 43,
            "text": "Ia (Musa) bakata ka’ iaka’koa, ”Tabakkatn ahe nang mao kita’ tabakkatn”"
        },
        {
            "chapter": 26,
            "verse": 44,
            "text": "Lalu iaka’koa nabakkatn sujana tali man tungkat-tungkatnya ka’koa lantas bakata, ”barakat kakuasa’an Pir’aun, pasti kamilah nae nang manang”"
        },
        {
            "chapter": 26,
            "verse": 45,
            "text": "Laka’ koa Musa Nabakkatn Tungkatnya, lalu tiba-tiba ia nalatni’ sigana jukut-jukut palsu nang nya ka’koa ada-adaatn"
        },
        {
            "chapter": 26,
            "verse": 46,
            "text": "Maka tasungkurlah samua panyeher koa, basujud"
        },
        {
            "chapter": 26,
            "verse": 47,
            "text": "Iaka’koa bakata, ”kami baiman ka’ Tuhan saluruh alam”"
        },
        {
            "chapter": 26,
            "verse": 48,
            "text": "(yakoa) Tuhannya Musa man Harun"
        },
        {
            "chapter": 26,
            "verse": 49,
            "text": "Ia (Pir’aun) bakata, ”ngahe ke’ kita’ baiman ka’ Musa sanape ‘ aku mare’ ijin ka’ kita’? sabatolnya ia pamimpin kita’ nang ngajaratn seher ka’ kita’. Nae kita’ nau’an (akibat 26. ASY-SYU‘A pabuatatn kita’), pasti ku tataki’ kokot man paha kita’ basilang man sungguh, nae ku salip kita’ samuanya”"
        },
        {
            "chapter": 26,
            "verse": 50,
            "text": "Iaka’koa bakata, ”nana’ ada nang kami gali’i’ karana kami nae mulaknya’ ka’ Tuhan kami”"
        },
        {
            "chapter": 26,
            "verse": 51,
            "text": "Sabatolnya kami miah ngingintatn sakiranya Tuhan kami ngamponi kasalahatn kami, kara kami manjadi urakng patama kali baiman"
        },
        {
            "chapter": 26,
            "verse": 52,
            "text": "Man kami wahyuatn (parentahatn) ka’ Musa, ”ampuslah waktu malam ari ngincakng amba-amba ku, (Bani Israil) sabab pasti kita’ nae diunyar”"
        },
        {
            "chapter": 26,
            "verse": 53,
            "text": "Laka’ koa Fr’aun ngirimpatn urakng ka’ ko- ta-kota nto’ ngumpuratni’ (bala tantaranya)"
        },
        {
            "chapter": 26,
            "verse": 54,
            "text": "(Pir’aun bakata), ”sabatolnya iaka’koa (Bani Israil) ingge sakalompok enek”"
        },
        {
            "chapter": 26,
            "verse": 55,
            "text": "Man sabatolnya iaka’koa udah babuat hal- hal nang nimbulatn kaberaatn diri’"
        },
        {
            "chapter": 26,
            "verse": 56,
            "text": "Man sabatolnya diri’ samua tampa kacoali arus salalu waspada"
        },
        {
            "chapter": 26,
            "verse": 57,
            "text": "Laka’ koa Kami kaluaratn ia ka’koa (Pir’aun man Kaumnya) dari taman-taman mang mata ai’"
        },
        {
            "chapter": 26,
            "verse": 58,
            "text": "Man (dari) harta kakaya’an man kadudukatn nang mulia"
        },
        {
            "chapter": 26,
            "verse": 59,
            "text": "Ampakoalah man Kami bare’atn samua (koa) ka’ Bani Israil"
        },
        {
            "chapter": 26,
            "verse": 60,
            "text": "Lalu (Pir’aun man balatantaranya) bisa ngu- nyar iaka’koa pada waktu mata’ari tarabit"
        }
    ]
}
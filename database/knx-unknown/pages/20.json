{
    "pages": [
        {
            "chapter": 2,
            "verse": 127,
            "text": "Man (ingatlah) katika Ibrahim ningiah pondasi baitullah basama Ismail, (saraya badoa), “ Ya Tuhan kami, tarimalah (amal), dari kami. Sungguh, Engkau nang Mahamandangar, Mahanauan"
        },
        {
            "chapter": 2,
            "verse": 128,
            "text": "Ya Tuhan kami, jadikanlah kami urakng- urakng nang basarah diri’ ka’-Mu, man anak cucu kami (uga’) umat nang basarah diri ka’-Mu, man tunjukkanlah ka’ kami cara- cara malakukan ibadah (haji) kami, man tarimalah tobat kami, sungguh, engkau nang Mahapanarima tobat, Mahapanyanyang"
        },
        {
            "chapter": 2,
            "verse": 129,
            "text": "Ya Tuhan kami, utuslah ka’ tangah iaka’ koa seorang Rasul dari kalangan iaka’ koa babaro nang akan macaatng ka’ iaka’ koa ayat-ayat-Mu, man mangajarkan Kitab man hikmat ka’ iaka’ koa, man marasehatng iaka’ koa. Sungguh, Engkaulah nang Mahaparkasa, Mahabijaksana"
        },
        {
            "chapter": 2,
            "verse": 130,
            "text": "Man urakng-urakng mambanci agama Ibrahim, hanyalah urakng nang mamodohi dirinya babaro. Man sungguh, kami udah milihnya (Ibrahim) ka’ dunia nian. Man sasungguhnya ka’ akhirat ia tamasuk urakng-urakng saleh"
        },
        {
            "chapter": 2,
            "verse": 131,
            "text": "Ingatlah katika Tuhan bafirman ka’nya (Ibrahim),” basarah dirilah! Ia manjawab,” aku basarah diri ka’ Tuhan saluruh alam"
        },
        {
            "chapter": 2,
            "verse": 132,
            "text": "Man Ibrahim mawasiatkan (ucap’atng) koa ka’ anak-anaknya, le koa pula Yakub.” Wahai anak-anakku! Sasungguhnya Allah udah mamilih agama nian untuknyu, maka amelah kao mati kacoali dalapm kaadaan muslim (Islam).’"
        },
        {
            "chapter": 2,
            "verse": 133,
            "text": "Ahe ka’ kao jadi saksi saat maut mau manjamput Yakub, katika ia bakata ka’ anak- anaknya.” ahe nang kao sambah sapaninggal- ku? “ iaka’ koa manjawab, “ kami kami akan manjambah Tuhan mu, man Tuhan nenek monyang mu yaitu, Ibrahim, Ismail man Ishak. (yaitu Tuhan nang MahaEsa man kami (hanya) basarah diri ka’nya"
        },
        {
            "chapter": 2,
            "verse": 134,
            "text": "Kaolah umat nang udah lalu, baginya ahe nang udah iaka’ koa usahakan man baginyu ahe nang kami udah usahakan. Man kao nana’ akan diminta (patanggung jawaban) tantang ahe nang iaka’ koa karajaatng"
        }
    ]
}
{
    "juzs": [
        {
            "chapter": 58,
            "verse": 1,
            "text": "Sungguh, Allah udah nangar ucapan nang bini nang mangajuatn gugatatn ka’kao (Muhammad) tantang lakinya man ngaduatn (halnya) ka’ Allah, man Allah nangar pacakapan antara kao badua. Sasungguhnya Allah Maha nangar man maha nele’"
        },
        {
            "chapter": 58,
            "verse": 2,
            "text": "Urakng-urakng ka antara kao nang manzinar bininya (manganggap bininya sabage we’nya, padahal) bininya iaka’koa buke’lah we’nya. Uwe’;uwe’ ia iaka’koa inggelah nang bini nang maranakatn man sasungguh- nya iaka’koa banar-banar mangucapatnnya suatu pakataan nang mungkar man dusta, man sasungguhnya Allah maha pamaaf maha pangampun"
        },
        {
            "chapter": 58,
            "verse": 3,
            "text": "Man iaka’koa nang manzihar bininya, kamudian narik agi’ ake nang udah iaka’koa ucapatn, maka (iaka’koa diwajibpatn) mamardekakan seko urakng budak sanape dua laki bini koa bacampur. Ampakoalah nang diajaratn ka’koa. Man Allah maha taliti ahe nang koa karajaatn"
        },
        {
            "chapter": 58,
            "verse": 4,
            "text": "Maka barang sae nana’ dapat (mamardekakan amba sahaya), maka tapi barang sae nana’ mampu, maka (wajib) mare’ makatn anam puluh urakng miskin. Ampakoalah agar kao baiman ka’ Allah man rasul Nya. Koalah ukum Allah, man bagi urakng-urakng nang mangingkarinya akan namu azab nilah padih"
        },
        {
            "chapter": 58,
            "verse": 5,
            "text": "Sasungguhnya urakng-urakng nang nantang Allah man rasul-Nya pasti namu kahinaan sabagge mae kahinaan nang udah di dapat oleh urakng-urakng sanape’ ia iaka’koa. Man sungguh Kami udah nuruntatn bukti- bukti nang nyata man bagi urakng-urakng nang mangingkari’ nya akan namu azab nang manghinakan"
        },
        {
            "chapter": 58,
            "verse": 6,
            "text": "Pada ari koa iaka’koa samuanya dibangkitatn Allah, lalu di batirakan-Nya ka’iaka’koa ahe nang udah iaka’koa karajaatn. Allah ngetongnya (samua amal pabuatatn koa), maskipun iaka’koa udah malupakannya. Man Allah maha manyaksiatn sagala sasuatu"
        },
        {
            "chapter": 58,
            "verse": 7,
            "text": "Nana’ ka’koa paratiatn, man Allah mangata- hui’ ahe nang ada ka’ langit man ahe nang ada ka’bumi? Nana’ ada pambicaraan rahasia antara tiga urakng, malaintatn Ia lah nang ka ampatnya. Man nana’ ada lima urakng, malaintatn Ialah nang ka anamnya. msn nsns’ ada nang kurang dari koa ato labih manyak. Malaintatn Ia pasti ada basama iaka’koa ka’ mae pun iaka’koa barada. Kamudian Ia akan mambaritattn ka’iaka’koa pada ari kiamat ahe nang udah ia iaka’koa karajaatn. Sasungguh- nya Allah maha mangatahui’ sagala sasuatu"
        },
        {
            "chapter": 58,
            "verse": 8,
            "text": "Nana’ ke’ kao paratiatn urakng-urakng nang udah di larang ngadakan pabicaraan rahasia, kamudian iaka’koa kambali (ngarajaatn) larangan koa man iaka’koa ngadakan pam- bicarakan rahasia nto’ babuat dosa. Pamunsu- han man durhaka ka’ rasul. Man kade’ iaka’koa atakng ka’ kao (Muhammad) ia iaka’koa ngucapatn salam mang cara nang bukatn saparati nang di tntuatn Allah untu’nyu. Man iaka’koa ngatakan ka’ diri iaka’koa sandiri. “ngake Allah nana’ nyiksa kita’ atas ahe nang kita’ katakan koa?” cukuplah bagi iaka’koa naraka jahannam nang iaka’koa masoki, maka naraka koa saburuk-buruk tampat kambali"
        },
        {
            "chapter": 58,
            "verse": 9,
            "text": "Wahe urakng-urakng nang baiman! Kade’ kao ngadakan pambicaraan rahasia, amelah 58. A kao mambicarakan pabuatatn dosa, pamunsuhatn man durhaka ka’ rasul. bicarakanlah tantang pabuatan kabija man talewa. Man batakwalah ka’Alla ka’Ia kao akan di kumpuratn kambal"
        },
        {
            "chapter": 58,
            "verse": 10,
            "text": "Sasungguhnya pabicaraan eahasia ko tamasuk (pabuatn) setan, agar urakng urakng nang baiman koa basadih ati, (pambicaraan) koa nana’lah mare’ ba saebet pun ka’iaka’koa, kacoali mang Allah. Man ka Allah handanya urakn urakng nang baiman batawakkal"
        },
        {
            "chapter": 58,
            "verse": 11,
            "text": "Wahe urakng-urakng nang baiman! K dikatakan ka’ kao “bare’lah kalapang dalapm majelis-majelis. Maka lapang niscaya Allah akan mare’ kalapangan nto’nya. Man kade’ dikatakan “badir kao” maka badirilah, niscaya Allah a ngangkat (derajat) urakng-urakng na bare’ ilmu siangahe derajat. Man All Maha taliti ahe nang kao karajaatn"
        },
        {
            "chapter": 58,
            "verse": 12,
            "text": "Wahe urakng-urakng nang baiman! K kao ngadakan pambicaraan kasus ma Rasul. Hendaklah kao ngaluaratn sad (ka’ urakng miskin) sanape (ngalaku pambicaraan kao. Nang ampakoa lab banyu man labih barasah. Tapi kade nana’ mamparoleh (nang akan disada maka sungguh, Allah maha pangamp maha panyayang)"
        },
        {
            "chapter": 58,
            "verse": 13,
            "text": "Ahe ke kao gali’ akan (manjadi misk karana kao mare’atn sadakah sanape (ngalakuatn) pambicaraan man rasul? kade kao nana’ ngalakuatnnya man A udah mare’ ampon ka’koa, maka lak lah salat, man tunaeatnlah zakat sara taatlah ka’ Allah man rasul-Nya! Ma maha taliti tahadap ahe nang kao kar"
        },
        {
            "chapter": 58,
            "verse": 14,
            "text": "Nana’ ke kao paratiatn urakng-urakn (munafik) nang nyadiatn suatu kaum udah di murkai Allah sabage sahabat Urakng-urakng koa buke’ dari (kaum man bake dari (kaum) iaka’koa man iaka’koa basumpah atas ka alokatn, s ia iaka’koa nau’ani’nya"
        },
        {
            "chapter": 58,
            "verse": 15,
            "text": "Allah udah nyadiakan azab nang mia bagi ia iaka’koa. Sungguh batapa bur ahe nang udah iaka’koa karajaatn"
        },
        {
            "chapter": 58,
            "verse": 16,
            "text": "Iaka’koa nyadiatn sumpah-sumpah iaka’koa sabage parise, lalu ia iaka’koa mangalang- ngalangi (talino) dari maraga Allah. Maka bagi ia iaka’koa azab nang manghinakan"
        },
        {
            "chapter": 58,
            "verse": 17,
            "text": "Harta banda man kamuda’-kamuda’ ia iaka’ koa nana’ baguna saebet pun (nto’ nolong) iaka’koa dari azab Allah. Ia iaka’koa lah panghuni naraka, kakal ka’ dalapnya"
        },
        {
            "chapter": 58,
            "verse": 18,
            "text": "(Ingatlah) pada ari (katika) ia iaka’koa samua dibangkitatn Allah, lalu iaka’koa basumpah ka’ Ia (bahwa’ ia iaka’koa buke’ urakng musnyrik) sabage mae ia iaka’koa basumpah ka’ kao, man ia iaka’koa nyangka bahwa’ ia iaka’koa akan mamparoleh suatu (manfaat). Katahui’ lah bahwa’ ia iaka’koa urakng-urakng pangalok"
        },
        {
            "chapter": 58,
            "verse": 19,
            "text": "Setan udah manguasai ia iaka’koa. Lalu manjadikatn iaka’koa lupa mangingat Allah. Ia ka’ kao lah golongan setan koalah golongan nang rugi"
        },
        {
            "chapter": 58,
            "verse": 20,
            "text": "Sasungguhnya urakng-urakng nang manantang Allah man Rasul-Nya, iaka’koa tamasok urakng-urakng nang miah hina"
        },
        {
            "chapter": 58,
            "verse": 21,
            "text": "Allah udah natapatn, “Aku man rasul-rasul- Ku pasti manang”. Sunggu Allah maha kuat, maha pakasa"
        },
        {
            "chapter": 58,
            "verse": 22,
            "text": "Kao (Muhammad) nana’ akan namuatn suatu kaum nang baiman ka’ Allah man ari kiamat, saling bakasih saying mang urakng-urakng kos apa’nya, nak nya, kamarkapalanya ato kaluarganya. Iaka’koalah urakng-urakng nang dalapm ati nya udah di tanampatn Allah ka’ inaman man Allah udah nguatatn ia iaka’koa mang patolongan833 nang atakng dari Kita’. Lalu di masokkatn-Nya ia iaka’koa ka’ dalapm sanga nang mangalir ka’ abahnya sunge-sunge, ia iaka’koa kakal ka’ dalapm- nya. Allah rido tahadap ia iaka’koa man ia iaka’koa pun marasa puas tahadap (limpahatn rahmat)-Nya. Iaka’koalah golongan Allah. Ingatlah sasungguhnya golongan Allah koalah nang barnto’ng. a"
        },
        {
            "chapter": 59,
            "verse": 1,
            "text": "Ahe nang ada ka’ langit man ahe nang ada ka bumi batasbih ka’ Allah, man Ialah nang Maha pakasa maha bijaksana"
        },
        {
            "chapter": 59,
            "verse": 2,
            "text": "Ialah nang ngaluaratn urakng-urakng kafir ka’ antara Ahli kitab dari kampokng halamannya pada saat pangusiratn nang patama.834 Kao nana’ manyangka bahwa’ ia iaka’koa akan kaluar man ia iaka’koa pun yakin benteng-benteng ia iaka’koa akan dapat mampartahanatn ia iaka’koa dari (siksa’an) Allah, maka Allah ngatangan (siksa’an) ka’ ia iaka’koa dari arah nang nana’ ia ka koa sangka-sangka. Man Allah nanampatn rasa gali’ ka’ dalapm ati ia iaka’koa. Sahingga ia iaka’koa musnahatn rumah-rumah ia iaka’koa mang kokotnya babaro man kokot urakng-urakng mukmin. Maka taaplah (kajadian koa) nto’ manjadi palajaratn, wahe urakng-urakng nang mampunyai paniaka’ koa"
        },
        {
            "chapter": 59,
            "verse": 3,
            "text": "Man sakiranya nana’ karana Allah udah natapatn pangusiran tahadap iaka’koa, pasti Allah ngazab iaka’koa ka’ dunia. Man ka’ naherat iaka’koa akan namuan azab naraka"
        },
        {
            "chapter": 59,
            "verse": 4,
            "text": "Nang ampakoa karana sasungguhnya iaka’ koa manantang Allah man rasul-Nya. Barang sae manantang Allah, maka sasungguhnya Allah miah karas ukuman-Nya"
        },
        {
            "chapter": 59,
            "verse": 5,
            "text": "Ahe nang kao tabalang ka’ antara puhutn kurma (nu’ urakng-urakng kafir) ato nang kao biaratn (tumbuh) badiri ka’ atas puhuntnya, maka (koa tajadi) man izin Allah, man karana Ia handak mare’atn kahinaan ka urakng-urakng fasik"
        },
        {
            "chapter": 59,
            "verse": 6,
            "text": "Man harta rampasatn fai835 dari ia iaka’koa nang di bare’atn Allah ka’ rasul-Nya kao nana’ malaluatn kuda ato onta nto’ mandapatatnnya, tapi Allah mare’atn kakuasaan ka’ rasul-rasul-Nya tahadap sae nang Ia kahandaki’. Man Allah maha kuasa atas sagala sasuatu"
        },
        {
            "chapter": 59,
            "verse": 7,
            "text": "Harta rampasan fai nang di baro’atn Allah ka’ rasul-Nya (nang barasal) dari panduduk sangahe nagari, ialah nto’ Allah, rasul, karabat (rasul) nak-nak yatim, urakng- urakng miskin man nto’ urakng-urakng nang dalapm pajalanan, agar harta koa ame ingge baredar ka’ antara urakng-urakng kaya inan ka’ antara kao. Ahe nang di bare’atn rasul ka’kao maka tarima’lah. Man ahe nang di larangnya baginyu maka tinggalatnlah. Man batakwalah ka’ Allah. Sungguh Allah miah karas ukuman-Nya"
        },
        {
            "chapter": 59,
            "verse": 8,
            "text": "(harta rampasatn koa uga) nto’ urakng- urakng fakir nang bahijrah836 nang tausir dari kampokng halamannya man ningalatn harta bandanya demi ngago’ karunia dari Allah man karidoan(Nya) man (dami) manolong (agama) Allah man rasul-Nya. Iaka’koalah urakng-urakng nang banar"
        },
        {
            "chapter": 59,
            "verse": 9,
            "text": "Man urakng-urakng (ansar) nang udah manampati kota Madinah man udah baiman sanape (ka atangan) iaka’koa (muhajirin) iaka’koa mancintai urakng-urakng nang bahijrah ka’ tampat iaka’koa. Man iaka’koa nana’ manaruh kainginan dalapm ati iaka’koa tahadap ahe nang di bare’atn ka’iaka’koa (muhajirin) man ia iaka’koa ngutamakan (muhajirin) atas diri’nya babarp, meskipun ia iaka’koa uga’ mamaluatn. Man sae nang di jaga diri’nya dari kasangke’atn, maka iaka’koa lah urakng-urakng nang barnto’ng"
        },
        {
            "chapter": 59,
            "verse": 10,
            "text": "Man urakng-urakng nang atakng saudah iaka’koa (muhajirin man ansar) iaka’koa bado’a, Oh tuhan kami, amponi’lah kami man sodara-sodara kami nang udah baoman labih de’e’ dari kami, man ame lah Kita’ tanampatn kadangkiatn dalapm ati kami tahadap urakng-urakng nang baiman. Oh Tuhan kami, sunggu Kita maha panyantun, maha panyayang"
        },
        {
            "chapter": 59,
            "verse": 11,
            "text": "Nana’ ke koa mamparatiatn urakng-urakng munafik nang bakata ka’ kamar-kamar kapalanya nang kafir ka’ ancare ahli kitab, sungguh, kade kao di usir niscaya kami pun akan kaluar basama kao, man kami salama- lamanya nana’ akan patuh ka’ saepun demi kao,man kade’ koa di parangi pasti akan manto’nyu. “Man Allah man nyaksiatn, bahwa’ iaka’koa banar-banar pandusta"
        },
        {
            "chapter": 59,
            "verse": 12,
            "text": "Sungguh, kade’ iaka’koa di usir. Urakng- urakng munafik koa nana’ akan kaluar basama iaka’koa, man kade iaka’koa di parangi, ia iaka’koa (uga) nana’ akan nolongnya. Man kalo’ pun ia iaka’koa manolongnya pastilah iaka’koa akan bapaling dari ka balakang.kamudian ia iaka’koa nana’ akan namu patolongan"
        },
        {
            "chapter": 59,
            "verse": 13,
            "text": "Sasungguhnya dalapm ati iaka’koa, kao (muslimin) labih di gali’I’ dari pada Allah. Nang ampakoa karaba ua iaka’koa urakng- urakng nang nana’ ngarati"
        },
        {
            "chapter": 59,
            "verse": 14,
            "text": "Ia iaka’koa nana akan marangi kao (sacara) basama-sama, kacoali ka’ nagari-nagari nang babenteng ato ka’ balik tembok. Pamunsuhatn antara sasama ia iaka’koa miah hebat. Kao kira ia iaka’koa basatu padahal ati iaka’koa pacah balah. Nang ampakoa karana ia iaka’koa urakng-urakng nang nana’ ngarati’"
        },
        {
            "chapter": 59,
            "verse": 15,
            "text": "(Ia iaka’koa) saparati urakng-urakng nang sanape ia iaka’koa (Yahudi) nape’ lama berselang. Talah ngarasakan akibat buruk (tausir) di sababpatn pabuatatn iaka’koa babaro. Man ia iaka’koa akan namu azab nang padih"
        },
        {
            "chapter": 59,
            "verse": 16,
            "text": "(bujukatn urakng-urakng munafik koa) saparati (bujukatn) setan katika ia bakata ka’ talino, “kafirlah kao!” kamudian katika talino kao manjadi kafir ia bakata, “Sasung- guhnya aku balapas diri’ dari kao, karana sasungguhnya aku gali’ ka’ Allah, Tuhan saluruh alam"
        },
        {
            "chapter": 59,
            "verse": 17,
            "text": "Maka kaudahatn bagi kaduanya, bahwa’ kaduanya masok ka’ dalapm naraka, kakal ka’ dalapm nya. Ampakoalah balasatn bagi urakng-urakng zalim"
        },
        {
            "chapter": 59,
            "verse": 18,
            "text": "Wahe urakng-urakng nang baiman! Batakwalah ka’ Allah man handaklah satiap urakng maparatiatn ahe nang udah di pabuatnya nto’ ari ampagi (naherat) man batakwalah ka’ Allah. Sungguh Allah Maha Taliti tahadap ahe nang kao karajaatn"
        },
        {
            "chapter": 59,
            "verse": 19,
            "text": "Man amelah kao saparati urakng-urakng nang lupa ka’ Allah sahingga Allah nyadiatn ia iaka’koa lupa akan diri babaro. Ia iaka’koalah urakng-urakng fasik"
        },
        {
            "chapter": 59,
            "verse": 20,
            "text": "Nana sama para panghuni naraka mang para panghuni saruga. Para panghuni saruga kolah urakng-urakng nang mamparoleh kamanangan"
        },
        {
            "chapter": 59,
            "verse": 21,
            "text": "Sakiranya Kami turuntatn al-Quran nian ka’ sabuah gunung, pasti kao akan nele’ nya tunduk tapacah balah di sababpatn gali’ ka’ Allah. Man parumpamaan-parumpamaan koa Kami pamuat nto’ talino agar ia iaka’koa bapikir"
        },
        {
            "chapter": 59,
            "verse": 22,
            "text": "Ia lah Allah nana’ ada Tuhan salain Ia. Mangatahui nang gaip man nang nyata. Ialah maha pangasih, maha panyayang"
        },
        {
            "chapter": 59,
            "verse": 23,
            "text": "Ialah Allah nana’ ada tuhan salain Ia. Ia maha raja, nang maha suci, nang maha sejahtra, nang manjaga kaamanan, pamali- hara kasalamatatn nang maha pakasa, nang maha kuasa nang mamiliki sagala kaagung- an, maha suci Allah dari ahe nang ia koa pasakutuatn"
        },
        {
            "chapter": 59,
            "verse": 24,
            "text": "Ialah Allah nang maha nyiptaatn nang mangadakan, nang mambantuk rupa, Ia mamaliki’ dama-dama nang edo’. Ahe nang ka’ langit man ka’ bumi batasbih ka’ Ia, man Ialah nang maha akasa, maha bijaksana. a"
        },
        {
            "chapter": 60,
            "verse": 1,
            "text": "Wahe urakng-urakng nang baiman! Amelah kao nyadiatn munsuhku man munsuhnyu sabage ayakng-ayakng satia sahingga kao sampeatn ka’ ia iaka’koa (barita-barita Muhammad), karana rasa kasih saying. Padahal ia iaka’koa talah ingkar ka’ kabanaratn nang di sampeatn ka’kao. Ia iaka’koa ngusir rasul man kai sandiri karana kai baiman ka’ Allah, Tuhannyu, kade kao banar-banar kaluar nto’ bajihat ka’ maragu- Ku man ngago’ karido’an-Ku. (amelah kao babuat ampakoa). Kao bare’ tahuatn sacara rahasia (barita-barita Muhammad) ka’ ia iaka’koa, karana rasa kasih saying man Aku labih ngatahui’ ahe nang kao sosokatn man ahe nang kao padahatn, man barang sae ka’ antara kao nang nga nya, maka sungguh, ia udah tasasat dari marasa nang locor"
        },
        {
            "chapter": 60,
            "verse": 2,
            "text": "Kade iaka’koa nangkapnyu, niscaya iaka’koa batindak sabage munsuh naginyu lalu ngalapasatn kokot man jilahnya ka’ kao nto’ nyakiti’. man ia iaka’koa ingin agar kao (mulakng) kafir"
        },
        {
            "chapter": 60,
            "verse": 3,
            "text": "Kaum karabatnyu man nak-naknyu nana’ akan bamfaat baginyu pada ari kiamat. Ia akan misahatn antara kao. Man Allah maha nele’ ahe nang kao karajaatn"
        },
        {
            "chapter": 60,
            "verse": 4,
            "text": "Sungguh udah ada suri taladan nang baik baginyu ka Ibrahim man urakng-urakng nang basama mang ia. Katika ia iaka’koa bakata ka’ kaumnya. “sasungguhnya kami balas diri’ dari kao mau dari ahe nang kao sambah salain Allah. Kami mangingkari’ (kakafiratn) nyu man udah nyata antara kami man kao ada amunsuhan man kabanciatn buat salama-lamanya sampe kao baiman ka’Allah ihan. “kacoali pakataan Ibrahim ka’ apa’nya837, sungguh aku akan mohon amponan baginyu, nan aku sama sakali nana’ dapat nolak (siksa’an) Allah tahadapnyu”. (Ibrahim bakata), “Oh Tuhan kami, ingge ka’ Kita’ kami batawakkal man ingge ka’ Kita’ kami batobat man ingge ka’ Kita’ lah kami kambali"
        },
        {
            "chapter": 60,
            "verse": 5,
            "text": "Oh Tuhan kami amelah Kita jadiatn kami (sasaran) fitnah bagi urakng-urakng kafir. Man amponilah kami, Oh Tuhan kami. Sasungguhnya Kita’ nang maha Pakasa maha bijaksana”"
        },
        {
            "chapter": 60,
            "verse": 6,
            "text": "Sungguh, ka’ iaka’koa (Ibrahi man umatnya) tadapat suri taladan nang baik baginyu (yakoa) bagi urakng-urakng nang baarap (pahala) Allah man (kasalamatatn ka’) ari kamudian, man barang sae bapaling, maka sasungguhnya Allah Ialah nang maha kaya, maha tapuji"
        },
        {
            "chapter": 60,
            "verse": 7,
            "text": "Mudah-mudahatn Allah nimbulatn kasih saying ka’ antara kao mang urakng-urakng nang paranah kao munsuhi’ ka’ antara iaka’koa. Allah maha kuasa man Allah maha pangampon, maha panyayang"
        },
        {
            "chapter": 60,
            "verse": 8,
            "text": "Allah nana’ malarang kao babuat baik man balaku adil tahadap urakng-urakng nang nana’ marangi’nyu dalapm urusan agama man nana’ ngusir kao dari kampokng halamannyu. Sasungguhnya Allah mancintai urakng-urakng nang balaku adil"
        },
        {
            "chapter": 60,
            "verse": 9,
            "text": "Sasungguhnya Allah ingge ngalarang kao nyadiatn iaka’koa sabage kawannyu urakng- urakng nang mamarangi’ kao dalapm urusan agama mau ngusir kao dari kampokng halaman nyu man manto’ (urakng lain) nto’ ngusirnyu. Barang sae nyadiatn iaka’koa sabage kawan, ia iaka’koalah urakng nang zalim"
        },
        {
            "chapter": 60,
            "verse": 10,
            "text": "Wahe urakng-urakng nang baiman! Kade’ nang bini-nang bini mukmin atakng ba hijrah ka’ kao, maka hendaklah kao uji (kaimanan) iaka’koa. Allah labih ngatahui’ tantang kaimanan ia iaka’koa. Kade kao udah ngatahui’ bahwa’ ia iaka’koa (banar-banar) baiman maka amelah kao kambaliatn iaka’koa ka urakng-urakng kafir (laki- lakinya). Iaka’koa nana’ halal bagi urakng- urakng kafir koa man urakng-urakng kafir kai nana’ halal bagi iaka’koa. Man bare’atnlah ka (lakinya)ia iaka’koa mahar nang udah dinya mare’atn. Man nana’ ada dosa baginyu babini iaka’koa kade kao bayaratn ka’ ia iaka’koa maharnya. Man amelah kao tatap ba pagang ka’ tali (panikahatn) mang nang bini. Nang kafir. Man handaklah kao minta kambali mahar nang udah kao bare’atn. Man (kade lakinya tatap kafir) biaratn iaka’koa minta’ kambali nang udah ia iaka’koa bayaratn (ka’ bakas bininya nang udah baiman). Ampakoa- lah akan Allah nang ditatapatn Nya ka’ antara kao. Man Allah Maha mangatahui, maha bijaksana"
        },
        {
            "chapter": 60,
            "verse": 11,
            "text": "Man kade’ ada sasuatu (pangambaliatn mahar) nang nape’ koa salasaeatn dari bini- bininyu nang dari ka’ urakng-urakng kafir, lalu kao dapat ngalahatn ia iaka’koa maka bare’atnlah (dari harta rampasatn) ka’ urakng-urakng nang bininya dari koa saba- nyak mahar nang udah iaka’koa bare’atn 838. Man batakwalah kao ka’ Allah nang ka’ Ia kao baiman"
        },
        {
            "chapter": 60,
            "verse": 12,
            "text": "Wahe nabi! Kade’ nang bini nang bini mukmin atakng ka’ kao nto’ ngadakan bai’at (janji satia) bahwa’ ia iaka’koa nana’ akan mampasakutuakan suatu ahe pun mang Allah. Nana’ akan ngalit, nana’ akan babaya’, nana’ akan munuh nak-naknya, nana’ akan babuat alok nang iaka’koa ada. Adakan antara kokot man paha iaka’koa 839. Man nana’ akan mandurkahai’nyu dalapm urusan nang baik, maka tarimalah janji satia iaka’koa man mohon tatnlah amponan nto’ ia iaka’koa ka’ Allah. Sungguh Allah maha pangampon maha panyayang"
        },
        {
            "chapter": 60,
            "verse": 13,
            "text": "Wahe urakng-urakng nang baiman! Amelah kao jadiatn urakng-urakng nang di barakan Allah sabage panolongnyu. Sungguh iaka’koa talah putus asa tahadap naherat sabage mae urakng-urakng kafir nang udah barada dalapm subur uga’ baputus asa. a"
        },
        {
            "chapter": 61,
            "verse": 1,
            "text": "Ahe nang ada ka’ langit man ahe nang ada ka’ bumi batasbih ka’ Allah. Man Ia lah nang maha pakasa, maha bijaksana"
        },
        {
            "chapter": 61,
            "verse": 2,
            "text": "Wahe urakng-urakng nang baiman! Ngahe kao ngatakan sasuatu nang nana’ kao karajaatn"
        },
        {
            "chapter": 61,
            "verse": 3,
            "text": "(Kao) mianlah di banci ka’ isi Allah kade kao ngatakan ahe-ahe nang nana’ kao karajaatn"
        },
        {
            "chapter": 61,
            "verse": 4,
            "text": "Sasungguhnya Allah mancintai urakng- urakng nang baparang ka’ maraga-Nya dala- pm barisan nang taatur. Iaka’koa saakan-akan saparati suatu bangunan nang tasusun kokoh"
        },
        {
            "chapter": 61,
            "verse": 5,
            "text": "Man (ingatlah) katika Musa bakata ka’ kaum nya, “wahe kaumku! Ngahe kao nyakiti’ku, padahal kao sungguh mangatahui bahwa’ sa- sunggunya aku utusan Allah ka’ kao?” maka katiak ia iaka’koa bapaling (dari kabanaratn) Allah mamalingatn ati ia iaka’koa 840. Man Allah nana’ mare’ patunjuk ka’ kaum nang fasik"
        },
        {
            "chapter": 61,
            "verse": 6,
            "text": "Man (ingatlah) katika Isa nak Laki Maryam bakata, “Wahe Bani Israil! Sasungguhnya aku utusan Allah ka’ kao, nang manaratn kitab (nang turutn) sanape’ ku, yakoa Taurat man mare’ kabar repo mang saurakng rasul nang akan atakng satelahku, nang damanya Ahmad (Muhammad). “lalu katika Rasul koa atakng ka’ ia iaka’koa mang ngicakng bokti- bokti nang nyata, ia iaka’koa babakatakan,” nian koa batol-batol sihir nang nyata”"
        },
        {
            "chapter": 61,
            "verse": 7,
            "text": "Sae ke’ nang labih jalim daripada urakng nang ngada-ngadaatn kaalokatn ka’ Allah padahal ia diajak ka’ (agama) Islam? Allah nana’ mare’ patunjuk ka’ urakng-urakng nang jalim"
        },
        {
            "chapter": 61,
            "verse": 8,
            "text": "Ia iaka’koa madampatn cahaya (agama) Allah mang molot (ucapatn) nya iaka’koa, tapi Allah tatap nyampuranakan cahaya-Nya walopun urakng-urakng kapir banci’ ka’ ia"
        },
        {
            "chapter": 61,
            "verse": 9,
            "text": "Ialah nang ngutus rasul-Nya man ngicakng patunjuk mang agama nang banar, nto’ narangkatnnya ka’ atas samua agama walopun urakng-urakng musyrik manci’i’- Nya (busak ka’ ia)"
        },
        {
            "chapter": 61,
            "verse": 10,
            "text": "Wahe urakng-urakng nang baiman! Mao’ ke kita’ Aku tojokatn soato padagangan nang bisa nyalamatatn kita’ dari ajap nang padih"
        },
        {
            "chapter": 61,
            "verse": 11,
            "text": "(ialah) kita’ baiman ka’ Allah mang Rasul- Nya, man uga’ bajihat ka’ jalatn Allah, mang harta jiwanyu. Ngkoalah nang labih baik bagi kita’ kade’ kita’ nau’an"
        },
        {
            "chapter": 61,
            "verse": 12,
            "text": "Tatap Allah ngamponi’ dosa-dosa kita’ man masokatn kita’ ka’ dalapm saruga nang ngalir ke’ babaknhya sunge-sunge, mang ka’ tampat-tampat badiapm nang edo’ ka’ dalapm saruga Allah Adin. Nang koa lah kamanangan nan aya’ (nang mulia)"
        },
        {
            "chapter": 61,
            "verse": 13,
            "text": "Man (ada agi’) karunia lain nanbg kita’ sukai (ialah) patolongan dari Allah man kamanangan nang dah samak (waktunya). Man sampeatnlah kabar repo ka’ urakng- urakng mukmin"
        },
        {
            "chapter": 61,
            "verse": 14,
            "text": "Wahe urakng-urakng nang baiman! Jajilah kita’ panolong-panolong (agama) Allah sabage mae Isa putra Mariam dah bakata ka’ pangikut-pangikutnya nang satia, “sae ke’ nang akan manjadi panolong-panolongku (nto’ madiriatn agama) Allah?” pangikut- pangikutnya nang satia iaka’koa bakata” kamilah panolong-panolong agama Allah”. Lalu dari sagolongan dari bani Isra’el baiman, man sagolongan (nang lain) kapir. Lalu Kami (Allah) bare’atn kakuatatn ka’ urakng-uratng nang baiaman taradap munsuh-munsuhnya iaka’koa, sahingga ia iaka’koa manjadi urakng-urakng nang manang. a"
        },
        {
            "chapter": 62,
            "verse": 1,
            "text": "Ahe nang ada ka’ langit man aha nang ada ka’ dunia sanantiasa batasbih ka’ Allah. Maha raja, nang Maha baraseh, nang Maha pakasa, Maha bijaksana"
        },
        {
            "chapter": 62,
            "verse": 2,
            "text": "Ia lah nang ngutus saurakng rasul ka’ kaom nang bota’ urup dari kalangan nya babaro, nang macakan ka’ ia iaka’koa ayat-ayat Nya, nyuciatn (jiwa) nya iaka’koa, mang ngajaratn ka’ ia iaka’koa kitab (Al-Quran) man hikmah (sunnah). Walopun sanape’nya ia iaka’koa banar-banar ka’ dalapm kasasatatn nang nyata"
        },
        {
            "chapter": 62,
            "verse": 3,
            "text": "Man (uga) ka’ kaom nang lain dari nya iaka’koa nang gi’ nape’ bahubungan mang ia iaka’koa. ialah nang Maha Pakasa, Maha Bijaksana"
        },
        {
            "chapter": 62,
            "verse": 4,
            "text": "Ampaiknglah karunia Allah, nang dibare’atn ka’ sae nang ia kahandaki’. Uga’ Allah ngampu (mamiliki) karunia nang aya’"
        },
        {
            "chapter": 62,
            "verse": 5,
            "text": "Parumpama’an urakng-urakng nang di bare’ tugas ngincakng taurat. Kamodian ia iaka’koa (nana’ ngamalatnnya) ialah mpahe kaledai nang ngincakng kitab-kitab nang tabal. Batol buruk parompama’an kaom nang nustakan ayat-ayat Allah. Allah nana’ mare’ patunjuk ka’ urakng-urakng nang jalim"
        },
        {
            "chapter": 62,
            "verse": 6,
            "text": "Kataatnlah (Muhammad), “Wahe urakng- urakng Yahudi! Kade’ kita’ ngira bahoa’ kita’lah kakasih Allah, buke’ urakng-urakng nang lain, Maha arapatnlah kamatian kita’, kade’ kita’ urakng nang banar"
        },
        {
            "chapter": 62,
            "verse": 7,
            "text": "Man ia iaka’koa nana’ akan ngarapatna’ ka- matiatn koa salamanya di sabapatn kajahatatn nang udah ia iaka’koa pajoat mang kokotnya iaka’koa babaro. Allah Maha Mangatahui urakng-urakng nang jalim"
        },
        {
            "chapter": 62,
            "verse": 8,
            "text": "Kataatnlah, “Sasungguhnya kamatiatn nang kao dari ingin diri’nya, ia pasti namui’ kao, kamudiatn kao pasti akan di kambaliatn ka’ (Allah), nang mangatahui’ nang gaib man nang nyata, lalu ia baritakan (padahatn) ka’ kao ahe nang udah kao karajaatn”"
        },
        {
            "chapter": 62,
            "verse": 9,
            "text": "Wahe urakng-urakng nang baiman ! kade’ udah disaru’ nto’ ngalaksanakan sholat ari jumaat, maka sagaralah kao ngingat Allah man tingalatnlah jual beli (dagakng). Nang macam nian koa labih baik baginyu kade’ kao ngatahui’nya"
        },
        {
            "chapter": 62,
            "verse": 10,
            "text": "Kade’ sholat udah di laksanakan maka batabaratnlah kita’ ka’ dunia; gago’alh karunia Allah man ingatlah Allah samanyak-manyaknya supaya kita’ barnto’ng"
        },
        {
            "chapter": 62,
            "verse": 11,
            "text": "Uga’ kade’ ia iaka’koa nele’, padagangan ato pamainan ia iaka’koa lalu ampus ka’ ia (pamainan) man ningalatan kao (Muhammad) gi’ badiri (bakotbah). Kataatnlah, “Ahe nang ada ka isi Allah labih baik dari pada pamainan man padagangan; Allah lah pamare’ rajaki nang paling baik. a"
        },
        {
            "chapter": 63,
            "verse": 1,
            "text": "Kade’ urakng-urakng munafik atakng ka’ kao (Muhammad) ia iaka’koa bakata, “Kami ngakoi’, bahoa’ kao koa rasul Allah”. Man Allah mangatahui’ bahoa’ kao banar-banar Rasul-Nya; Allah nyaksiatn bahoa’ urakng- urakng munafik koa baol-batol pangalok"
        },
        {
            "chapter": 63,
            "verse": 2,
            "text": "Ia iaka’koa mamuat sumpah-sumpahnya ampahe gunapm841 (panangah), lalu ia iaka’koa ngalang-ngalangi’ (talino) dari jalatn Allah. Sungguh, batapa buruknya ahe nang udah ia iaka’koa karajaatn"
        },
        {
            "chapter": 63,
            "verse": 3,
            "text": "Nang ampeatn koa karana sasungguhnya ia iaka’koa udah baiman, kamodiatn manjaji kapir, maka atinya iaka’koa dikunci, sahingga ia iaka’koa nana’ dapat ngarati"
        },
        {
            "chapter": 63,
            "verse": 4,
            "text": "Man kade’ kao nele’ ia iaka’koa, tubuhnya iaka’koa ngagumpatn kao, man kade’ ia iaka’koa bakata, nangaratn tutur katanya. Ia iaka’koa saakan-akan kayu nang tasanar.842 Ia iaka’koa ngira bahoa’ satiap kampakatn di tujuatn ka’ ia iaka’koa. ia iaka’koalah munsuh (nang sabanarnya), maka waspialah ka’ ia iaka’koa; samoga Allah minasakaninya, ampahe ka’ ia iaka’koa bisa dipalingkatn (dari kabanaratn)"
        },
        {
            "chapter": 63,
            "verse": 5,
            "text": "Man kade’ dikatakan ka’ ia iaka’koa, “ijehlah (baiman), supaya Rasulullah mohontatn ampon ntu’nyu,” ia iaka’koa muang muhanya, uga’ kade’ kao nele’nya iaka’koa bapaling sambel nyombongkatn diri’nya"
        },
        {
            "chapter": 63,
            "verse": 6,
            "text": "Sama ma’an baginya iaka’koa, kao (Muhammad) mohontatn ampon nto’nya atopun nana’ kao mohontatn ampon ia iaka’koa, Allah nana’ akan ngamponi’nya. Sasungguhnya Allah nana’ akan mare’ patunjuk ka’ urakng-urakng nang pasik"
        },
        {
            "chapter": 63,
            "verse": 7,
            "text": "Ia iaka’koa nang bakata (ka’ urakng-urakng Ansor), “Amelah basadakah ka’ urakng- urakng (Muhajirin) nang ada ka’ samak Rasulullah sampe ia iaka’koa babubaratn (ningalatn Rasulullah),” padahal milik Allah lah pabandaharakan langit man bumi (dunia), tatapi urakng-urakng munapik iaka’koa nana’ mamahami’nya"
        },
        {
            "chapter": 63,
            "verse": 8,
            "text": "Ia iaka’koa bakata, “Sungguh, kade’ diri kambali (pulakng) ka’ Madinah (pulakng dari parang Bani Mustalik), pastilah urakng- urakng nang kuat akan ngusir urakng- urakng nang lamah di koa (Muhajirin)”. Padahal kakuatan koa hanya lah bagi Allah, Rasul-Nya, man bagi urakng-urakng mukmin, tatapi urakng-urakng munapik iaka’koa nana’ mangatahui’"
        },
        {
            "chapter": 63,
            "verse": 9,
            "text": "Wahe urakng-urakng nang baiman! Amelah harta bandanyu, manda’ anak-anaknyu ngalaleatn kao dari ngingat Allah. Nang barang sae nang babuat macam nian, maka ia iaka’koalah urakng-urakng nang rugi"
        },
        {
            "chapter": 63,
            "verse": 10,
            "text": "Man inpakatnlah sabagian dari ahe nang udah Kami (Allah) bare’atn ka’ kita’ sanape’ kamatiatn atakng ka’ salah saurakng ka’ntara kita’, lalu ia bakata (nyasali’nya), “O… Tuhanku, sakiranya Kita’ (Allah) bakanan nunda’ (kamatiatn) ku saebet waktu agi’, maka aku bisa basadakah, man aku akan tamasok uratng-urakng nang saleh”"
        },
        {
            "chapter": 63,
            "verse": 11,
            "text": "Allah nana’ akan nunda (kamatiatn) saurakng koa kade’ waktu kamatiannya udah atakng. Allah Maha taliti taradap ahe nang kao karajaatn. a"
        },
        {
            "chapter": 64,
            "verse": 1,
            "text": "Ahe nang ada ka’ langit man ahe nang ada ka’ bumi (dunia) samuanya batasbih ka’ Allah, miliknya samua karajaan, man ka’ ia lah sagala puji; Ia Maha Koasa ka’ sagala sasoatu"
        },
        {
            "chapter": 64,
            "verse": 2,
            "text": "Ialah nang nyiptaatn kao, lalu di antara kita’ ada nang kapir, man diantara kita’ (uga) ada nang mukmin. Allah Maha nele’ ahe nang kita’ karajaatn"
        },
        {
            "chapter": 64,
            "verse": 3,
            "text": "Ia (Allah) nyiptaatn langit man bumi mang (tujuan) nang banar, ia mantuk muhanyu lalu ngedo’i muhanyu. Man ka’ Ia lah tampat kambali"
        },
        {
            "chapter": 64,
            "verse": 4,
            "text": "Ia mangatahui ahe nang ada ka’ langit mang ahe nang ada ka’ bumi, man ngatahui ahe nang kita’ rahasiakan man ahe nang kita’ nyatakan. Allah Maha Mangatahui’ sagala isi ati"
        },
        {
            "chapter": 64,
            "verse": 5,
            "text": "Ahe ke’ nape’ sampe ka’ kita’ (urakng- urakng kapir) barita urakng-urakng kapir duhia (dahoya)? Maka ia iaka’koa udah ngarasakan akibat buruk dari pabuatatnnya man ia iaka’koa namu ajap nang padih"
        },
        {
            "chapter": 64,
            "verse": 6,
            "text": "Nang ampaikng koa karana sasungguhnya katika rasul-rasul atakng ka’ ia iaka’koa ngincakng katarangan-katarangan, lalu ia iaka’koa babakatakan, “Ahe ke’ (pantas) talino nang mare’ patunjuk ka’ kami?” lalu ia iaka’koa engkar mang bapaling; padahal Allah nana’ malaluatn (nya iaka’koa). Allah Maha Kaya, lagi Maha Tapuji"
        },
        {
            "chapter": 64,
            "verse": 7,
            "text": "Urakng-urakng nang kapir ngira, bahoa’ ia iaka’koa nana’ akan dibangkitatn (lumpatatn, duhanian). Kataatnlah (Muhammad), “nana’ ampakoa, demi Tuhanku, kita’ pasti di bangkitatn, kamodian di baritakan samua nang dah udah kita’ karajaatn"
        },
        {
            "chapter": 64,
            "verse": 8,
            "text": "Maka baimanlah kita’ ka’ Allah mang Rasul-Nya man uga’ ka’ cahaya (Al-Quran) nang udah Kami (Allah) turuntatn. Allah Maha taliti ka’ ahe nang kita’ karajaatn"
        },
        {
            "chapter": 64,
            "verse": 9,
            "text": "(Ingatlah) pada ari (katika) Allah ngumpulatn kita’ pada ari bahimpun (bakumpur), ngkoalah ari pangungkapatn kasalahatn-kasalahatn barang sae nang baiman ka’ Allah man nang ngarajaatn kabaikatn tatap Allah akan mangapus sigana kasalahatn-kasalahatnnya man masokatnnya ka’ dalapm saruga nang ngalir ka’ babahnya sunge-sunge, ia iaka’koa kakal ka’ dalapmnya salama-lamanya. Ngkoalah kamanangan nang agung"
        },
        {
            "chapter": 64,
            "verse": 10,
            "text": "Man urakng-urakng nang kapir man nang madah alok ayat-ayat Kami (Allah), ia iaka’koalah panghuni (niapuni’) naraka, ia iaka’koa kakal ka’ dalapmnya. Nangkoalah saburuk-buruk tampat kambali"
        },
        {
            "chapter": 64,
            "verse": 11,
            "text": "Nana’ ada musibah nang nimpa’ (saurakng pun), kacoali mang ijin Allah; man barang sae nang baiman ka’ Allah, pasti Allah akan mare’nya patonjok ka’ atinya. Allah Maha Mangatahui sagala sasuatu (jukut)"
        },
        {
            "chapter": 64,
            "verse": 12,
            "text": "Man taatlah ka’ Allah man taatlah ka’ Rasul-Nya kade’ kita’ bapaling maka sasungguhnya kawajipatn Rasul Kami hanyalah nyampeatn (amanah Allah) nang tarang"
        },
        {
            "chapter": 64,
            "verse": 13,
            "text": "(Ia-lah) Allah, nana’ ada tuhan salain Ia. Man handaklah urakng-urakng mukmin batawakal ka’ Allah"
        },
        {
            "chapter": 64,
            "verse": 14,
            "text": "Wahe urakng-urakng nang baiman! Sasungguhnya ka’ antara bini-bininyu manda’ nak-naknyu ada nang jaji musuh baginyu.843 Maka baati-atilah kao ka’ ia iaka’koa; man kade’ kao ma’apatn mang kao santuni’ sarata kao ngamponi’ (nya iaka’koa), maka sungguh, Allah Maha Pangampon, Maha Panyayang"
        },
        {
            "chapter": 64,
            "verse": 15,
            "text": "Sasungguhnya hartanyu man anak-anaknyu hanyalah coba’an (baginyu), man ka’ sisi Allah pahala nanag aya’"
        },
        {
            "chapter": 64,
            "verse": 16,
            "text": "Maka bataqwalah kita’ ka’ Allah manurut kasanggupatn kita’ man nangarlah sarata ta’atlah; mang (inpakatnlah) harta nang baik nto’ dirinyu. Nang barang sae di jaga diri’ nya dari kasengke’atn, maka ngkoalah urakng-urakng nang barnto’ng"
        },
        {
            "chapter": 64,
            "verse": 17,
            "text": "Kade’ kita’ minjampatn ka’ Allah pinjaman nang baik, pasti ia ngelipat gandakan (balasatn) nto’ kita’ man ngamponi’ kita’. Allah Maha Manyukuri, Maha Panyantun"
        },
        {
            "chapter": 64,
            "verse": 18,
            "text": "Nang mangatahui nang gaib man nang nyata, nang Maha Pakasa, Maha Bijaksana. a"
        },
        {
            "chapter": 65,
            "verse": 1,
            "text": "Wahe Nabi, kade’ kao nyare’atn bini-bininyu maka handaklah kao nyare’ nya ka’ kao pada waktu ia iaka’koa dapat ngadapi’ iddah nya (laka’ atna men) nang wajar, man etonglah waktu iddah koa, sarata batakwalah ka’ Allah Tuhannyu. Amelah kao kaluaratn ia iaka’koa dari rumahnya, man amelah (di ijintatn) kaluar kacoali kade’ ia iaka’koa ngarajaatn pabuatan kaji nang jalas. Ngkoalah ukum- ukum Allah, nang barang sae malanggar ukum-ukum Allah, maka sungguh ia udah babuat jalim taradap diri’nya babaro. Kao nana’ nau’an barangkali satalah koa Allah ngadakan soatu katantuatn nang baharu"
        },
        {
            "chapter": 65,
            "verse": 2,
            "text": "Maka kade’ ia iaka’koa udah nyamaki’ aher iddahnya (abisa’ men) maka rujuklah (kam- bali) ka’ ia iaka’koa baik-baik ato lapasatnlah ia iaka’koa mang cara nang baik, man saksi- atnlah mang dua urakng saksi nang adil ka’ ntara kita’, man handaklah kao taga’atn kasaksian koa karana Allah. Ampaiknglah pangajaran koa di bare’atn bagi urakng nang baiman ka’ Allah man ari aherat. Barang sae batakwa ka’ Allah pasti ia akan muka’atn jalan kaluar baginya"
        },
        {
            "chapter": 65,
            "verse": 3,
            "text": "Man ia mare’nya rajaki dari arah nang nana’ di sangka-miahnya, man barang sae batawa- kal ka’ Allah, pasti Allah akan nyukupatn (kapalaluatn) nya. Sasungguhnya Allah ngalaksanakan urusatnNya. Sungguh Allah ngadakan katantuannya bagi satiap sasoatu"
        },
        {
            "chapter": 65,
            "verse": 4,
            "text": "Parompama’an-parompama’an nang nana’ men agi’ (nang bini) ka’ antara bini-bininyu kade’ kao ragu-ragu (tantang masa iddah- nya), maka iddahnya ialah talu bulatn; ampakoa uga’ nang bini-nang bini nang nana’ men. Sadangkan nang bini-nang bini nang babuntikng, waktu iddahnya iaka’koa sampe’nya iaka’koa ngalahiratn naknya. Nang barang sae batakwa ka’ Allah, pasti ia nyadiatn kamuda’han baginya ka’ dalapm sagala urusannya"
        },
        {
            "chapter": 65,
            "verse": 5,
            "text": "Ngkoalah parentah Allah nang dituruntatn- Nya ka’ kita’; barang sae batakwa ka’ Allah, pasti Allah akan ngapos kasalahatn-kasa- lahatnnya man akan ngalipat gandakan pahala nto’nya"
        },
        {
            "chapter": 65,
            "verse": 6,
            "text": "Tampatatnlah ia iaka’koa (bini-bininyu) dimae kao badiapm manurut kamampuatn- nyu, man amelah kao nyusahatan ia iaka’koa nto’ nyampitatn (ati)nya. Man kade’ (bini-bininyu nang udah si care (talak) koa gi’ babuntikng, maka bare’atnlah napkah sampe ia iaka’koa ngalahiratn anaknya. Kamudiatn, kade’nya iaka’koa nusui’ (nak-nak)nyu maka bare’atnlah imbalannya ka’ ia iaka’koa; man bapakat (bahaupun) lah kita’ (mang sagala sasuatu) nang baik; kade’ kao namui’ kasulitatn, maka nang bini lain baya nusui’ (anak koa/ kamuda’ koa) nto’nya"
        },
        {
            "chapter": 65,
            "verse": 7,
            "text": "Handaklah urakng-urakng nang ada bakalu- asatn nafkah manurut kamampuannya, man urakng nang tabatas rajaki nya, handaklah mare’ nafkah (parongkasatn idup) dari harta nang di bare’atn Allah ka’ ia. Allah nana’ mambabani’ saurakng malaintatn (sasue) man ahe nang di bare’atn Allah ka’ ia. Allah na’e akan mare’atn kalapangan satalah kasampitatn"
        },
        {
            "chapter": 65,
            "verse": 8,
            "text": "Man batapa manyak (panduduk) nagari nang mandurhakai’ parentah Tuhannya iaka’koa mang Rasul-Rasul-Nya, maka Kami (Allah) buat paretongan ka’ panduduk nagari koa mang paretongan nang katat, man Kami ajab ia iaka’koa mangajab nang mangali’i’ (ka naherat nae)"
        },
        {
            "chapter": 65,
            "verse": 9,
            "text": "Sahingga ia iaka’koa ngarasakan akibat nang buruk dari pabuatatnnya, man akibat pabuata- tnnya iaka’koalah karugiatn nang alpa’"
        },
        {
            "chapter": 65,
            "verse": 10,
            "text": "Allah nyadiakan ajab nang karas ka’ ia iaka’koa, maka batakwalah ka’ Allah wahe urakng-urakng nang barakal! (ialah) urakng- urakng nang baiman. Sungguh Allah udah nuruntatn paringatatn ka’ kita’"
        },
        {
            "chapter": 65,
            "verse": 11,
            "text": "Mang (ngutus) saurakng Rasul nang macakan ayat-ayat Allah ka’ kita’ nang narangkat (bamacam-macam ukum), agar Ia ngaluaratn urakng-urakng nang baiman manang ngaraja- atn kabaikatn, dari kagalapatn manuju cahaya. Man barang sae nang baiman ka’ Allah mangarajaatn kabaikatn, pasti Ia akan masokatnnya ka dalapm saruga-saruga nang ngalir ka’ babahnya sunge-sunge; ia iaka’koa kakal ka’ dalapmnya salama-lamanya. Sungguh Allah mare’atn rajaki nang edo’ (baik) ka’ ia"
        },
        {
            "chapter": 65,
            "verse": 12,
            "text": "Allah nang majoat tujuh langit man uga’ majoat bumi (dunia) pun sarupa (sama). Parentah Allah balaku ka’ ia (ka’ langit mang ka’ dunia). Supaya kita mangatahui bahoa’ Allah Maha Koasa ka’ sagala sasoatu. Man ilmu Allah banar-banar maliputi sagala sasoatu. a"
        },
        {
            "chapter": 66,
            "verse": 1,
            "text": "Wahe Nabi! Jahe kao ngarampatn ahe nang di halalatn (di mulihatn Allah ka’ kita’) kao ingin nyanangkatna ati bini-bininyu? Allah Maha Pangampon, man Maha Panyayang"
        },
        {
            "chapter": 66,
            "verse": 2,
            "text": "Sungguh, Allah udah ngawajipatn ka’ kita’ mebasatn diri’ dari sumpahnyu. Allah lah palindungnyu, man ia Maha Mangatahui’, Maha Bijaksana"
        },
        {
            "chapter": 66,
            "verse": 3,
            "text": "Man ingatlah katika sacara rahasia Nabi micarakan soatu paristiwa ka’ salah saurakng bininya (Hafsah) lalu ia nyaritakan paristiwa koa (ka’ Aisyah) man Allah madahatn paristiwa koa ka’ ia (Nabi), lalu (Nabi) madahatnnya ka’ (Hafsah) sabagian man nosokatn sabagiatn nang lain. Maka katika ia (Nabi) madahatn pambicarakan ia koa ka’ Ia (Nafsah), Ia batanya’, “saonang dah udah madahatn hal nian ka’ kao?” Nabi njawabnya,”Nang madahatnnya ka’ aku ialah Allah nang Maha Mangatahui’ man Maha taliti”"
        },
        {
            "chapter": 66,
            "verse": 4,
            "text": "Kade’ koa badua batobat ka’ Allah, maka sungguh, atinyu badua udah condong (nto’ narema’ kabanaratn); man kade’ kao badua saling banto’ mambanto’ nyusahatn Nabi, maka sungguh Allah manjadi palindungnya, man (uga) Jibril, da’ urakng-urakng Mukmin nang baik; man salain koa da’ Mala’ekat-Mala’ekat manjadi panolongnya"
        },
        {
            "chapter": 66,
            "verse": 5,
            "text": "Kade’ ia (Nabi) nyareatn kao, mulih jadi Tuhan akan mare’ ganti’ ka’ ia nanang bini- bini nang labih baik dari kao, nang bini- nang bini nang patuh, nang baiman, nang ta’at, nang batobat, nang baibadah, nang bapuasa, nang janda, manang parawan"
        },
        {
            "chapter": 66,
            "verse": 6,
            "text": "Wahe urakng-urakng nang baiman! Paliharalah diri’nyu man kaluarganyu dari api naraka nang bahan bakarnya ialah talino man batu; panjaganya mala’ekat-mala’ekat nang kasar, nang karas, nang nana’ durhaka ka’ Allah taradap ahe nang Ia parentahatn ka’ ia iaka’koa man salalu ngarajaatn ahe nang di parentahatn"
        },
        {
            "chapter": 66,
            "verse": 7,
            "text": "Wahe urakng-urakng kapir! Amelah kao ba’alasatn pada ari nian. Sasungguhnya kao hanya di bare’ balasatn manurut ahe nang udah kao karajaatn"
        },
        {
            "chapter": 66,
            "verse": 8,
            "text": "Wahe urakng-urakng nang baiman! Batobatlah ka’ Allah man tobat nang sabatol-batolnya (samorni-morninya) mudah-mudahan Tuhannyu akan ngapus kasalahatn-kasalahatn nyu man masokatn kao ka’ dalapm saruga-saruga nang ngalir sunge-sunge ka’ babahnya, pada ari katika Allah nana’ ngacewakan Nabi man urakng- urakng nang baiman nang basama mang Ia (Nabi); nang cahayanya iaka’koa mancar ka’ adapatn mang ka’ sabalah kanannya iaka’koa, sambel nya iaka’koa babakatakan, “O… Tuhan kami, sungguh Kita’ Maha Koasa atas sagala sasoatu”"
        },
        {
            "chapter": 66,
            "verse": 9,
            "text": "Wahe Nabi! Parangi’lah urakng-urakng kapir man urakng-urakng munapik man basikap karaslah ka’ ia iaka’koa. tampatnya iaka’koa ialah naraka jahannam, nang koalah saburuk-buruk tampatnya kambali"
        },
        {
            "chapter": 66,
            "verse": 10,
            "text": "Allah mapat parumpama’an bagi urakng- urakng kapir, bini Nuh man bini Lut, kaduanya barada ka ka’ abah pangawasan dua urakng amba nang saleh ka’ antara amba-amba Kami; lalu kadua nang bini koa (bini Nuh man bini Lut) bakianat ka’ kadua lakinya (Nuh man Lut), tapi kadoa lakinya koa nana’ bisa manto ia iaka’koa saebet pun dari (siksa) Allah; lalu di katakan (ka’ kadua nang bini) koa, “Masoklah kao badua ka’ naraka basama urakng-urakng nang masok (naraka)”"
        },
        {
            "chapter": 66,
            "verse": 11,
            "text": "Allah majoat parompama’an bagi urakng- urakng nang baiman, bini Pir’aun, katika ia bakata, “O… Tuhanku pamuatatnlah nto’ku sabuah rumah ka’ sisiNyu dalapm saruga, man salamatatnlah aku dari Pir’aun man pabuatatn nya, man salamatatnlah aku dari kaom nang jalim”"
        },
        {
            "chapter": 66,
            "verse": 12,
            "text": "Uga’ Maryam nak imron nang malihara (nyaga) kahormatatn (parawan) nya, maka Kami (Allah) siupatn ka’ dalapm rahimnya sabagian dari roh (ciptaatn) Kami; nang ia manaratn kalimat-kalimat Tuhannya man kitab-kitab-Nya, nang ia tamasok urakng- urakng nang ta’at"
        }
    ]
}
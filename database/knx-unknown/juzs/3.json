{
    "juzs": [
        {
            "chapter": 2,
            "verse": 253,
            "text": "Rasul – rasul koa kami labiliat sabagian dari nang lain ka’ antaranya kak koa ada nang (langsung Allah marek Firmanya man sabagianya agi di angkat tinggi darajatnya. Man dibareknya Isa anak maryam Mujizat Rohul Kudus.95 Kade’ Allah maok pastilah nak aka nada uangk-urakng nang tabunuh walaupun dah ada bukti kasalahn’nya. Makanya mareka kak koa nang baiman rtap Allah babuat nuruti kamao’anya)"
        },
        {
            "chapter": 2,
            "verse": 254,
            "text": "Wahai urakng –uramgk baiman bagilah saparo dari Rajaki nang kao mapmu untuk urakng nang membutuhkansanapek atangk arinya, nak ada agi’ pasar nak ada agi persau- daraan man luak ada agi syafaat urakng – urakng zalim koalah urakng nang zalim"
        },
        {
            "chapter": 2,
            "verse": 255,
            "text": "Allah, inak ada tuhan selain Ia. Ia nang Mahaidup nang tarud manarus ngurus ciptaanya. Ia inak redo bahwa’ ia inak tidur. Samua nang ada kak dunia ngia ialah milik nya. Inak ada nang mampu mare’ syafaat kak sisinya tanpa ijin darinya. Ia nauan ahe nang di adapan’t nyu kak koa man ahe, nang ada kak balakangnya..tapi ia kak kao inah nauan tentang ilmunya melainkan ahe nang ia mao’I kursinya96 mencakup langit man bumi tapi Allah inak marasa barat mihara samuanya karna Allah koa MahaTinggi man Mahaayak"
        },
        {
            "chapter": 2,
            "verse": 256,
            "text": "Dalam agama Islam koa inak ada paksaan. Sabanarnya dah jelas pabedaan jalan nang banar man nang sasat. Barang sae ingkar kak Tagut97 man baiman kak Allah maka banar ia dah kuat ba paut ka tali. Nang nak akan putus. Allah Mahanangar / Mahanauan"
        },
        {
            "chapter": 2,
            "verse": 257,
            "text": "Allah palindung urakng –urakng nang baiman. Ia ngaluaran urakng dari galap nya Dunia (inak baiman). Man urakng – urakng kafir koa palindungnya Setan. Nang ngaluaran mereka dari kagalapant iaka’koa panghuni Naraka salamanya"
        },
        {
            "chapter": 2,
            "verse": 258,
            "text": "Nana’ ke’ kao maratiatn urakng98 nang badebat Ibrahim manganai’ Tuhannya. Karana Allah telah mareknya karajaan (kakuasaan). Katika Ibrahim bakata “ Tuhan ku ialah nang ngidupatn man matiatn,” dia bakata, “Akupun dapat ngidupatn mang matiatn"
        },
        {
            "chapter": 2,
            "verse": 259,
            "text": "Atau ka urakng nang ngalintas kak nagari urakng bangunan – bagunannya dah barobahant sampe nutupi atap –atapnya. Ia bakata kmae Allah bias ngidupantnya agi’ samintara samuanya dah baancurant. Lalu Allah matian’ urakng koa salamanya saratus tahun lalu ngidupannya agi’ man Allah batanyak “sangahe lama kao diam’ kak dian” sa’ari ge’ satangah ari. Allah ba firman, inak kao diam dah saratus tahun. Teleh lah makanan man minuman koa gi’ inak barubah tapi coba kao telek keledainyu (dah jadi tulangk) man biar kami jadian kao kmae kaminyusui naknya agi sama waktu ia masih idup. Setelah ia nelek bukti nya barulah ia bakata “Allah koa memang Mahakuasa atas sigalanya”"
        },
        {
            "chapter": 2,
            "verse": 260,
            "text": "Man ingatlah waktu Ibrahim bakata “ ya Tuhan ku telekkanlah kakaku kmae kao ngidupan urakng mati. Allah ba firman, napek picayalah ge ahe kao? Dia (Ibrahim) nyahut, aku picayak tapi aku nape’ puas. Lalu Allah bafirman “taaplah ampat ekok burungk lalu kao cancangk lalu kao taruhi kak atas bukit masing – masing bukit setek bagian. Udah koa saruk lah burungk – burungk tadi ka pasti ia baatangan. Karna Allah koa maka perkasa / Mahabijaksana"
        },
        {
            "chapter": 2,
            "verse": 261,
            "text": "Urakng nang mareant haratanya saparo untuk urakng nang mambutuhkan koa sama man sabegek biji nang ngidupant tujuh tangke samintara satange saratus bege’ Allah marakati bagi sae nang nya sukai mak Allah koa Mahaluas, maka nauan"
        },
        {
            "chapter": 2,
            "verse": 262,
            "text": "Urakng nang nyisaan haratanya kak jalan Allah koa nak mulih ngingat – ngingat agi ahe agi sampe nya gesahant kak urakng karna samuanya pabuatanya namu pahala kak sisi tuhan"
        },
        {
            "chapter": 2,
            "verse": 263,
            "text": "Omongan nang baik atau pa’maap100 labih baik dari pada sadakah / sumbangan karna Allah Maha kaya / Mahapanolong"
        },
        {
            "chapter": 2,
            "verse": 264,
            "text": "Wahai urakng – urakng baiman ame lah kao ngarusak sumbangannyu man ngesahant kak semua urakng / pamer tentang harata ahe nang kao sumbang. Karna Allah inak akan marek patunjuk kak urakng – urakng kapir"
        },
        {
            "chapter": 2,
            "verse": 265,
            "text": "Man parumpamaan urakng nang nyumbang haratanya kak ngagok barakat Allah seperti kabon nang ada kak tampat /daratan tinggi, nang kan ujant langsung babuah samanyak dua kali lipat. Allah Mahanelek samua pabuatan diri’"
        },
        {
            "chapter": 2,
            "verse": 266,
            "text": "Ada ke’ salah saurakng ka’ antara kita’ nang ingin miliki’ kanon kurma man anggur nang ngalir ka’ abahnya sunge-sunge, ka’ koa ia namu sagala macam buah-buahan, kamudian ataknglah masa tuha nya sadangkan ia mamiliki’ katurunan nang masih enek-enek. Lalu kabon koa disiup angin karas nang mangandung api sahingga tabakar.101Ampakoalah Allah narangkatn ayat-ayat-Nya ka’ kao agar kao mikiri’nya"
        },
        {
            "chapter": 2,
            "verse": 267,
            "text": "Wahai urakng –urakng baiman “basedekahlah man hasil usahanyu nang gagas, amelah kao milik ngburuk untuk di barek’ant kak urakng samintara kao sandiri baik katahuilah Allah koa Mahakaya / Mahatapuji"
        },
        {
            "chapter": 2,
            "verse": 268,
            "text": "Setan nya’njiant kamikinan kak kao mannyuruh kao babuat jahat, ia barusaha ngalik – ngalik I kao samintara Allah nyanjiant ampunan man karunia kak kao man Allah Mahaluas / Mahananauan"
        },
        {
            "chapter": 2,
            "verse": 269,
            "text": "Ia marek hikmah102 kak sae nang ia maok, barang sae nang nyabarek hikmah sasungguhnya ia dah nya marek kabaikan nang manyak dan luas ada nang dapat naap palajaran kacoali urakng nang punya akal sehat"
        },
        {
            "chapter": 2,
            "verse": 270,
            "text": "Man ahe pun infak nang kao bare’ant ato nazar103 kak urakng membutuhkan, Allah na’uan. Man man bagi urang zalim inak ada panolong baginya"
        },
        {
            "chapter": 2,
            "verse": 271,
            "text": "Kade’ kao nelek’an sedekah – sedekahnyu104 maka koapun baik tapi kadek kao nyosok’kannya mareant kak urakng alangkah labih gagah. Allah ngapus samua kasalahantnyu. Allah Mahataliti ahe nang kao karajaan"
        },
        {
            "chapter": 2,
            "verse": 272,
            "text": "Bukek la tugasnyu (Muhammad) nyadian mereka namu patunjuk tapi Allah lah nang marek patunjuk kak sae nang ia kahandaki ahe pun harata nang kao sadakahant, maka kabaikantnya untuk dirinyu babaro. Dan amelah kao basadakah tapi gagoklah berkat Allah ahe pun bentuk sumbangannyu asalkao iklas pasti namu pahala nak labih man kao nak akan ngarasa rugi"
        },
        {
            "chapter": 2,
            "verse": 273,
            "text": "Ahe nang kao sedekah’ant dalah untuk urakng miskin nang tanang gara – gara jihat kak jalan Allah sampe ia nak ada usaha kak dunia (urakng lain matah iaka’koa urakng kaya karna barusahanya ga dirinya (dari pamintak – pamintak kao (Muhammad) nganlik iaka’koa dari cirri –cirinya, mereka inah maksa urakng lain ahe pun harata nang baik untuk di sumbangkan, Allah Mahana’uan"
        },
        {
            "chapter": 2,
            "verse": 274,
            "text": "Urakng nang nyumbangkan haratanya sacara diam – diam siang / malam aria tau secara tarang – tarangan, mereka koa namu pahala kak sisi tuhannya mereka inak ngarasa galik susah"
        },
        {
            "chapter": 2,
            "verse": 275,
            "text": "Urakng nangmakant dari munga'an duit ia inak dapat badiri. Kde’pun bias badiri ia sama man urakng nangkasetanan / gila.105 Nang ampa koa karana ia ka’koa bakata bahwa’ jual bali sama mang riba. Padahal Allah udah ngalalatn jual bali man ngarampatn riba. Barangsae namu paringatan dari Tuhannya, lalu ia baranti, maka ahe nang udah di tamunya de’e manjadi miliknya.106Man urusannya (tasarah) ka’ Allah. Barangsae ngulangi’, maka ia ka’koa panghuni naraka, ia ka’koa kakal ka’ dalapmnya"
        },
        {
            "chapter": 2,
            "verse": 276,
            "text": "Allah ngapusant riba’ man markati sadakah107 Allah inak suka urakng nang diam – diam kak dalam gumpalan’ dosa"
        },
        {
            "chapter": 2,
            "verse": 277,
            "text": "Sungguh urakng – urakng nang baiman ngarajaan kabajikan, sembayang man nunaiant zakat iaka’koa namu pahala kak sisi Tuhannya. Dalam artinya nak aka nada rasa susah / galik"
        },
        {
            "chapter": 2,
            "verse": 278,
            "text": "Wahai urakng – urakng nang baiman! picayaklah Allah tinggalan’ riba nang kao lakukan dee (biarpun masih ada nang nape’ di tagih) kade’memang kao urakng baiman"
        },
        {
            "chapter": 2,
            "verse": 279,
            "text": "Kde’ kao inak ngalakuannya umum’anlah parang dari Allah man muridnya. Tapi jika / kade’ kao batobat, maka kao berhak atas pokok haratanya. Kao inak ngarugiant / dirigiant"
        },
        {
            "chapter": 2,
            "verse": 280,
            "text": "Man kade’ / urakng bautang kao? dalam kasulitan maka bareklah tempo saringan – ringanya man kade’ kao mao’ sadakah / nyumbang kaki a, nang kao labih gagas / baik, ahe agi kade kao nyadarinya"
        },
        {
            "chapter": 2,
            "verse": 281,
            "text": "Man galiklah pada (saat) diri di kembalikan kak Allah barang satiap urakng di bare’ alas an nang gagas sasuai man ahe nang dinya ngarajaan, dan mereka inak di rugain"
        },
        {
            "chapter": 2,
            "verse": 282,
            "text": "Wahai urakng – urakng baiman apabila kao barutangk untuk waktu nang di tantuan, haruslah kao nulis sasuai man kabanarant atau biar jelas harus ada kuitansi bagi yang punya barang untuk sarahan kak urakng nang bautang. Kade’ masih kurang puas diri’ bias mintak saksi baik dari nang laki / nang bini. Saksi koa harus siap kade suatu waktu diri nang bautang’ nyaruk ia kade’ memang di palaruan karna Allah labih suka urakng luak curang /pangalok. Barutang dalam hal kmae pun asal nang basangkutan ada itikat baik nak ad salahnya nang penting nana’ ada ngalanggar hokum agama salemae nang di ajarant Allah. Allah Mahanauan sigalanya"
        },
        {
            "chapter": 2,
            "verse": 283,
            "text": "Man seandainya kao dalam pajalanan nak ada nang jadi saksi untuk nulisnya satidaknya harus ada barang jamiman. tapi kade kadua – duanya saling picayak nak ada saksi pun nak ngahe’, yang penting kaduanya koa harus picayak ka Allah. Karna Allah ngajarik diri untuk jalan nang banar. Allah Mahana’uan ahe nang diri’ karajaan"
        },
        {
            "chapter": 2,
            "verse": 284,
            "text": "Samua nang ada kak langit / bumi ngia ialah milik Allah. Kade pun koa batahan ahe nang ada dalam atinya/ kao sosokant pastilah Allah mempertimbangkan ahe nang terbaik untuk nyu ia ngampuni saepun urakng nang ia mao’I man ngukum saepun nak berhak nya ngukum. Allagh Mahakuasa atas sigalanya"
        },
        {
            "chapter": 2,
            "verse": 285,
            "text": "Rasul (Muhammad) baiman kaka he nangnya turuntatn kaki a (Al – Qur’an) adri tuhanya. kkoa pun uga’ urakng nang baiman. Samua- nya baiman kak Allah, Malaikat-malaikatnya, kitab-kitabnya man Rasul-rasulnya. Dan mereka bakata “kami nangar man kami taat / patuh. Amponiklah kami ya tuhan kami dan kak kao lah tampat kami piulangk"
        },
        {
            "chapter": 2,
            "verse": 286,
            "text": "Allah inak merek beban kak urakng malainkan sasuai man kasanggupanya. Ia namu pahala dari kabaiant nya nangnay karajaan. Man namu siksa dari kajahatannya iaka’koa bado’a “ ya Allah kami amolah kao ngukum kame kade’ kami lupa / lalai, babuat salah ya tuhan kami amelah kao bebani man beban nang barat salemae kao marek beban kak urakng – urakng sanape kami. Ya tujan kami amelah kao ubakant nang barakat kak kami selemae urakng – urakng senapek kami, karna kami luak mampu ngubaknya, maapkant kami, ampuni kami, man rahmatilah kami kaolah pelindung kami.maka tolonglah / bantoklah kami ngadapik urakng –urakng kapir"
        },
        {
            "chapter": 3,
            "verse": 1,
            "text": "Alif L±m M³m"
        },
        {
            "chapter": 3,
            "verse": 2,
            "text": "Allah, inak ada tuhan salain Allah nang Mahaidup nag tarus manarus ngurus ciptaanya"
        },
        {
            "chapter": 3,
            "verse": 3,
            "text": "Ia nurunan kitab (Al – Qur’an) kak kao (Muhammad) nang barisik kabanarant, pambanarant, kitab –kitab sanapeknya man nurunanTaurt man Injil"
        },
        {
            "chapter": 3,
            "verse": 4,
            "text": "Sanapeknya, sabagai patunjuk bagi manusia man ia nurunan Al – furqan,110 sungguh urakng- urakng nang ingkar man ayat – aya Allah pasti namu ukuman nang barat. Allah Mahaparkasa man ada ukuman"
        },
        {
            "chapter": 3,
            "verse": 5,
            "text": "Bagi Allah inak ada jukut pun nak bias disosokkant dari langit man bumi"
        },
        {
            "chapter": 3,
            "verse": 6,
            "text": "Ialah nang muat kao dalam rahim manurut nang ia kahendaki. Inak ada tuhan selai ia nang Mahaparkasa / Mahabijaksana"
        },
        {
            "chapter": 3,
            "verse": 7,
            "text": "Ia nang nurunan ktab (Al - Qur’an) kak kao (Muhammad) ka’ antaranya ada ayat – ayat nang muhkamat111 kaolah pokok–pokok kitab (Al-Qur’an) man nang lain mutasyabihat.112 Adapun urakng –urang nang dalam atinya berot /mihak kak sabalah iaka’koa ngikuti nang mutasyabihad untuk ngagok pitnah man takwilnya. Padahal inak ada nang nauan takwilnya kacoali Allah man nang urakng–urakng nang ilmunya dalapm bakata baiman ka ia (Al–Qur’an samuanya dari sisi tuhan kami inak ada nang dapat na’ap pa nang baakal)"
        },
        {
            "chapter": 3,
            "verse": 8,
            "text": "Ia ka kao badoa ya miringan ati kami p mareant patunjuk k karuniaknlah kami Tuhan kami sabana Mahapambarek"
        },
        {
            "chapter": 3,
            "verse": 9,
            "text": "Ya tuhan kami, kao manusia pada hari n Allah inak nyalahik"
        },
        {
            "chapter": 3,
            "verse": 10,
            "text": "Sabanarnya urakng baginya kak koa ina pun harata –harata koa terhadap siksaa terhadap menjadi ba"
        },
        {
            "chapter": 3,
            "verse": 11,
            "text": "Keadaanya kak koa Fir’ aun man urakn iaka’koa. iaka’koa m kami, maka Allah n dosa –dosany Allah"
        },
        {
            "chapter": 3,
            "verse": 12,
            "text": "Batakanlah (Muham kapir kao pasti bias kak dalam naraka ja buruk tampat tingg)"
        },
        {
            "chapter": 3,
            "verse": 13,
            "text": "Sungguh, udah ada golongan nang ba a gologan baparang k yang nang lain (kel mata kapala, nang u nele’ (kelompok Isl kao. Allah nguratat sae nang ia mao’i. B ada palajaran bagi u panateatn (mata ati)"
        },
        {
            "chapter": 3,
            "verse": 14,
            "text": "Di pamuat rasa edo Talino ka’ ahe nang mas man perah, kud ayaman,114 bancah, kasanangan idup k Allah lah tampat na"
        },
        {
            "chapter": 3,
            "verse": 15,
            "text": "Kata’atnlah, “mao ke’ aku madahi kao ahe nang labih edo’ dari nang nian?” Bagi urankng-urakng nang bataqwa udah ada ka’ samah tuh. Aunga saruga-saruga nang ngalir ka’ babahnya sunge-sunge. Urakng ka’ kao kakal selama-lamanya ka’ dalapmnya (saruga), man ayukng-ayukng nang barasah, sarata karelaatn Allah. Allah nele’ amba- ambanya"
        },
        {
            "chapter": 3,
            "verse": 16,
            "text": "(koa lah) urankng-uaknga nang bado’a, oh Tuhan kami, kami benar-benar beriman, maka ampuni’lah dosa-dosa kami man tangahi’lah kami dari seksanya neraka"
        },
        {
            "chapter": 3,
            "verse": 17,
            "text": "(Uga’) urakng nang sabar, urakng nang banar, urakng nang ta’at, urakng nang nyidahakatn jukutnya, man urakng nang minta ampon sanape’ dini hari"
        },
        {
            "chapter": 3,
            "verse": 18,
            "text": "Allah ngata’atn bahwa’ nana’ ada Tuhan salain ia, (pakoa uga’) da’ mala’ekat man urakng-urakng nang pane’ (pinta) nang madiriatn kaadilan, nana’ ada Tuhan salain ia (Allah) nang batol kuat, batol pane’ (bejaksana)"
        },
        {
            "chapter": 3,
            "verse": 19,
            "text": "Sabanarnya agama nang ada ka’ isi Allah koalah hanya agama Islam. Nana’ lah baolek urakng-urakng nang dibare’ kitab115 kacoali satalah urakng ka’ koa namu kapanean, karana kadangkiatn iaka’koa. Barang sae nagng nana’ pucaya’ ka’ ayat- ayat Allah, maka sabanarnya, Allah koa batol-batol capat paretongan-nya"
        },
        {
            "chapter": 3,
            "verse": 20,
            "text": "Lalu kade’ urakng ka’ koa mantah kao (Muhammad) kata’atn lah “aku nyarahatn diri’ ku ka’ Allah mpakoa uga’ urakng nang ngikuti aku,” padahatnlah ka’ urakng- urakng nang dah di bare’ kitab man urakng urakng nang nana’ pane maca,116 “udah ke’ kita’ masok Islam?” Kade’ iaka’koa masok Islam, barati iaka’koa dah namu patunjuk, tapi kade iaka’koa molakng agi’, maka kawajipannya hanyalah ngge nyampeatn ihan. Maka Allah batol-batol nele’ ka’ amba-ambanya"
        },
        {
            "chapter": 3,
            "verse": 21,
            "text": "Sasungguhnya urakng-urakng ngingkari ayat-ayat allah man nang munuhi Nabi-nabi nang na’ di banaratn (na’ ada alasan), man munuhi urakng-urakng nang nyuruh Talino babuat adil, sampeatn lah ka’ iaka’koa barita nepo koa lah ia siksa’atn nang padih"
        },
        {
            "chapter": 3,
            "verse": 22,
            "text": "Iaka’koalah urakng-urakng nang toa’-toa’ pakarajaatnnya ka’ dunia man ka’ naherat, urakng ka’ koalah nang nana’ namu patolongan"
        },
        {
            "chapter": 3,
            "verse": 23,
            "text": "Nana’ ke’ kao maratiatn urakng-urakng nang udah dimare’ bagiatn kitab (Taurat)? Iaka’koa dibaba (nyimpaut) ka’ kitab Allah nto’ mutusatn (pakara) ka’ antara iaka’koa. Kamudian sabagiatn dari iaka’koa bapaling sambil nolak (kabanaratn)"
        },
        {
            "chapter": 3,
            "verse": 24,
            "text": "Tagal koalah iaka’koa bakata, “api naraka nana’ akan ngarene’ kami kacoali ngge sangahe ari dehe’. Iaka’koa tapadaya dalapm agama nyaka’koa diahe nang iaka’koa ada-adaatn”"
        },
        {
            "chapter": 3,
            "verse": 25,
            "text": "Mpahe kade’ na’e iaka’koa kami (Allah) komo’atn ka’ ari kiamat nang nana’ di raguatn agi kajadiannya, man ka’ atiap nyawa di bare’ balasatn nang sampurna sasue man ahe nang nya karajaatn, iaka’koa nana’ di rugiatn (di pere)"
        },
        {
            "chapter": 3,
            "verse": 26,
            "text": "Kataatnlah (Muhammad), “oh Tuhan nang ngampu’ kakuasaan kita’ bareatn kakuasaan ka’ sae pun nang kita’ mao’i. Kita’ ngamoliaatn sae nang kita’ mao’i, man kita’ nginaatn sae nang kita’ mao’i”. Ka’ kokot kita’ sagala nang gagas. Banar kita’ paling bakuasa ka’ sagala jukut"
        },
        {
            "chapter": 3,
            "verse": 27,
            "text": "Kita’ nama’an malam ka’ dalapm siakng. Man kita’ kaluaratn nang idup dari nang mati, man kita’ kaluaratn nang mati dari nang idup,117 man kita’ bareatn rajaki ka’ sae nang kita’ rehoi’ nana’ baparetongan"
        },
        {
            "chapter": 3,
            "verse": 28,
            "text": "Amelah urakng-urakng nang baiman nyadiatn urakng kafir koa sabage pamimpin, kacoali urakng-urakng nang baiman (Islam). Barang sae nang babuat mpaikng maka ia nana’ namu ahe pun dari Allah. Kacoali ia ngge basiasat nto’ nyaga diri’nya dari jukut nang koa gali’i’ dari iaka’ koa (kafir). Allah ngingatatn kao ka’ diri’nya. Ngge ka’ Allah ihanlah tampat mulakng"
        },
        {
            "chapter": 3,
            "verse": 29,
            "text": "Kataatnlah “kade’ kao nosokatn ahe nang ada ke’ dalapm atinyu, nto’ kao padahatn Allah tatap nau’an.” Ia nau’an ahe nang ada ka’ langit man ahe nang ahe ka’ dunia. Allah batol-batol bakuasa ka, sagala jukut"
        },
        {
            "chapter": 3,
            "verse": 30,
            "text": "(Ingatlah), ka’ ari (sae) samua nyawa namu balasatn ka’ kabaikatn nang dah ia pamuat di’ adapatn ka’ diri’nya. (pakoa uga’ upah) kajahatatn nang dah ia karajaatn, ia baarap kade’ mpamanya ada jarak nang jauh ntara ia man ari koa (kiamat). Allah ngingati kita’ ka’ diri’ (ukuman) nya. Allah batol-batol reho ka’ amba-ambanya"
        },
        {
            "chapter": 3,
            "verse": 31,
            "text": "Kataatnlah (Muhammad), “kade’ kao ngrehoi’ Allah, tuna’an aku, pasti Allah ngarehoi’ kao, man ngamponi dosa-dosa”. Allah Mahapengampon, man Mahapengareho"
        },
        {
            "chapter": 3,
            "verse": 32,
            "text": "Kataatnlah (Muhammad), “pucaya’i Allah man Rasul, kade’ kao malek, nu’anlah kao bahwa’ Allah nana’ nyukai’ urakng-urakng kafir”"
        },
        {
            "chapter": 3,
            "verse": 33,
            "text": "Sabatolnya Allah udah milih Adam, Nuh, kaluarga Adam, man kaluarga Imron malabi- hi sagala umat (ka’ sa’at masing-masing)"
        },
        {
            "chapter": 3,
            "verse": 34,
            "text": "(Mpahe) sete’ katuruntatn, sabagiannya kaolah (jujuhatn) dari sebagian nang lain. Allah Mahapanaungan, man Mahangatahu’i"
        },
        {
            "chapter": 3,
            "verse": 35,
            "text": "(Ingatlah), katika kao bini Imron bakata, “oh Tuhanku, sabatolnya aku basinsangi” ka’ kita’, ahe (banih) nang ada ka’ dalapm buntingku (nae) hamba nang mangabdi (ka’ kita’), maka tarima’lah (sinsangi) dariku. Sungguh kita’ lah nang Mahanangar man Mahanau’an"
        },
        {
            "chapter": 3,
            "verse": 36,
            "text": "Maka katika maranak’atnnya, “ia barkata” oh Tuhan ku, aku udah maranakat’n maka nang bini, pada hal Allah labih nauan ahe nang ia maranakatn, nang laki-laki koa nana’ sama man nang bini”. Dan aku mohon palindungannya. Nto’ nya man da’ anak ucu’nya. Dari (kajahatatn) setan nang di nyumpah"
        },
        {
            "chapter": 3,
            "verse": 37,
            "text": "Maka ia (Allah) narima’nya man panarimaan nang edo’, ngaya’atnya man patumbuhatn nang edo’ man nyarahatn pamaliharaatn ka’ zakarnya. Satiap zakarnya tama’ namui’nya ka’ mihrob (kamar nto’ ibadah), ia namu makanan ka’ isinya. Ia bakata “o Maryam! Dari mae nian namu?”. Ia (Maryam) bakata “ngkoa dari Allah”. Sasungguhnya Allah mare’ razaki ka’ sae nang ia mao’i’ nana’ baparetongan"
        },
        {
            "chapter": 3,
            "verse": 38,
            "text": "Ka’ naunglah zakrnya ba’ do’a ka’ tuhannya. Ia bakata “on Tuhanku, bare’lah aku katuruntatn nang edo’ ka’ sisinyu, sasungguhnya kita’ Mahanangaratn do’a”"
        },
        {
            "chapter": 3,
            "verse": 39,
            "text": "Kamudian da’ malaekat nyaru’nya, katika ia bardiri ngarajaatn shalat ka’ mihrob, Allah nyampeatn kabar gambira ka’ kao man (kalahiratn) ayahnya, nang manaratn sabuah kalimat (firman)118 dari Allah, panutaatn, bakamampuatn nahan diri’ (hawa nafsu) nang sabage nabi ka’ antara urakng-urakng nang soleh"
        },
        {
            "chapter": 3,
            "verse": 40,
            "text": "Ia (zakariya) bakata, “oh Tuhanku, ampahe aku namu anak sadangkatn aku dah miah tuha biniku pun mandul?” Ia (Allah) bakata, “ampakoahlah, Allah babuat ahe nang ia mao’i’"
        },
        {
            "chapter": 3,
            "verse": 41,
            "text": "Ia (Zakariya) ba kata, “oh Tuhanku bare’ lah aku sote’ tanda”, Allah ba kata, “tanda nto’nyu, ialah kao mae ngomong mang Talino salama’ talu ari, kacoali ba isarat, sabutlah (dama) Tuhanyu pancah-pancah, sarata batasbihlah (mujinya) ka’ waktu gumare’ man alapm ari”"
        },
        {
            "chapter": 3,
            "verse": 42,
            "text": "(ingatlah) katika da’ mala’ekat bakata, O Maryam! Sasungguhnya Allah dah milih kao, marasehatn kao, man ngalahatn kao ka’ atas samua nang bini ka’ saluruh dunia (pada msa koa)"
        },
        {
            "chapter": 3,
            "verse": 43,
            "text": "O Maryam taatilah Tuhan-nyu, sujud man ruku’ lah basama urakng-urakng nang ruku’"
        },
        {
            "chapter": 3,
            "verse": 44,
            "text": "Kaolah sabagian dari’ barita-barita gaib nang kami wahyuatn, ka’ kao (Muhammad), padahal kao nana’ basama mang iaka’kao katika iaka’koa nabakatn pena119 iaka’koa (nto’ mangundi) sae ka’ antara iaka’koa nang akan mamalihara Maryam. Man kaopun nana’ basama iaka’koa katika iaka’koa batabngkar"
        },
        {
            "chapter": 3,
            "verse": 45,
            "text": "(Ingatlah), katika para mala’ekat bakata, “Wahe Maryam! Sasungguhnya Allah nyampaiatn kabar gambira ka’kao tantang sabuah kalimat (firman) dari-Nya (iakoa saurakng putra), damanya al-Masih Isa putra Maryam, saurakng takamuka ka’ dunia man kanaherat, man tamasok urakng-urakng nang disamakkatn (ka’ Allah)"
        },
        {
            "chapter": 3,
            "verse": 46,
            "text": "Ia ngomong man Talino (sawaktu) ia masih enek man katikan man ia elah nya’ ia tamasok ka’ antara urakng nang soleh"
        },
        {
            "chapter": 3,
            "verse": 47,
            "text": "Ia (Maryam) ba kata, “oh Tuhanku, ampahe bisa aku bisa namua’ anak, padahal nana’ seko’ urakng pun nang laki nyamakki aku?” Ia (Allah) ba firman, “ampakoalah Allah nyipta’atn ahe nang ia mao’i’. Kada’ ia mao natapatn jukut koa, ia ingge ba kata, “jadilah” maka jadilah jukut koa"
        },
        {
            "chapter": 3,
            "verse": 48,
            "text": "Ia (Allah) ngajaratn ka’ ia (Isa) kitab,120 hikmah, Taurat, man Injil"
        },
        {
            "chapter": 3,
            "verse": 49,
            "text": "Sabage Rasul ka’ Bani Israel (ia ba kata), aku dah atakng ka’ kao man sabuah tanda (mu’jizat) dari Tuhannyu, ampakolah aku muatatn kao (jukut) dari tanah babantuk 3. ĀLI ‘IMRĀ macam burukng, lalu aku nyiupnya, maka ia jadi burukng man izin Allah, aku nyambuhatn urakng nang buta sajak dari kaluaar man urakng nang bapanyakit kusta. Aku ngidupatn urakng nang mati mang izin Allah. Aku mare’ kao tau ahe nang aku makatn man ku nuni’ rmahnyu. Sasungguhnya ahe nang macam nian kao ada tanda (kabanaratn ke rasulanku) baginyu, kade’ kao urakng baiman"
        },
        {
            "chapter": 3,
            "verse": 50,
            "text": "Sabage urakng nang manaratn taurat nang atakng sanape’ku, supaya aku menghalkan ka’ kita’ sabagian dari nang dah di harampatn ka’ kita’. Aku atakng ka’ kita’ ngincakng tanda (mukjizat) dari Tuhannyu. Karana koa bataqwalah ka’ Allah man sambahlah ia nianlah maraga nang locor"
        },
        {
            "chapter": 3,
            "verse": 51,
            "text": "Sasungguhnya Allah koa Tuhanku man Tuhannyu karana koa sambahlah ia nianlah maraga nang locor"
        },
        {
            "chapter": 3,
            "verse": 52,
            "text": "Maka katika isa ngaraatn kamungkeratn iaka’koa (bani israel) ia ba kata sae nang jadi panolonga’ku. Nto’ (mediriatn agama) Allah? Urakng hawariyyun (ayukng satianya) manjawab, kamilah panolong (agama) Allah, kami baiman ka’ Allah, saksiatnlah, kami nian batol-batol urakng muslim"
        },
        {
            "chapter": 3,
            "verse": 53,
            "text": "O Tuhan kami, kami udah baiman ka’ ahe nang kita’ turuntatn man kami udah ngikuti Rasul, karana koa tatapatnlah kami basama kalompok urakng nang mareatn kasaksiatn"
        },
        {
            "chapter": 3,
            "verse": 54,
            "text": "Iaka’koa (urakng-urakng kafir) mamuat tipu daya, maka Allah pun malas tipu dayanya. Allah sabaik-baik pambalas panipuatn"
        },
        {
            "chapter": 3,
            "verse": 55,
            "text": "(Ingatlah) katika Allah bafirman, “wahe Isa aku map kao man ngangkat kao ka’ aku, sarata nyuciatn kao dari urakng-urakng kafir”, mang mamuat urakng-urakng nang ngikuti kao ka’ atas urakng-urakng nang kafir sampe’ ari kiamat. Kamudian ka’ aku kao kembali, lalu aku bare’ kaputusatn tentang ahe nang kao paolekkatn”"
        },
        {
            "chapter": 3,
            "verse": 56,
            "text": "Maka adapun urakng-urang nang kafir, maka aku ajab ia ka’ kao man ajab nang batol-batol miah ka’ dunia man ka’ naherat. Saebet pun ia ka’ kao nana’ namu panolong"
        },
        {
            "chapter": 3,
            "verse": 57,
            "text": "Adapun urakng-urakng baiman man urakng nang babuat baik, maka ia akan mareatn pahala ka’ urakng ka’ koa nang sampurna. Allah nana’ nyukai urakng-urakng nang zalim/jahat"
        },
        {
            "chapter": 3,
            "verse": 58,
            "text": "Mpaiknglah kami bacaatn ka’ kao (Muhammad) sabagiatn ayat-ayat man paringatan nang panuh hikmah"
        },
        {
            "chapter": 3,
            "verse": 59,
            "text": "Sasungguhnya parumpamaatn (panyiptaatn) Isa bagi Allah, mpahe (panyiptaatn) Adam. Ia mamuatnya dari tanah, kamudian ia (Allah) ba kata ka’ ia (tanah), “jadilah” maka jadilah jukut koa"
        },
        {
            "chapter": 3,
            "verse": 60,
            "text": "Kabanaratn koa dari Tuhannyu, karana koa amelah kao (Muhammad) tamasok urakng- urakng nang ragu"
        },
        {
            "chapter": 3,
            "verse": 61,
            "text": "Sae urakng manto kao ka’ dalapm hal nian satalah kao namu kataatnlah (Muhammad), ijeh lah diri’ nyaru anak-anak kami manda’ naknyu, bini-bini kami manda’ bini-bininyu, kami babaro kao pun babaro uga’ kamudian ijeh diri’ ba-mubahalah121 (bado’a) agar laknat Allah ditimpaatn ka’ urakng-urakng nang pangalok"
        },
        {
            "chapter": 3,
            "verse": 62,
            "text": "Sungguh nian lah carita nang banar, nana’ ada Tuhan salain Allah, man sunggu- sungguh Allah Mahaperkasa, man Mahabijaksana"
        },
        {
            "chapter": 3,
            "verse": 63,
            "text": "Kamudian kade’ la ka’ koa bapaling, maka (katahui’lah) bahwa’ Allah Mahanau’an urakng-urakng nang babuat karusakatn"
        },
        {
            "chapter": 3,
            "verse": 64,
            "text": "Kataatnlah (Muhammad), “wahai ahli kitab! Ijeh lah diri’ nuju ka’ sete kalimat (pasingi’atn) nang sama antara kami man kita’, bahwa’ diri’ nana’ nyambah salain Allah man diri’ nana’ nyamaatnnya man ahe pun. Man bahowa’ diri’ nana’ mamuat satu sama lain Tuhan-tuhan salain Allah. Kade’ la ka’ koa bapaling maka kataatnlah (ka’ iaka’koa), “tele’lah, bahwa’ kami koa ialah urakng-urakng muslim (islam)"
        },
        {
            "chapter": 3,
            "verse": 65,
            "text": "Wahai ahli kitab! Kita’ baolek122 tantang Ibrohim, padahal taurat man luju di turuntatn satelah ia (Ibrohim)? Ahe kita’ nana’ ngarati"
        },
        {
            "chapter": 3,
            "verse": 66,
            "text": "Pakolah lah kita’! Baolekatn tantang ahe nang kita’ nau’an123 tapi ahe kita’ ba olekatn uga’ tantang ahe-ahe nang nana’ kita’ nau’an?124 Allah nau’an’ sadangkan kita’ nana’ banu’anan"
        },
        {
            "chapter": 3,
            "verse": 67,
            "text": "Ibrohim buke’lah urakng Yahudi man uga’ urakng Nasrani, tapi ia koa urakng nang lurus125, muslim. Ia buke’ uga’ urakng- urakng muysrik"
        },
        {
            "chapter": 3,
            "verse": 68,
            "text": "Urakng-urakng paling samak ka’ nabi Ibrahom kaolah urakng nang ngikuti’nya, man nabi nian (Muhammad), man urakng- urakng ba’imuan. Allah ialah palingdung bagi urakng-urakng nang ba’iman"
        },
        {
            "chapter": 3,
            "verse": 69,
            "text": "Sagolongan ahli kitab mao’ nyasattatn kita’, padahal (sasungguhnya), ia ka’ ka nana’ bisa nyasatatn malainkatn nyasatatn diri’nya babaro, tapi urakng ka’ kao nana’ ngarati"
        },
        {
            "chapter": 3,
            "verse": 70,
            "text": "Wahai’ ahli kitab! Ahe kita’ ngingkari ayat- ayat Allah,126 padahal kita’ nau’an ka’ (ka’ kabanarannya)"
        },
        {
            "chapter": 3,
            "verse": 71,
            "text": "Wahai’ ahli kitab! Ngahe kao nyampur adukkan kabanaratn mang kabatilatn,127 man kao nosokkatn kabanaratn,128 padahal kao nau’an"
        },
        {
            "chapter": 3,
            "verse": 72,
            "text": "Sakalompok ahli kitab bakata (ka’samanya), “baimanlah kita’ ka’ ahe dituruntatn ka’ urakng-urakng nang baiman wahu alapm ari udah koa engkari’ ahirnya. Supaya iaka’koa mulakng (kambali kafir)”"
        },
        {
            "chapter": 3,
            "verse": 73,
            "text": "Amelah kao pucaya’ salain ka’ urakng nang ngikoti agamanyu,129 kataatnlah (Muhammad), “sasungguhnya patunjuk koa hayalah patunjuk Allah. (amelah kao pucaya’) bahwa’ urakng koa akan di bare’ saparti ahe nang di bareatn ka’koa, ato’ uga’ iaka’koa mao’ nyanggah kao ka’ adapatn Tuhannyu”. Kataatnlah (Muhammad), “sasungguhnya karunia koa ka’ kotok Allah. Ia mareatnnya ka’ sae nang ia kahendaki’. Allah Mahaluas, Mahamengatahui’"
        },
        {
            "chapter": 3,
            "verse": 74,
            "text": "Ia nantuatn rahmatnya ka’ sae nang ia kahandaki. Allah koa mamiliki karunia nang aya’"
        },
        {
            "chapter": 3,
            "verse": 75,
            "text": "Ka’ antara ahli kitab ada nang kade’ kao pucayaatn ka’ ia harta nang manyak, ia pon mulangkaatnya ka’ kao, tapi ada (uga’) ka’ antaranya ka’ koa nang kade’ kao, bare’ ia duit sadinar, ia nana’ ngambaliatnnya ka’ kao, kacoali kade’ kao salalu nagihnya. Nang macam nian koa karana iaka’koa bakata, “nana’ badosa bagi kami ka’ urakng-urakng nang buta urup (na’ paue maca).” Iaka’koa ngataatn hal nang alok ka’ Allah, padahal iaka’koa banau’an"
        },
        {
            "chapter": 3,
            "verse": 76,
            "text": "Sabanarnya barang sae napati’ janji man bataqwa, maka sungguh Allah manyintai urakng-urakng nang bataqwa"
        },
        {
            "chapter": 3,
            "verse": 77,
            "text": "Sasungghnya uakng-urakng nang bajual bali man janji Allah, man babasumpahaatn mang raga man murah, iaka’koa nana’ bakalan namu bagiatn ka’ naherat, Allah nana’ akan nyaru’ nya, man’ bai’ uga’ maratiaatnia’ nya nae pada ari kiamat, bahkan bai’ uga’ marasehatnia’nya. Bagi iaka’koa azab nang padih"
        },
        {
            "chapter": 3,
            "verse": 78,
            "text": "Sungguh ka’ antara iaka’koa ada sagolongan nang mutar balikatn jilahnya maca kitab, supaya kao nyangka (nang nya baca koa) sabagian dari kitab, padahal nang koa buke’ dari kitab. Iaka’koa bakata, “nang koa dari Allah”, padahalnya buke’ dari Allah. Iaka’koa nau’an"
        },
        {
            "chapter": 3,
            "verse": 79,
            "text": "Nana’ mungkin bagi urakng-urakng nang di bari, kitab oleh ka’ talino, “jadilah kita’ nyambah aku” buke’ nyambah Allah, tapi ia bakata “jadilah kita’ pangabdi-pangabdi Allah” kara kita’ ngajaratn kitab man karana kita malajar’nya"
        },
        {
            "chapter": 3,
            "verse": 80,
            "text": "(Nana’ mungkin uga’ ia) nyuruh kita’ nyadiatn da’ mala’ekat man da’ Nabi sabage Tuhan, patut ka’ ia nyuruh kita’ manjadi kafir satelah jadi muslim"
        },
        {
            "chapter": 3,
            "verse": 81,
            "text": "(Ingatlah) katika Allah na’ap pajanjian dari da’ nabi, “pada saat aku mare’atn kitab man hikmah ka kao lalu atakng Rasul manaratn ahe nang ada ka’ kao, pasti banar-banar ba’iman ka’ ia man nolongnya.130” Allah ba firman, “ahe ka’ kita’ satuju man mao’ narema’ pajanjian man aku atas hal nang macam nian” ia ka’ kao manjawab, “kami satuju.” Allah ba firman, “kade’ pakoa basaksilah kita’ (da’ nabi), aku pun (Allah) manjadi saksi basama kita”"
        },
        {
            "chapter": 3,
            "verse": 82,
            "text": "Maka sae pun nang bapaling satelah koa, maka ia ka’ kaolah urakng nang fasik"
        },
        {
            "chapter": 3,
            "verse": 83,
            "text": "Maka jahe ia ka’ kao ngago’ agama nang lain salain agama Allah? Padahal ahe nng ada ka’ laing man ka’ dunia basarah diri’ ka’ ia (Allah), baik ke’nya suka mao’ pun tapaksa, hanya ka’ ia ia ka’kao di kambaliatn"
        },
        {
            "chapter": 3,
            "verse": 84,
            "text": "Kataatnlah (Muhammad), “kami ba’iman ka’ Allah man ka’ ahe-ahe dituruntatn ka’ kami man nang di turuntatn ka’ Ibrohim, Ismail, Ishaq, Ya’kub, manda’ nak ucu’nya, manda’ ahe nang di bare’atn ka’ Musa, man da’ nabi-nabi dari Tuhannya ka’ koa. Kami (Allah) nana’ mambeda bacaatn seko’ pun antara ka’ koa, hanya ka’ ia lah kami nyarahatn diri’"
        },
        {
            "chapter": 3,
            "verse": 85,
            "text": "Barang sae nang ngago’ agama salain agama islam, ia nana’ akan ditarema’ ka’ naherat ia tamasok urakng nang rugi"
        },
        {
            "chapter": 3,
            "verse": 86,
            "text": "Mpahe Allah mao mare’ patunjuk ka’ urakng nang kafir satelah ia koa banar-banar (Rasul), da’ bukti-bukti nang jalas udah sampe’ ka’ iaka’koa? Allah nana’ mare’ patunjuk ka’ urakng-urakng zalim"
        },
        {
            "chapter": 3,
            "verse": 87,
            "text": "Iaka’koa, balasatnnya di timpa laknat Allah, da’ mala’ekat, manda’ talino saluruhnya"
        },
        {
            "chapter": 3,
            "verse": 88,
            "text": "Iaka’koa kakal di dalapmnya. Nana’ akan diringanan azabnya mang iaka’koa nana’ di bare’ pananggohatn"
        },
        {
            "chapter": 3,
            "verse": 89,
            "text": "Kacoali urakng-urakng nang batobat saudah koa mamuat kabaikatn maka sungguh Allah Mahapangampun man Mahapanyayang"
        },
        {
            "chapter": 3,
            "verse": 90,
            "text": "Sungguh urakgn-urakng nang kafir saudah baiman kamudiatn, batambah kakafiratnnya, nana’ akan ditarima tobatnya ia kaolah urakng-urakng nang sesat"
        },
        {
            "chapter": 3,
            "verse": 91,
            "text": "Sungguh urakgn-urakng nang kafir saudah baiman kamudiatn, nana’ akan ditarima (tabusatn) dari saurakng ka’ antara iaka’koa sakalipun (barupa) amas sapanoh bumi. Sakiranya ia nabusa’nya. Ia ka’ kaolah urakng-urakng nang namu azab nang padih man nana’ namu panulong"
        },
        {
            "chapter": 3,
            "verse": 92,
            "text": "Kao nana’ akan namu kabaikatn, sampe’ kao marentatn harta nang kao cintai, ahe pun nang kao barentaatn masalah nang koa sungguh, Allah Mahanau’an"
        }
    ]
}
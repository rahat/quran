{
    "juzs": [
        {
            "chapter": 5,
            "verse": 82,
            "text": "Pasti akan kao dapati’ urakng nang p karas pamunsuhatnnya tahadap urakn urakng nang baiman, ialah urakng-ur Yahudi man urakng-urakng musyrik. pasti akan kao dapati urakng nang pa samak pasahabatatnnya"
        },
        {
            "chapter": 5,
            "verse": 83,
            "text": "Man kade’ iaka’koa nangaratn ahe (A Quran) nang dituruntatn ka’ Rasul (Muhammad), kao nele’ mata iaka’k nyucuratn ai’ mata di sababpatn kaba nang udah iaka’koa katahui (dari kita kitabnya babaro). Saraya bakata, ya T kami udah baiman, maka catatlah ka basama urakng-urakng nang manjadi (atas kabanaratn Al-Quran man kana Muhammad)"
        },
        {
            "chapter": 5,
            "verse": 84,
            "text": "Man Ngahe kami nana’ akan baiman ka’ Allah man ka’ kabanaratn nang atakng ka’ kami, padahal kami mian ingin agar Tuhan kami masoktn kami ka’dalapm golongan urakng-urankng saleh"
        },
        {
            "chapter": 5,
            "verse": 85,
            "text": "Maka Allah mare’ pahala ka’ iaka’koa atas pakataan nang udah iaka’koa ucapatn, (yakoa) saruga nang ngalir ka’abahnya sunge-sunge, iaka’koa kakal ka’ dalapnya. Man koalah balasatn 9bagi) urakng-urakng nang babuat ka baikatn"
        },
        {
            "chapter": 5,
            "verse": 86,
            "text": "Man urakng-urakng kafir, sarata man ngalokkatn ayat-ayat kami, iaka’koa lah penghuni naraka"
        },
        {
            "chapter": 5,
            "verse": 87,
            "text": "Wahe urakng- urakng baiman! Amelah kao mengharampatn ane nang baik nang udah di halaltn Allah ka’ kao, man amelah kao ngalampoi’ batas. Sesungguhnya Allah nana’ nyukai urakng- urakng malampoi’ batas"
        },
        {
            "chapter": 5,
            "verse": 88,
            "text": "Man makatnlah dari ahe nang udah di bare’atn Allah ka’kao sabage razaki nang halal man baik, man bataqwalah ka’Allah nang kao baiman ka’ ia"
        },
        {
            "chapter": 5,
            "verse": 89,
            "text": "Allah nana’ ngukum kao di sababpatn sumpah-sumpahngu nang nana’ di sangaja (nto’ basumpah), tatapi ia ngukum kao disababpatn sumpah-sumpah nang kao sangaja, maka kafaratnya (danda palanggaratn sumpah) ialah mare makatn sapuluh urakng majikin, ya koa dari makanan nang biasa kao bare’atn ka’ kaluarganyu, ato mare’ iaka’koa pakean ato mamardekaatn seko’ urakng amba sahaya. Barang sae nana’ mampu ngalakuatn nya, maka (kafaratnya) bapuasalah talu ari koalah kafarat sumpah-sumpahnyu ke’ kao basumpah. Man jagalah sumpahnyu. Ampokoalah Allah narangkatn hukum- hukumNya ka’ kao agar kao basukur (ka’ Ia)"
        },
        {
            "chapter": 5,
            "verse": 90,
            "text": "Wahe urakng- urakng nang baiman! Sesungguhnya minuman karas, bajudi (bakorban nto’) bahala, man ngundi nasep mang anak panah. Nang koa tainasok pabuatatn keji man tamasok pabuatatn setan, maka jauhilah (pabuatatn-pabuatatn) koa agar koa barungtukng"
        },
        {
            "chapter": 5,
            "verse": 91,
            "text": "Basama minuman karas man judi koa, setan inggelah bamaksud nimbulatn pamunsuhatn man kabanci’atn ka’ antara kao, man nalang- ngalangi kao dari mangingat Allah man ngalaksanaatn salat maka nana’lah kao mao baranti"
        },
        {
            "chapter": 5,
            "verse": 92,
            "text": "Man taatlah kao ka’Allah man taatlah kao ka’ rasul sarata baati-atilah ke’ kao ba paling, maka katahuilah bahwa’ kawajibpatn Rasul kami inggelah nyampeatn (amanat) nang jelas"
        },
        {
            "chapter": 5,
            "verse": 93,
            "text": "Nana’ badosa bagi urakng- urakng nang baiman man ngarajaatn kebajikatn tentang ahe nang iaka’koa makatn (dee) kade’ iaka’koa bataqwa man baiman, sarata ngarajaatn kabajikatn, kemudiatn iaka’koa tatap bataqwa man baiman, salanjutnya iaka’koa (tetap uga’) bataqwa man babuat kabajikatn. Man Allah nyukai urakng- urakng nang babuat kabajikatn"
        },
        {
            "chapter": 5,
            "verse": 94,
            "text": "Wahe’ urakng- urakng nang baiman! Allah pasti akan nguji kao mang laok nang di ngasu’i nang miah mudah kao namu mang kokot uga’ tumbaknyu agar Allah ngatahui sae malampoi batas saudah koa maka ia akan namu azab nang pedih"
        },
        {
            "chapter": 5,
            "verse": 95,
            "text": "Wahe urakng- urakng nang baiman! Amelah kao munuh laok pangasu’atn,290 ke’dah kao gi’ihrom (haji ato umroh). Barang sae ka’ antara kao mambunuhnya mang sangaja, maka dandanya ialah nganti mang laok piaraatn putusatn dua’ urakng nang adil ka antara kao sabage hadyu nang di icakng ka’ ka’bah,291 ato’ kafarat (mambayar tabusatn mang) mare’ makatn ka’ urakng- urakng miskin,292 Ato bapuasa saimbang mang makanatn nang dikaluaratnnya.293 Allah udah maapatn ahe nang udah lalu.294 Man barang sae ngulakngi ngarjaatnnya, niscaya Allah akan manyiksanya. Man Allah Mahaperkasa, ka’ (kakuasaatn nto’) nyiksa"
        },
        {
            "chapter": 5,
            "verse": 96,
            "text": "Dimulihatn baginyu laok buruatn laut295 man makanan (nang barasal) dari laut296 sabage makanan nang lezat baginyu, man bagi urakng- urakng nang dalapm perjalanan, man di harampatn atasnyu (nangkap) laok darat, salama’ kao gi’ ihram. Man bataqwalah ka’ Allah nang ka’ Ia kao nae di kumpulantn kambali"
        },
        {
            "chapter": 5,
            "verse": 97,
            "text": "Allah udah nyadiatn Ka’bah rumah suci tampat talino bakumpur.297 Ampakoalah uga’ bulatn haram, hadyu man qalaid, nang ampakoa agar kao ngatahui bahwa’ Allah ngatahi ahe nang ada ka’ langit man ahe nang ada ka’ bumi Allah uga’ Maha Nau’an sagala sasuatu"
        },
        {
            "chapter": 5,
            "verse": 98,
            "text": "Katahuilah, bahwa’ Allah mian karas siksa- Nya man Allah Maha Pangampon, Maha Panyayang"
        },
        {
            "chapter": 5,
            "verse": 99,
            "text": "Kawajibpatn Rasul nana’ lain inggelah nyampeatn (amanat Allah), man Allah nau’an ahe nang kao nampakkatn man ahe nang kao sosokatn"
        },
        {
            "chapter": 5,
            "verse": 100,
            "text": "Kataatnlah (Muhammad) “nana’lah sama nang buruk man nang edo’ maskipun manyaknya keburukkatn koa narik atinyu. Maka bataqwalah ka’ Allah wahe urakng- urakng nang mampunyai akal sehat agar kao barungtukng”"
        },
        {
            "chapter": 5,
            "verse": 101,
            "text": "Wahe urakng- urakng nang baiman! Amelah kao nanyaan (ka’ nabinyu) hal-hal nang ke’ di tarangkatn ka’kao (justru) nyusahatn kao. Kade’ kao nanyaan ketika Al-Qur’an sadakng di turuntatn, (niscaya) akan ditarangkatn ka’ kao. Allah udah maafatn (kao) tentang hal koa. Man Allah Mahapengampon, MahaPenyantun"
        },
        {
            "chapter": 5,
            "verse": 102,
            "text": "Sasungguhnya sanape kao udah ada sagalongan talino nang nanyaan jukut-jukut sarupa koa (ka’ Nabi ia ka’kao) kamudiatn ia ka’kao manjadi kafir"
        },
        {
            "chapter": 5,
            "verse": 103,
            "text": "Allah nana’ paranan mansyariatatn adanya Bahirah,298 Sa’ibah,299 Wasilah,300 man Ham 301. Tapi urakng-urakng kafir mamuat- muat kaalokatn tahadap Allah man kabanyakkatn ia ka’kao nana’ ngarati"
        },
        {
            "chapter": 5,
            "verse": 104,
            "text": "Man ke’ dan dikataatn ka’ ia ka’kao “kaiknglah (mangikuti) Rasul”. Ia ka’kao nyawab, “cukuplah bagi kami ane nang kami dapatat’n ene’ moyang kami (ngarajaatnnya), “ahe ke’ (ia ka’kao mangikuti) uga’ ene’ moyang ia ka’kao waloputn ene’ moyang ia ka’kao nana’ ngatahui ane-ane man nana’ (uga’) namu patunjuk"
        },
        {
            "chapter": 5,
            "verse": 105,
            "text": "Wahe urankng-urankng nang baiman! Amelah diri’nyu (karana) urakng nang sasat koa nana’ akan mambahayaatn nyi kade’ kao udah namu patunjuk. Ingge ka’ Allah kao samua nae kambali, kemudian ia akan narangkatn ka’kao ahe nang udah kao karajaatn"
        },
        {
            "chapter": 5,
            "verse": 106,
            "text": "Wahe urakng-urakng nang baiman! Ke’ dah salah seko’ (ka’ antara) kao ngadapi kamatiatn, kade’ ia mao ba wasiat, maka nae (wasiat koa) di saksiatn oleh dua’ urakng nang adil ka antara kao, ato’ dua’ urakng nang balainan (agama) mang kao. Ke’kao dalapm pajalanan ka’bumi lalu kao kana timpa’ bahaya kamatiatn, hendaklah kao tahan ka dua saksi koa sadah salat, supaya kaduanya basumpah mang dama Allah ke’ kao ragu-ragu, “karana Allah kami nana’ akan naap ka’untungan basama sumpah nian, walopun ia ayukng nyu nang samak man kami nana’ nosokatn kasaksiatn Allah; sabanarnya ke’ampakoa tantu kami tamasok urakng-urakng zalim"
        },
        {
            "chapter": 5,
            "verse": 107,
            "text": "Kade’ tabukti kadua saksi koa babuat dosa,302 maka dua urakng nang lain nantiatn kadudukatnnya, ialah ka’ antara ahli waris nang bahak nang labih samak ka’ urakng nang mati, lalu kaduanya basumpah mang dama Allah, “sungguh, kasaksiatn labih layak ditarima’ dari pada kasaksian kadua saksi koa, man kami nana’ ngalanggar batas. Sasungguhnya kade’ kami babuat ampakoa tantu kami tamasok urakng-urakng nang zalim.”"
        },
        {
            "chapter": 5,
            "verse": 108,
            "text": "Mang cara koa ia ka’kao labih patut mare’atn kasaksiatn manurut nang sabanarnya. Man ia ka’kao marasa gali’ ke’ dipulangkatn sumpahnya (ka’ ahli waris) saudah ia ka’kao basumpah.303 Batakwalah ka’ Allah man dangaratnlah (parentah Nya). Man Allah nana’ mare’ patunjuk ka’ urakng-urakng nang fasik"
        },
        {
            "chapter": 5,
            "verse": 109,
            "text": "(Ingatlah) pada ari ke’ Allah ngumpulatn para Rasul, lalu ia batanya’ (ka’ ia ka’kao) “ahe jawapatn (kaumnyu) tahadap (saru’atn) nyu? Ia ka’kao (para rasul) manjawab, “kami nana’ nau’an (masalah koa). Sasungguhnya kita’lah nang MahaNau’an sagala nang gaib”"
        },
        {
            "chapter": 5,
            "verse": 110,
            "text": "Man ingatlah, ke’Allah bafirman, “Wahe Isa Putra Maryam! Ingatlah nikmatKu ka’kao man ka’ we’nyu sawaktu aku nguatatn nyu mang Roh kudus. Kita’lah dapat babicara mang manusia ka’waktu masih dalapm oanan man saudah aya’ man ingatlah ke’ Aku ngajaratn nulis ka’kao. (uga’) Hikmah, Taurat man Injil. Man ingatlah ke’ kao mambantuk dari tanah barupa burukng man sa’izin Ku, kamudiatn kao siup lalu manjadi seko’ burukng (nang sabanarnya) man sa’izin Ku. Man ingatlah, ke kao nyambuhatn urakng nang buta sajak di maramakatn man urakng nang bapanyakit pamuruk mang sa’izin Ku man ingatlah ke’ kao ngaluaratn urakng mati 9dari subur manjadi idup) man sa’izin Ku, man ingatlah ke’ Aku mangalangi Bani Israil (dari kainginan iaka’koa munuha’nyu) waktu kao ngamukaatn ka’iaka’koa katarangan- katarangan nang nyata. Lalu urakng- urakng kafir ka’antara iaka’koa bakata: Nian nana’ lain inggelah seher nang nyata”"
        },
        {
            "chapter": 5,
            "verse": 111,
            "text": "Man (ingatlah). Ke’ Aku ilhampatn ka’ pangikut-pangikut Isa nang satia. “baimanlah kao ka’ Aku man ka’ Rasul Ku”. Iaka’koa nyawab: “ Kami udah baiman man saksiatn- lah (wahe rasul) bahwa’ kami ialah urakng- urakng nang basarah diri’ (muslim)"
        },
        {
            "chapter": 5,
            "verse": 112,
            "text": "(Ingatlah). Ke’ pangikut-pangikut Isa nang satia bakata “Wahe Isa nak laki Maryam! Basadiake’ Tuhannyu nuruntatn hiiaka’ koa dari langit ka’ kami?” Isa manjawab, “ Batakwalah ka’ Allah kade’ kao urakng- urakng baiman.”"
        },
        {
            "chapter": 5,
            "verse": 113,
            "text": "Iaka’koa bakata, “kami ingin makatna’ hiiaka’ koa koa agar tanang ati kami man agar kaki yakin bahwa’ kao udah bakata banar ka’ kami, mau kami manjadi urakng- urakng nang manyaksiatn (hiiaka’ koa koa)"
        },
        {
            "chapter": 5,
            "verse": 114,
            "text": "Isa nak laki Maryam ba do’a. Oh Tuhan kami, tutuntatn lah ka’ kami hiiaka’ koa dari langit (nang ari turutnya) nae manjadi ari raya bagi kami, ya koa bagi urakng- urakng nang ampaikng basama kami maopun nang atakng sudah kami, man uga’ manjadi tanda bagi kakuasaan Kita’; bare’lah kami rajaki, man Kita’lah sabaik-baik pamare’ rajaki"
        },
        {
            "chapter": 5,
            "verse": 115,
            "text": "Allah bafirman, :Sungguh, Aku nae’ nurutatn iiaka’ koa koa ka’ kao, tapi barang sae kafir ka’antaranyu saudah (turutn iiaka’ koa) koa, maka sungguh Aku akan ngazabnya mang azab nang nana’ paranah Aku timpaatn ka’ seko’ urakng pun ka’ antara umat manusia (saluruh alam)’"
        },
        {
            "chapter": 5,
            "verse": 116,
            "text": "Man (ingatlah) waktu Allah bafirman, “ Wahe Isa nak laki Maryam! Kaolah nang ngataatn ka’ urakng- urakng, jadiatnlah aku dan uwe’ku sabagai dua tuhan salain Allah?” (Isa) manjawab, “Mahabaraseh Kita’, nana’ patut bagiku ngataatn ahe nang buke’ hak ku. Kade aku paranah ngataatnnya tantulah Kita’ udah ngatahuinya. Kita’lah ngatahui ahe nang ada ka’ diriku man aku nana’ ngatahui sagala nang gaib.”"
        },
        {
            "chapter": 5,
            "verse": 117,
            "text": "Aku nana’ paranah ngataatn ka’ iaka’koa kacoali ahe nang kita’ parentahatn ka’ aku (ialah), “sambahlah Allah” Tuhanku man Tuhannyu”, man aku manjadisaksi tahadap ia ka’koa salama’ aku barada ka’ tangah- tangah ia ka’koa. Maka satalah Kita mawafatatn aku, Kita’-lah nang ngawasi’ ia ka’koa. Man Kita’lah nang Maha manyaksiatn atas sagala sasuatu"
        },
        {
            "chapter": 5,
            "verse": 118,
            "text": "Kade’ Kita nyiksanya ka’koa, maka sasungguhnya iaka’koa ialah amba-amba Kita’, man kade’ Kita ngamponi’ ia ka’koa, sasungguhnya Kita’lah nang Maha Pakasa, Maha Bijaksana”"
        },
        {
            "chapter": 5,
            "verse": 119,
            "text": "Allah bapirman, “nianlah sa’at urakng nang banar namu manpa’at dari kabanaratnnya. Iaka’koa namu saruga nang mangalir ka’ abahnya sunge-sunge, iaka’koa kakal ka’ dalapmnya salama-lamanya. Allah ridho ka’iaka’koa man iaka’koapun ridha ka’Ia. Koalah kamanangan nang agung”"
        },
        {
            "chapter": 5,
            "verse": 120,
            "text": "Milik Allah karajaan langit man bumi man ahe nang ada ka’ dalapmnya; man Ia Maha Kuasa atas sagala sasuatu. (Barakatnyabut) dama Allah nang Maha Pangasih, Maha Panyayang"
        },
        {
            "chapter": 6,
            "verse": 1,
            "text": "Sagala puji nto’ Allah nang udah nyiptaatn langit man bumi man nyadiatn galap man tarang, tapi sungu’pun ampakoa urakng- urakng kafir masih nyote’atn Tuhannya mang jukut nang lain"
        },
        {
            "chapter": 6,
            "verse": 2,
            "text": "Ialah nyiptaatn kao dari tanah kamudian Ia natapatn sengat (kamatiatnnyu) mang batas waktu tatantu nang ingge di tu’atnNya. Namun kao masih ngaraguatnnya"
        },
        {
            "chapter": 6,
            "verse": 3,
            "text": "Ialah Allah (nang di sambah) ka’ langit maopun ka’ bumi; Ia ngatahui’ ahe nang kai sosokatn man ahe nang kao padahatn uga’ ngatahui’ (pula) ahe nag kao karajaatn"
        },
        {
            "chapter": 6,
            "verse": 4,
            "text": "Satiap ayat dari ayat-ayat304 Tuhan nang smpe’ ka’kita’ (urakng kafir) samuanya salalu di ingkari’nya"
        },
        {
            "chapter": 6,
            "verse": 5,
            "text": "Sungguh urakng-urakng udah na’pucaya kabaratn (Al-Quran) walopun dah nyampe ka’ia. Maka nae akan sampe ka kita’ (kanyataatn dari) barita-barita nang salalu iaka’ koa pa’olo’-olo’atn"
        },
        {
            "chapter": 6,
            "verse": 6,
            "text": "Nana’la ka’koa nang nele’ sangahe’ manyak ganarasi saanape’ urakng-urakng ka’ koa nang udah kami binasaatn. Padahal (ganarasi koa) udah Kami kuatatn kadudukatnnya ka’ bumi. Barupa kataguhatn nang nape paranah Kami bare’atn ka’ kao. Kami curahatn ujatn nang labat unto iaka’koa, uga’ kami jadiatn sunge-sunge nang ngalir ka’abahnya. Kamudian kami binasaatn urakng-urakng ka’ koa karana dosa-dosanya babaro. Kamudian Kami ciptaatn ganarasi nang lain saudah ganarasi iaka’koa"
        },
        {
            "chapter": 6,
            "verse": 7,
            "text": "Ke’ sakiranya Kami turuntatn ka’kao (Muhammad) tulisan dia atas karatas, sahingga iaka’koa dapat nyingii’nya mang kokotnya baban pasti urakng-urakng kafir koa bakata “nian nana’ lain hanya seher nang nyata”"
        },
        {
            "chapter": 6,
            "verse": 8,
            "text": "urakng-urakng ka’koa bakata “ngahe nana’ dituruntatn malaekat ka’Ia (Muhammad)?”305 ke’ Kami turuntatn malaekat (ka’ia) tantu salaselah urusan koa,306 tatapi urakng-urakng ka’koa nana’ dibare’ panangguhatn (saebet pun)"
        },
        {
            "chapter": 6,
            "verse": 9,
            "text": "Sakiranya rasul koa Kami jadiatn (dari) malaekat, pastilah Kami jadiatn ia (baujut) laki-laki (mang ampakoa) pasti Kami akan jadiatn urakng-urakng ka’koa tatap ragu sabage maeampaikng urakng-urakng ka’ koa ragu"
        },
        {
            "chapter": 6,
            "verse": 10,
            "text": "Sungguh, sangahe rasul sanape’ kao (Muhammad) dipaolo’-olo’atn sahingga turunlah azab ka urakng-urakng nang mancamoohatn koa sabage balasan olo’olo’atn urakng-urakng ka’ koa"
        },
        {
            "chapter": 6,
            "verse": 11,
            "text": "Kataatnlah (Muhammad), “jalajahilah bumi, kamudian tele’lah bage mae ka udahatn urakng-urakng nang ngaloki koa.”"
        },
        {
            "chapter": 6,
            "verse": 12,
            "text": "Kataatnlah (Muhammad). “milik sae ke’ ahe nang ka’ langit man ka’ bumi?” kataatnlah, “Milik Allah”. Ia udah natapatn (sipat) kasih sayang ka’ diri’-Nya.308 Ia sungguh akan ngumpuratn kao ka’ ari Kiamat nang nana’ di raguatn agi’. Urakng- urakng nang ngarugiatn darinya, iaka’koa nana’ baiman"
        },
        {
            "chapter": 6,
            "verse": 13,
            "text": "Nu’Nyalah sagala ahe nang ada ka’ malam man ka’ siang ari. Ialah nang Maha mandangar Maha ngatahui’"
        },
        {
            "chapter": 6,
            "verse": 14,
            "text": "Kataatnlah (Muhammad). “Ahe ke’ aku nang nyadiatn palindung salain Allah nang nyadiatn langit man bumi, padahal Ia mare’ makatn buke’ di bare’ makatn”. Kataatnlah “Sasungguhnya aku di parentahatn sapaya aku manjadi urakng nang pamulaan nyaraha- tn diri’ (ka’ Allah), mang ame sakali-kali kao masok golongan urakng- urakng musrik"
        },
        {
            "chapter": 6,
            "verse": 15,
            "text": "Kataatnlah (Muhammad). “ aku banar-banar gali’ ka’ azab ari nang aya’ (ari kiamat), ke’ aku nurhakai’ Tuhanku”"
        },
        {
            "chapter": 6,
            "verse": 16,
            "text": "Barang sae di jauhatn dari azab ka’ diri’nya pada ari koa, maka sungguh Allah udah mare’atn kanyamanan ka’ ia. Koalah kamanangan nang nyata"
        },
        {
            "chapter": 6,
            "verse": 17,
            "text": "Kade’ Allah nimpaatn barupa bancana ka’ kao, nana’ nang bisa ngilangkatnnya salain Ia. Kade’ Ia uga’ ngatangan kabaikatn ka’ kao, Ia Maha kuasa ka’ atas sagala-galanya"
        },
        {
            "chapter": 6,
            "verse": 18,
            "text": "Ia lah nang ba kuasa ka’ amba-ambanya. Uga’ Ia Maha bijaksana Maha nau’an"
        },
        {
            "chapter": 6,
            "verse": 19,
            "text": "Kataatnlah (Muhammad), “Sae ke’ nang labih kuat kasaktiannya?” Kataatnlah “Allah, Ia manjadi saksi antara aku man kao. Al-Quran nian di wahyukatn ka’ aku agar manang koa mare’ paringatatn ka’ kao man ka’ urakng ngan sampe (Al-Quran ka’ia). Dapat ke’ kao banar-banar basaksi kade’ ada Tuhan-Tuhan lain basama Allah? “Kataatnlah, “aku nana’ dapat basaksi. “ Kataatnlah “Sasungguhnya ingge Ialah Tuhan nang Maha Esa, aku ngalapasatn diri’ dari ahe nang kao sakutuatn (mang Allah)"
        },
        {
            "chapter": 6,
            "verse": 20,
            "text": "Urakng- urakng nang udah kami bare’ kitab ka’Ia, ia nganalnya (Muhammad) saparti urakng- urakng nganal anak-anaknya babaro urakng- urakng koa nana’ baiman (ka Allah)"
        },
        {
            "chapter": 6,
            "verse": 21,
            "text": "Sae ke’ nang labih zalim dari pada urakng nang ngada-adaatn ka alokkatn ka’ Allah, ato bai’ngako’i ayat-ayat Nya? Sasungguhnya urakng- urakng nang zalim koa nana’ baruntukng"
        },
        {
            "chapter": 6,
            "verse": 22,
            "text": "(Ingatlah) pada ari katika kami ngumpulatn urakng ka’ koa samua kamudian kami bafirman ka urakng- urakng nang nyakutuatn Allah. “Dimaeke’ sambahan-sambahannya nang dee kao sangka (sakutu-sakutu kami)"
        },
        {
            "chapter": 6,
            "verse": 23,
            "text": "Kamudian nana’lah ada jawapatn alok iaka’koa, kacoali ngataatn demi Allah, Tuhan kami nana’lah kami nyote’atn Allah"
        },
        {
            "chapter": 6,
            "verse": 24,
            "text": "Tele’lah, bage mae ia alok ka’diri’nya babaro. Sasambahatn nang di ada adaatn dolo’ ilang dari urakng- urakng ka’koa"
        },
        {
            "chapter": 6,
            "verse": 25,
            "text": "Ke’ ka’ antara urakng- urakng ka’koa ada nang nangaratn bacaannyu (Muhammad), maka udah nyadiatn ati urakng- urakng ka’koa tatutup. (sahingga ia nana’) mamaha- minya, tarenyekng nya tasumbat. Kade’pun ia nde’ sagala tanda (kabanarant), ia tatap bai’ baiman ka Tuhannya, sahingga ke’ia atakng ka’kao nto’ mambantahnyu. Urakng- urakng kafir koa bakata, “Ini (Al-Quran) nanal in hanya singara urakng- urakng baharu.”"
        },
        {
            "chapter": 6,
            "verse": 26,
            "text": "Urakng ka’koa ngalarang (urakng lain) nangaratn (Al-Quran) ia uga’ nyauhatn dirinya. Iaka’koa hanyalah minasaatn diri’nya babaro’, sadang iaka’koa nana nyadari"
        },
        {
            "chapter": 6,
            "verse": 27,
            "text": "Ke’ saandenya kao (Muhammad) nele’ iaka’ koa diadapatn ka’naraka, ia bakata, “saande- nya kami di pulakngkatn (ka’dunia) tantu kami nana’ akan nustaatn ayat-ayat Tuhan kami, sarata manjadi urakng- urakng nang baiman"
        },
        {
            "chapter": 6,
            "verse": 28,
            "text": "Tapi (sabanarnya) bagi iaka’koa udah nyata kajahataatn nang iaka’koa sosokkatn dee. Saandainya iaka’koa dikambaliatn ka dunia, tatu iaka’koa salalu ngulangi kambali ahe nang di bai’atn ngarajaatnnya. Iaka’koa pangalok"
        },
        {
            "chapter": 6,
            "verse": 29,
            "text": "Tantu iaka’koa ngataatn (pula), “Idup ingge ka dunia nian, diri’ nana’ akan di bangkitatn”"
        },
        {
            "chapter": 6,
            "verse": 30,
            "text": "Saandenya kao (Muhammad) nele’ iaka’koa di adapatn ka’ Tuhannya (tantulah kao nele’ paristiwa nang ngahatuatn). Ia bafirman, buke’ ke’ (Kabangkitatn) nian banar?” iaka’koa manjawab, “Sungguh banar, demi Tuhan kami.” Ia bafirman, “Rasaatnlah aza nian, karana dee kao ngingkarinya.”"
        },
        {
            "chapter": 6,
            "verse": 31,
            "text": "Sungguh rugi urakng- urakng nang badustaatn ba tamu mang Allaah. Sahingga kade’ kiamat atakng ka’ ia ka’kao sacara tiba-tiba, ia ka’kao bakata, “Mainlah aya’ panyasalatn kami tahadap kalalean kami tantang kiamat koa.” Iaka’koa nguba’ dosa- dosa ka’atas bahunya. Miahlah buruknya ahe nang iaka’koa uba’"
        },
        {
            "chapter": 6,
            "verse": 32,
            "text": "Ka idupatn dunia nian inggelan pamainan man repo-repo. Sadangkatn nagari nahorat koa, nian labih edo’ bagi urakng- urakng nang batakwa. Nana’ ke’kao ngarati"
        },
        {
            "chapter": 6,
            "verse": 33,
            "text": "Sungguh kami ngatahui ahe nang iaka’koa kataatn nyadihatn atinyu (Muhammad), (amelah basadih ati) karana sabanarnya iaka’koa buke’ ngalokki kao, tatapi urakng- nang zalim koa ngingkari ayat-ayat Allah"
        },
        {
            "chapter": 6,
            "verse": 34,
            "text": "Mang sasungguhnya rasul-rasul sanape’ kao udah di padah pangolok, tatapi iaka’koa sabar tahadap pandustaan man panganiyayaan (nang di pamuat) tahadap iaka’koa, sampe atakng patolongan Kami ka’iaka’koa. Man nana’ ada nang ngubah kalimat-kalimat (Ka- ta-tapatn) Allah. Mang sungguh udah atakng ka’kao sabagian dari baruta rasul-rasul koa"
        },
        {
            "chapter": 6,
            "verse": 35,
            "text": "Man kade’ kabapalingan iaka’koa tarasa barat baginyu (Muhammad), maka sakiranya kao dapat mamuat lubakng ka’bumi ato tanga ka’ langit lalu kao dapat atangan mukjizat ka’iaka’koa (maka pamuatlah). Mang sakiranya Allah ngahandaki, tantu ia jadiatn iaka’koa mangikuti patunjuk, sabab koa amelah sakali-sakali kao tamasok urakng- urakng bodoh"
        },
        {
            "chapter": 6,
            "verse": 36,
            "text": "Ingge urakng- urakng nang nangaratn koa ihan nang mamatuhi (saru atn Allah) man urakng- urakng nang mati, nae akan di bangkitatn oleh Allah, kamudian ka’Ia koalah urakng ka’koa di kambaliatn"
        },
        {
            "chapter": 6,
            "verse": 37,
            "text": "Man iaka’koa (urakng- urakng musrik) bakata, “Ngahe dituruntatn ka’ ia (Muhammad) suatu mukjizat dari Tuhannya?”. Kataatnlah “Sasungguhnya Allah ba kuasa nurutatn suatu mukjizat, tatapi kabanyakkatn iaka’koa nana’ ngatahui.”"
        },
        {
            "chapter": 6,
            "verse": 38,
            "text": "Nana’ ada seko’ binatangpun nang ada ka’ bumi man burukng-burukng nang tarabakng man kadua seapnya malaintatn samuanya marupaatn umat-umat (uga’) saparati kao. Nana’ ada sete’pun nang kami luputtatn ka dalapm kitab,309 kamudian ka’ Tuhan iaka’koa di kumpulatn"
        },
        {
            "chapter": 6,
            "verse": 39,
            "text": "Urakng- urakng nang nustaatn ayat-ayat Kami ialah tuli, awa’ man barada ka’ dalapm patakng mian. Barang sae di kahandaki’ Allah (dalapm kasasatatn) niscaya disasatatn Nya. Mang barang sae nang di kahandaki’ Allah (unt’ di bare’ patunjuk) niscaya Ia nyadiatnnya barada ka’atas maraga nang locor"
        },
        {
            "chapter": 6,
            "verse": 40,
            "text": "Kataatnlah (Muhammad), “tarangkatlah ka’aku kalo siksaatn Allah sampe ka’kao, ato ari kiamat sampai ka’ kao, ahe ke’ kao koa nyaru’ (tuhan) salain Allah, kade kao urakng nang banar"
        },
        {
            "chapter": 6,
            "verse": 41,
            "text": "(Nana’), ingge ka’ ia kao minta tolong. Kade’ Ia manhendaki’, Ia ilangkatn ahe (bahaya) nang kao mohontatn ka’ Ia, man kao tingalatn ahe nang kao pasakutuatn (mang Allah)"
        },
        {
            "chapter": 6,
            "verse": 42,
            "text": "Sungguh, kami udah ngurus (rasul-rasul) ka’ umat-umat sanape’ kao, kamudiatn kami siksa iaka’koa mang (manimpaatn) kamalaratatn man kababahatn ati"
        },
        {
            "chapter": 6,
            "verse": 43,
            "text": "Tatapi ngahe iaka’koa nana’ mamohon (ka’ Allah) man kababahatn ati ke sampe siksaatn kami atakng manimpa iaka’koa? Malahatn ati iaka’koa udah manjadi karas man setan pun nyadiatn tarasa edo’ bagi iaka’koa ahe nang salalu iaka’koa karajaatn"
        },
        {
            "chapter": 6,
            "verse": 44,
            "text": "Ke’dan iaka’koa malupaatn paringataatn nang udah di bare’atn ka’iaka’koa. Kami pun muka’atn samua pintu (kasanangan) nto’ iaka’koa. Sahingga ke’iaka’koa repo mang ahe nang ia bereatn ka iaka’koa. Kami siksa iaka’koa sacara tiba-tiba, maka waktu koa uga’ iaka’koa tadiapm putus asa"
        },
        {
            "chapter": 6,
            "verse": 45,
            "text": "Maka urakng- urakng nang zalim koa di musnahatn sampe’ ka’akar-akarnya. Man sagala puji bagi Allah Tuhan saluruh alam"
        },
        {
            "chapter": 6,
            "verse": 46,
            "text": "Kataatnlah (Muhammad). “Tarangkatnlah ka’aku kade’ Allah mancabut pandaratn man panele’atn sarata nutup atiny, sae ke’ tuhan salain Allah nang koasa mangambaliatnnya ka’kao?”. Tele’lah bagemae kami nyalasatn ba ulang-ulang (ka’iaka’koa) tanda-tanda kakuasaan (Kami) tatapi iaka’koa tatap bapaling"
        },
        {
            "chapter": 6,
            "verse": 47,
            "text": "Kataatnlah (Muhammad), “Tarangkatnlah ka’aku kade’ siksaan Allah sampe ka’ ako sacara tiba-tiba ato tarang-tarangan, maka ada ke’ nang di binasaatn (Allah) salain urakng- urakng zalim"
        },
        {
            "chapter": 6,
            "verse": 48,
            "text": "Para rasul nang kami utus koa ialah nto’ mare’ kabar gambira man mare’ paringatatn. Barang sae baiman man ngarajaatn pabaikatn, maka nana’ rasa gali’ ka’ iaka’koa uga’ iaka’koa nana’ basadih ati"
        },
        {
            "chapter": 6,
            "verse": 49,
            "text": "Urakng- urakng nang nustaatn ayat-ayat kami, nea di timpa azab karana iaka’koa salalu babuat fasik (babuat dosa)"
        },
        {
            "chapter": 6,
            "verse": 50,
            "text": "Kataatnlah (Muhammad), “Aku nana’ ngataatn ka’kao bahwa’ pambandaharaan Allah ada ka’aku, uga’ aku nana’ ngatahu nang gaib man aku nana (pula) nana’ ngataatn ka’kao bahwa’ aku malaekat. Aku ingge ngikuti ahe nang di wahyu’watn ka’ aku”. Kataatnlah, “ahe ke’ sama urakng buta’ mang urakng nang nele’? ahe ke’ kao nana’ mikiri’nya.”"
        },
        {
            "chapter": 6,
            "verse": 51,
            "text": "Paringatatnlah man (Al-Quran) koa urakng nang gali’ ke di kumpulatn ngadap Tuhannya (ka’ ari kiamat), nana ada bagi iaka’koa palindung man pamare’ syafaat (patolongan) salain Allah supaya iaka’koa bataqwa"
        },
        {
            "chapter": 6,
            "verse": 52,
            "text": "Amelah kao mangusir urakng- urakng nang nyuru’ Tuhannya ka’ pagi man patakng ari, ia ka’kao ngapatn karidoanNya. Kao nana ngaba’ tanggong jawab saebet pun tahadap pabuatatn iaka’koa man ia uga’ nana’ nguba’ tanggong jawab saebetpun tahadap pabuatatn nya nang manyababpatn kao (ba hak) manguser iaka’koa, sahingga kao tamasok urakng- urakng nang zalim"
        },
        {
            "chapter": 6,
            "verse": 53,
            "text": "Ampakoalah, kami udah manguji sabagian urakng ka’koa (urakng- urakng masikin), agar iaka’koa (urakng nang kaya koa) bakata: “urakng- urakng samacam nianlah ka’ antara kita’ nang di bare’ anugerah oleh Allah?” (Allah bafirman) “Nana’ ke Allah labih ngatahui’ urakng- urakng ka’koa ba syukur (ka’ Ia).?”"
        },
        {
            "chapter": 6,
            "verse": 54,
            "text": "Kalo’ urakng- urakng nang baiman ka’ ayat- ayat Kami atakng ka’ kao, maka kataatnlah “salamun alaikum (salamat sajahtera nto’ kao)”. Tuhannyu udah natapatn sifat kasih sayang ka’ diri’Nya. (yaitu) barang sae babuat kajahatatn ka’ antara kao karana kabodohatn, kamudian ia batobat saudah koa mang maiki’ diri’ maka Ia Maha pangampon, Maha Panyayang"
        },
        {
            "chapter": 6,
            "verse": 55,
            "text": "Ampakolah kami harangkatn ayat-ayat Al-Quran (agar tatele’ jalas maraga urakng- urakng nang saleh) mang uga’ kateleatn jelas (pula) maraga urakng- urakng nang badosa"
        },
        {
            "chapter": 6,
            "verse": 56,
            "text": "Kataatnlah (Muhammad), “Aku dilarang manyambah tuhan-tuhan nang kao sambah salain Allah.” Kataatnlah,”Aku nana’ akan ngikuti ka’inginanyu. Kade’ babuat ampakoa, sungguh tasasatlah aku man aku nana’ tamasok urakng nang mandapat patonok"
        },
        {
            "chapter": 6,
            "verse": 57,
            "text": "Kataatnlah (Muhammad), “Aku (barada) ka’ atas katanangan nang nyata (Al-Quran) dari Tuhanku sadakng kao mandustaatnnya. Buke’lah kawenanganku (nto’ nurutatn azab) nang kao tuntut nto’ disagaraatn kaatangannya. Manatapatn (hukuman koa) hanyalah hak Allah. Ia manarangkatn kabanaratn man Ia pambare’ kaputusan nang tabaik"
        },
        {
            "chapter": 6,
            "verse": 58,
            "text": "Kataatnlah (Muhammad), “saandenya ada ka’aku ahe (azab) nang kao minta agar di sagaraatn ka atangannya, tatu salaselah sagala pakara antara aku man kao.”311 Man Allah labih nau’an tantang urakng- urakng nang zalim"
        },
        {
            "chapter": 6,
            "verse": 59,
            "text": "Man kunci-kunci samua gaib ada ka’ Ia nana’ ada nang ngatahui salain Ia. Ia nau’an ahe nang ada ka’ darat man ka’ laut. Nana’ ada sote’ dautn pun nang jantu’ nang nana’ di katahui’Nya. Nana’ ada sote’ bigi’ pun zukut nang basa’ ato’ nang karikng, nang nana’ tatulis dalapm kitab nyata (lauh mahfuz)"
        },
        {
            "chapter": 6,
            "verse": 60,
            "text": "Uga’ Ialah nang niduratn kao ka’ malam ari man Ia ngatahui ahe nang kao kerjaatn ka’ siakng ari. Kamudian ia nuhanian koa ka’ siakng ari nto’ di sampurnaatn umurnyu nang udah di tatapatn. Udah koa ka’Ia tampat kao pulakng, lalu ia mare’ tahukatn ka’kao ahe nang udah kao karajaatn"
        },
        {
            "chapter": 6,
            "verse": 61,
            "text": "Man ialah panguasa mullak ka’ samua ambaNya, man di utus Nya ka’kao malaekat-malaekat panjaga, sahingga ke’ dah kamatiatn atakng ka’seko’ urakng ka’ antara kao, malaekat-malaekat kami mabut nyawanyu, iaka’koa nana’ ngalalaiyatn tugasnya"
        },
        {
            "chapter": 6,
            "verse": 62,
            "text": "Kamudian iaka’koa (amba-amba Allah) dipulkangkatn ka’ Allah, Panguasa urakng ka’koa nang sabanarnya. Katahuilah bahwa’ sagala ukum (pada ari koa) ada ka’ Ia. Man ialah pambuat paretongan nang paling capat"
        },
        {
            "chapter": 6,
            "verse": 63,
            "text": "Kataatnlah (Muhammad), “sae ke’ nang dapat nyalamatatn kao dari bancana darat man ka’ laut, ke’ dah kao bado’a ka’Ia mang rendah ati mang suara nang lamut?” (mang ngataatn), “sakiranya Ia nyalamatatn kami dari (bancana) nian, tantulah kami manjadi urakng- urakng nang basyukur”"
        },
        {
            "chapter": 6,
            "verse": 64,
            "text": "Kataatnlah (Muhammad) Allah nang nyalamattatn kao dari bancana kai man dari sagala macam kasusahatn, namun kamudian kao (kambali) mampersakutuatn ya”"
        },
        {
            "chapter": 6,
            "verse": 65,
            "text": "Kataatnlah (Muhammad), “Ialah nang bakuasa ngitimpatn azab ka’koa dari atas ato dari babah pahanyu312 dalapm golongan- golongan (nang saling batantangan) man ngaraatn ka’sabagian kaganasatn sabagian nang lain”. Tele’lah bagimae kami nyalasatn ba ulang-ulang tanda-tanda (kakuasaan Kami)313 agar iaka’koa mamahami’(nya)"
        },
        {
            "chapter": 6,
            "verse": 66,
            "text": "Man kaumnyu mandustaatnnya (azab)314 padahal (azab) koa banar adanya. Kataatnlah (Muhammad), “Aku nian bukelah pananggong jawab (nyu)"
        },
        {
            "chapter": 6,
            "verse": 67,
            "text": "Satiap barita (nang di icaleng oleh rasul) ada 9waktu) tajadi nya man kalale kao akan ngatahui"
        },
        {
            "chapter": 6,
            "verse": 68,
            "text": "Kade’ kao (Muhammad) nele’ urakng- urakng mampa ole’-olo’atn ayat-ayat Kami, maka tingalatnah iaka’koa sahingga iaka’koa ba alih paanbicaraan lain. Kade; setan banar- banar nyadiatn kao lupa (akan larangan nian) satalah ingat kambali ame lah kao duduk ba sama urakng- urakng nang zalim"
        },
        {
            "chapter": 6,
            "verse": 69,
            "text": "Urakng- urakng nang bataqwa nana’ ada tanggong jawab saebetpun atas (dosa-dosa) iaka’koa, tatapi (bakawajibpatn) ngingatatn agar iaka’koa (uga’) bataqwa"
        },
        {
            "chapter": 6,
            "verse": 70,
            "text": "Tingalatnlah urakng- urakng nang nyadiatn agamanya sabage pamainan man repo-repo man iaka’koa udah tatipu oleh kaidupatn dunia. Paringatatnlah (iaka’koa) mang Al- Quran agar satiap urakng nana’ tajarumus (ka’dalapng naraka), karana pabuatatnnya babaro. Nana’ ada baginya palindung man pambare’ syafa’at (patolongan) salain Allah. Man kade’lah mao nabus mang sagala tabusatn ahe pun, niscaya nana’ akan ditarima’. Iaka’koalah urakng- urakng nang di jarumusatn (ka’ dalapm naraka). Di sababpatn pabuatatn iaka’koa sandiri. Iaka’koa namui’ minuman dari ai’ nang ningkorak man azab nang padih di sababpatn kakafiratn iaka’koa dolo’"
        },
        {
            "chapter": 6,
            "verse": 71,
            "text": "Kataatlah (Muhammad), “Ahe ke’ kita’ akan mamohon ka’lain salain Allah, nang nana’ dapat mare’ manfaat man nana’ (pula) ngatangan mudarat ka’ kita’ man (ahe ke’) kita’ akan dikambaliatn ka’ balakang,315 saudah Allah mare’ patunjuk ka’kita’, saparati urakng nang udah di sasatatn oleh setan ka’ bumi, dalapm ka adam kabingungan,” kawan-kawannya maba nya ka’maraga nang locor (mang ngataatn).” Ikuti’lah kami. “Kataatlah” Sasungguhnya patunjuk Allah koalah patunjuk (nang sabanarnya), man kita’ di parentahatn agar nyarahatn diri’ ka’ Tuhan saluruh alam"
        },
        {
            "chapter": 6,
            "verse": 72,
            "text": "Man agar ngalaksaatn salat sarata bataqwa ka’Ia “man Ialah Tuhan nang kao samua: nae di himpun"
        },
        {
            "chapter": 6,
            "verse": 73,
            "text": "Ialah nang manciptaatn langit man bumi mang hak (banar). Katika ia bakata “jadilah!” maka jadilah sasuatu koa. Firman nya ialah banar, man milik-Nyalah sagala kakuasaan pada waktu sangkakala disiup, Ialah ngatahui nang gaib man nang katele’atn. Ialah nang Mahabijaksana, Mahataliti"
        },
        {
            "chapter": 6,
            "verse": 74,
            "text": "Man (ingatlah) katika Ibrahim bakata ka’apa’nya Azar316 pantas ke’ kao nyadiatn bahal-bahalakoa sabage tuhan? Sasungguhnya aku nele’ kao man kaumnya dalapm kasasatatn nang nyata"
        },
        {
            "chapter": 6,
            "verse": 75,
            "text": "Man ampakoalah kami nele’atn ka’ Ibrahim kakuasaan (kami nang tadapat) ka’ langit man ka’bumi man agar ia tamasok urakng- urakng nang yakin"
        },
        {
            "chapter": 6,
            "verse": 76,
            "text": "Kade’ malam udah manjadi galap, ia (Ibrahim)nde’ sabuah bintang (lalu) ia bakata, “nianlah Tuhanku”. Maka ke dah bintakng koa tabanam, ia bakata “aku nana’ suka ka’nang tabanam”"
        },
        {
            "chapter": 6,
            "verse": 77,
            "text": "Lalu kade’ ia nele’ bulatn tarabit ia bakata “nianlah Tuhanku”. Tapi kade’ bulatn koa tabanam ia bakata “sungguh, kade’ Tuhanku nana mare’ patunjuk ka’aku, pastilah aku tamasok urakng- urakng nang tasasat"
        },
        {
            "chapter": 6,
            "verse": 78,
            "text": "Kamudiatn kade’ ia nde’ mataari tarabit, ia bakata, “nianlah Tuhanku, nian labih aya’”. Tapi ke dah mataari tabanam ia bakata “wahe kaumku, sungguh aku balapas diri’ dari ahe nang kao pasakutuatn"
        },
        {
            "chapter": 6,
            "verse": 79,
            "text": "Aku adappatn muhaku ka’ (Allah) nang nyiptaan langit man bumi mang panoh kapasrahatn (mangikuti) agama nang banar, man aku buke’lah tamasok urakng- urakng musyrik"
        },
        {
            "chapter": 6,
            "verse": 80,
            "text": "Man kaumnya mambantahnya ia (Ibrahim) bakata “ahe ke’ kao uga’ mambantahku tentang Allah, padahal ia banar-banar udah mare’ patunjuk ka’aku?” aku nana’ gali ka’ (malapataka dari) ahe nang kao pasakutuatn man Allah. Kacoali Tuhanku manghendaki sasuatu ilmu Tuhanku ngaliputi sagala sasuatu nana’ ke’ kao dapat naap palajaran"
        },
        {
            "chapter": 6,
            "verse": 81,
            "text": "Bagemae aku gali’ ka’ahe nang kao pasakutuatn (mang Allah) padahal kao nana’ gali mang ahe nang Allah sandiri nana’ nuruntatn katarangan ka’kao nto’ mampasa- kutuatn Nya. Mae ke’ dari ka dua golongan koa nang labih ba hak mandapat kaamanan (dari malapataka), kade’ kao ngarati"
        },
        {
            "chapter": 6,
            "verse": 82,
            "text": "Urakng- urakng nang baiman man nana’ mancampuradukkatn iman iaka’koa mang syirik, iaka’koalah urakng- urakng nang mandapat rasa aman uga’ iaka’koa mandapat patonjok"
        },
        {
            "chapter": 6,
            "verse": 83,
            "text": "Koalah katarangan kami nang kami barontatn ka’ Ibrahim nto’ ngadapi kaumnya. Kami tinggiatn darajat sae nang kami kahandaki. Sasungguhnya Tuhannyu Maha bijaksana, Maha nau’an"
        },
        {
            "chapter": 6,
            "verse": 84,
            "text": "Man kami udah mangadugerahatn Ishak man Yakub ka’ ia. Masing udah kami bare’ patunjuk: man sanape koa kami udah mare’ patunjuk ka’ Nuh. Uga’ ka’ sabagian dari katurunannya (Ibrahim) yaitu Dawud, Sulaiman, Ayyub, Yusuf, Musa man Harun. Ampakoalah kami mare’ balasan ka’ urakng- urakng nang babuat baik"
        },
        {
            "chapter": 6,
            "verse": 85,
            "text": "Man Zakaria, Yahya, Isa man Ilyas. Samua- nya tamasok urakng- urakng nang saleh"
        },
        {
            "chapter": 6,
            "verse": 86,
            "text": "Man Ismail, Alyasa, Yunus man Lut. Masing- masing kami labihatn (darajatnya)ka’ atas umat lain (ka’ masanya)"
        },
        {
            "chapter": 6,
            "verse": 87,
            "text": "Man kami (labihatn pula) darajat) sabagian dari nene’ moyang iaka’koa man sodara- sodara iaka’koa, kami uga’ milihnya iaka’koa (manjadi nabi man rasul) man iaka’koa kami bare’ patunjuk ka’ maraga nang locor"
        },
        {
            "chapter": 6,
            "verse": 88,
            "text": "Koalah patunjuk Allah, man koa ia mare’ patunjuk ka’ sae maan ka’ antara amba- ambaNya nang ia kahandaki. Sakiranya Iaka’koa mampasakutuatn Allah, pasti lanyaplah amalan nang udah iaka’koa karajaatn"
        },
        {
            "chapter": 6,
            "verse": 89,
            "text": "Iaka’koa lah urakng- urakng nang udah kami bare’atn kitab, hikmah man kanabiatn, kade’ urakng- urakng (quraisy) koa ngingkari’nya, maka kami akan nyarahannya ka’kaum nang nana’ mangangkari’nya"
        },
        {
            "chapter": 6,
            "verse": 90,
            "text": "Iaka’koalah (para nabi) nang udah di bare’ patunjuk oleh Allah, maka ikutilah patunnya Iaka’koa. Kataatnlah (Muhammad) “Aku nana’ minta imbalan ka’kao dalapm nyampeatn (al-Quran),” Al-Quran koa nana’ lain hanyalah paringatatn nto’ (sagala umat) saluruh alam"
        },
        {
            "chapter": 6,
            "verse": 91,
            "text": "Iaka’koa nana’ mangagukngatn Allah sabage mae mestinya kade’ iaka’koa bakata,”Allah nana’ nuruntn ahe pun ka’talino,” kataatnlah (Muhammad), “ sae ke’ nang nurutn kitab (taurat) nang di icakng Musa sabage cahaya mang patunjuk bagi talino kao jadiatn kitab koa lamaratn karatas nang bacare biar, kao nele’atn (sabagiannya) man manyak nang kao sosokatn. Padahal udah diajaratn ka’kao ahe nang nana’ dikatahui, “baik olehnya mao pun oleh ene’ monyangnya.” Kataatnlah, “Allah lah (nang nurutatnnya)”, kamudian (satalah koa), biaratn lah iaka’koa bamain- main dalapm kasasaatnnya"
        },
        {
            "chapter": 6,
            "verse": 92,
            "text": "Man nian (Al-Quran), kitab nang telah kami turutatn mang sapanoh barakat, mambanaratn kitab-kitab nang (dituruntatn) sanape’nya man agar kao mare’ paringatatn ka’ (pandu- duk) ummul qura’ (Mekkah) man urakng- urakng nang ada ka’ sakitarnya, urakng- urakng nang baiman ka’ (kaidupatn) naherat tantu baiman ka’nya (Al-Quran), man iaka’koa salalu mamalihara salatnya"
        },
        {
            "chapter": 6,
            "verse": 93,
            "text": "Sae ke’nang labih zalim dari pada urakng- urakng nang mangada-ngadatn pangalok tahadap Allah atau nang bakata, “udah di wahyuatn ka’aku,” padahal nana’ diwahyuatn ahe pun ka’ia, man urakng nang bakata, “aku nae nuruntatn saparati ahe nang dituruntatn Allah,” (miah gali’nya) sakiranya kao nele’ ka’ waktu urakng- urakng zalim (barada) dalapm kasakitatn sakratul maut sedang para malaekat mangkong mangkokotnya, (sambe sakata), “ kaluaratnlah nyawanya”, pada ari nian kao nae dibalas mengazab nang miah manghinaatn, (karana) kao nyombongkatn diri’ tahadap ayat-ayat Nya"
        },
        {
            "chapter": 6,
            "verse": 94,
            "text": "Mang kao banar-banar babaro-babaro ka’kami sabage mae kami ka’kao, kao tingalatn ka’balakangnya (di dunia). Kami nana’ nele’ pamare’ safa’at (patolongan) barage nya nang kao anggap bahwa’ iaka’koa sakutu-sakutu (bagi Allah).Sungguh, udah taputuslah (samua patalian) antara kao man udah lanyap dari kao ahe nang dee kao sangka (sabage sakutu Allah)"
        },
        {
            "chapter": 6,
            "verse": 95,
            "text": "Sungguh, Allah nang butuhatn biti’ (padi- padiatn) man biti’ (Kurma) Ia ngaluaratn nang idup dari nang mati man ngaluaratn nang mati dari nang idup. Koalah (kakuasa- an) Allah, maka ngahe kao masih bapaling"
        },
        {
            "chapter": 6,
            "verse": 96,
            "text": "Ia manyingsingkap alapm man nyadiatn malam nto’ baistirahat, man (manjadiatn) mataari man bulatn nto’ paritongan, koa lah katatapatn Allah nang Maha pakasa, Maha nau’an’"
        },
        {
            "chapter": 6,
            "verse": 97,
            "text": "Man ialah nang nyadiatn bintakng-bintakng baginyu, agar kao nyadiatnnya patunjuk dalapm kagalapm ka’ darat man ka’ laut. Ka- mi udah manyalasatn tanda-tanda (kakuasaan Kami) ka’ urakng- urakng nang nau’an’"
        },
        {
            "chapter": 6,
            "verse": 98,
            "text": "Man ialah nang nyiptaatn kao dari diri’ nang sote’ (adam), maka (banginyu) ada tampat manatap man tampat simpanan.319 Sasung- guhnya udah kami nyalasatn tanda-tanda (kabasaran Kami) ka’ urakng- urakng nang nau’an’"
        },
        {
            "chapter": 6,
            "verse": 99,
            "text": "Man Ialah nang nurutatn ai’ dari langit, lalu kami tumbuhatn mang ai’ koa sagala macam tumuh-tumuhatn, koa tanaman nang mangijo. Kami kaluaratn dari tanaman mangijo koa biti’ nang manyak, man dari manyang kurma, mangure tangke’-tangke nang manjulai, man kabon-kabon anggur, man (kami kaluaratn uga’) zaitun man delima nang sarupa man nana’ sarupa. Tele’lah buahnya ke’ dah babuah, man manjadi masak sungguh, nang ampakoa ada tanda-tanda (kakuasaan Allah) bagi urakng- urakng nang baiman"
        },
        {
            "chapter": 6,
            "verse": 100,
            "text": "Man iaka’koa (urakng- urakng musyrik) nyadiatn jin sakutu-sakutu Allah, padahal ia nang nyiptaatn (jin-jin koa) man iaka’koa pangolok (man ngataatn) “Allah manyarupai anak laki-laki man anak nang bini”, tanpa (dasar) pangatahuatn.320 Maha barasah Allah man Maha tingi dari sifat-sifat nang iaka’koa gambaratn"
        },
        {
            "chapter": 6,
            "verse": 101,
            "text": "Ia (Allah) pancipta langit man bumi bagemae (mungkin) ia mampunyai anak padahal Ia nana’ mampunyai bini. Ia manciptaatn sagala sasuatu, man Ia ngatahui sagala sasuatu"
        },
        {
            "chapter": 6,
            "verse": 102,
            "text": "Kaolah Allah Tuhan kao, nana’ ada Tuhan salain Ia. Pancipta sagala sasuatu maka sambahlah Ia, Ialah pamalihara sagala sasuatu"
        },
        {
            "chapter": 6,
            "verse": 103,
            "text": "Ia nana’ dapat di cape oleh panela’atn mata, sadangkatn Ia dapat nele’ sagala panele’atn, koa man Ialah nang Mahaalus, Maha taliti"
        },
        {
            "chapter": 6,
            "verse": 104,
            "text": "Sungguh bukti-bukti nang nyata udah atakng dari Tuhannyu, barang sae nele’ (kabanaran koa)321 maka ialah nang rugi. Man aku (Muhammad) bukalah panjaga (nyu)"
        },
        {
            "chapter": 6,
            "verse": 105,
            "text": "Man ampakoalah kami nyalasatn ba ulang- ulang ayat-ayat kami agar urakng- urakng musyrik ngataatn, “kao udah malajari ayat- ayat koa (dari ahli kitab),” man agar nyalasatn Al-Quran koa ka’ urakng- urakng nang nau’an"
        },
        {
            "chapter": 6,
            "verse": 106,
            "text": "Ikutilah ahe nang udah di wahyuatn Tuhannyu ka’ kao (Muhammad), nana’ ada Tuhan salain Ia. Man bapalinglah dari urakng- urakng musyrik"
        },
        {
            "chapter": 6,
            "verse": 107,
            "text": "Man sakiranya Allah manghandaki, niscaya iaka’koa nana’ mempersakutuatn (Nya) man kami nana’ nyadiatn kao panjaga iaka’koa, man kao buke’ pula pamalihara iaka’koa"
        },
        {
            "chapter": 6,
            "verse": 108,
            "text": "Man amelah kao maki sasambahatn nang iaka’koa sambah salain Allah, karana iaka’koa nae akan maki Allah mang ngalampoi batas tanpa dasar pangatahuan. Ampakoalah, kami jafiatn satiap umat nganggap Edo’ pakarajaannya iaka’koa. Kamudian ka’ Tuhan tampat kambali iaka’koa, lalu ia akan mare’ tahuatn ka’ iaka’koa ahe nang udah iaka’koa karajaatn"
        },
        {
            "chapter": 6,
            "verse": 109,
            "text": "Man iaka’koa basumpah mang atas nama Allah mang sagala kasungguhatn, bahwa’ kade’ atakng suatu mukjizat ka’iaka’koa pastilah iaka’koaa akan baiman ka’nya. Kataatnlah “Mukjizat-mukjizat koa ingge ada ka isi Allah”. Man nu’an ke’kao bahwa’ kade’ mukjizat (ayat-ayat) atakng iaka’koa uga’ nana’ akan baiman"
        },
        {
            "chapter": 6,
            "verse": 110,
            "text": "Man (ampakoa uga’) kami memalingkan ati man paneleaatn iaka’koa saparati patama kali iaka’koa nana’ baiman ka’ Ia (Al- Quran), man kami biaratn iaka’koa bingung dalapm kasasatatn"
        }
    ]
}
{
    "juzs": [
        {
            "chapter": 12,
            "verse": 53,
            "text": "Man aku nana’ (ngataatn) diri’ku bebas (dari kasalahatn), karana sabatolnya napsu koa salalu nyorong ka’ kajahatatn, kacoali (napsu) nang dibare’ rahmat di Tuhanku. Sabatolnya Tuhanku Maha Pangampon, Maha Panyayang"
        },
        {
            "chapter": 12,
            "verse": 54,
            "text": "Man raja bakata, “incaknglah ia (Yusuf) ka’ aku, supaya aku milih ia (sabage urakng nang samak) ka’ aku”. Katika (raja) udah bakata-kata mang ia, (raja) bakata, “sabatolnya kao (mulai’) ari nian jadi urakng nang bakadudukatn tingi ka’ lingkungan kami man dipucaya’.”"
        },
        {
            "chapter": 12,
            "verse": 55,
            "text": "Ia (Yusuf) bakata, “jadiatnlah aku bandahara nagari (Mesir); karana sabatolnya aku adalah urakng nang pane nyaga, man bapangatahuan”"
        },
        {
            "chapter": 12,
            "verse": 56,
            "text": "Man ampakoalah Kami mare’ kadudukatn ka’ Yusuf ka’ nagari nian (Mesir); nto’ badiapm ka’ mae ma’an nang ia kahandaki’. Kami ngalimpahatn rahmat ka’ sae nang Kami kahandaki’ man Kami nana’ nyia- nyiaatn pahala urakng-urakng nang babuat baik"
        },
        {
            "chapter": 12,
            "verse": 57,
            "text": "Man sungguh, pahala naherat koa labih edo’ ka’ urakng-urakng nang baiman man salalu batakwa"
        },
        {
            "chapter": 12,
            "verse": 58,
            "text": "Man kamarkapala Yusuf atakng (ka’ Mesir) lalu iaka’koa masok ka’ (tampat) nya. Maka (Yusuf) nganalnya ka’ koa, sadang iaka’koa nana’ kanal (agi’) ka’ ia"
        },
        {
            "chapter": 12,
            "verse": 59,
            "text": "Man katika (Yusuf) nyiapatn bahan makanan nto’nya ka’ koa, ia bakata, “incaknglah ka’ aku kamarkapalanyu nang saapa’ mang kao (Bunyamin), nana’ ke’ kao nele’ bahwa’ aku nyampuranaan takaran man aku ialah panarima’ tamu nang paling edo’"
        },
        {
            "chapter": 12,
            "verse": 60,
            "text": "Maka kade’ kita’ nana’ ngincakngnya ka’ aku maka kita’ nana’ akan namu jatah (gandum) agi’ dariku man ame kita’ nyamaki’ ku. ”"
        },
        {
            "chapter": 12,
            "verse": 61,
            "text": "Iaka’koa bakata, “Kami nae mujuk pa’nya (nto’ ngincakngnya) man kami banar-banar nae ngalaksanaannya. ”"
        },
        {
            "chapter": 12,
            "verse": 62,
            "text": "Man ia (Yusuf) bakata ka’ palayan- palayannya, “tama’anlah barang-barang (panukar) nya ka’ koa414 ka’ dalapm karong- karongnya, supaya iaka’koa ngatahui’nya kade’ udah kambali ka’ kaluarganya, mudah-mudahan iaka’koa mulakng agi’"
        },
        {
            "chapter": 12,
            "verse": 63,
            "text": "Maka katika iaka’koa udah mulakng ka’ apa’nya (Ya’kub) iaka’koa bakata, “wahe apa’ kami! Kami nana’ akan namu jatah (gandum) agi’, sabap koa biaratnlah kamarkapala kami ampus barage kami supaya kami namu jatah, man kami banar- banar akan nyaganya. ”"
        },
        {
            "chapter": 12,
            "verse": 64,
            "text": "Ia (Ya’kub) bakata , “ampahe aku akan mucaya’i’nya (Bunyamin) ka’ kita’, saparati aku udah mucaya’atn kamarkapalanyu (Yusuf) ka’ kita’ de’e?” maka Allah panyaga nang paling edo’ man Ia Maha Panyayang ka’ antara da’ Panyayang. 12. Y®S"
        },
        {
            "chapter": 12,
            "verse": 65,
            "text": "Man katika iaka’koa muka’ barang- barangnya, iaka’koa namuan barang-barang (panukar) nyaka’koa dipulangkatn ka’ iaka’koa agi’. Iaka’koa bakata, “wahe apa’ kami! Ahe agi’ nang kita’ ingintatn. Nian barang-barang diri’ dipulangkatn ka’ diri’, man diri’ dapat mare’ makatn kaluarga diri’, man kami akan malihara kamarkapala kami, man diri’ akan namu tambahan jatah (gandum) sabarat seko’ onta. Ngkoa hal nang mudah (bagi Raja Mesir). ”"
        },
        {
            "chapter": 12,
            "verse": 66,
            "text": "Ia (Ya’kub) bakata, “aku nana’ akan ngalapasatnnya (ampus) barage kita’, sanape’ kita’ basumpah ka’ aku atas (dama) Allah, bahwa’ kita’ pasti akan ngincakng ka’ aku agi’, kacoali kade’ kita’ dikapong (munsuh). ” Salaka’ iaka’koa ngucapatn sumpah, ia (Ya’kub) bakata, “Allah ialah saksi tahadap ahe nang diri’ ucapatn. ”"
        },
        {
            "chapter": 12,
            "verse": 67,
            "text": "Man ia (Ya’kub) bakata, “wahe nak-nakku! Amelah kita’ tama’ dari sote’ pintu gerbang, man tama’ dari pintu-pintu gerbang nang babeda; kade’ ampakoa nana’ dapat matahan- tatn kita’ saebet pun dari (takdir) Allah. Kaputusatn koa nggelah ka’ Allah. Ka’Ia aku batawakal man ka’ Ia uga’ batawakalah urakng-urakng nang batawakal.”"
        },
        {
            "chapter": 12,
            "verse": 68,
            "text": "Man katika iaka’koa tama’ sasue mang parentah pa’nya (tama’nya iaka’koa) nana’ dapat nolak saebet pun kaputusan Allah, (tatapi koa) ngge kainginan ka’ diri’ Ya’kub nang udah ditatapatnnya. Man sabatolnya ia namu pangatahuan, karana Kami udah ngajaratnnya ka’ ia. Tatapi kamanyakatn talino nana’ ngatahui’"
        },
        {
            "chapter": 12,
            "verse": 69,
            "text": "Man katika iaka’koa ka’ (tampat) Yusuf, ia nampatatn kamarkapalanya (Bunyamin) ka’ tampatnya, ia (Yusuf) bakata, “sabatolnya aku ialah kamarkapalanyu, ame kao basadih ati tahadap ahe nang udah iaka’koa karajaatn. ”"
        },
        {
            "chapter": 12,
            "verse": 70,
            "text": "Maka katika udah disiapatn bahan makanan nto’ iaka’koa, ia (Yusuf) nama’an piala416 ka’ dalapm karong kamarkapalanya. Kamudian ngampak saurakng nang nyaru’, “wahe kapilah! Sabatolnya kita’ pasti pangalit. ”"
        },
        {
            "chapter": 12,
            "verse": 71,
            "text": "Iaka’koa batanya’, sambil ngadap ka’ iaka’ koa (nang nuduh), “kita’ kalangitatn ahe?”"
        },
        {
            "chapter": 12,
            "verse": 72,
            "text": "Iaka’koa nyawap, “kami kalangitatn piala raja, man sae nang dapat mulangkatnnya nae namu (sabarat) pangincakng onta, man aku jamin koa. ”"
        },
        {
            "chapter": 12,
            "verse": 73,
            "text": "Iaka’koa (kamarkapala Yusuf) nyawap, “demi Allah, sungguh, kita’ ngatahui’ bahwa’ kami atakng buke’ nto’ babuat karusakatn ka’ nagari nian man kami buke’lah samua pangalit. ”"
        },
        {
            "chapter": 12,
            "verse": 74,
            "text": "Iaka’koa bakata, “tatapi ahe ukumannya kade’ kita’ pangalok?”"
        },
        {
            "chapter": 12,
            "verse": 75,
            "text": "Iaka’koa nyawap, “ukumannya ialah ka’ sae ditamuan dalapm karongnya (barang nang langit koa) maka ia babarolah narima’ ukumannya. 417 Ampakoalah kami mare’ ukuman ka’ urakng nang jalim”"
        },
        {
            "chapter": 12,
            "verse": 76,
            "text": "Maka mulai’lah ia (maresa) karong-karong nyaka’koa sanape’ (maresa) karong kamar- kapalanya babaro, kamudian ia ngaluaratn (piala raja) koa dari karong kamarkapalanya. Ampakoalah kami ngatur (rancana) nto’ Yusuf. Ia nana’ dapat ngukum kamarkapala- nya manurut undang-undang raja, kacoali Allah ngahandaki’nya. Kami angkat derajat urakng nang Kami kahandaki’; man ka’ atas satiap urakng nang bapangatahuan ada nang labih nau’an"
        },
        {
            "chapter": 12,
            "verse": 77,
            "text": "Iaka’koa bakata, “kade’ ia ngalit maka sungguh sanape’ koa kamarkapalanya koa pun paranah ngalit”. Maka Yusuf nosokatn (kabusakatn) dalapm atinya man nana’ ditele’atn ka’ iaka’koa. Ia bakata (dalapm atinya), “kadudukan kita’ sabatolnya labih buruk. Man Allah Maha Nau’an ahe nang kita’ tarangkatn”"
        },
        {
            "chapter": 12,
            "verse": 78,
            "text": "Iaka’koa bakata, “wahe pamane! Ia ada ba apa’ nang udah miah tuha, karana koa ta’aplah salah saurakng dari kami sabage 12. Y®S gantinya, sabatolnya kami nele’ kao tamasok urakng-urakng nang babuat baik”"
        },
        {
            "chapter": 12,
            "verse": 79,
            "text": "Ia (Yusuf) bakata, “aku mohon palindungan ka’ Allah dari panahanan (saurakng), kacoali urakng nang kami tamuan harta kami ka’ ia, kade’ kami (babuat) ampakoa, barati kami urakng nang jalim”"
        },
        {
            "chapter": 12,
            "verse": 80,
            "text": "Maka katika iaka’koa baputus asa darinya (kaputusan Yusuf) iaka’koa nyauhatn diri’nya (sambil bahaupm) mang babisik- bisik. Nang paling tuha ka’ antara nyaka’koa bakata, “nana’ ke’ kao nau’an bahwa’ apa’nyu naap janji dari kao mang (dama) Allah man sanape’ koa udah nyia- nyiaatn Yusuf? sabap koa aku nana’ akan ningalatn nagari nian (Mesir), sampe’ apa’ku ngijintatn (nto’ pulakng), ato Allah mare’ kaputusatn ka’ aku. Man Ia koalah Hakim nang miah edo’.”"
        },
        {
            "chapter": 12,
            "verse": 81,
            "text": "Mulaknglah ka’ apa’nyu man patakatnlah, “wahe apa’ kami! Sabatolnya naknyu udah ngalit man kami ngge nyaksiatn ahe nang kami katahui’ man kami nana’ ngatahui’ ahe nang ka’ balik koa. ”"
        },
        {
            "chapter": 12,
            "verse": 82,
            "text": "Man tanya’anlah ka’ (panduduk) nagari tampat kami barada, man ayungan nang atakng barage kami. Man kami ialah urakng-urakng nang banar. ”"
        },
        {
            "chapter": 12,
            "verse": 83,
            "text": "(Ya’kub) bakata, “sabanarnya ngge diri’nyu sandiri nang nele’ edo’ urusan (nang buruk) koa. Maka (nang) miah gagas ialah kasabaran. Mudah-mudahan Allah ngatangan iaka’koa samuanya ka’ aku. Sungguh, Ia-lah nang Maha Nau’an Maha Bijaksana”"
        },
        {
            "chapter": 12,
            "verse": 84,
            "text": "Man ia (Ya’kub) bapaling dari nyaka’koa (nak-naknya) lantas bakata, “adohai dukacitaku tahadap Yusuf” man kaduanya manjadi bular karana kasal. Ia badiapm nahan kaberaatnnya (kada’ nak-naknya)"
        },
        {
            "chapter": 12,
            "verse": 85,
            "text": "Iaka’koa basumpah, “demi Allah (tallâhi), kita’ nana’ baranti-ranti nganang Yusuf, sahingga kita’ (ngidap panyakit) barat ato kita’ tamasok urakng-urakng cilaka”"
        },
        {
            "chapter": 12,
            "verse": 86,
            "text": "Ia (Ya’kub) nyawap, “ngge ka’ Allah aku ngaduatn kasusahatn man kakasalatnku. Man aku nau’an dari Allah ahe nang nana’ kita’ tau’atn"
        },
        {
            "chapter": 12,
            "verse": 87,
            "text": "Wahe nak-nakku! Ampuslah kita’, gago’ (barita) tantang Yusuf man kamarkapalanya man ame kita’ baputus asa dari rahmat Allah. Sabatolnya nang baputus asa dari rahmat Allah, nggelah urakng-urakng nang kapir”"
        },
        {
            "chapter": 12,
            "verse": 88,
            "text": "Maka katika iaka’koa ngadap ka’- Yusuf, iaka’koa bakata, “wahe pamane! Kami anak baranak udah ditimpa’ kasingsaraatn man kami atakng ngicakng barang-barang nang nana’ baraga maka panohi’lah jatah (gandum) nto’ kami man basadakahlah ka’ kami. Sabatolnya Allah mare’ balasatn ka’ urakng nang basadakah”"
        },
        {
            "chapter": 12,
            "verse": 89,
            "text": "Yusuf bakata, “nau’an ke’ kita’ (kajahatatn) ahe nang udah kita’ pamuat ka’ Yusuf man kamarkapalanya, katika kita’ ngalakuatn kamangkangan.”"
        },
        {
            "chapter": 12,
            "verse": 90,
            "text": "Ia ka’koa bakata, “aheke’ kao banar-banar Yusuf?” Yusuf nyawap, “aku Yusuf man nian kamarkapalaku. Sungguh Allah udah ngalimpahatn karunia-Nya ka’ kami. Sabatolnya sae ma’an batakwa man basabar maka sungguh, Allah nana’ nyia-nyiaatn pahala urakng nang babuat edo’”"
        },
        {
            "chapter": 12,
            "verse": 91,
            "text": "Iaka’koa basumpah, “Demi Allah (tallâhi), sungguh Allah udah ngalabihatn kao dari kami, man sabatolnya kami urakng nang basalah (badosa)”"
        },
        {
            "chapter": 12,
            "verse": 92,
            "text": "Ia (Yusuf) bakata, “ari nian nana’ bera ka’ kita’, Allah ngamponi’ kita’; man Ia Maha Panyayang ka’ antara panyayang"
        },
        {
            "chapter": 12,
            "verse": 93,
            "text": "Pulaknglah mang icakng bajuku nian, lalu usapatn ka’ muha apa’ku, nae ia nele’ agi’; man ataknglah kita’ samua anak-baranak ka’ aku”"
        },
        {
            "chapter": 12,
            "verse": 94,
            "text": "Man katika ayungan koa udah kaluar (dari nagari Mesir), apa’-nya bakata, “sabatolnya aku nyium bau Yusuf, kade’ kita’ nana’ nuduh aku dah pikun”. 12. Y®SU"
        },
        {
            "chapter": 12,
            "verse": 95,
            "text": "Iaka’koa (kamarkapalanya) basumpah, “Demi Allah (tallâhi), sabatolnya kita’ masih dalapm kakaliruatn nang de’e”"
        },
        {
            "chapter": 12,
            "verse": 96,
            "text": "Maka katika udah atakng pangicakng kabar repo koa maka diusapatnnya (baju koa) ka’ muhanya (Ya’kub) lalu nele’ agi’. Ia bakata, “buke’ ke’ aku udah ngataatn ka’ kita’, bahwa’ aku nau’an dari Allah ahe nang nana’ kita’ tau’atn. ”"
        },
        {
            "chapter": 12,
            "verse": 97,
            "text": "Iaka’koa bakata, “Wahe apa’ kami! Mohontatnlah amponan nto’ kami ka’dosa- dosa kami, sabatolnya kami ialah urakng nang basalah (badosa)”"
        },
        {
            "chapter": 12,
            "verse": 98,
            "text": "Ya’kub bakata, “Aku akan mohontatn amponan ka’ Tuhanku nto’ kita’. Sungguh, Ia Nang Maha Pangampon, Maha Panyayang”"
        },
        {
            "chapter": 12,
            "verse": 99,
            "text": "Maka katika iaka’koa ngadap ka’ Yusuf, (Yusuf) ngapakng kadua urakng tuhanya lantas bakata, “tama’lah kita’ ka’ nagari Mesir, insya Allah dalapm kaadaan aman”"
        },
        {
            "chapter": 12,
            "verse": 100,
            "text": "Man ia naikatn kadua urakng tuhanya ka’ atas singgasana. Man iaka’koa (samua) tunduk basujud ka’ ia (Yusuf). Man ia (Yusuf) bakata, “Wahe apa’ku! Nianlah maksud mimpiku nang de’e koa, sungguh Tuhanku udah nyadiatnnya nyata, man Tuhanku udah babuat edo’ ka’ aku, katika Ia ngalapasatn aku dari panjara man katika ngicakng kita’ dari arokng, salaka’ setan marusak (hubungan) antara aku man kamarkapalaku. Sabatolnya, Tuhanku Maha lamut tahadap ahe nang Ia kahandaki’. Sungguh, Ia Nang Maha Nau’an, Maha Bijaksana"
        },
        {
            "chapter": 12,
            "verse": 101,
            "text": "Tuhanku, sabatolnya Kita’ udah nganuga- rahatn ka’ aku sabagian kakuasaan man udah ngajaratn ka’ aku sabagian takwil mimpi. (Wahe Tuhan) Pancipta langit man dunia, Kita’lah Palindungku ka’ dunia man ka’ naherat. matiatnlah aku dalapm kaadaan muslim man gabungkatnlah aku mang urakng-urakng nang soleh”"
        },
        {
            "chapter": 12,
            "verse": 102,
            "text": "Koalah sabagian barita-barita gaib nang Kami wahyuatn ka’ kao (Muhammad); padahal kao nana’ barada ka’ sampingnya ka’ koa, katika iaka’koa basapakat nipu (nto’ nama’an Yusuf ka’ dalapm samur nang dalapm)"
        },
        {
            "chapter": 12,
            "verse": 103,
            "text": "Man kamanyakatn talino bai’ baiman walopun kao miah ngingintatnnya"
        },
        {
            "chapter": 12,
            "verse": 104,
            "text": "Man kao nana’ minta’ imbalan ahepun ka’ iaka’koa (tahadap saru’atnnyu nian), sabap (saru’atn) koa ialah palajaran ka’ saluruh alam"
        },
        {
            "chapter": 12,
            "verse": 105,
            "text": "Man sangahe manyak tanda-tanda (kabasaran Allah) ka’ langit man ka’ dunia nang iaka’ koa lalui’ tatapi iaka’koa bapaling darinya"
        },
        {
            "chapter": 12,
            "verse": 106,
            "text": "Man kamanyakatn iaka’koa nana’ baiman ka’ Allah malahan iaka’koa nyakutuatn- Nya"
        },
        {
            "chapter": 12,
            "verse": 107,
            "text": "Aheke’ iaka’koa marasa aman dari kaatangan siksaatn Allah nang ngaliputi’ iaka’koa, ato kaatangan Kiamat ka’ iaka’koa sacara tiba-tiba, sadangkan iaka’koa nana’ nyadari’nya"
        },
        {
            "chapter": 12,
            "verse": 108,
            "text": "Kataatnlah (Muhammad), “Nianlah maragaku, aku man urakng-urakng nang ngikuti’ku maba ka’ Allah mang yakin, Maha Suci Allah, man aku nana’ tamasok urakng-urakng musyrik”"
        },
        {
            "chapter": 12,
            "verse": 109,
            "text": "Man Kami nana’ ngutus sanape’ kao (Muhammad), malaintatn urakng laki-laki nang Kami barentatn wahyu ka’ ia ka’ antara panduduk nagari. Nana’ ke’ iaka’koa baampusatn ka’ dunia lalu nele’ ampahe kaudahatn urakng-urakng sanape’ iaka’koa (nang mandustaatn Rasul). Man sungguh, nagari naherat koa labih edo’ ka’ urakng nang batakwa, nana’ ke’ kita’ ngarati"
        },
        {
            "chapter": 12,
            "verse": 110,
            "text": "Sahingga kade’ da’ Rasul nana’ baarap agi’ (tantang kaimanan kaumnya) man udah nyakini’ bahwa’ iaka’koa udah dialoki’, ataknglah ka’ iaka’koa (da’ Rasul) koa patolongan Kami, lalu disalamatatn urakng nang Kami kahandaki’. “Man siksaatn Kami nana’ dapat ditolak dari urakng nang badosa"
        },
        {
            "chapter": 12,
            "verse": 111,
            "text": "Sungguh, ka’ gesah-gesah nyaka’koa ada pangajaran ka’ urakng nang baakal. (Al- Quran) koa buke’lah curita nang dipamuat- pamuat, tatapi manaratn (kitab-kitab) nang sanape’nya, nyalasatn sagala sasul, ahe pun, man (sabage) patunjuk man rahmat ka’ bagi urakng-urakng nang baiman"
        },
        {
            "chapter": 13,
            "verse": 1,
            "text": "Alif lâm mîm râ’. Nianlah ayat-ayat kitab (Al-Quran). Man (Kitab) nang dituruntatn ka’ kao (Muhammad) dari Tuhannyu koa ialah banar; tatapi kamanyakatn talino nana’ baiman"
        },
        {
            "chapter": 13,
            "verse": 2,
            "text": "Allah nang ningian langit nana’ batihakng (sabage mae) nang kao tele’ kamudian Ia basamayam ka’ atas Arsy. Ia nundukatn mata’ari man bulatn; masing-masing baedar manurut waktu nang udah ditantuatn. Ia ngatur urusan (makhluk-Nya), man nyalasatn tanda-tanda (kabasaratn-Nya), supaya kita’ yakin patamuan mang Tuhannyu"
        },
        {
            "chapter": 13,
            "verse": 3,
            "text": "Man Ia nang ngamparatn dunia man nyadiatn gunung-gunung man sunge-sunge ka’ atasnya. Man Ia nyadiatn samua buah- buahan bapasang-pasangan; Ia nutupatn malam ka’ siakng. Sungguh, nang ampakoa ada tanda-tanda (kabasaran Allah) ka’ urakng-urakng nang bapikir"
        },
        {
            "chapter": 13,
            "verse": 4,
            "text": "Man ka’ duniaada bagian-bagian nang basamakatn, kabon-kabon anggur, tanaman- tanaman, puhutn kurma nang bacabang, man nang nana’ bacabang disirami’ mang ai’ nang sama, tatapi Kami labihatn tanaman nang sote’ dari nang lainnya dalapm hal rasanya. Sungguh, nang macam nian koa tadapat tanda-tanda (kabasaran Allah) ka’ urakng-urakng nang ngarati"
        },
        {
            "chapter": 13,
            "verse": 5,
            "text": "Man kade’ kao marasa heran maka nang labih heran ialah ucapatn nyaka’koa, “kade’ kami udah jadi tanah, ahe ke’ kami (dikambaliatn) manjadi makhluk nang baharu?” iaka’koa lah nang ingkar ka’ Tuhannya; man ia ka’koalah (nang dilakatatn) balanggu ka’ tage’nya. Ia 13. AR-R ka’koalah panghuni naraka, iaka’koa kakal ka’ dalapm nya"
        },
        {
            "chapter": 13,
            "verse": 6,
            "text": "Uga’ iaka’koa minta ka’ kao supaya dipacapat (atakngnya) siksaatn, sanape’ (iaka’koa minta’) kabaikan, padahal udah tajadi bamacam-macam contoh siksaatn sanape’ iaka’koa. Sungguh, Tuhannyu banar-banar mamiliki’ amponan ka’ talino atas kajaliman nyaka’koa, man sungguh, Tuhannyu miah karas siksaatn-Nya"
        },
        {
            "chapter": 13,
            "verse": 7,
            "text": "Man urakng-urakng kapir bakata, “Ngahe nana’ dituruntatn ka’ia (Muhammad) tanda (mukjizat) dari Tuhannya?” Sabatolnya kao enggelah saurakng pamare’ paringatatn; man bagi ka’ satiap kaum ada urakng nang mare’ patunjuk"
        },
        {
            "chapter": 13,
            "verse": 8,
            "text": "Allah nau’an ahe nang dikandong satiap nang bini, ahe nang kurang sampurana man ahe nang batambah dalapm kandongan. Man sagala sasuatu ada ukuran ka’ sisi-Nya"
        },
        {
            "chapter": 13,
            "verse": 9,
            "text": "(Allah) Nang nau’an samua nang gaib man nang nyata; Nang Maha Aya’, Maha Tingi"
        },
        {
            "chapter": 13,
            "verse": 10,
            "text": "Sama ma’an (ka’ Allah), sae ka’ antara kita’ nang ngarasiaatn pakataannya mang sae nang batarus tarang mang ia; mang sae nang nosok ka’ malam ari man nang bajalatn ka’ siakng ari"
        },
        {
            "chapter": 13,
            "verse": 11,
            "text": "Ka’ ia (talino) ada mala’ekat-mala’ekat nang salalu bajaga bagiliratn, dari adapatn man balakangnya iaka’koa nyaganya atas parentah Allah. Sabatolnya Allah nana’ akan mangubah kaadaan kaum sanape’ iaka’koa ngubah kaadaan diri’nya babaro. Man kade’ Allah ngahendaki’ kaburukatn tahadap kaum maka nana’ ada nang dapat nolaknya man nana’ ada pangingu bagi nyaka’koa salain Ia (Allah)"
        },
        {
            "chapter": 13,
            "verse": 12,
            "text": "Ia-lah nang nele’atn late’ ka’ kita’, nang nimulatn kagali’anan man harapan, man Ia nyajiatn patakng"
        },
        {
            "chapter": 13,
            "verse": 13,
            "text": "Man guruh batasbih muji-Nya, (ampakoalah) sigana mala’ekat karana gali’ ka’ Ia (Allah), man Allah ngalapasatn late’, lalu Ia kanai’ ka’ sae nang dikahandaki’-Nya, samintara iaka’koa baolek tantang Allah, man Ia Maha karas siksaan-Nya"
        },
        {
            "chapter": 13,
            "verse": 14,
            "text": "Ngge ka’ Allah ihan do’a nang banar, man nang iaka’koa sambah salain Allah nana’ dapat ngabulatn ahe pun ka’ iaka’koa, nana’ ubahnya saparati urakng nang muka’atn ka- dua talapak kokotnya ka’ dalapm ai’ supaya sampe ka’ molotnya. Padahal ai’ koa nana’ akan sampe ka’ molotnya, man do’a urakng- urakng kapir koa, nggelah toa’-toa’ ihan"
        },
        {
            "chapter": 13,
            "verse": 15,
            "text": "Man ngge ka’ Allah sujud nang ka’ langit man ka’ dunia,mang karelaan ato tapaksa. Man(ka’ Allah uga’) iaka’koa balindung ka’ waktu alapm man gumare’"
        },
        {
            "chapter": 13,
            "verse": 16,
            "text": "Kataatnlah (Muhammad), ”Sae ke’ Tuhan langit man dunia? “Kataatnlah, ”Allah”. Kataatnlah pantas ke’ kita’ na’ap palindung- palindung selain Allah, padahal iaka’koa nana’ kuasa ngatakngkatn manpa’at mao’ pun nolak mudarat ka’ diri’nya babaro?”batakatnlah, “sama ke’ urakng nang buta’ man urakng nang bisa nele’? ato sama ke’ nang galap mang nang tarang? ahe ke’ iaka’koa nyajiatn sakutu-sakutu nu’ Allah nang mamuat saparati ciptaan-Nya sahingga kadua ciptaan koa sarupa mang panele’atn nyaka’koa? Kataatnlah, “Allah adalah Pancipta sagala sasuatu man Ia Tuhan nang Maha Esa, Maha Pakasa.”"
        },
        {
            "chapter": 13,
            "verse": 17,
            "text": "Allah udah nuruntatn ai’ (ujatn) dari langit maka ngalirlah (ai’) ka’ arokng-arokng manurut ukurannya maka arus koa ngincakng popo’ nang ngambang. Man dari ahe (logam) nang iaka’koa labur dalapm api nto’ manjuat pariasan ato alat-alat, ada (uga’) popo’nya saparati (popo’arus) koa. Ampakoalah Allah mamuat parumpamaan tantang nang banar man nang batil. Adapun popo’, akan ilang sabage sasuatu nang nana’ ada gunanya;tapi nang bamanpa’at ka’ talino, akan tatap ada ka’ dunia, ampakoalah Allah mamuat parumpama’an-parumpama’an"
        },
        {
            "chapter": 13,
            "verse": 18,
            "text": "Ka’ urakng-urakng nang manohi’ saru’atn Tuhan, iaka’koa (dinyiapatn) balasan nang baik, man urakng-urakng nang nana’ nangar parentah-Nya, sakiranya iaka’koa ngampui’ 13. AR-RA samua nang ada ka’ dunia man (ditambahi’) samanyak koa agi’, pasti iaka’koa mao’ nabu- satn diri’nya mang koa. Urakng-urakng koa napati, hisab (paretongan) nang buruk man tampat kadiamannyaka’koa Jahanam, man koalah saburuk-buruk tampat kadiaman"
        },
        {
            "chapter": 13,
            "verse": 19,
            "text": "Maka ahe ke’ urakng nang ngatahui’ bahwa’ ahe nang dituruntatn Tuhan ka’ kao ialah kabanaratn, sama mang urakng nang buta’?Nggeurakng nang barakal ihan nang bisa namu palajaran"
        },
        {
            "chapter": 13,
            "verse": 20,
            "text": "(koalah) urakng nang napati’ janji Allah nang nana’ ngalanggar pajanjian"
        },
        {
            "chapter": 13,
            "verse": 21,
            "text": "Man urakng-urakng nang ngubungkatn ahe nang diparentahatn Allah supaya diubungkatn,418 man iaka’koa gali’ ka’ Tuhan-Nya man gali’ ka’ hisab nang buruk"
        },
        {
            "chapter": 13,
            "verse": 22,
            "text": "Man urakng nang sabar karana ngarapi’ karela’atn Tuhannya, ngalaksanaan salat, man ngimpakatn (mare’atn) sabagian rajaki nang Kami barentatn ka’ iaka’koa, sacara nosok-nosok ato tarang-tarangan sarata nolak kajahatatn mang kabaikatn; urakng koalah nang napati’ tampat kasudahatn (nang baik)"
        },
        {
            "chapter": 13,
            "verse": 23,
            "text": "(koalah) saruga-saruga ‘Adn, iaka’koa tama’ ka’ dalapmnya barage mang urakng nang saleh dari da’ ne’ nangenya, pasangan- pasangannya man anak ucu’nya, samintara mala’ekat tama’ ka’ tampat-tampat nyaka’koa dari samua talobo’"
        },
        {
            "chapter": 13,
            "verse": 24,
            "text": "(sambil ngucapatn), Salamun ‘alaikum bima shabartum (salamat sampurana ka’ kita’ karana kasabaratnn kita’). Maka sidi nyaman tampat kasudahatn koa"
        },
        {
            "chapter": 13,
            "verse": 25,
            "text": "Man urakng-urakng nang ngalanggar janji Allah salaka’ diikraratn, man mutusan’ ahe nang diparentahatn Allah sapaya disambungkatn man babuat karusakatn ka’ dunia; iaka’koa namu kutukatn man tampat kadiaman nang buruk (Jahanam)"
        },
        {
            "chapter": 13,
            "verse": 26,
            "text": "Allah ngalapangan man matasi’ rajaki ka’sae nang Ia maoi’. Iaka’koa repo mang ka’idupatn dunia, padahal ka’idupatn dunia nggelah karepoatn (nang saebet) dibanding ka’idupatn naherat"
        },
        {
            "chapter": 13,
            "verse": 27,
            "text": "Man urakng-urakng kapir bakata, “ngahe nana’ dituruntatn ka’ (Muhammad) tanda (mukjizat) dari Tuhannya?” kataatnlah (Muhammad), “sabatolnya Allah nyasatatn4 sae nang Ia kahandaki’ man mare’ patunjuk ka’urang nang batobat ka’ Ia”"
        },
        {
            "chapter": 13,
            "verse": 28,
            "text": "Ia koa urakng-urakng nang baiman man atinya ka’koa manjadi tanang mangngingat Allah. Ingatlahngge mang ngingat Allah ati manjadi tanang"
        },
        {
            "chapter": 13,
            "verse": 29,
            "text": "Urakng-urakng nang baiman man ngarajaatn kabaikatn, iaka’koa namu kanyamanan man tampat pulakng nang edo’"
        },
        {
            "chapter": 13,
            "verse": 30,
            "text": "Ampakoalah, Kami udah ngutus kao (Muhammad) ka’ suatu umat nang sungguh sanape’nya udah balalu sangahe umat, supaya kao macaatn ka’ iaka’koa (Al- Quran) nang Kami wahyuatn ka’ kao, padahal iaka’koa ingkar ka’ Tuhan nang Mahapengasih batakatnlah, ”Ia Tuhanku, nana’ ada Tuhan salain Ia; ngge ka’ Ia aku batawakal man ngge ka’ Ia aku batobat. ”"
        },
        {
            "chapter": 13,
            "verse": 31,
            "text": "Man sakiranya ada suatu baca’an (kitab suci) nang man nang koa panamukng- panamukng bisa baguncang, ato dunia jaji tabalah, ato urakng nang udah mati bisa ngomong, (koalah Al-Quran) sabatolnya sigana urusan koa nu’ Allah. Maka nana’ ke’ urakng-urakng nang baiman ngatahui’ bahwa’ kade’ Allah mao’ (samua talino baiman), tantu Allah mare’ patunjuk ka’ talino samuanya. Man urakng-urakng kapir salalu kana timpa’ bancana disabapatn pabuatatnnya ka’koa babaro ato bancana koa tajadi samak tampat kadiamannya ka’koa, sampe atakng janji Allah (panaklukatn Makkah). Sungguh Allah nana’ nyalahi’ janji. 13. AR-R"
        },
        {
            "chapter": 13,
            "verse": 32,
            "text": "Man sabatolnya udah sangahe rasul sanape’ kao (Muhammad) diolo’-olo’i maka Aku mare’ waktu ka’ urakng-urakng kapir koa, lalu Aku binasaatn iaka’koa. Maka alangkah hebatnya siksa-Ku koa"
        },
        {
            "chapter": 13,
            "verse": 33,
            "text": "Maka ahe ke’ Tuhan nang nyagai’ satiap jiwa ka’ ahe nang dipamuatnya (sama mang nang lain)? Iaka’koa nyajiatn sakutu-sakutu nto’ Allah. Batakatnlah, ”sabuti’lah sipat- sipat iaka’koa. ”Ato aheke’ kao mao’ mare’ nu’an ka’ Allah ahe nang nana’ ditau’atnnya ka’ dunia, ato (mataki’ masalah hal koa) sakadar pakataatn ka’ lahirnya ihan. Sabatolnya nto’ urakng kapir, tipu daya iaka’koa dijajiatn tarasa edo’. Man iaka’koa dingalangi’ dari maraga (nang batol). Man sae ma’an nang disasatatn Allah maka nana’ ada saurakng pun nang mare’ patunjuk nto’nya"
        },
        {
            "chapter": 13,
            "verse": 34,
            "text": "Iaka’koa namui’ siksaatn ka’ kaidupatn dunia, man siksaatn naherat pasti labih karas. Nana’ ada saurakng pun nang ngalindungi’ iaka’koa dari (siksaatn) Allah"
        },
        {
            "chapter": 13,
            "verse": 35,
            "text": "Parumpamaan saruga nang dinyanjiatn ka’ urakng nang batakwa (iakoa saparati taman), ngalir ka’ babahnya sunge-sunge ada ma’an buah man talindung. Koalah tampat kasudahan nto’ urakng nang batakwa;samintara tampat kasudahatn nto’ urakng nang ingkar ka’ Tuhan koalaah naraka"
        },
        {
            "chapter": 13,
            "verse": 36,
            "text": "Man urakng- urakng nang udah Kami barentatn kitab ka’ iaka’koa420bagambira mang ahe (kitab) nang dituruntatn ka’ kao (Muhammad), man ada ka’ antara golongan (Yahudi man Nasrani), nang ngingkari’ sabagian- Nya. Batakatnlah, ”Aku diparentah nto’ nyambah Allah man nana’ nyakutuatn-Nya. Ngge ka’-Ia aku nyaru’ (talino) man ngge ka’ Ia aku pulakng”"
        },
        {
            "chapter": 13,
            "verse": 37,
            "text": "Man ampakoalah Kami udah nuruntatn (Al- Quran) sabage paraturan (nang batol) dalapm bahasa Arab. Sakiranya kao ngikuti’ kamao’ an iaka’koa salaka’ atakng pangatahuan ka’ kao maka nana’ ada nang ngalindungi’ man nang nolong kao dari (siksaatn) Allah"
        },
        {
            "chapter": 13,
            "verse": 38,
            "text": "Man sungguh, Kami udah ngutus sangahe urakng rasul sanape’ kao (Muhammad) Man Kami barentatn ka’ iaka’koa bini-bini man katurunan. Nana’ ada hak ka’ saurakng rasul ngatangkatn suatu bukti (Mukjizat) malain- tatn mang ijin Allah. nto’ satiap masa ada kitab (tatantu)"
        },
        {
            "chapter": 13,
            "verse": 39,
            "text": "Allah ngapus man natapatn ahe nang Ia mao’i’. Man ka’ sisi-Nya ada Ummul kitab (Lauh Mahfûdz)"
        },
        {
            "chapter": 13,
            "verse": 40,
            "text": "Man sungguh kade’ Kami tele’atn ka’ kao (Muhammad) sabagian (siksaatn) nang Kami ancaman ka’ iaka’koa ato Kami matiatn kao maka sabatolnya tugasnyu ngge nyampeatn ihan, man Kamilah nang ngareken (amal iaka’koa)"
        },
        {
            "chapter": 13,
            "verse": 41,
            "text": "Man ahe ke’ iaka’koa nana’ nele’ bahwa’ Kami ngatakngi’ daerah-daerah (urakng nang ingkar ka’ Allah, lalu Kami kurangi’ (daerah-daerah) koa (sakali saebet) dari tapi-tapinya? Man Allah natapatn ukum (manurut kamao’an-Nya), nana’ ada nang dapat nolak katatapatn-Nya; Ia Maha capat etongan-Nya"
        },
        {
            "chapter": 13,
            "verse": 42,
            "text": "Man sungguh, urakng sanape’ iaka’koa (kapir Makah) udah ngadaatn tipu daya, tapi samua tipu daya koa dalapm kakuasaan Allah. Ia nau’an ahe nang diusahaatn di satiap urakng, man urakng nang ingkar ka’ Tuhan nau’an nto’ sae tampat kasudahatn (nang edo’)"
        },
        {
            "chapter": 13,
            "verse": 43,
            "text": "Man urakng kapir bakata, ”Kao (Muhammad) buke’lah saurakng Rasul. ”Batakatnlah, ”Cukup Allah man urakng nang nguasai’ ilmu al-Kitab422 manjaji saksi antara aku man kao. ”"
        },
        {
            "chapter": 14,
            "verse": 1,
            "text": "Alif lām rā’ (nian alah) Kitab nang Kami turuntatn ka’ kao (Muhammad) supaya kao ngaluaratn talino dari kagalapatn ka’ cahaya tarang mang ijin Tuhannya, nuju maraga Tuhan Nang Maha Gagah, Maha Tapuji"
        },
        {
            "chapter": 14,
            "verse": 2,
            "text": "Allah nang ngampu’i’ ahe nang ada ka’ langit mang ahe nang ada ka’ dunia. Cilakalah ka’ urakng nang ingkar ka’ Tuhan karana siksa nang miah barat"
        },
        {
            "chapter": 14,
            "verse": 3,
            "text": "(iakoa) urakng nang labih nyukai’ kaidupatn dunia daripada (kaidupatn) naherat, man ngalang-ngalangi’ (talino) dari maraga Allah man malantatn (maraga nang) bengkok. Iaka’koa barada dalapm kasasatatn nang jauh"
        },
        {
            "chapter": 14,
            "verse": 4,
            "text": "Man Kami nana’ ngutus saurakng rasul pun, malaintatn man bahasa kaumnya, 423 supaya ia dapat mare’ panjalasan ka’ iaka’koa. Maka Allah nyasatatn sae nang Ia mao’i’. Ia nang Maha Gagah, Maha Bijaksana"
        },
        {
            "chapter": 14,
            "verse": 5,
            "text": "Man sungguh, Kami udah ngutus Musa ngincakng tanda-tanda (kakuasaan) Kami, (man Kami parentahatn ka’ ia), ”kaluaratn- lah kaumnyu dari kagalapatn ka’ cahaya nang miah tarang man ingatatnlah iaka’koa ka’ ari-ari Allah”.424 Sungguh, ka’ nang ampakoa ada tanda-tanda (kakuasaan Allah) bagi satiap urakng nang panyabar man manyak basyukur"
        },
        {
            "chapter": 14,
            "verse": 6,
            "text": "Man (ingatlah) waktu Musa bakata ka’ kaumnya, ”ingatlah nikmat Allah ka’ kita’ waktu Ia nyalamatatn kita’ dari pangikut Pir’aun; iaka’koa nyiksa kita’ mang siksa nang padih, man nyambalehi’ nak-nak kita’ nang laki-laki man miaratn idup nak-nak kita’ nang bini; ka’ nang ampakoa suatu coba’an nang aya’ dari Tuhan kita’.”"
        },
        {
            "chapter": 14,
            "verse": 7,
            "text": "Man (ingatlah) waktu Tuhan kita’ bapadah, ”sabatolnya kade’ kita’ basukur, pasti Aku mao’ nambahatn (nikmat) ka’ kita’, tapi kade’ kita’ ingkari’ (nikmat-Ku) maka pasti siksa-Ku miah barat"
        },
        {
            "chapter": 14,
            "verse": 8,
            "text": "Man Musa bakata, ”Kade’ kita’ man urakng nang ada ka’ dunia samuanya ngingkari’ (nikmat Allah) maka sabatolnya Allah Mahakaya, Mahatapuji"
        },
        {
            "chapter": 14,
            "verse": 9,
            "text": "Ahe ke’ nape’ sampe ka’ kao barita urakng- urakng sanape’ kita’ (iakoa) kaum Nuh, ’Ad, Samut man urakng-urakng salaka’ iaka’ koa. Nana’ ada nang nau’an iaka’koa salain Allah. Rasul-rasul udah atakng iaka’koa ngincakng bukti-bukti (nang nyata) tapi iaka’koa nutupatn kokotnya ka’ molotnya (karana busak), man bakata, ”Sabatolnya kami nana’ pucaya’ ka’ (bukti bahwa’) kita’ dingutus (ka’ kami), man kami batol-batol ragu ka’ ahe nang kita’ parentahatn ka’ kami. ”"
        },
        {
            "chapter": 14,
            "verse": 10,
            "text": "Rasul-rasul nya ka’koa bakata, ”aheke’ ada karaguatn ka’ Allah, pancipta langit man dunia? Ia nyaru’ kita’ nto’ (baiman) supaya Ia ngamponi’ sabagian dosa-dosa kita’ man nanggohatn (siksaatn) kita’ sampe ka’ waktu nang ditantuatn?” Iaka’koa bakata, ”kita’ nggelah talino saparati kami uga’. Kita’ mao’ ngalangi’ kami (nyambah) ahe nang dari de’e disambah da’ ne’nange kami, karana koa atanganlah ka’ kami bukti nang nyata. ”"
        },
        {
            "chapter": 14,
            "verse": 11,
            "text": "Rasul-rasul ’koa bakata ka’ iaka’koa, ”Kami nian talino saparati kita’, tapi Allah mare’ karunia ka’ sae nang Ia mao’i’ ka’ antara amba-amba-Nya. Nana’ pantas kami ngatangan bukti ka’ kita’ malaintatn mang ijin Allah. Man ngge ka’ Allah ihan urakng nang baiman batawakal"
        },
        {
            "chapter": 14,
            "verse": 12,
            "text": "Man ngahe kami bai’ mao batawakal ka’ Allah. Samintara Ia udah nojokatn maraga 14. IBR ka’ kami, man kami sungguh, akan tatap basabar ka’ gangguan nang kita’ ngalakuatn- nya ka’ kami. Man ngge ka’ Allah ihannya urakng nang batawakal nyarahatn diri’. ”"
        },
        {
            "chapter": 14,
            "verse": 13,
            "text": "Man urakng-urakng kapir bakata ka’ rasul- rasul iaka’koa. ”kami pasti mao’ ngoser kao dari nagari kami ato kao batol-batol mulakng ka’ agama kami. ”maka Tuhan ngawahyuatn ka’iaka’koa. ”Kami pasti mao’ minasaatn urakng nang zalim koa"
        },
        {
            "chapter": 14,
            "verse": 14,
            "text": "Man kami pasti mao’ nampatatn kao ka’ nagari-nagari koa salaka’ iaka’koa. Nang ampaksa koa (adalah nto’) urakng-urakng nang gali’ (ngadap) ka’hadirat-Ku man gali’ ka’ ancaman-Ku. ”"
        },
        {
            "chapter": 14,
            "verse": 15,
            "text": "Man iaka’koa minta’ dibare’ kamanangan man binasalah samua urakng nang babuat samao’-mao nya man karas kapala’"
        },
        {
            "chapter": 14,
            "verse": 16,
            "text": "Ka’ adapatnnya ada naraka Jahanam man ia akan dibare’ nyoco’ ai’ nanah"
        },
        {
            "chapter": 14,
            "verse": 17,
            "text": "Ditagot-tagotnya (ai’ nanah koa) man ia amper nana’ bisa nalatnnya man ataknglah (bahaya) maut ka’ ia dari saganap panjuru, tapi ia nana’ uga’ mati;man ka’ adapatnnya (masih ada) siksaatn nang barat"
        },
        {
            "chapter": 14,
            "verse": 18,
            "text": "Paarumpama’an urakng nang ingkar ka’ Tuhan-Nya, pabuatan nya ka’koa saparati abu nang disiup oleh angin karas ka’ suatu ari nang barangin kancang. iaka’koa nana’ kuasa (ngatangan manpa’at) sama sakali dari ahe nang udah iaka’koa ngusahaatn (ka’ dunia) nang ampaksa ialah kasasatatn nang jauh"
        },
        {
            "chapter": 14,
            "verse": 19,
            "text": "Nana’ ke’ kao nele’i’, bahoa’ sabatolnya Allah udah nyiptaatn langit man dunia mang hak (banar)? Kade Ia mao’i’, pasti Ia minasaatn kao man ngatakngkatn mahluk nang baru (nto’ ngatinyu)"
        },
        {
            "chapter": 14,
            "verse": 20,
            "text": "Man nang ampakoa nana’ sulit ka’ Allah"
        },
        {
            "chapter": 14,
            "verse": 21,
            "text": "Man iaka’koa samua (ka’ padang mahsar) bakumpul nto’ ngadapia’ ka’ hadirat Allah, lalu urakng nang lamah bakata ka’ urakng nang sombong, ”sabatolnya kami de’e ialah pangikut-pangikutnyu maka dapat ke’ kao ngindari’ kami dari siksaatn Allah (walopun) saebet ihan” iaka’koa nyawap, ”sakiranya Allah mare’ patunjuk ka’ kami, pasti kami dapat mare’ patunjuk ka’ kao. Sama ma’an ka’ diri’, ahe ke’ diri’ ngaloh ato basabar. Diri’ nana’ namu tampat nto’ daria’. ”"
        },
        {
            "chapter": 14,
            "verse": 22,
            "text": "Man setan bakata waktu pakara (hisab) udah dinyalaseatn, ”sabatolnya Allah udah nyanjiatn janji ka’ kita’ janji nang banar, man aku pun udah nyanjiatn ka’ kita’ tapi aku nyalahi’nya. nana’ ada kakuasaan ku ka’ kao, malaintatn (sakadar) aku nyuruh kao lalu matuhi’ suruhatn ku, oleh sabab koa amelah kao nyalahi’ aku, tapi salahi’lah diri’nyu babaro. Aku nana’ dapat nulukngi’nyu, man kao pun nana’ dapat nulukngi’ku. Sabatolnya aku nana’ ngabanaratn pabuatatnnyu nyakutuatn aku (mang Allah) dari de’e. ”Sungguh urakng jalim koa nae namu siksaatn nang padih"
        },
        {
            "chapter": 14,
            "verse": 23,
            "text": "Man urakng nang baiman man ngarajaatn kabajikatn dimasokatn ka’ dalapm saruga- saruga nang ngalir ka’ babahnya sunge- sunge. Ia ka’ ka’ dalapmnya mang saijin Tuhan nya. Ucapatn panghormatan iaka’koa dalapm (saruga) koalah salam"
        },
        {
            "chapter": 14,
            "verse": 24,
            "text": "Nana’ ke’ kao nele’ ampahe Allah udah mamuat parumpamaan kalimat nang baik426 saparati puhutn’ nang baik, uratnya kuat man dahatnnya manjulang ka’ langit"
        },
        {
            "chapter": 14,
            "verse": 25,
            "text": "(puhutn’) koa ngasilatn buahnya ka’ satiap waktu mang sa’ijin Tuhannya. Man Allah manjuat parumpama’an koa nto’ talino supaya iaka’koa salalu ingat"
        },
        {
            "chapter": 14,
            "verse": 26,
            "text": "Man parumpama’an kalimat nang buruk427 saparati puhutn’ nang buruk, nang udah dinyabut akar-akarnya dari parmukaan ai’ tanah , nana’ dapat tatap (taga’) saebet pun"
        },
        {
            "chapter": 14,
            "verse": 27,
            "text": "Allah nguatatn (iman) orakng-urakng nang baiman mang ucapatn nang kuat428 (dalapm 14. IBR²H kaidupatn) ka’ dunia man ka’ naherat, man Allah nyasatatn urakng-urakng nang jalim man Allah manjuat ahe nang Ia mao’i’"
        },
        {
            "chapter": 14,
            "verse": 28,
            "text": "Nana’ ke’ kao nele’ urakng-urakng nang udah nukari’ nikmat Allah mang ingkar ka’ Allah man nyatuhatn kaumnya ka’ arokng kabinasaatn"
        },
        {
            "chapter": 14,
            "verse": 29,
            "text": "Iakoa naraka Jahanam, iaka’koa tama’ ka’ dalapmnya;man koalah saburuk-buruk tampat kadiaman"
        },
        {
            "chapter": 14,
            "verse": 30,
            "text": "Man iaka’koa (urakng kapir) koa udah nyajiatn tandingan ka’ Allah nto’ nyasatatn (talino) dari maraga-Nya. Batakatnlah (Muhammad), ”basanang-sananglah kao, karana sasungguhnya tampat kao pulakng ka’ naraka. ”"
        },
        {
            "chapter": 14,
            "verse": 31,
            "text": "Batakatnlah (Muhammad) ka’ amba-amba- Ku nang udah baiman, ”sabaiknyalah iaka’ koa ngalaksanaan salat, ngimpakatn sabagian rajaki nang Kami bare’ sacara nyosok ato tarang-tarangan sanape’ atakng ari, waktu nana’ ada agi’ jaul bali man parayungan"
        },
        {
            "chapter": 14,
            "verse": 32,
            "text": "Allah-lah nang udah nyiptaatn langit man ai’ tanah man nuruntatn (ai’ ujatn) dari langit, lalu man (ai’ ujatn) koa Ia ngaluaratn babage macam buah- buahan sabage rajaki nto’nyu; man Ia udah nundukatn kapal nto’ nyu supaya kita’ balayar ka’ lautan mang kamao’an-Nya, man Ia udah nundukatn sunge-sunge nto’nyu"
        },
        {
            "chapter": 14,
            "verse": 33,
            "text": "Man Ia udah nundukatn mata ari man bule’ nto’nyu nang tarus-tarusatn baredar (dalapm orbitnya); man udah nundukatn malam man siakng nto’nyu"
        },
        {
            "chapter": 14,
            "verse": 34,
            "text": "Man Ia udah marentatn ka’ kita’ sagala ahe nang kao minta’ ka’- Ia. Man kade’ kao nge- tong nikmat Allah. Pasti kao nana’ mampu ngetongi’nya. Sungguh, talino koa miah jalim man miah ngingkari’ (nikmat Allah)"
        },
        {
            "chapter": 14,
            "verse": 35,
            "text": "Man (ingatlah), waktu Ibrahim bado’a, ”Ya Tuhan, jadiatnlah nagari nian (Mekah), nagari nang aman, man jauhatnlah aku man anak ucu’ku supaya nana’ nyambah bahala (pantak)"
        },
        {
            "chapter": 14,
            "verse": 36,
            "text": "Ya Tuhan, bahala-bahala koa udah nyasatatn manyak talinno. Sae ma’an nang ngikuti’ku maka urakng koa tamasok golonganku, man sae ma’an nang durhaka ka’ aku maka Kita’ Maha pangampon, Maha panyayang"
        },
        {
            "chapter": 14,
            "verse": 37,
            "text": "Ya Tuhan, sabatolnya aku udah nampatatn sabagian katurunanku ka’ arokng nang nana’ ada tanam-tanaman ka’ samak rumah Kita’ (Baitu al-lâh) nang dihormati’, ya Tuhan (nang ampaksa) supaya iaka’koa ngalaksanaan salat maka jadiatnlah ati sabagian talino rere’ ka’ iaka’koa man bare’lah iaka’koa rajaki dari buah-buahan, mudah-mudahan iaka’koa basukur"
        },
        {
            "chapter": 14,
            "verse": 38,
            "text": "Ya Tuhan kami, sabatolnya Kita’ ngatahui’ ahe nang kami sosokam man ahe nang kami nampakatn;man nana’ ada ahe pun nang di nosokatn Allah, baik nang ada ka’ dunia mao’pun nang ada ka’ langit"
        },
        {
            "chapter": 14,
            "verse": 39,
            "text": "sagala puji nto’ Allah nang udah nganugerahatn ka’ aku ka’ ari tua (ku) Ismail man Ishak. sungguh, Tuhanku banar- banar Maha nangar (narima’) do’a"
        },
        {
            "chapter": 14,
            "verse": 40,
            "text": "Ya Tuhanku, jadiatnlah aku man anak ucu’ku urakng nang tatap ngalaksanaan salat, ya Tuhan kami, tarima’lah do’aku"
        },
        {
            "chapter": 14,
            "verse": 41,
            "text": "Ya Tuhan kami, amponi’lah aku man apa’ uwe’ ku man samua urakng baiman ka’ ari diadaatnnya pangetongan (ari kiamat)"
        },
        {
            "chapter": 14,
            "verse": 42,
            "text": "Man amelah kita’ ngira, bahoa’ Allah lengah dari ahe nang dipanjuat urakng nang zalim. Sabatolnya Allah nangguhatn iaka’koa sampe ari nang waktu koa mata (nya) tacolong"
        },
        {
            "chapter": 14,
            "verse": 43,
            "text": "Iaka’koa atakng baganceh-ganceh (ngampusi’ panggelan) mang ngangkat kapalanya, samintara mata nya ka’ koa babesap-besap man ati iaka’koa kosong"
        },
        {
            "chapter": 14,
            "verse": 44,
            "text": "Man bare’atnlah paringatatn (Muhammad) ka’ talino ka’ ari (waktu) siksaatn atakng ka’iaka’koa maka urakng nang jalim babatak, Ya Tuhan kami, bare’lah kami 14. IBR² kasampatatn (mulakng ka’ dunia) walopun sabantar, pasti kami mao’ matuhi’ saru’atn Kita’ man mao’ ngikuti’ rasul-rasul. ”(ka’ iaka’koa kataatn), ”buke’ ke’ de’e (ka’ dunia) kao udah basumpah bahoa’ sakali- kali kao nanak binasa"
        },
        {
            "chapter": 14,
            "verse": 45,
            "text": "Man kao udah badiapm ka’ tampat urakng nang nyalimi’ diri’nya babaro, man udah nyata baginyu ampahe Kami udah babuat ka’ iaka’koa man udah Kami barentatn ka’ kita’ ada sangahe parumpama’an. ”"
        },
        {
            "chapter": 14,
            "verse": 46,
            "text": "Man sungguh, Ia ka’ia udah manjuat tipu daya padahal Allah (ngatahui’ man mao’ malasi’) tipu daya nya ka’ koa. Man sabatolnya tipu daya iaka’koa nana’ mampu ngalanyapatn gunung-gunung"
        },
        {
            "chapter": 14,
            "verse": 47,
            "text": "Maka karana koa amelah sakali-kali bahoa’ kao ngira bahoa’ Allah ngingkari’ janji-Nya ka’ Rasul-rasul-Nya. Sungguh, Allah Mahaparkasa man ada pambalasatn-Nya"
        },
        {
            "chapter": 14,
            "verse": 48,
            "text": "(Iakoa) waktu dunia diganti mang dunia nang lain man (ampakoa uga’) langit. man iaka’koa(talino) bakumpur (ka’ padang masara) ngadap Allah Nang Maha Esa, Mahaparkasa"
        },
        {
            "chapter": 14,
            "verse": 49,
            "text": "Man ka’ koa ka’ kao akan nele’ urakng nang badosa basama-sama dingikat mang rante"
        },
        {
            "chapter": 14,
            "verse": 50,
            "text": "Pakean nya ka’ koa dari caeran aspal, man muha nya ka’koa ditutupi’ api naraka"
        },
        {
            "chapter": 14,
            "verse": 51,
            "text": "Supaya Allah mare’ balasan ka’ satiap urakng ka’ ahe nang ia usahaatn. Sungguh, Allah Maha Capat paretongan-Nya"
        },
        {
            "chapter": 14,
            "verse": 52,
            "text": "Man (al-Quran) nian ialah panjalasan (nang sampurana) nto’ talino, supaya iaka’koa dibare’ paringatatn mang ia, supaya iaka’koa ngatahuai’ bahoa’ Ia ialah Tuhan Nang Maha Esa man supaya urakng nang barakal na’ap palajaran"
        }
    ]
}
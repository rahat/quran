{
    "juzs": [
        {
            "chapter": 6,
            "verse": 111,
            "text": "Dan sakalipun kami banar-banar nurutatn malaekat ka’iaka’koa kumpulatn (pula) di adapatn iaka’koa sagala sasuatu (nang iaka’koa ingintatn), iaka’koa ian’ uga’ akan baiman kacoali kade’ Allah menghendaki, tapi kabanyakkatn iaka’koa nana’ ngatahui (rati kabanaratn)"
        },
        {
            "chapter": 6,
            "verse": 112,
            "text": "Man ampakoalah nto’ satiap nabi kami nyadiantn nunsuh nang tadiri dari setan- setan manusia man jin, sagaian iaka’koa misikatn ka’sabagian nang lain pakataatn nang indah sabage tipuan. Man kade Tuhannyu manghendaki, niscaya iaka’koa nana’ akan ngalakuatnnya, maka biaratnlah iaka’koa basama ahe (ka alokatn) nang iaka’koa ada-adaatn"
        },
        {
            "chapter": 6,
            "verse": 113,
            "text": "Man agar ati unek urakng- urakng nang nana’ baiman ka’ naherat, tatarik ka bisikatn koa, man nyayanginya, man agi’ ia’ka’koa ngalakuatn ahe nang biasa iaka’koa lakuatn"
        },
        {
            "chapter": 6,
            "verse": 114,
            "text": "Pantas ke’ aku ngango hakim salain Allah, padahal ialah nang nuruntatn kitab (Al- Quran) ka’ kao sacara rinci? Urakng- urakng nang udah kami bare’ kitab nau’an banar bahwa’ (Al-Quran) koa dituruntatn daru Tuhannyu nang banar. Maka amelah kao tamasok urakng-urakng nang ragu"
        },
        {
            "chapter": 6,
            "verse": 115,
            "text": "Man udah sampurana firman Tuhannyu (Al- Quran) mang banar man adil. Nana’ nang dapat ngubah firman Nya, man ia Maha nangar, Mahangatahui"
        },
        {
            "chapter": 6,
            "verse": 116,
            "text": "Man kade’ kao ngikuti kabanyakatn urakng ka bumi nian niscaya Iaka’koa akan nyasatatn nyu dari maraga Allah. Nang iaka’koa ikuti ingge persangkaat balaka man iaka’koa nggelah pambauat kaalokkatn"
        },
        {
            "chapter": 6,
            "verse": 117,
            "text": "Sasungguhnya Tuhannyu, Ialah nang labih ngatahui sae nang tasasat dari maraga Nya, man ia labih ngatahui urakng- urakng nang mandapat patunjuk"
        },
        {
            "chapter": 6,
            "verse": 118,
            "text": "Maka makatnlah dari ahe (dageng laok) nang (ke disambaleh) disabut nama Allah, kade kao baiman ka’ ayat-ayatNya"
        },
        {
            "chapter": 6,
            "verse": 119,
            "text": "Man ngahe kao nana’ mao makatn dari ahe (dageng laok) nang (ke’ disambaleh) disabut nama Allah, padahal Allah udah nyalasatn ka’kao ahe nang diharampatn Nya ka’kao, kacoali ke’kao dalapm kaadaatn tapaksa, man sungguh, manyak nang hasatatn urakng mang ka’inginannya tanpa dasar pangatahuan. Tuhannyu labih ngatahu urakng- urakng nang ngalampoi batas"
        },
        {
            "chapter": 6,
            "verse": 120,
            "text": "Man tingalatnlah dosa nang di tele’ atopun nang tasisikatn. Sungguh urakng- urakng nang ngatajaatn (pabuatatn) dosa nae akan dibare’ baasan sasue nang ahe iaka’koa karajaatn"
        },
        {
            "chapter": 6,
            "verse": 121,
            "text": "Man amelah kai makatn dari ahe (dageng laok) nang (ke di sambaleh) nana’ disabut nama Allah, oabuatan koa banar-banar suatu kefasikkatn ka’kawan-kawannya agar iaka’koa membantah kai manurutu iaka’koa, tantu kao udah manjadi urakng musyrik"
        },
        {
            "chapter": 6,
            "verse": 122,
            "text": "Man ahe ke’ urakng nang udah mati lalu kami idupatn man kami bare’ ia cahaya nang mambuatnya dapat bajalatn ka’tangah- tangah urakng manyak, sama mang urakng barada dalapm kagalapatn, sahingga ia nana’ dapat kaluar dari koa? Ampakoalah dijadiatn tarasa Edo’ bagi urakng- urakng kafir tahadap ahe nang iaka’koa karajaatn"
        },
        {
            "chapter": 6,
            "verse": 123,
            "text": "Man ampakoalah ka’ satiap nagari kami jadiatn pambasar-pambasar nang jahat323 agar ngalakuatn tipu daya ka nagari koa. Tapi iaka’koa hanya diri sandiri tanpa nyadari’nya"
        },
        {
            "chapter": 6,
            "verse": 124,
            "text": "Man apabila atakng suatu ayat ka’iaka’koa, iaka’koa bakata, “kami nana’ akan pucaya (baiman) sanape di bareatn ka’kami saparati ahe nang di bare’atn ka’ rasul-rasul Allah”. Allah labih ngatahui di mae Ia nampatatn tugas karasulan Nya. Urakng- urakng nang badosa nae akan ditimpa kahinaan ka’isi Allah man azab nang karas karana tipu daya nang iaka’koa lakuatn"
        },
        {
            "chapter": 6,
            "verse": 125,
            "text": "Barang sae dikahendaki Allah akan mandapat hidayah (patunjuk) ia akan dibukaatn dadanya nto’ (manarima) Islam. Man barang sae dikahendaki Nya manjadi sasat, ia adiatn dadanya sampit man sesak, saakan-akan ia (sadakng) naki’ka’langit. Ampakoalah Allah manimpaatn siksa ka urakng- urakng nang nana’ baiman"
        },
        {
            "chapter": 6,
            "verse": 126,
            "text": "Man nianlah maraga Tuhannyu nang locor. Kami udah nyalasatn ayat-ayat (kami) ka’ urakng- urakng nang narima paringatan"
        },
        {
            "chapter": 6,
            "verse": 127,
            "text": "Bagi iaka’koa (di sadiaatn) tampat nang damai (surga) ka’ samak Tuhannya. Man Ialah palindung iaka’koa karana amal kabajikatn nang iaka’koa karajaatn"
        },
        {
            "chapter": 6,
            "verse": 128,
            "text": "Man (Ingatlah) pada ari ke’dah ia ngumpulatn iaka’koa samua (man Allah bafirman), “wahe golongan jin! Kao udah manyak (nyasatatn) manusia,” man kawan- kawan iaka’koa dari golongan manusia bakata, “Oh Tuuhan, kami udah saling namuan kasanangan324 man ampaikng waktu nang udah kao tuntuatn nto’ kami udah atakng”. Allah ba firman, “narakalah tampat kao salama-lamanya, kacoali kade’ Allah manghandaki’ lain”, sungguh Tuhannyu Mahanijaksana, Mahanau’an"
        },
        {
            "chapter": 6,
            "verse": 129,
            "text": "Man ampakoalah kami jadiatn sabagiatn urakng- urakng zalim barayukng mang sasamanya sasue mang iaka’koa karajaatn"
        },
        {
            "chapter": 6,
            "verse": 130,
            "text": "Wahe golongan jin man manusia, buke’ ke’ udah atakng ka’kao rasul-rasul dari kala- ngannya sandiri, iaka’koa manyampeatn ayat- ayat ku ka’kao man mamparingatatnnya tentang patamuan pada ari nian? Iaka’koa manjawab, (au’), lami manjadi saksi atas diri’ kami sandiri. “tapi iaka’koa tatipu ka’ kaidupatn dunia man iaka’koa manjadi saksi atas diri” iaka’koa sandiri, bahwa’ iaka’koa ialah urakng-v kafir"
        },
        {
            "chapter": 6,
            "verse": 131,
            "text": "Ampakoalah (para rasul diutus) karana Tuhannyu nana’ akan mambunasaatn suatu nagari sacara zalim, sadang panduduknya dalapm kaadaan lengah (nape’ naiatn)"
        },
        {
            "chapter": 6,
            "verse": 132,
            "text": "Man masing-masing urakng ada tingkataatnnya, (sasue) mang ahe iaka’koa karajaatn, man Tuhannyu nana’ langah tahadap ahe nang iaka’koa karajaatn"
        },
        {
            "chapter": 6,
            "verse": 133,
            "text": "Man Tuhannyu Mahakaya, panoh rahmat, kade’ Ia menghendaki, Ia akan musnaatn kao man saudah kia (musnah) nae Ia ganti mang nang Ia kahendaki sabagemae ia nyadiatn kao dari katurunan golongan lain"
        },
        {
            "chapter": 6,
            "verse": 134,
            "text": "Sasungguhnya ahe pun nang dijanjiatn ka’kao pasti atakng man kao nana’ mampu molaknya"
        },
        {
            "chapter": 6,
            "verse": 135,
            "text": "Kataatn;ah (Muhammad), “Wahe kaumku! Babuatlah manurut kadudukatnyu, akupun babuat (ampakian) mae kao akan nauan, sae nang akan namu tampat (tabaik) di naherat (nae), sasungguhnya urakng- urakng nang zalim koa nana’ akan baruntukng"
        },
        {
            "chapter": 6,
            "verse": 136,
            "text": "Man iaka’koa nyadiaatn sabagiatn asel tanaman man laok (sabagiatn) nto’ Allah sambil bakata manurut pasangakaatn iaka’koa nian nto’ bahala-bahala iaka’koa nana’ akan sampe ka’ Allah, man bagiatn nang nto’ Allah akan sampe ka’bahala- bahala iaka’koa,325 miah bnto’ katatapatn iaka’koa"
        },
        {
            "chapter": 6,
            "verse": 137,
            "text": "Man ampakoalah bahala-bahala iaka’koa (setan) nyadiatn tarasa edo’ badakah urakng- urakng musyrik mambunuh nak-nak iaka’koa nto’ minasaatn iaka’koa man ngacoatn agama iaka’koa babaro.326 Man kalo’ Allah manghandaki, niscaya iaka’koa nana’ agi’ ngarajaatnnya, biaratnlah ia ka’basama ahe (kaalokkatn) nang iaka’koa ada-adaatn"
        },
        {
            "chapter": 6,
            "verse": 138,
            "text": "Man iaka’koa bakata (manurut anggapatn iaka’koa), “nianlah ayaman man asel bumi nang di larang, nana’ mulih di makatn, kacoali nto’ urakng nang kami kahendaki”. Man ada uga’ laok nang diharampatn (nana’ mulih) di taiki, man ada laok idapatn nang (ke’di sambaleh) mulih nana’ nyabut dama Allah. Nae Allah malas samua nang iaka’koa ada-adaatn"
        },
        {
            "chapter": 6,
            "verse": 139,
            "text": "Man iaka’koa bakata (pula), “ahe nang ada ka’dalapm parut laok idupatn nian khusus nto’ kaom laki-laki kami, haram bagi bini- bini kami. “man kado’ nang dalapm parut koa (dilaherkatn) mati, maka samua mulih (makatnnya). Mae allah akan malas atas katatapatn iaka’koa. Sasungguhnya Allah Mahabijaksana, Mahangatahui"
        },
        {
            "chapter": 6,
            "verse": 140,
            "text": "Sungguh rugi iaka’koa mambunuh anak- anaknya karana kabodohatn tanpa pangatahuan, man mangharampatn rajaki nang dikaruniaatn Allah ka’iaka’koa mang samata-mata mamuat-muat ka alokatn tahadap Allah, sungguh iaka’koa udah sasat man nana’ nama patunjuk"
        },
        {
            "chapter": 6,
            "verse": 141,
            "text": "Man Ialah nang nyadiatn tanam-tanaman nang marambat mang nana’ marambat, pohotn kurma, tanaman nang ba aneka ragam rasanya, zaitun man delima nang sarupa (bantuk man warnanya) man nana’ sarupa (rasanya). Makatnlah buahnya ke’dah ia babuah man bare’atnlah haknya (zakatnya) ke’ waktu naap aselnya. Tapi amelah ba labih-labihatn. Sasungguhnya Allah nana’ nyuaki urakng- urakng nang balabih-labihan"
        },
        {
            "chapter": 6,
            "verse": 142,
            "text": "Man ka’ antara laok-laok piaraan koa ada nang dijadiatn pa ngangkut beban man ada (uga’) nang nto’ di sambaleh, makatnlah razaki nang di bare’atn Allah ka’ kao. Man amelah kai ngikuti langkah-langkah setan, sasungguhnya setan koa munsuh nang nyata ka’kao"
        },
        {
            "chapter": 6,
            "verse": 143,
            "text": "Ada lapan laok piaraan nang bapasangan (ampat pasang) sapasang domba man sapasang kambing, kataatnlah, “ahe ke’nang ditungkallatn Allah dua nang laki ato dua nang bini ato nang ada dalapm kandingan kadua nang bininya? Tarangkatnlah ka’ aku badasar pangatahuan ke’kao urakng nang banar"
        },
        {
            "chapter": 6,
            "verse": 144,
            "text": "Man dari onta sapasang man dari sapi sapasang. Kataatnlah, “ahe ke’nang ditungkalatn dua nang laki ato nang dua nang bini ato nang ada dalapm kandungan kadua bininya? Ahe ke’kao manjadi saksi ka Allah natapatn nian baginyu sae ke’ nang labih zalim dari pada urakng- urakng nang ngada- ngadaatn ka alokatn tahadap Allah nto’ nya- satatn urakng- urakng tanpa pangatahuan?” sasungguhnya Allah nana’ akan mare’ patunjuk ka’ urakng- urakng nang zalim"
        },
        {
            "chapter": 6,
            "verse": 145,
            "text": "Kataatnlah, “nana’ kudapati di dalapm ahe nang diwahyuatn ka’aku, sasuatu nang diharampatn makatnnya bagi nang mao makatnnya, kacoali dageng laok nang mati (bangke), darah nang ngalir, dageng jalu, karana samua koa kotor ato laok nang nana’ dismbaleh buke atas (dama) Allah. Tapi barang sae tarapaksa buke’ karana mangingintaatn man nana’ malabihi (batas samintara) maka sungguh Tuhannyu Mahapangampon, Mahapanyayang"
        },
        {
            "chapter": 6,
            "verse": 146,
            "text": "Man ke urakng- urakng yahudi, kami haram- patn samua (laok) nang bakuku,327 man kami harampatn ka’ iaka’koa lamak sapi man domba, kacoali nang malakat ka bahunya, ato nang dalapm isi’ parutnya ato nang bacampur mang tulakng. Ampakoalah kami ngukum ia ka;koa karana kadurhakaatnnya, man sungguh kami Mahabanar"
        },
        {
            "chapter": 6,
            "verse": 147,
            "text": "Maka kade’ iaka’koa mandustaatn kao kataatnlah, Tuhannyu mampunyai rahmat nang luas man siksa Nya ka’ urakng- urakng nang badosa man nana’ dapat di ela’atn"
        },
        {
            "chapter": 6,
            "verse": 148,
            "text": "Urakng- urakng musyrik nae bakata, “ kade’ Allah bakahandak, tantu kami nana’ akan mampasakutuatn Nya, ampakoa pula ene’ moyang kami, man kami nana’ akan meng- harapatn ahe pun”, ampakoalah pula urakng- urakng sanape’ iaka’koa ngarasaatn azab kami, kataatnlah (Muhammad), “ahe ke kao mampunyai pangatahuan nang dapat kao kamukaatn ka’kami? nang kao ikuti ingge pasangkaatn balaka, man kao ingge ngira"
        },
        {
            "chapter": 6,
            "verse": 149,
            "text": "Kataatnlah (Muhammad) “alasan nang kuat ingge ka’ Allah. Make kade’ ia menghendaki, niscaya kao samua namu patunjuk"
        },
        {
            "chapter": 6,
            "verse": 150,
            "text": "Kataatnlah (Muhammmad), “icaknglah saksi- saksinyu nang dapat mambuktiatn bahwa’ Allah mangharampatn nian,” kade’ iaka’koa mare’atn kesaksiatn, kai ame (ikut pula) mare’atn kasaksiatn basama iaka’koa. Ame kao ikuti kamao’atn urakng- urakng nang mandustaatn ayat-ayat kami man urakng- urakng nang nana’ baiman ka’ naherat, man iaka’koa mampasakutuatn Tuhan"
        },
        {
            "chapter": 6,
            "verse": 151,
            "text": "Kataatnlah (Muhammad), “Ka’kaiknglah aku bacaatn ahe nang di harampatn Tuhan ka’kao, ame mampasakutuatn Nya mang ahe pun, babuat baik ka’uwe’ apa’, amelah munuh nak-naknyu karana masikin. Kamilah nang mare’ razaki ka’ kao man iaka’koa, amelah kso nysmski’ pabuatatn nang keji, baik nang kateleatn atopun nang disosokatn, amelah kao munuh urakng nang di harampatn Allah kacoali mang alasan nang banar.328 Ampakoalah Dia marantahatn ka’kao agar kao nagarati"
        },
        {
            "chapter": 6,
            "verse": 152,
            "text": "Man amelah kai nyamaki’ harta anak nana’ barapa’, kacoali mang cara nang labih baguna. Sampe ia mancape (Omor) dewasa. Man sampurnaatnlah panakar man panim- bang mang adil, kami nana’ mambebani’ seko’ urakng malaintatn manurut kasanggup- atnnya. Ke’ kao babicara, babicaralah sajujurnya, sakaliputn ia karabat (nyu) man panohilah janji Allah. Ampakoalah Ia marentahatn ka’kao agar kao ingat"
        },
        {
            "chapter": 6,
            "verse": 153,
            "text": "Man sungguh, nianlah maraga ku nang locor. Maka ikutilah! Ame kao ikuti maraga-maraga (nang lain) nang nae mancare beartn’ kao dari maraga Nya. Ampakoalah Ia marentahatn ka’kao agar kao bataqwa"
        },
        {
            "chapter": 6,
            "verse": 154,
            "text": "Kamudian kami udah mare’atn ka’musa kitab (taurat) nto’ nyampurnaatn (nikamat Kami) ka’ urakng nang babuat kabaikatn, nto’ nyalasatn sagala sasuatu man sabage patunjuk man rahmat agar iaka’koa baiman ka’adanya patamuan mang Tuhannya"
        },
        {
            "chapter": 6,
            "verse": 155,
            "text": "Man nian ialah kitab (Al-Quran) nang kami turutntatn mang panoh berkah, ikutilah man bataqwalah agar kao mandapat rahmat"
        },
        {
            "chapter": 6,
            "verse": 156,
            "text": "(kami turuntatn Al-Quran koa) agar kao (nana’) ngataatn “kitab koa ingge dituruntatn ka’ dua golongan sanape’ kami (Yahudi man Nasrani) man sungguh kami nana’ nele’atn ahe nang iaka’koa baca"
        },
        {
            "chapter": 6,
            "verse": 157,
            "text": "Ato agar kao (nana’) ngataatn, “Kade’ kitab koa dituruntatn ka’ kami tantulah kami labih namu patunjuk dari iaka’koa”, sungguh udah atakng ka’kao panjalasatn nang nyata, patunjuk man rahmat dari Tuhannyu, sae ke’ nang labih zalim dari pada urakng nang ngalokki’ ayat-ayatt kami mang azab nang karas, karana iaka’koa pancah bapaling"
        },
        {
            "chapter": 6,
            "verse": 158,
            "text": "Nang iaka’koa nunggu-nunggu ingge lah ka atangan malaekat ka’ iaka’koa ato ka atangan Tuhannyu ato’ sabagian tanda-tanda dari Tuhannyu. Pada ari atakng nya sabagian tanda-tanda Tuhannyu nana’ baguna agi’ iman seko’ urakng pun nang nape’ baiman sanape’ koa, ato (nape’) bausaha babuat kabajikan mang imannya koa. Kataatnlah “Tunggulah! Kami pun nunggu"
        },
        {
            "chapter": 6,
            "verse": 159,
            "text": "Sasungguhnya urakng-urakng nang mamacah balah agamanya man iaka’koa manjadi (tapacah) dalapm golongan-golongan saebet pun buke’ tanggong jawabnyu (Muhammad) atas iaka’koa. Sasungguhnya urusan iaka’koa (tasarah) ka’ Allah. Kamudian Ia mare’ taukatn ka’ iaka’koa ahe nang udah ia ka’koa pabuat"
        },
        {
            "chapter": 6,
            "verse": 160,
            "text": "Barang sae babuat kabaikatn namu balasatn sapuluh kali lipat amalnya. Man barang sae mamuat kajahatatn di balas sa’imbang mang kajahatannya, iaka’koa saebet pun nana’ dirugiatn (dizalimi)"
        },
        {
            "chapter": 6,
            "verse": 161,
            "text": "Kataatnlah (Muhammad), “sasungguhnya Tuhanku udah mare’ku patunjuk ka’maraga nang locor. Agama nang banar, agama Ibrahim nang locor, Ia (Ibrahim) nana’ tamasok urakng- urakng musyrik.”"
        },
        {
            "chapter": 6,
            "verse": 162,
            "text": "Kataatnlah (Muhammad) “sasungguhnya salatku, ibadahku, idupku man matiku inggelah nto’ Allah. Tuhan saluruh alam"
        },
        {
            "chapter": 6,
            "verse": 163,
            "text": "Nana’ ada sakutu bagiNya, man ampakoalah nang di parentahatn ka’aku man aku ialah urakng nang patama-tama basarah diri’ (Muslim)"
        },
        {
            "chapter": 6,
            "verse": 164,
            "text": "Kataatnlah (Muhammad) “ahe ke’ (patut) aku ngango’ tuhan salain Allah, padahal Ialah Tuhan bagi sagala sasuatu, satiap pabuatatn dosa seko’ urakng dirinya sandiri nang batanggong jawab. Man seko’ urakng nana’ akan nguba’ beban dosa urakng lain. Kamudian ka’Tuhannyulah kao kambali. Man akan di bare’tahukatn Nya ka’ kao ahe nang dolo’ kao pasalisihatn"
        },
        {
            "chapter": 6,
            "verse": 165,
            "text": "Man Ialah nang nyadiatn kao sabage khalifah-khalifah ka bumi man Ia ngangkat (derajat) sabagian kao ka’ atas nang lain nto’ ngujinyu atas (karunia) nang di bare’atn Nya ka’ kao, sasungguhnya Tuhannyu miah capat mare’ ukuman man sungguh, Ia Maha pangampon, Maha Panyayang"
        },
        {
            "chapter": 7,
            "verse": 1,
            "text": "Alif l±m m³m ¡ad"
        },
        {
            "chapter": 7,
            "verse": 2,
            "text": "(nianlah) Kitab nang dituruntatn ka’ kao (Muhammad), maka amelah kao sasak dada karananya, supaya kao mare’ paringatatn mang (Kitab) koa sarata manjadi palajaratn ka’ urakng nang baiman"
        },
        {
            "chapter": 7,
            "verse": 3,
            "text": "Ikuti’lah ahe nang dituruntatn ka’ kita’ dari Tuhannyu, man amelah kita’ ngikuti’ salain Ia sabage pamimpin. Saebet ngihan kita’ na’ap palajaran"
        },
        {
            "chapter": 7,
            "verse": 4,
            "text": "sadidah manyak nagari nang udah Kami riboatni’, siksaatn Kami atakng (nimpa’ panduduk)nya ka’ malam ari ato waktu iaka’koa bangadihatn istirahat siakng ari"
        },
        {
            "chapter": 7,
            "verse": 5,
            "text": "Maka katika siksaatn Kami atakng nimpanya ka’koa, kaluhatnnya nana’ lain, ngge bakata, “sabatolnya kami nian urakng- urakng nang zalim”"
        },
        {
            "chapter": 7,
            "verse": 6,
            "text": "Maka pasti tatap Kami tanya’an ka’ umat nang udah namu saru’atn (dari rasul-rasul) man Kami tatap nanya’i’ (uga’) sigana Rasul ka’ koa"
        },
        {
            "chapter": 7,
            "verse": 7,
            "text": "Man pasti Kami baritaatn ka’ iaka’koa mang ilmu (Kami) man Kami nana’ jauh (dari nya ka’ koa)"
        },
        {
            "chapter": 7,
            "verse": 8,
            "text": "Timbangan ka’ ari koa (manjadi ukuran) kabanaratn. Maka barangsae barat timbangan (kabaikatn)nya, iaka’koalah urakng-urakng nang baruntukng"
        },
        {
            "chapter": 7,
            "verse": 9,
            "text": "Man sae ma’an ringan (timbangan kabaikannya), maka iaka’koa koalah urakng nang udah ngarugiatn diri’nya babaro, jukut iaka’koa ngingkari’ ayat-ayat Allah. 7. AL-A‘RĀ"
        },
        {
            "chapter": 7,
            "verse": 10,
            "text": "Man sungguh, Kami udah nampatatn kita’ ka’ dunia man dikoa Kami nyadiaatn (sumber) kaidupatn nto’nyu (tapi) saebet sekali kita’ basukur"
        },
        {
            "chapter": 7,
            "verse": 11,
            "text": "Man sungguh Kami udah majoat kita’, laka’ koa nampa’(tubuh) kita’, lalau Kami matak ka’ sigana mala’ekat. “basujudlah kita’ ka’ Adam”, maka iaka’koa pun sujud kacoali Balis. Ia (balis) nana’ tamasok urakng nang basujud"
        },
        {
            "chapter": 7,
            "verse": 12,
            "text": "Allah Bapirman “Ahe ke’ nang ngalangi’ kao sujud (ka’ Adam) waktu kao Ku suruh?” Balis nyawap, aku labih edo’ dari ia koa, Kita’ majoat aku dari api, sadangkan ia Kita’ majoat dari tanah"
        },
        {
            "chapter": 7,
            "verse": 13,
            "text": "Allah Bapirman “Maka turutnlah kao dari (saruga) jukut kao nana’ Sapatutnya nyom- bongkatn diri’ ka’ dalapmnya. Kaluarlah! Sabatolnya kao tamasok mahluk miah hina"
        },
        {
            "chapter": 7,
            "verse": 14,
            "text": "Balis bakata,” Bare’lah aku pananggohan waktu, sampe’ ari iaka’ koa lumpat di duhaniani agi’”"
        },
        {
            "chapter": 7,
            "verse": 15,
            "text": "(Allah) Bapirman “Batol, kao tamasok nang di bare’ pananggohatn waktu”"
        },
        {
            "chapter": 7,
            "verse": 16,
            "text": "Balis nyawap, karana Kita’ (Allah) udah madah aku sasat, aku pasti ngalangi’iaka’koa (talino) dari maraga Kita’ nang lurus"
        },
        {
            "chapter": 7,
            "verse": 17,
            "text": "Udah koa aku pasti ngatakugi’ iaka’koa dari depan, dari balakang, dari kanan man dari keba’,man kita’ nana’ akan namui’ iaka’koa nang manyak basukur"
        },
        {
            "chapter": 7,
            "verse": 18,
            "text": "(Allah) Bapirman, “kaluarlah kao dari koa (saruga) dalapm kaada’an tahina tabe’man tausir! Sabatolnya sae ma’an ka’ antara ia ka’koa nang ada ngikuti kao, pasti aku insi’ naraka jahannam nang kita’ samua”"
        },
        {
            "chapter": 7,
            "verse": 19,
            "text": "Man (Allah Bapirman), Wahe Adam! Badiapmlah kao man bininyu ka’ saruga koa makatnlah ahe ma’an nang kita’ badua maoi’ dikoa. Tapi amelah kita’ badua nyamaki’ puhutn nang sote’ nian, (kade’ di samaki’) kita’ badua tamasok urakng nang zalim"
        },
        {
            "chapter": 7,
            "verse": 20,
            "text": "Lalu saitan misiki pikiran jahat ka’ iaka’koa, supaya ia badua nele’atn ni auratnyu (nang salama nian) ta tutup, man setan bakata tuhannyu hanya mai’an kao nyamaki puhutn nian, supaya kita’ badua ame manjaji maleikat ato inak dijaji urakng nang kakal ka’ saruga"
        },
        {
            "chapter": 7,
            "verse": 21,
            "text": "Man ia (balis) basumpah ka’ kadu,anya”sabatolnya aku nian batol-batol pamare’ nasehat ka’ kita’ bedua”"
        },
        {
            "chapter": 7,
            "verse": 22,
            "text": "Ia (setan) mujuki’ iaka’koa mang tipu dayanya. Waktu iaka’koa misa’i (buah) kayu koa, katele’antlah dinya ka’koa auratnya maka mulai’lah ia ka’koa nutupi’nya man daukng nang ada ka’ saruga koa. Tuhan nyaru iaka’koa, “Ina’ ke’ Aku udah mai’ani’ nyamaki’ batakng kayu koa, man Aku udah matakatn bahoa’ sabatolnya setan koa muusuh nang nyata ka’kita’ bedua?”"
        },
        {
            "chapter": 7,
            "verse": 23,
            "text": "Ia badua bakata, “oo.. Tuhan kami, kami udah majada’ diri’ kami babaro, kede’ kita’ nana’ ngamponi kami man mare’ rahmat ka’ kami, pastilah kami tamasuk urakng nang rugi”"
        },
        {
            "chapter": 7,
            "verse": 24,
            "text": "(Allah) bapirman “turutnlah kita’! Kita’ nae saling bamusuhatn seko’ man nang lainnya, ka’ dunialah tampat kadiaman man kasanangan kita’ sampe waktu nang udah ditantuatn”"
        },
        {
            "chapter": 7,
            "verse": 25,
            "text": "(Allah) bapirman, “ka’ koalah kita’ idup, man ka’ koalah kita’nae mati, ka’ koa uga’ kita’ nae di duhanian di lumpatatn”"
        },
        {
            "chapter": 7,
            "verse": 26,
            "text": "Wahe’ anak ucu’ Adam! Sabatolnya kami udah nyadiaatn pakaian nto’ nutupi’ auratnyu man pariasan nto’nyu, tapi pakaian taqwa, ngkoalah nang labih edo’. Ampakoalah sabagian tanda-tanda kakuasaan Allah, mudah-mudahan iaka’koa ingat"
        },
        {
            "chapter": 7,
            "verse": 27,
            "text": "Wahe anak ucu’ Adam! Ame sampe kita’ kana tipu di setan ampahe ia(setan) udah ngaluaratn da’uwe’ apaknyu dari saruga,nang ngalodosatni pakeanya badua supaya katele’atn aurat kaduanya. Sabatolnya ia(setan) manda’ pangikutnya bisa nele’ kita’ dari tampat nang kita nana’ bisa nele’ ia ka’koa. Sabatolnya kami udah majoat setan-setan ka’koa pamimpin nto’ urakng-urakng nang nana’ baiman"
        },
        {
            "chapter": 7,
            "verse": 28,
            "text": "Man kade’ iaka’koa ngalakuatn pabuatatn jahat, iaka’koa bakata, “kami namui’ da’ ne’ moyang kami babuat nang ampaikng, man Allah nyuruh kami ngarajaatnnya”. Kataatnlah, “sabatolnya Allah nana’ paranah nyuruh babuat jahat 329. Ngahe kita’ babangomongan micaraatn tantang Allah ahe nang nana’ kita’ tau’atn?”"
        },
        {
            "chapter": 7,
            "verse": 29,
            "text": "Kataatnlah, “Tuhanku nyuruhku balaku adil, hadapatnlah muhanyu (ka’ Allah) kade’ kao sholat, man sambahlah ia sarata ngiklasatn ibadah samata-mata nggan ka’ ia. Kita’ samua pasti dipulakngkan ka’ ia ampahe awalnya kita’ dipajoat"
        },
        {
            "chapter": 7,
            "verse": 30,
            "text": "Sabagiatn dibare’-Nya patunjuk man sabagiatn agi sapantasnya manjadi sasat. Iaka’koa nyadiatn setan-setan koa sabage pelindung selain Allah. Ia ka’koa ngira bahoa’ iaka’koa namu patunjuk"
        },
        {
            "chapter": 7,
            "verse": 31,
            "text": "Wahe’ anak ucu’ Adam! Pakelah pakean kita’ nang gagas satiap tama’ ka’ masjid, makatn man nyocoklah. Tapi ame balabihatn, sabatolnya Allah nana’ suka ka’ urakng nang suka balabih-labihatn"
        },
        {
            "chapter": 7,
            "verse": 32,
            "text": "kataatnlah (muhammad) “sae ke’ nang ngarampatn pariasan dari Allah nang udah Ia nyadiaatn nto’ hamba-hamba-Nya man rajaki nang baik-baik? Kataatnlah, ” samua koa nto’ urakng-urakng nang baiman nang idup ke’ dunia. Man kusus (nto’ ia ka’koa ihan) nae ari kiamat 330. Ampakoalah Kami nyalastn kami nyalastn ayat-ayat koa nto’urakng-urakng nang nau’an"
        },
        {
            "chapter": 7,
            "verse": 33,
            "text": "kataatnlah(muhammad)” Tuhanku ngge ngaharampatn pabuatan jahat nang ketele’atn man nang nana’ ketele’atn. Pabuatatn dosa,pabuatan zolim nana’ baalasan nang batol,man (ngaharampatn) ame sampe kita’ masakutuatn Allah man sigana jukut ahepun, sadangkan ia nana’ nuruntatn alas an nto’koa,sarata uga’ (ngaharampatn)ame sampe kita’ ngomong tantang allah ahe nang nana’ kita’ tautant.”"
        },
        {
            "chapter": 7,
            "verse": 34,
            "text": "Man satiap umat ada batas kamatiatnnya. Kade’dah waktu ajalnya atakng, iaka’koa nana’ bisa minta’ ditunda’ ato dipacapat waktunya wlopun sabantar"
        },
        {
            "chapter": 7,
            "verse": 35,
            "text": "Wahe anak ucu’ Adam! Kade’ atakng ka’ kita’ rasul-rasul dari kalangannya babaro ihan nang nyaritaatn ayat-ayatku ka’ kita’. Maka sae ma’an nang bartaqwa man ngarajatn kabaikan, maka nana’ ada rasa gali’ ka’ ia ka’koa man nana’, uga’ ia ka’koa basadih ati. AAA"
        },
        {
            "chapter": 7,
            "verse": 36,
            "text": "Tapi urakng nang nana’ pucaya’ ka’ ayat- ayat Kami, man nyombongkatn diri’nya ka’ia(Alquran),ia ka’koalah panguni naraka, iaka’koa kakal ka’ dalapmnya"
        },
        {
            "chapter": 7,
            "verse": 37,
            "text": "Sae ke’ nang labih zolim daripada urakng nang kajuh majoat alok ka’ Allah ato nang nana’ pucaya’ ka’ ayat-ayat-Nya? Iap namu bagiatn nang udah dinantuatn ka’ dalapm kitab sampe atakng sigana utusan (mala’ekat) Kami ka’ iaka’koa nto’ mabut nyawanya, iaka’koa (sigana mala’ekat) bakata, “mae ke’ sambahatn nang biasa kita’ sambahi salain Allah?” ia ka’koa (urakng musyrik) nyawap, “samuanya udah langit dari kami, ” man ia ka’koa mare’ kasaksiatn diri’nya babaro bahoa’ iaka’koa urakng-urakng nang kapir"
        },
        {
            "chapter": 7,
            "verse": 38,
            "text": "Allah bapirman, “tama’lah kita’ ka’ dalapm api naraka barage manda’ golongan Jin man talino nang labih dolo’ dari kita’, satiap kali umat-umat tama’, ia ngalaknati saodaranya, sahingga kade’ iaka’koa udah tama’ samua, bakatalah urakng nang tama’ paling dudi ka’ urakng nang tama’ labih dolo’, “ooo tuhan kami’, iaka’koa udah nyasatan kami, atangka- tnlah siksaatn api naraka nang balipat ganda ka’ iaka’koa”. Allah bapirman “ Masing- masing namu siksaatn nang balipat ganda, tapi kita’ nana’ nau’an"
        },
        {
            "chapter": 7,
            "verse": 39,
            "text": "Man urakng nang labih dolo’ (tama’) bakata ka’ urakng nang tama’ dudi, “kita’ nana’ ada bakalabihatn saebetpun dari kami, maka rasai’lah siksaatn koa sabab pabuatatn nang udah kita’ kerajaatni"
        },
        {
            "chapter": 7,
            "verse": 40,
            "text": "Sabatolnya urakng-urakng nang nana’ puca- ya’ ka’ ayat-ayat kami, man nyombong-katn diri’nya ka’ ayat koa, nana’ akan dibu-ka’atn pintu-pintu langit nto’nya iaka’koa. 331 Man iaka’koa nana’ akan tama’ ka’ saruga sanape’ onta tama’ ka’ dalapm lubakng jarupm. 332 Ampa koalah Kami mare’ balasatn ka’ urakng-urakng nang babuat jahat"
        },
        {
            "chapter": 7,
            "verse": 41,
            "text": "Nto’ iaka’koa tikar tidur dari api naraka, man ka’ atas iaka’koa ada kubu’ (api naraka). Ampa koalah kami mare’ pambalasatn ka’ urakng-urakng nang jalim"
        },
        {
            "chapter": 7,
            "verse": 42,
            "text": "Man urakng-urakng nang baiman man babuat baik, Kami nana’ akan nyusahi’ saurakngpun malaintatn manurut kasanggupatnnya. Ia ka’ koalah ngampu’ saruga; iaka’koa kakal ka’ dalapmnya"
        },
        {
            "chapter": 7,
            "verse": 43,
            "text": "Man Kami mabut rasa dandam nang ada ka’ dalapm dadanya ka’koa, ka’ babahnya ngalir sunge-sunge. Iaka’koa bakata, “Sagala puji nto’ Allah nang udah nojokatn kami ka’ saruga nian. Kami nana’ akan namu patunjuk kade’ nana’ Allah nojokatnya ka’ kami. Sabatolnya Rasul-rasul Tuhan kami udah atakng ngincakngi kabanaratn”. Di padahatn ka’ iaka’koa”, Ngkoalah saruga nang udah diwarisatn ka’ kita’. Jukut karanaKarana ahe nang udah kita’ karajaatni’ de’e"
        },
        {
            "chapter": 7,
            "verse": 44,
            "text": "Man urakng nang ada ka’ saruga ngampaki’ urakng nang ada ka’ dalapm naraka,”Sidi batol, kami dah namu ahe nang Tuhan nyanjiatn ka’ kami koa’ batol. Ahe ke’ kita’ udah namu ahe di janjiatn Tuhan ka’ kita’koa ia batol?” Ia ka’koa nyahut”Sidi batol ihan”. Laka’koa nang bapadah (mala’ ekat) ngumumpatn ka’ antara nyaka’ koa’,” laknat Allah nto’ urakng-urakng nang jalim”"
        },
        {
            "chapter": 7,
            "verse": 45,
            "text": "(yakoa) urakng-urakng nang ngalang- ngalangi’ (urakng lain) dari maraga Allah nang mao’ meloa’atnia’nya. Iaka’koalah nang ngingkari’ kaidupatn naherat"
        },
        {
            "chapter": 7,
            "verse": 46,
            "text": "Man antara kaduanya (panguni saruga man panguni naraka) ada batas man ka’ atas a’raf (tampat nang tinggi’) ada urakng- urakng nang babakanali’ , masing-masing mang tandanya. Iaka’koa nyimpadoi’ panguni saruga, “salamun alaikum” (salam sajahtera nto’ kita’). Iaka’koa nape’ bisa tama’, tapi iaka’koa malatn capat (tama’a’)"
        },
        {
            "chapter": 7,
            "verse": 47,
            "text": "Man kade’ panele’atn nya ka’koa di tele’atn ka’ arah panguni naraka, iaka’koa bakata, “oo Tuhan kami, amelah Kita’ nampatatn kami sirage mang urakng nang jalim ka’koa"
        },
        {
            "chapter": 7,
            "verse": 48,
            "text": "Man urakng-urakng ka’atas a’raf (tampat nang tinggi’) nyaru’ urakng-urakng nang nya ka’koa kanali man tanda-tanda sarata bakata, “Harta nang kita’ kumpuratni’ man ahe nang kita’ sombongkatn, (tanyata) nana’ ada mampa’atnya nto’kita’”"
        },
        {
            "chapter": 7,
            "verse": 49,
            "text": "Ngkoake’ urakng-urakng nang kita’ udah basumpah, bahoa’ iaka’koa nana’ akan namu rahmat Allah? (Allah bapirman), “Batama’anlah kita’ ka’ dalapm saruga! Nana’ ada rasa gali’ ka’ kita’ man nana’ uga’ kita basadih ati”"
        },
        {
            "chapter": 7,
            "verse": 50,
            "text": "Sigana penguni naraka nyaru’i sagana pang- uni saruga, “Tontongkatnlah (saebet) ai’ ka’ kami ato ahe ma’an rajaki nang udah dibare’ atn Allah ka’ kita’,”. iaka’koa bajawab, “Sungguh Allah udah gaharampatn kadunya nto’ urakng-urakng kapir”"
        },
        {
            "chapter": 7,
            "verse": 51,
            "text": "(Nyakoa) urakng-urakng nang majoat agamanya sabage pamainan man gae’atn, man iaka’koa udah tatipu di kaidupatn dunia. Maka ari nian (kiamat) Kami ngalupaatn iaka’koa ampahe uga’ iaka’koa de’e ngalupaatn patamuan ari nian, man uga’nya iaka’koa ngingkari’ ayat-ayat Kami"
        },
        {
            "chapter": 7,
            "verse": 52,
            "text": "Sungguh, Kami udah ngatangkatn kitab (al- Quran) ka’ iaka’koa, Nang Kami jalasatn atas dasar pangatauan, sabage petunjuk man rahmad nto’ bagi urakng-urakng nang baiman"
        },
        {
            "chapter": 7,
            "verse": 53,
            "text": "Nana’ ke’ iaka’koa nggan nunggu-nunggu bukti kabanaratn (al-Quran) koa. Ka’ ari bukti kabanaratn koa atakng, urakng-urakng nang de’enya bai narima’nya bakata, “Sungguh rosul-rosul Tuhan kami udah atakng ngicakng kabanaratn. Maka ada ke’ pamare’ syafâ’ah nto’ kami nang mao’ mare’atna’ patolongan ka’ kami ato supaya kami dipulangkatn (ka’ dunia) sahingga kami mao barmala’ nana’ ampahe pabuatatn nang paranah kami lakuatn de’e?” Iaka’koa sabatolnya udah ngarugiatn diri’nya babaro man ahe’ nang iaka’koa ada-adaatn de’e udah ilang lanyap darinya ka’koa"
        },
        {
            "chapter": 7,
            "verse": 54,
            "text": "Sungguh Tuhannyu (koa) Allah nang majoat langit man tanah ai’ salama anam ari, lalu Ia badiapm ka’ atas arsy. 333 Ia nutup malam mang si akug nang nuna’annya miah capat. (ia majoat) mata’ari, bulatn man bintang- bintang tunduk ka’ parentah-Nya. Ingatlah! Sigana pajoatatn man urusan manjadi hak- Nya. Maha cuci barasih Allah, Tuhan saluruh alam"
        },
        {
            "chapter": 7,
            "verse": 55,
            "text": "Bapamanglah ka’ tuhan kita’ barandah ati man kata nang lamut. Sungguh,Ia nana’ nyukai’ urakug-urakug nang labih nana’ baradat"
        },
        {
            "chapter": 7,
            "verse": 56,
            "text": "Man amelah kita’ manjoat karusakatn ka’ dunia salaka’ ia dipajoat edo’-edo’. Bapanglah ka’ Ia mang rasa gali’ man baarap. Sabatolnya rahmat Allah miah samak ka’ urakng nang babuat kabaikatn"
        },
        {
            "chapter": 7,
            "verse": 57,
            "text": "Ia-Lah nang nyiupatn nyaru sabage pangincakng kabar repo nyintolo’i kaatangan rahmad-Nya (ujatn), sahingga ke’dah nyaru koa ngincakug rahu’ nang kalo’omp, kami’ irikng ka’ binua nang tandus, lalu Kami’ turuntatn ujatn ka’ dikoa. Laka’koa Kami idupatni’ man ujatn koa sigana macam buah- buahatn. Ampanlah Kami ngidupatn urakng nang udah mati, mudah-mudahan kita’ na’ap nya nto’ Palajaran"
        },
        {
            "chapter": 7,
            "verse": 58,
            "text": "Man tanah nang edo’, tanamannya tumuh subur man ijin Tuhan; Man tanah nang buruk, tanaman-tanamannya tumuh marepa. Ampakoalah kami nyalasatn baulang-ulang tanda-tanda (kakuasa’an Kami) nto’ urakng- urakng nang basuukur"
        },
        {
            "chapter": 7,
            "verse": 59,
            "text": "Sungguh, Kami batol-batol udah ngutus Nuh ka’ kaumnya, lalu ia bakata, “Wahe kaumku! Sambahlah Allah nana’ ada Tuhan (nang di sambah) nto’ kita’ salain Ia, sabatolnya aku gali’ kita’ nae kana timpa’ siksa ka’ ari nang dahsat (kiamat)”"
        },
        {
            "chapter": 7,
            "verse": 60,
            "text": "Pamuka-pamuka kaumnya bakata, “Sabatolnya manurut panele’atn kami kao batol-batol dalapmkasasatatn nang miah nyata”"
        },
        {
            "chapter": 7,
            "verse": 61,
            "text": "Ia (Nuh) nyawap,”Wahai kaumku! Aku nana’ sasat; tapi aku nian saurakug rasul dari Tuhan saluruh alam"
        },
        {
            "chapter": 7,
            "verse": 62,
            "text": "Aku nyampeatn ka’ kita’ amanat Tuhanku, mare’ nasehat ka’ kita’, man aku nau’an dari Allah ahe nang nana’ kita’ tau’atni’"
        },
        {
            "chapter": 7,
            "verse": 63,
            "text": "Man heran ke’ kita’ bahoa’ paringatatn nang atakng dari Tuhan kita’ malalui’ saurakng laki-laki dari kalangan kita’ babaro, nto’ mare’ paringatatn ka’ kita’ man supaya kita’ bataqwa, sahingga kita’ namu rahmat"
        },
        {
            "chapter": 7,
            "verse": 64,
            "text": "Maka iaka’koa madah Nuh pangalok. Lalu Kami Salamatatn ia man urakng- urakng nang ampus mania ka’ dalapm kapal. Kami tingalampatn urakng-urakng nang nana’ pucaya ka’ ayat-ayat Kami. Sabatolnya ia ka’koa sidi kaum nang buta (mata atinya)”"
        },
        {
            "chapter": 7,
            "verse": 65,
            "text": "Man ka’ kaum ‘Aad (Kami utus) Hud, kamarkapala nyaka’koa. Ia bakata,”Wahe kaumku! Sambahlah Allah! Nana’ ada Tuhan nang edo’ disembah di kita’ selain ia (Allah). Maka ngahe kita’ sidi ba’i bataqwa"
        },
        {
            "chapter": 7,
            "verse": 66,
            "text": "Pamuka-pamuka urakng-urakng nang kapir dari kaumnya bakata, “Sabatolnya manurut panele’atn kami kao batol-batol nana’ waras man kami kira kao tamasok urakng-urakng nang miah pangalok”"
        },
        {
            "chapter": 7,
            "verse": 67,
            "text": "Ia (Hud) nyawap, “Wahe kaumku, bu aku nana’ waras, tapi aku nian saurak Rasul dari Tuhan seluruh alam"
        },
        {
            "chapter": 7,
            "verse": 68,
            "text": "Aku nyampeatn ka’ kita’ amanat Tuh man pamare’ nasehat nang di pucay kita’"
        },
        {
            "chapter": 7,
            "verse": 69,
            "text": "Man heran ke’ kita’ bahoa’ ada parin nang atakng dari Tuhannyu malalui s laki-laki dari kalangan kita’ babaro n mare’ paringatatn ka’ kita’? Ingatlah nyadiatn kita’ kholifah-kholifah salak Nuh, man Ia ngalabihatn kita’ dalapm kakuatan tubuh man panampilatn. M ingatlah ka’ nikmat-nikmat Allah sup kita’ baruntukng"
        },
        {
            "chapter": 7,
            "verse": 70,
            "text": "Iaka’koa bakata, “Ahe ke’ kaatangan kami, supaya kami nggan nyambah ihan man ningalatn ahe nang biasa disambahlah di da’ne’ moyang kami dahoya? Maka buktianlah ancamann kami, kode’ kao urakng nang batol!”"
        },
        {
            "chapter": 7,
            "verse": 71,
            "text": "Ia (Hud) nyawap, “Sungguh kabanci kaberaatn dari Tuhan tatap tajadi ka’ kita’ ahe ke’ mao’ babaulekatna’ ma tantang dama-dama bahala nang kita manda’ ne’ moyang kita’ pajoati’, pa Allah nana’ nuruntatn katarangan nto Kade’ ampakoa, tunggulah! Sabatoln pun barage man kita’ sama-sama nu"
        },
        {
            "chapter": 7,
            "verse": 72,
            "text": "Maka Kami salamatatn ia (Hud) man urakng-urakng nang baragenya mang rahmad Kami, man Kami riboatni’ sa ka’ akar-akarnya urakng-urakng nang madah alok ayat-ayat kami’. Ia ka’ko boke’lah urakng-urakng nang baiman"
        },
        {
            "chapter": 7,
            "verse": 73,
            "text": "Man ka’ kaum Tsamut (Kami utus) kamarkapala nyaaka’koa Shaleh. Ia b “wahe kaumku! Sambahlah Allah! N ada Tuhan nang edo’ kita’ sambah sa Sabatolnya udah atakng ka’ kita’ buk nyata dari Tuhan kita’, Nian (seko’) bini dari Allah sabage tanda nto’ kita ka’atilah ia makatn ka’ tanah ai’ Alla Amelah dipajada’i, nae akibatnya kit namu siksaatn nang miah padih”"
        },
        {
            "chapter": 7,
            "verse": 74,
            "text": "Man ingatlah waktu Ia nyajiatn kita’ kholifah-kholifah salaka’ kaum Ad man nampatatn kita’ ka’ tanah ai’, ka’ tampat nang rata kita’ pajoati’ istana-istana man ka’ bukit-bukit kita’ pahati’ manjaji rumah- rumah. Maka ingatlah nikmat-nikmat Allah man amelah kita’ manjawat karusakatn ka’ ai’ tanah"
        },
        {
            "chapter": 7,
            "verse": 75,
            "text": "Pamuka-pamuka nang nyombongkatn diri’nya bakata, “ka’ uakng-urakng nang dianggap lamah, nyakoa urakng-urakng nang udah baiman ka’ antara kaum nya,” Nau’an ke’ kita’ bahoa’ Shaleh koa saurakug Rasul dari Tuhannya? Ia ka’koa nyawap, “Sabatolnya kami pucaya’ ka’ ahe nang nya sampeatn”"
        },
        {
            "chapter": 7,
            "verse": 76,
            "text": "Urakng-urakng nang nyombongkatn diri’nya bakata, “Sabatolnya kami ngingkari’ ahe nang kita’ pucaya’i’ ”"
        },
        {
            "chapter": 7,
            "verse": 77,
            "text": "Udah koanya nyambaleh onta bini koa man basikap angkuh ka’ parentah Tuhannya, iaka’koa bakata, “Wahe shaleh! Buktiatn ancamannyu ka’ kami, kade’ kao batol saurakug Rasul”"
        },
        {
            "chapter": 7,
            "verse": 78,
            "text": "Lalu ataknglah gempa nimpa’i’ iaka’koa, man iaka’koapun mati bagalimpangan ka’ dalapm rumahnya nang dah acur tinggal raba’"
        },
        {
            "chapter": 7,
            "verse": 79,
            "text": "Laka’koa ia (shaleh) ampus ningalatn nyaka’koa palis bakata, “Wahe kaumku! Sungguh aku udah nyampeatn amanat Tuhanku ka’ kita’ man aku udah manasihati’ kita’. Tapi kita’ nana’ suka ka’ urakng-urakng nang mare’ nasehat"
        },
        {
            "chapter": 7,
            "verse": 80,
            "text": "Man (Kami uga’ udah ngutus) Lut, waktu ia bakata ka’ kaumnya, “Ngahe kita’ ngalakuatn pabuatatn na’sanonoh nang gi’ gana’ paranah seko’ pun urakng ngalakuatnya sanape’ kita’ (ka’ dunia nian)”"
        },
        {
            "chapter": 7,
            "verse": 81,
            "text": "Sungguh kita’ udah ngalampiasatn syahwat kita’ ka’ sabaya kita’ nang laki buke’ ka’ nang bini, kita’ nian batol-batol kaum nang labih nana’ baradat"
        },
        {
            "chapter": 7,
            "verse": 82,
            "text": "Man jawapatn kaumnya nana’ lain nggan bakata, “Ansar dari iaka’koa (Lut manda’ pangikutnya) dari nagari kita’ nian, iaka’koa urakng nang nganggap diri’nya edo’ baraseh”"
        },
        {
            "chapter": 7,
            "verse": 83,
            "text": "Laka’koK kami samalatatn ia man pangikutnya, kacoali bininya, ia (bininya) tamasok urakng-urakng nang di masar"
        },
        {
            "chapter": 7,
            "verse": 84,
            "text": "Man Kami ujatni’ iaka’koa man ujatn (batu) Maka tele’lah ampahe ahernya urakng nang majoat dosa ka’koa"
        },
        {
            "chapter": 7,
            "verse": 85,
            "text": "Man ka’ panduduk Madyan, Kami (ngutus) Syu’aib, kamarkapala nyaka’koa babaro. Ia bakata, “Wahe kaumku! Sambahlah Allah, nana’ ada Tuhan (nang edo’ kita’ sambah) salain Ia, sabatolnya udah atakng bukti nang nyata dari Tuhannyu. Sampuranaatnlah takaran man timbangan, man amelah kita’ ngarugiatn dangan saebet pun, amelah kita’ babuat karusakatn ka’ tanah ai’ laka’ ia di pamuat edo’ Nang koalah nang paling edo’ kade’ kita’ urakng baiman"
        },
        {
            "chapter": 7,
            "verse": 86,
            "text": "Man amelah kita’ duduk ka’ tea’ maraga nto’ magarikugi man ngalang-ngalangi’ urakng-urakng nang baiman ka’ jalatn Allah man malatn melokatnia’nya. Ingatlah kita’ waktu de’enya sabebet. Lalu Allah manyakatn jumbalah kita’man paratiatnlah ampahe ahernya urakng-urakng nang majoat karusakatn"
        },
        {
            "chapter": 7,
            "verse": 87,
            "text": "Kade’ ada sagolongan ka’ ntara kita’ nang baiman ka’ (ajaratn) nang aku diutus nyampeatnnya, man ada (uga’) sagolongan nang nana’ baiman, maka basabarlah sampe Allah natapatn kaputusatn ka’ antara diri’. Ia-Lah hakim nang paling edo’"
        }
    ]
}
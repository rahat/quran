{
    "juzs": [
        {
            "chapter": 46,
            "verse": 1,
            "text": "Hā M³m"
        },
        {
            "chapter": 46,
            "verse": 2,
            "text": "Kitab nian dituruntatn dari Allah nang maha pakasa, maha bijaksana"
        },
        {
            "chapter": 46,
            "verse": 3,
            "text": "Kami nana’ nyiptaatn langit man bumi man ahe nang ada ka’ antara kaduanya malaintatn nang (tujuh) nang banar man dalapm waktu nang di tantuatn, namun urakng-urakng nang kafir bapaliing dari paringatatn nang dibare’atn ka’ iaka’koa"
        },
        {
            "chapter": 46,
            "verse": 4,
            "text": "Kataatnlah (Muhammad), “tarangkatnlah (ka’ aku) tantang ahe nang kao sambah salain Allah, tele’atnlah ka’ aku ahe nang udah iaka’koa ciptaatn dari bumi, nto’ ada ke’ ikut sarata iaka’koa dalapm (dalapm panciptaatn langit ) incaknglah ka’ aku kitab nang sanape’ (Al-Quran) nian ato’ paniggalatn dari p angatahuatn (urakng- urakng de’e). kade’ kita’ urakng-urakng nang banar”"
        },
        {
            "chapter": 46,
            "verse": 5,
            "text": "Man sae ke’ nang labih sasat dari pada urakng-urakng nang manyambah salain Allah. (sasambahatn) nang nana’ dapat ngabulatn (do’a) nya sampe’ ka’ ari kiamat, man iaka’koa lale dari (mamparatiatn) do’a iaka’koa"
        },
        {
            "chapter": 46,
            "verse": 6,
            "text": "Man kade’ talino dikumpulatn (pada ari kiamat). Sasambahatn koa manjaji munsuh iaka’koa. Man ngingkari’ pamujaatn- pamujaatn nang iaka’koa lakuatn ka’ ia"
        },
        {
            "chapter": 46,
            "verse": 7,
            "text": "Man kade’ iaka’koa dibacaatn ayat-ayat kami nang jalas, urakng-urakng nang kafir bakata, katika kabanaratn koa atatng ka’ iaka’koa, “nian ialah seher nang nyata”"
        },
        {
            "chapter": 46,
            "verse": 8,
            "text": "Bahkan iaka’koa bakata, “ia, (Muhammad) udah ngada-ngadaatn nya (Al-Quran),” kataatnlah, kade’ aku ngada-ngadaatnnya, maka kita’ nana’ kuasa saebetpun ngindaratn aku dari (azab) Allah, ia labih nau’an ahe nang kita’ kataatn tantang Al- Quran koa, cukuplah ia manjadi saksi antara aku man kita’. Ia maha pangampon, maha panyayang"
        },
        {
            "chapter": 46,
            "verse": 9,
            "text": "Kataatnlah (Muhammad), “aku buke’lah Rasul nang patama ka’ antara rasul-rasul, man aku nana’ nau’an ahe nang akan dipamuat tahadapku man tahadap kita’, aku nggelah mangikuti ahe nang diwahyuatn ka’ aku, man aku inggelah pambare’ paringatatn nang jalasa”"
        },
        {
            "chapter": 46,
            "verse": 10,
            "text": "Kataatnlah, “mpahe pandapat kita’ kade’ sabanarnya (Al-Quran) nian atakng dari Allah, man kao nang ngingkari’nya. Padahal ada saurakng saksi dari Bani Israil801nang ngako’ (kabanaratn) nang sarupa mang (nang disabut dalapm) Al-Quran lalu ia baiman: kita’ nyombokngkatn diri’ sungguh Allah nana’ mare’ patunjuk ka’ urakng- urakng nang jalim”"
        },
        {
            "chapter": 46,
            "verse": 11,
            "text": "Man urakng-urakng nang kafir bakata ka’ urakng-urakng nang baiman, “sakiranya Al- Quran koa sasuatu nang baik, tantu iaka’koa nana’ pantas nolo’i’ kami (baiman) ka’ ia”.802 Tapi karana iaka’koa nana’ namu patunjuk mang ia, maka ia iaka’koa akan bakata, “nian ialah alok nang lama”"
        },
        {
            "chapter": 46,
            "verse": 12,
            "text": "Man sanape’ (Al-Quran), koa udah ada kitab Musa sabage patunjuk man rahmat, man Al-Quran nian ialah kitab nang ngabanaratnnya dalapm bahasa arab nto’ mare’ paringatatn ka’ urakng-urakng nang jalim man mare’ kabar repo ka’ urakng- urakng nang babuat baik"
        },
        {
            "chapter": 46,
            "verse": 13,
            "text": "Sasungguhnya urakng-urakng nang bakata, “Tuhan kami ialah Allah,” laka’ koa iaka’koa tatap istiqamah,803 nana’ ada rasa koater ka’ iaka’koa, man ia nana’ (uga) basadih ati"
        },
        {
            "chapter": 46,
            "verse": 14,
            "text": "Iaka’koa para panghuni saruga, kakal ka’ dalapmnya. Sabage’ balasatn atas ahe nang udah iaka’koa karajaatn"
        },
        {
            "chapter": 46,
            "verse": 15,
            "text": "Man kami parentahatn ka’ talino agar babuat baik ka’ kadua urakng tuhanya, uwe’nya udah mabuntingangannya mang susah payah, man maranakkatnnya mang susah paya (uga’). Masa mabuntingannya sampe ngoannya salama talu puluh bulatn, sahingga kade’ ia (anak koa) udah aya’ man omor mancape’ ampat puluh tahutn, ia bado’a, “Oh Tuhanku, bare’lah aku patunjuk agar aku dapat nyukuri’ nikmat kita’ nang udah kita’ limpahatn ka’ aku man ka’ kadua urakng tuhaku, man agar aku dapat babauat kabakade’tn nang kita’ ridha’i’, man bare’lah aku kabaikatn nang akan mangalir sampe’ ka anak ucu’ku. Sungguh, akubatobat ka’ kita’ man sungguh, aku tamasok urakng muslim”"
        },
        {
            "chapter": 46,
            "verse": 16,
            "text": "Iaka’koalah urakng-urakng nangkami tarima amal baiknya nang udah iaka’koa karajaatn, man (urakng-urakng) nang kami maafpatn kasalahatn-kasalahatnnya, (iaka’koa akan manjadi panghuni-panghuni saruga, koa janji nang banar nang udah di janjiatn ka’ iaka’koa)"
        },
        {
            "chapter": 46,
            "verse": 17,
            "text": "Man urakng nang bakata ka’ kadua urakng tuhanya, “Ah”804 ahe ke’ kao badua mamparingatatn ka’ aku bahwa’ aku akan dibangkitatn, padahal sangahe umat sanape’ ku udah balalu? Lalu kadua urakng tuhanya koa mamohon patolongan ka’ Allah (saraya bakata), “calaka kao, baimanlah! Sungguh janji Allah koa banar”. Lalu ia (anak koa) bakata, “Nian inggelah gesah urakng-urakng dee”"
        },
        {
            "chapter": 46,
            "verse": 18,
            "text": "Iaka’koa urakng-urakng nang udah pasti takana katatapatn (azab) basama umat-umat dee sanape’ ia iaka’koa. Dari (golongan) Jin man talino. Ia iaka’koa ialah urakng-urakng nang rugi"
        },
        {
            "chapter": 46,
            "verse": 19,
            "text": "Man satiap urakng namu tingkatatn sasue man ahe nang udah iaiaka’koa karajaatn, man agar Allah mancukupatn balasatn pabuatatn ia iaka’koa. Man ia iaka’koa nana’ dirugiatn"
        },
        {
            "chapter": 46,
            "verse": 20,
            "text": "Man (ingatlah) ka’ ari (katika) urakng- urakng kapir diadapatn ka’ naraka (saraya dikataatn ka’ iaka’koa), “kita’ udah ngabisatn (rajaki) nangbaik nto’ kaidupatn dunia kita’, man kita’ udah basanang-sanang (manikmati’)nya, maka pada ari nian kita’ dibalas mang ajab nang hina, man karana kita’ udah nyombongkatn diri’ ka’ muha dunia tanpa hak man karana kita’ udah fasik"
        },
        {
            "chapter": 46,
            "verse": 21,
            "text": "Man ingatlah (Hud) kamar kapala kaum Ad, iakoa katika ia ngingatatn kaumnya tantang bukit-bukit paser, man sasungguhnya udah balalau sangahe urakng pamare’ paringatatn sanape’nya man saudahnya (mang bakata), “amelah kita’ nyambah salain Allah, aku sungguh koater nae kita’ ditimpa’ ajab ka’ ari nang aya’”"
        },
        {
            "chapter": 46,
            "verse": 22,
            "text": "Iaka’koa manjawab, “ahe ke’ koa atakng ka’ kami nto’ mamalingkatn kami dari (manyambah) Tuhan-tuhan kami? Maka atangkatnlah ka’ kami siksa nang udah kao ancaman ka’ kami, kade’ kao tamasok urakng nang banar”"
        },
        {
            "chapter": 46,
            "verse": 23,
            "text": "Ia (hud) bakata, “sasungguhnya ilmu (tantang koa) ingge ka’ Allah, man aku (ingge) manyampeatn ka’ kita’ ahe nang di wahyuatn ka’ aku, tapi aku nele’ kita’ ialah kaum nang balaku bodoh”"
        },
        {
            "chapter": 46,
            "verse": 24,
            "text": "Maka katika iaka’koa nele’ azab koa barupa rahu’ (awan) nang manuju ka’ abah- abah iaka’koa, ia bakata, “nianlah rahu’ (awan) nang akan manuruntatn ujatn ka’ diri’! (buke’) tapi koalah azab nang kita’ minta agar di capatatn atakngnya, (iakoa) angin nang mangandung azab nang padih”"
        },
        {
            "chapter": 46,
            "verse": 25,
            "text": "Nang ngancuratn sagala sasoatu mang parentah tuhannya, sahingga ia iaka’koa (kaum Ad) manjadi nana’ katele’atn agi’ (ka’ bumi) kacoali ingge (bakas-bakas) tampat badiapm ia iaka’koa. Ampakoalah kami mare’ balasatn ka’ kaum nang badosa"
        },
        {
            "chapter": 46,
            "verse": 26,
            "text": "Man sungguh, kami udah manangguhatn kadudukatn iaka’koa (mang kamakmuratn kakuatatn) nang nape’ paranah kamibare’atn ka’ iaka’koa pandangaratn, panele’atn, man ati. Tapi pandangaratn, panele’atn man ati iaka’koa nana’ baguna saebetpun bagi ia iaka’koa, karana iaka’koa (salalu) mangingkari’ ayat-ayat Allah. Man (ancaman) azab nang dee iaka’koa paolo’- olo’atn udah ngipong iaka’koa"
        },
        {
            "chapter": 46,
            "verse": 27,
            "text": "Man sungguh, udah kami binasaatn nagari- nagari ka’ sakitar kita’, man uga’ udah kami jalasatn baulang-ulang tanda-tanda (kaayaa’atn kami), agar iaka’koa malaking (batobat)"
        },
        {
            "chapter": 46,
            "verse": 28,
            "text": "Maka ngahe (bahala-bahala man tuhan- tuhan) nang iaka’koa sambah salain Allah nto’ nyamakkatn diri (ka’ ia) nana’ dapat nolong iaka’koa? bahkan tuhan-tuhan koa udah ilang darinya iaka’koa, man koalah akibat kaalokatn iaka’koa man ahe nang de’e iaka’koa ada-adaatn"
        },
        {
            "chapter": 46,
            "verse": 29,
            "text": "Man (ingatlah) katika kami adapatn ka’ kao (Muhammad) sarombongan Jin nang nangaratn (bacaan) Al-Quran, maka katika iaka’koa ngadiri’ (pambacaan) nya iaka’koa bakata, “badiapmlah kao! (Nto’ nangara- tnya) maka katika udah salase, iaka’koa kambali ka’ kaumnya (nto’) mare’ paringatatn”"
        },
        {
            "chapter": 46,
            "verse": 30,
            "text": "Iaka’koa bakata, “wahe kaum kami! Sungguh kami udah nangaratn kitab (Al-Quran) nang dituruntatn saudah Musa, manaratn (kitab- kitab) nang atakng sanape’nya, mambimbing ka’ kabanaratnnya, man ka’ maraga nang locor”"
        },
        {
            "chapter": 46,
            "verse": 31,
            "text": "Wahe kaum kami! Tarima’lah (saruatn) urakng (Muhammad) nang nyaru’ ka’ Allah. man baimanlah ka’ Ia, Niscaya Ia akan mangamponi’ dosa kita’, man ngalapasatn kita’ dari azab nang padih"
        },
        {
            "chapter": 46,
            "verse": 32,
            "text": "Man barang sae nana’ narima’ (saruatn) urakng nang nyaru’ ka’ Allah (Muhammad) maka ia nana’ akan dapat ngalapasatn diri dari siksa Allah ka’ bumi, padahal nana’ ada panolong nto’nya salain Allah, iaka’koa barada dalapm kasasatatn nang nyata"
        },
        {
            "chapter": 46,
            "verse": 33,
            "text": "Man nana’ ke’ iaka’koa mamparatiatn bahwa’ sasungguhnya Allah nang nyiptaatn langit man bumi, man ia nana’ marasa payah karana nyiptaatnnya, man ia kuasa ngidupatn nang mati? Pakoalah. Sungguh, Ia kuasa atas sagala sasuatu"
        },
        {
            "chapter": 46,
            "verse": 34,
            "text": "Man (ingatlah) pada ari (katika) urakng- urakng nang kafir diadapatn ka’ naraka. (ia iaka’koa akan ditanya), “buke’ ke’ (azab) nian banar?” iaka’koa manjawab, “ya banar, dari tuhan kami”, Allah bafirman.. “maka rasaatnlah azab nian, karana dee kao mangingkari’nya”"
        },
        {
            "chapter": 46,
            "verse": 35,
            "text": "Maka basabarlah kao (Muhammad) sabage mae kasabaratn rasul-rasul nang mamiliki ati, man amelah kao minta agar azab di capatatn nto’ iaka’koa. Ka’ ari iaka’koa nele’ azab nang dijanjiatn, iaka’koa marasa saolah-olah badiapm (ka’ dunia) ingge sabantar inan pada siang ari. Tugasnyu ingge nyampeatn, maka nana’ ada nang di binasaatn. Kacoali kaum nang fasik"
        },
        {
            "chapter": 47,
            "verse": 1,
            "text": "Urakng-urakng nang kafir man nang nahan- nahan (talino) dari maraga Allah, Allah ngapus sagala amalnya"
        },
        {
            "chapter": 47,
            "verse": 2,
            "text": "Man urakng-urakng nang baiman (ka’ Allah) man ngarajaatn kabaikatn sarata baiman ka’ ahe nang dituruntatn ka’ Muhammad, koalah kabanaratn dari Tuhan iaka’koa, Allah ngapus kasalahatn-kasalahatn iaka’koa man maiki’i’ kaadaan ia iaka’koa"
        },
        {
            "chapter": 47,
            "verse": 3,
            "text": "Nang ampakoa, karana sasungguhnya urakng-urakng kafir ngikuti’ nang batil (sasat) man sasungguhnya urakng-urakng nang baiman mangikuti kabanaratn dari Tuhan iaka’koa. Ampakoalah Allah mamuat parumpamaan-parumpamaan bagi talino"
        },
        {
            "chapter": 47,
            "verse": 4,
            "text": "Maka kade’ kita’ batamu mang urakng- urakng nang kafir (ka’ tampat parang), maka pangkuknglah batakng tage’ iaka’koa, kade’ kao udah ngalahatn ia iaka’koa, tamaknglah iaka’koa, man laka’ koa kita’ mulih mebasatn iaka’koa nto narima’ tabusatn. Sampe’ parang salase, ampakoalah man sakiranya Allah manghandaki, niscaya Ia minasaatn ia iaka’koa, tapi Ia mao’ nguji kita’ mang nang lain. Man urakng-urakng nang gugur ka’ maraga Allah. Allah nana’ manyia-nyiakatn amal iaka’koa"
        },
        {
            "chapter": 47,
            "verse": 5,
            "text": "Allah akan mare’ patunjuk ka’ iaka’koa man maiki’i’ kaadaan ia iaka’koa"
        },
        {
            "chapter": 47,
            "verse": 6,
            "text": "Man masokatn iaka’koa kadalapm saruga nang udah dikanalatn-Nya ka’ iaka’koa"
        },
        {
            "chapter": 47,
            "verse": 7,
            "text": "Wahe urakng-urakng nang baiman! Kade’ kita’ nolong (agama) Allah, niscaya ia akan nolong kita’ man naguhatn kadudukatn kita’"
        },
        {
            "chapter": 47,
            "verse": 8,
            "text": "Man urakng-urakng nang kafir, maka calakalah ia ka’ kita’. Man Allah ngapos sagala amalnya"
        },
        {
            "chapter": 47,
            "verse": 9,
            "text": "Nang ampakoa karana iaka’koa busak ahe (Al-Quran) nang dituruntatn Allah, maka Allah ngapus sagala amal iaka’koa"
        },
        {
            "chapter": 47,
            "verse": 10,
            "text": "Maka ahe ke’ iaka’koa nana’ paranah ngadaatn pajalanan ka’ bumi, sampe bias maratiatn ampahe kaudahatn urakng-urakng nang sanape’ ia iaka’koa, Allah udah minasaatn iaka’koa man bagi urakng-urakng kafir akan narima’ (nasep) nang sarupa"
        },
        {
            "chapter": 47,
            "verse": 11,
            "text": "Nang ampa koa karana Allah palindung bagi urakng-urakng nang baiman, sadakng urakng-urakng kafir nana’ ada palindung bagi iaka’koa"
        },
        {
            "chapter": 47,
            "verse": 12,
            "text": "Sungguh Allah akan masokkatn urakng- urakng nang baiman man ngarajaatn kabakade’tn ka’ dalapm saruga nang mangalir ka’ abahnya sunge-sunge. Man urakng-urakng nang kafir manikmati karepoatn (dunia). Man iaka’koa makatn ampahe laok makatn, man (nee) narakalah tampat badiapm bagi iaka’koa"
        },
        {
            "chapter": 47,
            "verse": 13,
            "text": "Man sangahe manyak nagari nang (panduduknya) labih kuat dari (panduduk) nagarinyu (Muhammad) nang udah ngusirnyu koa. Kami udah minasaatn iaka’koa, maka nana’ ada saurakng pun nang nolong iaka’koa"
        },
        {
            "chapter": 47,
            "verse": 14,
            "text": "Maka ahe ke’ urakng nang basingi’i’ ka’ katarangan nang atakng dari Tuhannya sama mang urakng nang dijadiatn tarasa indah baginya pabuatan buruknya man mangikuti kainginannya"
        },
        {
            "chapter": 47,
            "verse": 15,
            "text": "Parumpamaan taman saruga nang dijanjiatn ka’ urakng-urakng nang batakwa, ka’ dikoa ada sunge-sunge nang ai’nya nana’ panyao. Man sunge-sunge ai’ susu nang nana’ barubah rasanya, man sunge-sunge khamer (anggur nang nana’ mabukatn) nang lazat rasanya bagi panyocoknya, man sunge- sunge madu nang murni. Ka’ dalapmnya iaka’koa namu sagala macam buah-buahatn, man amponan dari Tuhan iaka’koa, sama ke’ iaka’koa mang urakng –urakng nang kakal dalapm naraka, man dibare’ cocok mang ai’ nang ningkorak, sahingga parotnya tapotong-potong"
        },
        {
            "chapter": 47,
            "verse": 16,
            "text": "Man ka’ antara iaka’koa ada urakng nang nangaratn pakadakannyu (Muhammad), tapi kade’ iaka’koa udah kaluar dari sisinyu, ia iaka’koa bakata ka’urakng- nang udah dibare’ ilmu (sahabat-sahabat nabi). Ahe ke’ nang di kakatatnya tadi? Iaka’koalah urakng-urakng nang di kunci atinya oleh Allah. Man mangikuti kainginannya"
        },
        {
            "chapter": 47,
            "verse": 17,
            "text": "Man urakng-urakng nang namu patunjuk, Allah akan nambah ka’ iaka’koa man nganugarahi’ katakwaan iaka’koa"
        },
        {
            "chapter": 47,
            "verse": 18,
            "text": "Maka ahe agi’ nang iaka’koa tunggu-tunggu salain ari kiamat, nang akan atakng ka’ iaka’koa sacara tiba-tiba, karana tanda-tanda nya sungguh udah atakng, maka ahe gunanya bagi iaka’koa kasadaratnnya koa, kade’ (ari kiamat) koa udah atakng"
        },
        {
            "chapter": 47,
            "verse": 19,
            "text": "Maka katahui’lah bahwa’ nana’ ada Tuhan (nang patut di sambah) salain Allah, man mohonlah amponan atas dosanyu man atas (dosa) urakng-urakng mukmin, nang lak man nang bini, man Allah mau’an tampat usaha man tapat badiapm kita’"
        },
        {
            "chapter": 47,
            "verse": 20,
            "text": "Man urakng-urakng nang baiman bakata, “ngahe nana’ ada soatu surah (tantang parentah jihat) nang dituruntatn?” maka kade’ ada soatu surah dituruntatn nang jalas maksudnya man ka’ dalapmnya tasabut (parentah) parang. Kao nele’ urakng-urakng nang ka’ dalapm atinya ada panyakit akan nele’ iaka’koa saparati panele’atn urakng nang taramatiatn karana gali’ mati, tapi koa labih pantas bagi iaka’koa"
        },
        {
            "chapter": 47,
            "verse": 21,
            "text": "(nang labih baik bagi iaka’koa ialah) taat ka’ Allah, man batutur kata nang baik, sabab kade’ parentah (parang) di tatapatn (iaka’koa nana’ nyukai’nya). Padahal kade iaka’koa banar-banar (baiman) ka’ Allah, niscaya nang ampakoa labih baik bagi iaka’koa"
        },
        {
            "chapter": 47,
            "verse": 22,
            "text": "Maka ahe ke’ sakiranya kita’ bakuasa, kita’ akan babuat karusakatn ka’ dunia man mutusatn hubungan kamarkapala"
        },
        {
            "chapter": 47,
            "verse": 23,
            "text": "Iaka’koalah urakng-urakng nang dikutuk Allah, lalau dipamoat bangal (panangaratn- nya) man di buta’atn panele’atnnya"
        },
        {
            "chapter": 47,
            "verse": 24,
            "text": "Maka nana’ke iaka’koa manghayati Al- Quran, ato’ ke’ ati iaka’koa udah takunci"
        },
        {
            "chapter": 47,
            "verse": 25,
            "text": "Sasungguhnya urakng-urakng nang malakng (ka’ kakafiratn) saudah patunjuk koa jalas bagi iaka’koa, satanlah nang ngarayu iaka’koa man manyangkatn angan-angan iaka’koa"
        },
        {
            "chapter": 47,
            "verse": 26,
            "text": "Nang ampakoa, karana sasungguhnya iaka’koa udah bakata ka’ urakng-urakng (Yahudi) nang busak ka’ ahe nang dituruntatn Allah, “kami akan patuh ka’ kita’ dalapm sabagiatn urusan”, tapi Allah nau’an rahasia iaka’koa"
        },
        {
            "chapter": 47,
            "verse": 27,
            "text": "Maka ampahe (naseb ia iaka’koa) kade’ mala’ekat (maut) mabut nyawa iaka’koa, mangkong muha man balikakng iaka’koa"
        },
        {
            "chapter": 47,
            "verse": 28,
            "text": "Nang ampakoa, karana sasungguhnya iaka’koa mangikuti ahe nang manimbulatn kaberaatn Allah man busak (ahe nang nimbulatn) karido’atn-Nya. Sabab koa Allah ngapus sagala amal iaka’koa"
        },
        {
            "chapter": 47,
            "verse": 29,
            "text": "Ato ahe ke’ urakng-urakng nang dalapm atinya kami tele’atn ada panyakit mangira bahwa’ Allah nana’ akan manampakkatn kadangkiatn iaka’koa"
        },
        {
            "chapter": 47,
            "verse": 30,
            "text": "Man sakiranya kami manghandaki’, niscaya kami tele’atn iaka’koa ka’ kao (Muhammad) sahingga kao banar-banar dapat nganal iaka’koa mang tanda-tandanya. Man kao banar-banar akan nganal iaka’koa dari nada pakataatnnya. Man Allah nau’an sagala pabuatatn kita’"
        },
        {
            "chapter": 47,
            "verse": 31,
            "text": "man sungguh, Kami banar-banar akan nguji kita’ sahingga Kami nau’an urakng–urakng nang banar bajihad man basabar ka’ antara kita’, man Kami uji pariahal kita’"
        },
        {
            "chapter": 47,
            "verse": 32,
            "text": "Sungguh urakng-urakng kafir man mangalang-nagalangi (urakng laiin) dari maraga Allah sarata munsuhi Rasul satalah ada patunjuk nang jalas bagi iaka’koa. Iaka’koa nana’ akan mare’ mudarat (bahaya) ka’ Allah saebet pun. Man nae Allah mangapus sagala amal iaka’koa"
        },
        {
            "chapter": 47,
            "verse": 33,
            "text": "Wahe’ urakng-urakng nang baiman! Taatlah ka’ Allah man taatlah ka’ Rasul, man amelah kita’ ngarusak sagala amal nyu"
        },
        {
            "chapter": 47,
            "verse": 34,
            "text": "Sungguh urakng-urakng nang kafir man mangalang –ngalangi (urakng lain) dari maraga Alllah. Laka’ koa iaka’koa mati dalapm kaada’an kafir, maka Allah nana’ akan mangamponi’ iaka’koa"
        },
        {
            "chapter": 47,
            "verse": 35,
            "text": "Maka amelah kao lamah man maba dame, karana kiata’ lah nang labih unggul, man Allah (pun) mang kita’, man ia nana’ akan ngurangi’ sagala amal kita’"
        },
        {
            "chapter": 47,
            "verse": 36,
            "text": "Sasungghunya kaidupatn dunia koa inggelah pamainanman repo-repo. Kade’ kita’ baiman sarata batakwa. Allah akan mare’atn pahala ka’ kita’, man ia nana’ akan minta’ hartanyu"
        },
        {
            "chapter": 47,
            "verse": 37,
            "text": "Sakiranya Ia minta’ harta ka’ kita’ lalu maksa kita’ (agar mare’atn samuanya) niscaya kita’ akan sengke’, man ia akan nampakkatn kadangkiatn kita’"
        },
        {
            "chapter": 47,
            "verse": 38,
            "text": "Ingat! Kita’ ialah urakng-urakng nang dibaba nto’ nginfakkatn (harta kita’) ka’ maraga Allah. Lalu ka’ ntara kita’ ada urakng nang sengke’, man barang sae sengke’ maka sasungguhnya ia sengke’ taradap diri’nya babaro. Man Allah-lah nang maha kaya, man kita’ nang malaluatn (karunia-Nya). Maka kade’ kita’ bapaling (dari maraga nang banar) ia akan nganti (kita’) mang kaom nang lain, man iaka’koa nana’ akan (durhaka) ampahe kita’. a"
        },
        {
            "chapter": 48,
            "verse": 1,
            "text": "Sungguh, kami udah mare’atn ka’ kao kamanangan nang nyata"
        },
        {
            "chapter": 48,
            "verse": 2,
            "text": "Agar Allah mare’atn amponan ka’ kao (Muhammad) atas dosanyu nang dee man nang akan atakng, sarata menyampuranaatn nikmat-Nya atas nyu man nojokatn nyu ka’ maraga nang locor"
        },
        {
            "chapter": 48,
            "verse": 3,
            "text": "Man agar Allah nolong nyu mang patolongan nang kuat (manyak)"
        },
        {
            "chapter": 48,
            "verse": 4,
            "text": "Ia nang udah nuruntatn katanangan dalapm ati urakng-urakng mukmin nto’ manambah kaimanan atas kaimanan iaka’koa (nang udah ada) man milik Allah lah bala tantara langit man bumi,805 man Allah maha naw’an maha bijaksana"
        },
        {
            "chapter": 48,
            "verse": 5,
            "text": "Agar ia masokatn urakng-urakng mukmin nang laki man nang bini ka’ dalapm saruga nang mangalir ka’ babahnya sunge-sunge. Iaka’koa kakal ka’ dalapmnya man Ia akan ngapus kasalahatn-kasalahatn iaka’koa. Man nang ampakoa manurut Allah suatu kauntungan nang aya’"
        },
        {
            "chapter": 48,
            "verse": 6,
            "text": "Man ia mangazab urakng-urakng munafik nang laki man nang bini, man (uga) urakng- urakng musyrik nang laki man nang bini nang basangka buruk tahadap Allah. Iaka’koa akan namu giliran (azab) nang buruk, man allah bera ka’ iaka’koa man ngutuk ka’ iaka’koa, sarata nyiapatn naraka jahanam bagi iaka’koa. Man (naraka jahanam) koa saburuk-buruk tampat mulakng"
        },
        {
            "chapter": 48,
            "verse": 7,
            "text": "Man nu’ Allah bala tantara langit man bumi. Man Allah maha pakasa, maha bijak sana"
        },
        {
            "chapter": 48,
            "verse": 8,
            "text": "Sungguh, kami ngutus kao (Muhammad) sabage saksi, ngincakng barita repo man pamare’ paringatatn"
        },
        {
            "chapter": 48,
            "verse": 9,
            "text": "Agar kita’ samua baiman ka’ Allah man Rasul-Nya, nguatatn (agama) –Nya, ngaya’atn, man batasbih ka’ ia alapm man gumare’"
        },
        {
            "chapter": 48,
            "verse": 10,
            "text": "Bahwa’ urakng-urakng nang udah bajanji satia ka’kao (muhammad), sasungguhnya iaka’koa ingge bajanji satia ka’ Allah kokot Allah ka’ atas kokot-kokot iaka’koa, maka barang sae malanggar janji, maka sasungguhnya ia malanggar atas (janji) babaro, man barang sae napati’ janji nya ka’ Allah. Maka Ia akan mare’nya pahala nang aya’"
        },
        {
            "chapter": 48,
            "verse": 11,
            "text": "Urakng-urakng Badui nang kana tingalatn (nana’ ikut ka’ Hidaibiyah) akan bakata ka’ kao, “kami udah disibukkatn oleh harta man kaluarga kami, maka mohonlah amponan nto’ kami”, iaka’koa ngataatn sasuatu nang molotnya ahe mang nana’ ada dalapm atinya. Kataatnlah, “maka sae ke’ nang dapat mangalang-ngalangi kahandak Allah kade’ ia manghandaki bancana tahadap kita’ ato’ kade’ ia manghandaki’ kauntungan nto’ kita’? Sungguh, Allah maha taliti mang ahe nang kita’ karajaatn”"
        },
        {
            "chapter": 48,
            "verse": 12,
            "text": "Bahkan (samula) kita’ nyangka bahoa’ Rasul man urakng-urakng mukmin sakali- kali nana’ akan mulakng agi’ ka’ kaluarga iaka’koa salama-lamanya, man dijadiatn tarasa indah nang ampakoa ka’ dalapm ati kita’, man kita udah bapasangka mang bapasangka nang buruk, satab koa kao manjadi kaum nang binasa"
        },
        {
            "chapter": 48,
            "verse": 13,
            "text": "Man barang sae nana’ baiman ka Allah man Rasul-Nya, maka sasungguhnya kami udah nyiapatn nto’ urakng kafir koa naraka nang manyala-nyala"
        },
        {
            "chapter": 48,
            "verse": 14,
            "text": "Man ingge nu’ Allah karajaatn langit man bumi, ia mangamponi’ sae nang ia kahandaki’ man akan mangazab sae nang ia kahandaki’. Man Allah maha pangampon, maha panyayang"
        },
        {
            "chapter": 48,
            "verse": 15,
            "text": "Kade’ kita’ barangkat nto’ na’ap barang rampasan, urakng-urakng Badui nang kana tingalatn akan bakata, “biaratnlah kami mangikuti kita’”, iaka’koa mao’ ngubah janji Allah. Kataatnlah, “kita’ sakali-kali nana’ (mulih) mangikuti kami, ampakoalah nang udah ditatapatn Allah dari samola”. Maka iaka’koa akan bakata, sabanarnya kita’ dangki’ ka’ kami, padahal iaka’koa nana’ ngarati malaintatn saebet ihan"
        },
        {
            "chapter": 48,
            "verse": 16,
            "text": "Kataatnlah ka’ urakng –urakng Badui nang dari tingalatn, “kita’ akan dibaba nto’ (mara- ngi) kaum nang mampuanyai’ kakuatatn nang aya’, kita’ arus marangi iaka’koa kacoali iaka’koa nyarah”. Kade’ kita’ patuhi (sabaatn koa) Allah akan mare’nya pahala nang baik, tatapi kade’ kita’ bapaling saparati nang kita’ pamuat sanape’nya. Ia atn mangazab kita’ mang azab nang padih"
        },
        {
            "chapter": 48,
            "verse": 17,
            "text": "Nana’ ada dosa atas urakng-urakng nang buta, atas urakng-urakng jehot. Man atas urakng-urakng sakit (kade’ nana’ ikut baparang). Barang sae taat ka’ Allah man rasul-Nya, Ia akan masokkatn nya ka’ dalapm saruga nang ngalir ka’ babahnya sunge-sunge, tapi barang sae bapaling, Ia akan nyiksanya mang siksa nang padih"
        },
        {
            "chapter": 48,
            "verse": 18,
            "text": "Sungguh Allah udah ngaridoi’ urakng-urakng mukmin katika iaka’koa bajanji satia ka’ kao (muhammad) ka abah puhutn, ia nau’an ahe nang ada dalapm ati ia iaka’koa. Lalu ia mare’ atn katanangan atas iaka’koa mang mare’ balasatn mang kamanangan nang samak"
        },
        {
            "chapter": 48,
            "verse": 19,
            "text": "Man harta rampasatn parang nang manyak nang akan iaka’koa tamu. Man Allah maha pakasa maha bijaksana"
        },
        {
            "chapter": 48,
            "verse": 20,
            "text": "Allah nyajiatn ka’ kita’ harta rampasatn parang nang manyak nang bias kita’ taap. Maka Ia capatatn (harta rampasan parang) nian nto’ kita’.806 Man ia nahan kokot talino dari (minasaatn) kita’ (agar kao manyukuri’ nyu), man agar manjadi bukti bagi urakng- urakng mukmin, man agar Ia nojokkatn ka’ kita’ maraga nang locor"
        },
        {
            "chapter": 48,
            "verse": 21,
            "text": "Man (kamanangan-kamanangan) atas nagari-nagari lain nang nana’ bisa kita’ kira, tapi sasungguhnya Allah udah nantu’atnnya, man Allah maha kuasa atas sagala sasuatu"
        },
        {
            "chapter": 48,
            "verse": 22,
            "text": "Man sakiranya urakng-urakng nang kafir koa marangi kita’, pastilah iaka’koa akan babalik nariatn diri’ (kalah) man iaka’koa nana’ akan napatatn palindung man panolong"
        },
        {
            "chapter": 48,
            "verse": 23,
            "text": "(ampakoalah) ukum Allah nang udah balaku dari de’e. Kao sakali-kali nana’ akan namuatn parobahan ka’ ukum Allah koa"
        },
        {
            "chapter": 48,
            "verse": 24,
            "text": "Man ialah mai’an kokot iaka’koa dari (minasaatn) kita’ man (mai’an) kokot kita’ dari (minasaatn) iaka’koa ka’ tangah (kota) satalah Allah manangkatn kita’ atas iaka’koa. Man Allah maha nele’ ahe nang kita’ karajaatn"
        },
        {
            "chapter": 48,
            "verse": 25,
            "text": "iaka’koalah urakng-urakng kafir mangalang-ngalangi kita’ (masok) Masjidil Haram man nahan laok-laok kurban sampe’ ka’ tampat (panyambalehatn) nya, man kade’ buke’lah karana ada sangahe urakng baiman nang laki man nang bini nang nana’ kita’ tau’atn. Tantulah kita’ akan munuh iaka’koa nang nyabapatn kita’ ditimpa kasulitatn tampa kita’ sadari’, karana Allah mao’ masokkatn sae nang ia mao’i’ ka’ dalapm rahmatnya, sakiranya iaka’koa tapisah. Tantu kami akan nyazab urakng- urakng nang kafir ka’ antara iaka’koa mang azab nang padih"
        },
        {
            "chapter": 48,
            "verse": 26,
            "text": "Katika urakng-urakng nang kapir nanampatn kasombongatn dalapm ati iaka’koa (yakoa) kasombongan jahiliah. Maka Allah nuruntatn katanangan ka’ Rasul-Nya, man ka’ urakng-urakng mukmin, man (Allah) mawajipatn ka’ iaka’koa tatap taat nyalantatn kalimat takwa,807 man iaka’koa labih bahak mang koa man patut nagampu’nya, man Allah maha nau’an sagala sasoatu"
        },
        {
            "chapter": 48,
            "verse": 27,
            "text": "Sungguh, Allah akan muktiatn ka’ rasul- Nya tantang kabanaratn mimpinya bahwa’ kao pasti akan masoki Masjidil Haram, kade’ Allah mao’ dalapm kaada’an aman, mang molo’ bu’uk kapala man monoki’nya, sadangkatn kita’ nana’ tarasa gali’. Maka Allah nau’an ahe nang nana’ kita’ tau’an. Man salian koa Ia udah mare’atn kamanangan nang samak"
        },
        {
            "chapter": 48,
            "verse": 28,
            "text": "Ialah nang ngutus Rasul-Nya man ngincakng patunjuk man agama nang banar, agar di manangkatn-Nya tahadap samua agama. Man cukuplah Allah sabage saksi"
        },
        {
            "chapter": 48,
            "verse": 29,
            "text": "Muhammad ialah utusan Allah, man urakng-urakng nang basama ia basikap karas tahadap urakng-urakng kafir, tapi bakasih sayang sasama iaka’koa. Kao nele’ iaka’koa rukuk man sujud ngago’ karunia Allah. Man karidoatn-Nya. Ka’ muha iaka’koa katele’atn tanda-tanda bakas sujud. Ampakoalah sifat-sifat ia iaka’koa (nang di ungkapatn) dalapm janji, yakoa saparati banih nang ngaluaratn tunasnya, laka’koa tunas koa samakin kuat, lalu manjadi aya’ man locor ka’ atas batakngnya, tanaman koa ngarepoatn ati pananam-pananamnya karana Allah mao’ mamuat busak ati urakng-uakng kafir (mang kakuatatn urakng-urakng mu’min). Allah manjanjiatn ka’ urakng- urakng nang baiman man ngarajaatn kabakade’tn ka’ antara iaka’koa. ampunan man pahala nang aya’. a"
        },
        {
            "chapter": 49,
            "verse": 1,
            "text": "Wahe urakng-urakng nang baiman! Amelah kita’ nolo’i’ Allah man Rasul-Nya,809 man batakwalah ka’ Allah. Man sungguh Allah Maha Nangar, Maha nau’an"
        },
        {
            "chapter": 49,
            "verse": 2,
            "text": "Wahe’ urakng-urakng nang baiman! Amelah kita’ ningiatn suara kita’ malabihi suara Nabi, man amelah kita’ bakata ka’ ia mang suara karas ampahe karasnya (suara) sabagiatn kita’ tahadap nang lain, nae (pahala) sagala amal kita’ bisa taapus sadangkatn kita’ nana’ nyadari’"
        },
        {
            "chapter": 49,
            "verse": 3,
            "text": "Sasungguhnya urakng-urakng nang ngarandahatn suaranya ka’ sisi Rasulullah, iaka’kaoalah urakng-urakng nang udah diuji atinya oleh Allah nto’ batakwa. iaka’koa akan namu amponan man pahala nang aya’"
        },
        {
            "chapter": 49,
            "verse": 4,
            "text": "Sasungguhnya urakng-urakng nang nyaru’ kao (Mhammad) dari luar kamarnyu, kamanyakatn iaka’koa nana’ ngarati"
        },
        {
            "chapter": 49,
            "verse": 5,
            "text": "Man sakiranya iaka’koa basabar sampe’ kao kaluar namui’ iaka’koa, tantu akan labih baik bagi iaka’koa, man Allah Maha Pangampon maha panyayang"
        },
        {
            "chapter": 49,
            "verse": 6,
            "text": "Wahe urakng-urakng nang baiman! Kade’ saurakng nang fasik atakng ka’ kita’ ngincak- ng suatu barita. Maka talitilah kabanaratnya, agar kita’ nana’ ngalakatn suatu kaum karana kabodohatn (kacarobohatn) nang naenya kita’ nyasali’ pabuatatn kita’ koa"
        },
        {
            "chapter": 49,
            "verse": 7,
            "text": "Man tau’atnlah bahwa’ ka’ tangah-tangah kita’ ada Rasullullah, kade’ ia nuruti (kamaoatn) kita’ dalapm manyak hal. Pastilah kita’ akan namuan kasusahatn, tapi Allah nyiapatn kao cinta ka’ kaimanan. Man nyaiatn (iman) kita’ indah dalapm ati kita’, sarata nyadiatn kita’ busak ka’ kakafiratn, kafasikatn man kadurhakaatn. Iaka’koalah urakng –urakng nang mangikuti maraga nang locor"
        },
        {
            "chapter": 49,
            "verse": 8,
            "text": "Sabage karunia man nikmat dari Allah. Man Allah maha mau’an maha bijaksana"
        },
        {
            "chapter": 49,
            "verse": 9,
            "text": "Man kade’ ada dua golongan urakng mukmin baparang, maka dameatnlah antara kaduanya. Kade’ salah sote’ dari kaduanya babuat jalim tahadap (golongan) nang lain, maka parangilah (golongan) nang babuat jalim koa, sahingga golongan koa mulakng ka’ parentah Allah. Kade’ golongan koa udah malakng (ka’ parentah Allah), maka dameatnlah antara kaduanya nang adil. Man balakulah adil, sungguh Allah nyintai’ urakng-urakng nang balaku adil"
        },
        {
            "chapter": 49,
            "verse": 10,
            "text": "Sasungguhnya urakng—urakng mukmin koa basodara, karana koa dameatnlah antara kadua sodara kita’ (nang basalisih) man batakwalah ka’ Allah agar kita’ namu rahmat"
        },
        {
            "chapter": 49,
            "verse": 11,
            "text": "Wahe’ urakng-urakng nang baiman! Amelah suatu kaum ngolo’-ngolo’ kaum nang lain, (karana) mulih jadi iaka’koa (nang di paolo’-olo’atn) labih baik dari iaka’koa (nang ngolo’-ngolo’), man ame uga’ nang bini-bini (ngolo’-ngolo’) nang bini lain, (karana) mulih jadi nang bini (nang di paolo’-olo’atn) labih baik dari nang bini (nang ngolo’-ngolo’). Amelah kita’ saling mancela sote’ man nang lain. Man amelah saling nyaru’ mang galar-galar nang jahat, sajahat-jahat sau’atn ialah (saniatn) nang jahat (fasik) saudah baiman, barang sae nana’ batobat, maka iaka’koalah urakng- urakng nang jalim"
        },
        {
            "chapter": 49,
            "verse": 12,
            "text": "Wahe’ urakng-urakng nang baiman! Jauhi’lah manyak dari prasangka, sasungguhnya sabagiatn dari prasangka kita’ dosa, man amelah kita’ ngago’ –ngago’ kasalahatn urakng lain, man amelah ada ka’ antara kita’ nang nyabut sabagiatn nang lain. Ahe ke’ ada antara kita’ nang suka makatn dageng sodaranya nang udah mati? Tantu kita’ mara imes. Man batakwalah ka’ Allah. Sungguh Allah maha panarema’ tobat. Maha panyayang"
        },
        {
            "chapter": 49,
            "verse": 13,
            "text": "Wahe’ talino! Sungguh kami udah nyiptaatn kita’ dari saurakng nang laki man saurakng nang bini, laka’koa kami jadiatn kita’ babangsa-bangsa man basuku-suku agar kao saling manganal. Sungguh nang paling mulia ka’ antara kita’ ka’ sisi Allah ialah urakng nang paling batakwa. sungguh Allah Maha nau’an Maha Taliti"
        },
        {
            "chapter": 49,
            "verse": 14,
            "text": "Urakng-urakng Arab Badui bakata, “kami udah baiman”, kataatnlah (ka’ iaka’koa), “kita’ nape’ baiman, tapi kataatnlah kami udah tunduk (Islam), karana iman nape’ masok ka’ dalapm ati kita’, man kade’ kita’ ta’at ka’ Allah man Rasul-Nya, Ia nana’ akan ngurangi’ saebet pun (pahala) amal kita’. Sungguh Allah Maha Pangampon, Maha Panyayang”"
        },
        {
            "chapter": 49,
            "verse": 15,
            "text": "Sasungguhnya urakng-urakng mukmin nang sabanarnya ialah iaka’koa nangbaiman ka’ Allah man Rasul-Nya. Laka’koa iaka’koa ragu-ragu. Man iaka’koa bajihad mang harta man jiwanya ka’ maraga Allah. iaka’koalah urakng-urakng nang banar"
        },
        {
            "chapter": 49,
            "verse": 16,
            "text": "Kataatnlah (ka’ iaka’koa) ahe ke’ kita’ akan bapadah ka’ Allah tantang agama kita’, (kayakinan kita’), padahal Allah nau’an ahe nang ada ka’ bumi. Man Allah maha nau’an sagala sasoatu"
        },
        {
            "chapter": 49,
            "verse": 17,
            "text": "Iaka’koa marasa bajasa ka’ kao mang kaislaman iaka’koa, katatnlah “amelah kita’ marasa bajasa ka’ aku mang kaislaman kita’, sabanarnya Allah nang malimpahatn nikmat ka’kita’ mang nojokatn kita’ ka’ kaimanan, kade’ kita’ urakng nang banar”"
        },
        {
            "chapter": 49,
            "verse": 18,
            "text": "Sungguh Allah nau’an ahe nang nana’ di tau’atn ka’ langit man ka’ bumi, man Allah Maha Nele’ ahe nang kita’ karajaatn"
        },
        {
            "chapter": 50,
            "verse": 1,
            "text": "Qāf dami Al-Quran nang mulia"
        },
        {
            "chapter": 50,
            "verse": 2,
            "text": "(iaka’koa nana’ narima’nya) bahkan iaka’koa tacangang karana udah atakng ka’ iaka’koa pamare’ paringatatn dari (kalangan) iaka’koa babaro maka batakwalah urakng-urakkng kafir, “nian ialah soatu nang miah heran”"
        },
        {
            "chapter": 50,
            "verse": 3,
            "text": "Ahe ke’ kade’ kami udah mati man udah manjadi tanah (akan mulakng agi’)? Koa soatu pamulangkatn nang nana’ mungkin"
        },
        {
            "chapter": 50,
            "verse": 4,
            "text": "Sungguh Kami udah nau’an ahe nang dibumi nalatn dari (tubuh) iaka’koa, sabab ka’ kami ada kitab (catatatn) nang dinyaga mang baik"
        },
        {
            "chapter": 50,
            "verse": 5,
            "text": "Bahkan iaka’koa udah alok katika (kabanaratn koa) atakng ka’ iaka’koa, maka iaka’koa barada dalapm ka’ada’an kacobalo"
        },
        {
            "chapter": 50,
            "verse": 6,
            "text": "Maka nana’ ke’ iaka’koa nele’ langit nang ada ka’ atas iaka’koa, ampahe cara Kami muatnya man ngiasi’nya, man nana’ bisa ratak-ratak saebetpun"
        },
        {
            "chapter": 50,
            "verse": 7,
            "text": "Man bumi nang kami amparatn man kami tancapatn ka’ atasnya gunung-gunung nang kokoh. Man kami tambahatu ka’ atasnya tanam-tanaman nang gagas"
        },
        {
            "chapter": 50,
            "verse": 8,
            "text": "Nto’ manjadi palajaratn man paringatatn bagi satiap amba nang mulakng (tundu’ ka’ Allah)"
        },
        {
            "chapter": 50,
            "verse": 9,
            "text": "Man dari langit kami turuntatn ai’ nang mare’ barakat, lalu kami tumbuhatn mang (ai’) koa puhatn-puhutn nang rindang man biti-bitiatn nang bisa di panen"
        },
        {
            "chapter": 50,
            "verse": 10,
            "text": "Man puhutn kurma nang tingi-tingi nang bamayang nang basusun-susun"
        },
        {
            "chapter": 50,
            "verse": 11,
            "text": "(sabage) razaki bagi amba-amba, (kami), man kami idupatn mang (ai’) koa nagari nang mati (tandus), ampa koalah tajadi nya kabangkitatn (dari subur)"
        },
        {
            "chapter": 50,
            "verse": 12,
            "text": "Sanape’ iaka’koa, kaum Nuh, Panduduk Rass man samud udah mandustaatn (Rasul- rasul)"
        },
        {
            "chapter": 50,
            "verse": 13,
            "text": "Man (ampakoa uga’) kaum Ad, Kaum Fir’aun man kaum Lut"
        },
        {
            "chapter": 50,
            "verse": 14,
            "text": "Man (uga’) panduduk Aikah sarata kaum Tuba’. Samuanya udah nustaatn Rasul- Rasul. Maka nalakulah ancaman ku (atas iaka’koa)"
        },
        {
            "chapter": 50,
            "verse": 15,
            "text": "Maka ahe ke’ kami latih man panciptaatn nang dolo’? (sama sakali nana’) bahkan iaka’koa dalapm kadaan ragu-ragu tantang panciptaatn nang baharu"
        },
        {
            "chapter": 50,
            "verse": 16,
            "text": "Man sungguh, Kami udah nyiptaatn talino man nau’an ahe nang dibisikatn oleh atinya, man kami labih samak ka’ ia dari urat tage’nya"
        },
        {
            "chapter": 50,
            "verse": 17,
            "text": "(ingatlah) katika dua mala’ekat mancatat (pabuatatnnya) nang seko’ duduk ka’ sabalah kanan man nang lain ka’ sabalah keba’"
        },
        {
            "chapter": 50,
            "verse": 18,
            "text": "Nana’ ada soatu kata nang dikataatnnya malaintatn ada ka’ isinya mala’ekat pangawas nang salalu siap (mancatat)"
        },
        {
            "chapter": 50,
            "verse": 19,
            "text": "Man ataknglah sakaratul maut mang sanabar-banarnya. Koalah nang de’e mao’ kao hindari’"
        },
        {
            "chapter": 50,
            "verse": 20,
            "text": "Man disiuplah sangkakala, koalah ari nang di ancaman"
        },
        {
            "chapter": 50,
            "verse": 21,
            "text": "Satiap urakng akan atakng basama (mala’ekat) pangiring man (mala’ekat) saksi"
        },
        {
            "chapter": 50,
            "verse": 22,
            "text": "Sungguh, kao de’e lale tantang (paristiwa) nian, maka kami buka tutup (nang nutupi’) matanyu, sahingga panele’atnnyu ka’ ari nian miah tajapm"
        },
        {
            "chapter": 50,
            "verse": 23,
            "text": "Man (mala’ekat) nang ngayukngi’nya bakata, “nianlah (catatan pabuatatn) nang ada ka’ aku”"
        },
        {
            "chapter": 50,
            "verse": 24,
            "text": "(Allah bafirman), Tabakatnlah di’nyu badua ka’ dalapm naraka Jahanam, samua urakng nang miah ingkar man karas kapala"
        },
        {
            "chapter": 50,
            "verse": 25,
            "text": "Nang miah bai’ babuat kabaikatn, malampoi’ batas, mang sikap mao’ bai’"
        },
        {
            "chapter": 50,
            "verse": 26,
            "text": "Nang ngayukngi’nya Allah mang Tuhan lain, maka tabakkatnlah ia ka’ dalapm ajab nang karas"
        },
        {
            "chapter": 50,
            "verse": 27,
            "text": "(setan) nang nyaratai’nya bakata (uga’) “Oh Tuhan kami, aku nana’ nyasatatnnya. Tapi ia babaro nang ada ka’ dalapm kasasatatn nang jauh”"
        },
        {
            "chapter": 50,
            "verse": 28,
            "text": "(Allah) bafirman, “amelah kita’ bakalahi ka’ adapatnKu, man sungguh de’e Aku udah mare’atn ancaman ka’ kita’”"
        },
        {
            "chapter": 50,
            "verse": 29,
            "text": "KaputusatnKu nana’ dapat diubah, man Aku nana’ manjalimi’ amba-ambaKu"
        },
        {
            "chapter": 50,
            "verse": 30,
            "text": "(ingatlah) ka’ ari katika kami batanya’ ka’ Jahanam. “ahe ke’ kao udah binsi’?” ia manjawab, “masih ada ke’ tambahatn”"
        },
        {
            "chapter": 50,
            "verse": 31,
            "text": "Sadangkatn saruga di masokkatn ka’ urakng-urakg nang bataqwa ka’ tampat nang nana’ jauh (dari iaka’koa)"
        },
        {
            "chapter": 50,
            "verse": 32,
            "text": "(ka’ iaka’koa di kataatn), “nianlah nikmat nang dijanjiatn ka’ kita’, (yakoa) ka’ satiap amba nang salalu batobat (ka’ Allah) nang malihara (samua paraturan-Nya)”"
        },
        {
            "chapter": 50,
            "verse": 33,
            "text": "(yakoa) urakng nang gali’ ka’ Allah nang Maha Pangasih, sakalipun nana’ katele’atn (olehnyu) man ia atatkng mang ati nang batobat"
        },
        {
            "chapter": 50,
            "verse": 34,
            "text": "Masoklah (ka’ dalapm saruga) mang aman man dame, koalah ari nang abadi"
        },
        {
            "chapter": 50,
            "verse": 35,
            "text": "Iaka’koa ka’ dalapmnya namu ahe nang iaka’koa mao’, man ka’ Kami ada tambahatnya"
        },
        {
            "chapter": 50,
            "verse": 36,
            "text": "Man sangahe manyak umat nang udah Kami binasaatn sanape’ iaka’koa, (padahal) iaka’koa labih hebat kakuatatnnya dari pada iaka’koa (umat nang balakangan) nian, iaka’koa paranah ampus ka’ sangahe nagari, adake’ tampat dari (dari kabinasaan bagi iaka’koa)"
        },
        {
            "chapter": 50,
            "verse": 37,
            "text": "Sungguh, nang ampakoa pasti namu paringatatn bagi urakng-urakng nang ba’ati ati ato’ nang ngunaatn pandangaratnnya sadakng ia nyaksiatnnya"
        },
        {
            "chapter": 50,
            "verse": 38,
            "text": "Man sungguh, Kami udah nyiptaatn langit man bumi man ahe nang ada antara kaduanya dalapm anam masa. Man kami nana’ marasa latih saebetpun"
        },
        {
            "chapter": 50,
            "verse": 39,
            "text": "Maka basabarlah kao (Muhammad) tahadap ahe nang iaka’koa kataatn, man batasbilah mang mamuji Tuhan-nyu sanape’ mata ari timul, man sanape’ tingalapm"
        },
        {
            "chapter": 50,
            "verse": 40,
            "text": "Man batasbilah ka’ Ia ka’ malam ari man satiap salase salat"
        },
        {
            "chapter": 50,
            "verse": 41,
            "text": "Man kao’ daragaratnlah (saru’atn) ka’ ari (waktu) panyaru (mala’ekat) nyaru’ dari tampat nang samak"
        },
        {
            "chapter": 50,
            "verse": 42,
            "text": "(yakoa) ka’ ari waktu iaka’koa nangar suara dahsyat mang sabanarnya. Koalah ari kaluar dari subur"
        },
        {
            "chapter": 50,
            "verse": 43,
            "text": "Sungguh kami nang ngidupatn man matiat, man ka’ Kami tampat mulakng (samua mahluk)"
        },
        {
            "chapter": 50,
            "verse": 44,
            "text": "(yakoa) ka’ ari waktu bumi tabalah, iaka’koa kaluar mang capat. Nang ampakoa ialah pangumpuratn nang mudah bagi Kami"
        },
        {
            "chapter": 50,
            "verse": 45,
            "text": "Kami labih nau’an tantang ahe nang iaka’koa kataatn, man kao (Muhammad) buke’lah urakng pamaksa tahadap iaka’koa, maka bare’lah paringatatn mang Al-Quran ka’ sae pun nang gali’ ka’ ancamanKu. 51. Aª-ª²RIY² a"
        },
        {
            "chapter": 51,
            "verse": 1,
            "text": "Demi (nyani) nang narabangkatn dabu"
        },
        {
            "chapter": 51,
            "verse": 2,
            "text": "Man rahu’ (awan) nang ngandong (ujatn)"
        },
        {
            "chapter": 51,
            "verse": 3,
            "text": "Man (kapal-kapal) nang balayar mang mudah"
        },
        {
            "chapter": 51,
            "verse": 4,
            "text": "Man (mala’ekat-mala’ekat) nang magi-magi urusatn"
        },
        {
            "chapter": 51,
            "verse": 5,
            "text": "Sungguh, ahe nang dijanjiatn ka’ kita’ pasti banar"
        },
        {
            "chapter": 51,
            "verse": 6,
            "text": "Man sungguh, (ari) pambalasatn pasti tajadi"
        },
        {
            "chapter": 51,
            "verse": 7,
            "text": "Dami langit nang bamaraga-mataga"
        },
        {
            "chapter": 51,
            "verse": 8,
            "text": "Sungguh, kita’ banar-banar dalapm kaada’an babeda-beda pandapat"
        },
        {
            "chapter": 51,
            "verse": 9,
            "text": "Dipalingkatn darinya (Al-Quran aman rasul) urakng-urakng nang dipalingkatn"
        },
        {
            "chapter": 51,
            "verse": 10,
            "text": "Takutuklah urakng-urakng nang manyak alok"
        },
        {
            "chapter": 51,
            "verse": 11,
            "text": "(iakoa) urakng-urakng nang tabahkan dalapm kabodohatn man kalakkatn"
        },
        {
            "chapter": 51,
            "verse": 12,
            "text": "Iaka’koa batanya, “mole ke’ ari pambalasatn koa?”"
        },
        {
            "chapter": 51,
            "verse": 13,
            "text": "(Ari pambalsatn koa) ialah ka’ ari (katika) iaka’koa kena’ siksa ka’ dalapm api naraka"
        },
        {
            "chapter": 51,
            "verse": 14,
            "text": "(dikataatn ka’ iaka’koa) “rasaatnlah siksa kita’ nian. Nianlah siksa nang de’e kita’ minta agar di capatatn”"
        },
        {
            "chapter": 51,
            "verse": 15,
            "text": "Sasungguhnya urakng-urakng nang batakwa ada ka’ dalapm taman –taman saruga man mata ai’"
        },
        {
            "chapter": 51,
            "verse": 16,
            "text": "iaka’koa ma’ap ahe nang dibare’atn T ka’ iaka’koa. Sasungguhnya iaka’koa koa (ka dunia) ialah urakng-urang na baboat baik"
        },
        {
            "chapter": 51,
            "verse": 17,
            "text": "iaka’koa saebet sakal tidur ka’ waktu"
        },
        {
            "chapter": 51,
            "verse": 18,
            "text": "Man ka’ akhir malam iaka’koa mam amponan (ka’ Allah)"
        },
        {
            "chapter": 51,
            "verse": 19,
            "text": "Man ka’ harta banda iaka’koa ada ha urakn masikin nang minta’ man urak masikin nang nana’ minta’"
        },
        {
            "chapter": 51,
            "verse": 20,
            "text": "Man ka’ bumi tadapat tanda-tanda (k Allah) bagi urakng –urakng nang yak"
        },
        {
            "chapter": 51,
            "verse": 21,
            "text": "Man (uga’) ka’ diri kita’ babaro, mak ke’ kita’ nana’ nele’"
        },
        {
            "chapter": 51,
            "verse": 22,
            "text": "An ka’ klangit tadapat (sabab-sabab) kita’ man ahe nang dijanjiatn ka’koa"
        },
        {
            "chapter": 51,
            "verse": 23,
            "text": "Maka dami Tuhan langit man bumi, sungguh, ahe nang dijanjiatn koa pas ampahe ahe nang koa ucapatn"
        },
        {
            "chapter": 51,
            "verse": 24,
            "text": "Udah ke’ sampe ka’ kao (Muhamma carita tamu Ibrahim (malekat-mala’e nang di muliaatn)"
        },
        {
            "chapter": 51,
            "verse": 25,
            "text": "(ingatlah) waktu iaka’koa tama’ ka’ t nya sambil ngucapatn “salaman” (sal Ibrahim nyawap, “salamun” salam, ( koa) urakng-urakng nang nape’ dikan"
        },
        {
            "chapter": 51,
            "verse": 26,
            "text": "Maka diapm-diapm ia (Ibrahim) amp mui’ ka’ kaluarganya, laka’koa ia ng daging nak sapi nang gamok (nang d)"
        },
        {
            "chapter": 51,
            "verse": 27,
            "text": "Lalu ia malantaratn ka’ iaka’koa (tap koa bai’ makatn). Ibrahim bakata, “ja bai’ makatn”"
        },
        {
            "chapter": 51,
            "verse": 28,
            "text": "Maka ia (Ibrahim) marasa gali’ ka’ ia laka’koa bakata, “amelah kao’ gali’” iaka’koa mare’ kabar repo ka’ ia man (kalahiratn) saurakng anak nang alim"
        },
        {
            "chapter": 51,
            "verse": 29,
            "text": "Laka’koa bininya atakng ngampak (t ang) lalu napok muhanya babaro sam bakata (aku nian) saurakng nang bini nang mandul"
        },
        {
            "chapter": 51,
            "verse": 30,
            "text": "Iaka’koa bakata “ampakoalah Tuhan bapirman. Sungguh, Ia lah nang Mah bijaksana, Maha nau’an"
        }
    ]
}
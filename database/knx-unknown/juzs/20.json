{
    "juzs": [
        {
            "chapter": 27,
            "verse": 56,
            "text": "Jawapat kaomnya nana’ lain hanya ngataatn, ”usir Lut ma kaluarganya koa dari nagarinyu nian, sabatolnya ia koa (nangnggap diri’nya) baraseh”"
        },
        {
            "chapter": 27,
            "verse": 57,
            "text": "Maka kami salamatatn ia (Lut) manda; kaluarganya, kacoali bininya, kami (Allah) udah nantuatn ia tamasok urakng nang dimasar (diminaatn ka’ dalapm sesa)"
        },
        {
            "chapter": 27,
            "verse": 58,
            "text": "Kami (Allah) turuntatn ujatn ka’ iaka’koa man ujatn batu maka ujatn nang dinimpaatn ka’ koa batol-batol ujatn nang miah buruk (dinimpaatn) ka’ urakng-urakng nang dibare’ paringatatn tatapi nananya danger"
        },
        {
            "chapter": 27,
            "verse": 59,
            "text": "Kataatnlah (Muhammad) sagala puji ka’ Allah man salam sajahtra ka’ amba- ambanya nang dipilihnya ahe ke’ Allah nang labih baik, ato ke’ ahe nangnya pasakutuatn/nya pasamaatn (man ia/Allah)"
        },
        {
            "chapter": 27,
            "verse": 60,
            "text": "Buke’ ke’ ia (allah) nan majoat langit man dunia man mang nuruntatn ai’ dari langit nto’nyu. Lalu kami tumbuhatn man ai’ koa kabon-kabon nang bapamaniaka’koa edo’? kita’ nana’ akan mampu numuhatn kayu- kayunya. Ahe ke’ ada Tuhan nang lain ka’ sampe Allah? Sabanarnya iaka’koalah urakng-urakng nang manyimpang (dari kabanaratn)"
        },
        {
            "chapter": 27,
            "verse": 61,
            "text": "Buke’ ke’ ia (Allah) nan udah majoat dunia sabage tampat badiapm nang majoat sunge- sunge ka’ calah-calah nya, nang manjuat gunung-gunung (nto’ ngakokohatnnya), man nang majoat batas pamisah antara dua laut. 602 Ahe ke’ ka’ sammping Allah ada Tuhan nang lian? Sabanarnya kamanyakatn iaka’koa nana’ nau’an"
        },
        {
            "chapter": 27,
            "verse": 62,
            "text": "Buke’ ke’ ia (Allah) nang ngabulatn (Doa) urakng nang da’ kasusahatn kade’ bado’a ka’ ia (Allah), man ngilangkatn mimpih ka’ dunia? Ahe ke’ ka’s ampikng Allah ada Tuhan (nang lain)? Saebet sakasi nikmat Allah nang koa ingat"
        },
        {
            "chapter": 27,
            "verse": 63,
            "text": "Buke’ ke ia (Allah) nang mare’ patunjuk ka’ koa dalapm kaglapatn ka’ darat man ka’ lautatn, nang ngatakngkatn angin sabage kabar sepo sanape’ kaatangan rahmat-Nya? Ahe ke’ ka’ sampikng Allah ada Tuhan (nang lain)? maha tinggi Allah ka’ ahe nang iaka’koa pasakutuatn"
        },
        {
            "chapter": 27,
            "verse": 64,
            "text": "Buke’ ke’ ia (Allah) nang majoat/nyiptaatn mahluk dari pamulaannya, kamudian ngulangi’nya lagi, man nang mare’atn rajaki ka’ koa dari langit mann dunia? Ahe ke’ ka’ sampikng Allah ada Tuhan (nang lain)? kataatnlah padahatnlah bukti kabanaratnnyu, kade’ kao urakng nang banar"
        },
        {
            "chapter": 27,
            "verse": 65,
            "text": "Kataatnlah (Muhammad) nana’ ada suatupun ka’ langitm man ka’ dunia nang nau’an pakara gaib, kacoalai allah. Ma iaka’koa nana’ nau’an mela ia akan dibangkitatn"
        },
        {
            "chapter": 27,
            "verse": 66,
            "text": "Bahkan pangatahuann nyaka’koa tantang naherat nna’ sampe’ (ka’ koa). Bahkan iaka’koa ragu-ragu (ka’ naherat koa). Bahkan iaka’koa buta’ maslah nang koa (Naherat)"
        },
        {
            "chapter": 27,
            "verse": 67,
            "text": "Urakng-urakng kapir bakata, salaka’ diri’ manjadi tanah man (mpakoa uga’) ne’ moyang diri’, ahe ke’ banar diri dikaluaratn (dari subur)"
        },
        {
            "chapter": 27,
            "verse": 68,
            "text": "Dah dari de’e kami udah dibare’ ancamatn dari nang nian koa (dari naherat) kami man da’ ne’ moyang kami, sabanarnya nang nian koa ngge curita (saruga) jaman dahoya"
        },
        {
            "chapter": 27,
            "verse": 69,
            "text": "Kataatnlah (Muhammad), bajalatnlah kao ka’ dunia lalau tele’ ampahe aer kaudahatn urakng-urakng nang badosa"
        },
        {
            "chapter": 27,
            "verse": 70,
            "text": "Man amelah kao basadih ati ka’ iaka’koa, man amelah (dada nya) marasa sampit ka’ tipu daya nya ka’ koa"
        },
        {
            "chapter": 27,
            "verse": 71,
            "text": "Iaka’koa (urakng kapir) bakata, mule ke’ atakngnya janji (ajap/siksaatn) koa, kade’ kao urakng nang banar"
        },
        {
            "chapter": 27,
            "verse": 72,
            "text": "Kataatnlah (Muhammad) bisa jadi sabagiatn dari (ajap) nang kita’ minta’ digancehi’ koa udah amper sampe’ ka’ kita’"
        },
        {
            "chapter": 27,
            "verse": 73,
            "text": "Sungguh, Tuhannyu batol-batol ada miliki’ karunia (nang dibare’atnnya) ka’ talino, tapi kamanyakatn iaka’koa nana’ nyukuri’nya"
        },
        {
            "chapter": 27,
            "verse": 74,
            "text": "Man sungguh, Tuhannyu ngatahui (nau’an) ahe nang disosokatn ka’ dalapm dada nyaka’koa man ahe nang nya tele’atn (padahatn)"
        },
        {
            "chapter": 27,
            "verse": 75,
            "text": "Nana’ ada sasoatupun nang disososkatn (tasambunyi) ka’ langit man ka’ dunia, samua udah tatulis ka’ kitab nang jalas (Lauh Mahfûdz)"
        },
        {
            "chapter": 27,
            "verse": 76,
            "text": "Sungguh, Al-Quran nian nyalasatn ka’ Bani Israil sabagiatnnya dari (pakara) nang iaka’koa pasalisihatn"
        },
        {
            "chapter": 27,
            "verse": 77,
            "text": "Man sungguh, (al-Quran) koa banr-banar manjadi patunjuk man rahmat bagii urakng- urakng nang baiman"
        },
        {
            "chapter": 27,
            "verse": 78,
            "text": "Sungguh Tuhannyu akan nyalasatn pakara ka’ antara iaka’koa mang ukumnya. Ia maha parkasa (jago) man maha mangatahui’ (nau’an)"
        },
        {
            "chapter": 27,
            "verse": 79,
            "text": "Man bataqwalah ka’ Allah, sungguh koa (muhammad) barada ka’ atas maraga nang lurus"
        },
        {
            "chapter": 27,
            "verse": 80,
            "text": "Sungguh koa (Muhammad) nana’ bisa nyadia’atn urakng nang dah mat ibis anangar, man (nana’ uga) bbisa mammuat urakng nang batole’ bisa nangar nasehat, kade’ iaka’koa udah bapaling ka’ balakakng"
        },
        {
            "chapter": 27,
            "verse": 81,
            "text": "Uga’ kao (Muhammad) nana’ akan bisa mare’ patunjuk urakng nang buta’ dari kasasatatnnya, kao uga’ nana’ dapat nyadia’atn (saurakng pun) bisa nangar, kacoali urakng-urakng nang baiman ka’ ayat-ayat kami, lalu iaka’koa basarah diri"
        },
        {
            "chapter": 27,
            "verse": 82,
            "text": "Man kade’ pakataatn (katantuatn masa kaancuratn dunia) udah balaku ka’ iaka’koa, kami Allah kaluaratn mahluk bagarak nang banyawa dari dinia. Nang akan ngataatn ka’ iaka’koa bahoa talino de’e nya nana’ yakin ka’ ia ayat-ayat kami"
        },
        {
            "chapter": 27,
            "verse": 83,
            "text": "Man (ingatlah) ka’ ari (katika) kami Allah ngumpuratn satiap umat, sakalompok urakng nang madah alok ayat-ayat kami, lalu iaka’koa dibagi (bakalompok- kaompok)"
        },
        {
            "chapter": 27,
            "verse": 84,
            "text": "Sahingga kade’ iaka’koa batangan, ia (Allah) bapirman, jahe kita’ madah alok ayat-ayat ku, padahal kita’ koa nana’ bapangatahuan tantang koa, 603 nto’ ahe nang dah udah kita’ karajaatn"
        },
        {
            "chapter": 27,
            "verse": 85,
            "text": "Balakulah pakataatn (janji sesa) ka’ iaka’koa karana kajaliman koa maka iaka’koa nana’ bakata"
        },
        {
            "chapter": 27,
            "verse": 86,
            "text": "Ahe ke’ iaka’koa nana’ maratiatn bahowa’ kami (Allah) udah majoat malapm supaya iaka’koa baristirahat malapm ari, man (nyadiaatn) siakng nang narangi? Sungguh nang mpaikng koa tadapat tanda-tanda (kabasaratn/ ka’ ayaatn Allah) bagi urakng– urakng baiman"
        },
        {
            "chapter": 27,
            "verse": 87,
            "text": "Man ingatlah sangkakala disiup maka takajutlah ahe nang ada ka’ langit, ahe nang ada ka’ dunia, kacoalai sae nang ada dikahandaki’Allah, samua iaka’koa akan atakng ngadap ka’ ia (Allah) sarata marandah diri"
        },
        {
            "chapter": 27,
            "verse": 88,
            "text": "Man katika nele- gunung-gunung nang kita’ kira tatap ka’ tampatnya, padahal iaka’koa bajalatn (ampahe) rahu bajalatn, (ngkoalah) ciptaatn Allah, nang majoat batol-batol samporna sagala ahe maan. Sungguh ia maha taliti ka’ ahe nang kita’ karajaatn"
        },
        {
            "chapter": 27,
            "verse": 89,
            "text": "Sae ma’an nang ngincakng kabaikatn maka ia namu (balasan) nang labih edo’ dari ngkoa. Uga’ iaka’koa marasa aman ne’e dari kajutatn (nang miah dasat) pada ari koa (kiamat)"
        },
        {
            "chapter": 27,
            "verse": 90,
            "text": "Man sae ma’an nang ngincakng kajahatatn maka disurungkatn muha nyaka’koa dalapm naraka, kita’ nana’ dibare’ balasatn. Kacoali (satimpal) man ahe nang udah kita’ karajaatn"
        },
        {
            "chapter": 27,
            "verse": 91,
            "text": "Aku (Muhammad) ngge parentahatn nyambah Tuhannya nagari nian, (Makah) nang ia (Allah) udah nyadiaatn baraseh ka’ ia, man sagala sasuatu koa nu’-Nya. Akudiparentahatn supaya aku jadi urakng muslim (Islam)"
        },
        {
            "chapter": 27,
            "verse": 92,
            "text": "Supaya aku macaan Al-Quran (ka’ talino). Maka sae ma’an nang namu patunjuk maka sabatolnya ia namu patunjuk nto’ (kabaikatn) dari’nya. Man sae ma’an sasat. Maka kataatn- lah, sabatolnya, aku (nian) nana’ lain nggelah ngge urakng nang mare’ paringatatn"
        },
        {
            "chapter": 27,
            "verse": 93,
            "text": "Man kataatn (muhammad), sagala puji nto’ Allah ia akan nele’atn ka’ kita’ tanda-tanda (ka ayaa’atn) nya maka kita’ nau’ani’nya. Uga’ Tuhannyu nana’ langah ka’ ahe nang kita’ karajaatn"
        },
        {
            "chapter": 28,
            "verse": 1,
            "text": "°± S³n M³m"
        },
        {
            "chapter": 28,
            "verse": 2,
            "text": "Nianlah ayat-ayat kitab (Al-Quran) nang jalas (dari Allah)"
        },
        {
            "chapter": 28,
            "verse": 3,
            "text": "Kami macaatnnya ka’ kao sabagiatn dari gesah (curita) Musa man firman nang sabanrnya nto’ urakng-urakng nang baiman"
        },
        {
            "chapter": 28,
            "verse": 4,
            "text": "Sungguh fir’aun udah babuat sawenang- wenang ka’ dunia man mamuat panduduknya bapacah balah, ia nindasi’ sagolongannya ka’ koa (Bani Israel), ia nyambalehi’ kamunda’nang laki-laki, man miaratn idup kamunda’ nang bini-bininya. Sungguh ia (fir’aun) tamasok urakng nang babuat karusakatn"
        },
        {
            "chapter": 28,
            "verse": 5,
            "text": "Kami (Allah) mao mare’ ia karunia ka’ urakng-urakng nang tatindas ka’ dunia (mesir) koa, man mao nyadiaaatn ia ka’ ko pamimpin, man nyadiaatn ia ka’ koa urakn nang nang mawarisi’ (Dunia)"
        },
        {
            "chapter": 28,
            "verse": 6,
            "text": "Man kami (Allah) taguhatn kadudukatnnya ka’ koa ka’ dunia, man kami (Allah) tele’at ka’fir’aun man Haman basama bala tantaranya ahe nang kajuh ia ka’ koa gali’i’ darinya ka’ koa"
        },
        {
            "chapter": 28,
            "verse": 7,
            "text": "Uga’ kami (Allah) ilhampatn ka’ we’nya Musa, man susu’i’lah ia (Musa), kade’ kao kawater ka’ ia (Musa) maka anyutatnlah ia ka’ sunge (Nil), amelah kao gali’ man amelah kao basadih ati, sabatolnya kami na mulangkatna’nya ka’ kao, man nyadiaatnya saurakng Rasul"
        },
        {
            "chapter": 28,
            "verse": 8,
            "text": "Maka ia (Musa), diangkat di kaluarga Fir’aun supaya (Nae) ia manjadi munsuh man kasadihatn nto’nya ka’ koa. Sungguh fir’aun man haman uga’ balatantaranya ialah urakng-urakng nang basalah. ‘"
        },
        {
            "chapter": 28,
            "verse": 9,
            "text": "Man Bini Fir’aun bakata,”ia ka’ koa panyajuk mata ati ku man mata atinyu. Amelah kao munuhnya, mudah-mudahatn ia bamanfaat ka’ diri’ ato’ diri’ naapnya jadi nak diri”. Sadangkan ia ka’ koa (Fir’aun) nana’ nyadari’nya"
        },
        {
            "chapter": 28,
            "verse": 10,
            "text": "Man ati we’ Musa manjadi kosong.605 Sungguh, amper ja’ ia ngataatn nya (Rahasia tantang Musa). Sa’ande’nya nana’ kami (Allah) taguhatn atinya, supaya ia tamsok urakng-urakng nang baiman (ka’ janji Allah)"
        },
        {
            "chapter": 28,
            "verse": 11,
            "text": "Man ia (uwe’ Musa) bakata ka’ kamarkapala nauda’nya Musa,“ikuti’lah ia (Musa),” maka di tele’nya (Musa) dari jauh, sedangkan ia ka’ koa nana’ nyadari’nya"
        },
        {
            "chapter": 28,
            "verse": 12,
            "text": "Kami cagah ia (Musa) nusu’ka’ nang bini- bini (uwe’-uwe’) nang mao nusu’ianya sanape’ koa, maka bakatalah ia (kamarkapalanya Musa tadi). Mao’ ke’ aku nojokatn nya ka’ kao urakng nang mao maliharanya nto’nyu man bisa babuat baik ka’ ia?”"
        },
        {
            "chapter": 28,
            "verse": 13,
            "text": "Maka kami kambaliatn ia (Musa) ka’ uwe’nya, supaya sanang atinya man nana’ basadih ati, man supaya ia (we’ Musa) nau’an bahowa janji Allah koa batol-batol banar. Tapi kamanyakatn iaka’ koa nana’ nau’annnya"
        },
        {
            "chapter": 28,
            "verse": 14,
            "text": "Man salaka’ ia (Musa) dah aya’ man samparana akalnya, kami bare’atn ka’ ia hikmah (kanabiatn) man pangatahuan. Ampaiknglah kami mare’ balasatn ka’ urakng-urakng nang babuat baik"
        },
        {
            "chapter": 28,
            "verse": 15,
            "text": "Ia (Musa) masok ka’ kota, (mamphis) katika panduduknya gi’ langah. Maka ia namui’ dua urakn glaki-laki gi’ tangah bakalahi, nang seko’ koa dari golongannya (kaomnya) Bani Israel man nang seko’ (agi’) dari pihak musuhnya. Urang nang dari golongannya minta’ partolongan ka’ Musa, nto’ (ngalahatn) urakng dri pihak Musuhnya (fir’aun), lalu Musa Ninjunya lalu matilah munsuhnya koa tadi, ia (Musa) bakata,”nian koalah pabuatatn setan,606 sungguh ia (setan koa) munsuh nang batol-batol jalas nyasatatn”"
        },
        {
            "chapter": 28,
            "verse": 16,
            "text": "Ia (Musa) bado’a, o Tuhanku, sasungguhnya aku udah nyolimi’ diri’ku. Maka ia (Allah) ngamponi’nya . sungguh Allah ialah nang maha pangampon, maha panyayang"
        },
        {
            "chapter": 28,
            "verse": 17,
            "text": "Ia (Musa) bakata, wahe Tuhanku! Barakat nikmat nang kita’ anugarahatn ka’ aku, maka aku nana’ akan jadi panolong ka’ urakng-urakng nang badosa.”"
        },
        {
            "chapter": 28,
            "verse": 18,
            "text": "Karna koa (Musa) jajikagali’anan badiapm ka’ kota koa sambel nunggu (akibat nang pabuatatnnya), lalu tiba-tiba urakng nang tumare’nya minta’ patolongan (ka’ Musa) ngampak minta’ patolongan ka’ ia (Musa). Musa bakata, kao sungguh urakng nang nyata-nyata sasat"
        },
        {
            "chapter": 28,
            "verse": 19,
            "text": "Man katika koa Musa mao’ mangkukngnya kuat-kuta urakng nang jadi munsuhnya badua, ia (munsuhnya) pun bakata, Wahe Musa! Ahe ke’ kaobamaksud munuha’ aku, mpahe tumare’ kao munuh urakng? Kao hanya bamaksud jadia’ urakng nang babuat sawenang-wenang ka’ nagari nian, man koa uga’ nana’ bamaksud jadi urakng-urakng nang mamuat padamean"
        },
        {
            "chapter": 28,
            "verse": 20,
            "text": "Saurakng nang laki atakng batalamah dari ujukng kota lalu bakata, wahe Musa! Sabatolnya sagala pamane nagari dah barunding tantang kao nto’ munuha’ kao, maka kaluarlah (dari kota nian). Sungguh aku nian urakng nang mare’ nasehat ka’ kao"
        },
        {
            "chapter": 28,
            "verse": 21,
            "text": "Maka kaluarlah ia (Musa)dari kota koa man rasa gali’ (waspad akade’ urakng nang nyusul nangkapa’nya), ia bado’a”Oh Tuhanku! Salamatatnlah aku dari urakng- urakng nang jalim”"
        },
        {
            "chapter": 28,
            "verse": 22,
            "text": "Man katika ia ngarah ka’ nagari madyan ia bado’a agi’ “Mudah-mudahan Tuhanku ngirikng aku ka’ jalatn nang banar.”"
        },
        {
            "chapter": 28,
            "verse": 23,
            "text": "Man katika ia sampe’ ka’ sumber ai’ nagari Madyan, ia namui’nya ka’ koa sagarombolan urakng nang gi’ tagah mare’ cocok (ayamannya), man ia uga’ namui’ ka’ balakang urakng rami koa, dua urakng nang bini gi’ tagah ngarabia (ayamannya). Ia (Musa) bakata,”ahe maksut kita’ (babuat pakoa)?” kadua (nang bini) koa bajawab, “kami nana’ bisa nyocoki’ (Ayaman), sanape’ pangambala ka’ koa ngincang pulakng (Ayamannya), udah koa agi’ pak kami dah miah ...omornya.”"
        },
        {
            "chapter": 28,
            "verse": 24,
            "text": "Maka ia (Musa) mare’ cocok nyaman nang bini badua koa, kamudian ia ka’ tampat nangtaduh sarata bado’a,”Oh Tuhanku! Sasungguhnya, aku batol-batol malaluatna’ kabaikatn (makanan) nang kita (Allah) turuntatn ka’ aku”"
        },
        {
            "chapter": 28,
            "verse": 25,
            "text": "Satalah koa ataknglah salahs satu dari kadua nang bini koa bajalatn aga’ tabe’-tabe’, ia bakata,”sasungguhnya pa’ ku ngundang kita’ (Musa) nto’ mare’ balasatn sabage’ imbalatn /upah ka’ kabaikatn kita’ mare’ cocok (ayaman) kami, katika Musa ngatakngi’ pa’ nya man nyaritaatn gesahnya (masalah diri’nya), ia bakata amelah kao gali’! kao udah salamat dari urakng-urakng nang jalim ka’ koa”"
        },
        {
            "chapter": 28,
            "verse": 26,
            "text": "Salah satu dari nang bini badua koa bakata”O… Pak! Jadiatn ia (Musa) sabage’ tukang karaja (ka’ diri’). Sasungguhnya urakng nang paling baik nang kita’ ta’ap nto’ manto’ diri’ ia koalah urakng nang kuat, man bisa di pucaya’.”"
        },
        {
            "chapter": 28,
            "verse": 27,
            "text": "Ia (sheh Madyan) koa bakata,”sasungguhnya aku bamaksud ingin nikahatn kao man salah satu naku nang badua koa, man katantuatnnya/syaratnya” kao arus karaja ka’ aku salama’ lapan tahutn, man kade’ kao sampurnaatn jadi sapuluh tahutn, maka nang koalah (soatu kabaikatn) darinyu, man aku nana’ bamak- sud ngabaratnia’ kao. insyaAllah kao pasti namui’ aku tamasok urakng nang baik"
        },
        {
            "chapter": 28,
            "verse": 28,
            "text": "Ia (Musa) bakata,”ngkoa pajanjiatn antara aku man kita’. Nang mae ma’an dari kadua waktu nang ditantuatn koa nang aku sampurnaatn, maka nana’ ada tuntutatn (tambahatn) ka’ diri’ ku agi’. Man Allah manjaji saksi ka’ ahe nang diri’ ucapatn”"
        },
        {
            "chapter": 28,
            "verse": 29,
            "text": "Maka katika Musa udah nyalaseatn waktu nang udah di nantuatn koa, lalu ia barangkat man kaluarganya (bininya), ia (Musa) nele’ api ka’ arokng gunung.607 Ia bakata ka’ bininya (kaluarganya). Tunggu didiatn, sungguh aku nele’ api, mudah-mudahatn aku namu barita nto’ nyu dari tampat api naum, ato’ (ingincakng) saebet api supaya kao bisa ngangati’ tubuh"
        },
        {
            "chapter": 28,
            "verse": 30,
            "text": "Maka katika (Musa) sampe’ ka’ (tampat) api koa, ia dinyaru’ dinyimpado dari arah pinggir sabalah kanan arokng, dari saba- takng kayu, ka’ sabidang tanah nang di barakati’, wahe Musa! Sungguh, aku nian Allah, Tuhan saluruh alam"
        },
        {
            "chapter": 28,
            "verse": 31,
            "text": "Man tabakatnlah tungkatnyu,”maka ketika ia (Musa) nele’nya bagarak-garak saakan- akan mpehe seko’ ular nang (lineah), ia dari babalik ka’ balakang man bai’ malek. (Allah bafirman) wahe’ Musa! Kaiknglah amel gali’. Sasungguhnya kao tamasok urakng nang aman”"
        },
        {
            "chapter": 28,
            "verse": 32,
            "text": "Masokatnlah kokotnyu ka’ leher bajunyu, ia (kokotnyu) nae kaluar putih (bacahaya) nana’ cacat, man kapanganlah kadua kokotnyu ka’ dadanyu kade’ kao kagali’anan. Ngkoalah dua mukjiazat dari Tuhannyu (nang akan koa tele’atn ka’ fiir’aun man sagana paname’- nya). Sungguh ia ka’ koalah urakng-urakng nang fasiq"
        },
        {
            "chapter": 28,
            "verse": 33,
            "text": "Ia (Musa) bakata,”O… Tuhanku! Sungguh aku udah munuh seko’ urakng dari golongan- nya ka’ koa, sahingga aku gali’ kade’ ia ka’ koa munuha’ aku”"
        },
        {
            "chapter": 28,
            "verse": 34,
            "text": "Man sodaraku Harun, ia labih fashih (edo’) jilahnya dari aku,609 maka suruhlah ia barage man aku sabage’ pambanto’ ku nto’ malanar (pakataatn) ku, sungguh aku gali’ kade’ ia ka’ koa madah aku alok"
        },
        {
            "chapter": 28,
            "verse": 35,
            "text": "Ia (Allah) bafirman,”kami akan kuatatn kao (manto’nyu) man sodaranyu, man kami (Allah)bare’atn ka’ kao badua kakuasa’an nang miah aya’, maka ia ka’ kao nana’ akan bisa sampe notok kao (barangkatnlah kao badua) man ngincakng mukjijat kami, kao badua man urakng-urakng nang ngikuti’ kaolah nang akan manang”"
        },
        {
            "chapter": 28,
            "verse": 36,
            "text": "Maka katika Musa atakng ka’ ia ka’ koa man ngincakng mukjijat kami (Allah) nang nyata, ia ka’ koa bakata,”nian koa nggan seher nang di pamuat-pamuat, kami nana’ paranah nangar curita (nang macam nian) dari da’ ne’ nangi kami”"
        },
        {
            "chapter": 28,
            "verse": 37,
            "text": "Musa bajawab,”Tuhanku labih nau’an sae nang pantas ngincakng patunjuk dari-Nya man sae nang akan namu ahir nang baik/ edo’ ka’ naherat. Sasungguhnya urakng- urakng nang jalim (jahat) nana’ akan namu kamanangan”"
        },
        {
            "chapter": 28,
            "verse": 38,
            "text": "Fir’aun bakata,”wahe’ sagana pangaya’ (pamane’) kaomku! Aku (Fir’aun) nana’ nau’an ada Tuhan nto’ kita’ salain aku. Maka tunuhlah tanah liat koa nto’ku wahe haman (nto’ mamuat batu bata), udah koa pamuatatn aku bangunan nang tinggi supaya aku bisa naik nele’a’ Tuhanya Musa, aku yakin bahowa’ ia koa pangalok”"
        },
        {
            "chapter": 28,
            "verse": 39,
            "text": "Ia (far’aun) man balatantaratnya balaku sombong ka’ dunia tampa alasan nang banar. Man ia ka’ koa ngira bahowa’ iaka’ koa nana’ dipulangkatna’ ka’ kami (Allah)"
        },
        {
            "chapter": 28,
            "verse": 40,
            "text": "Maka kamisiksa ia (Fir’aun) man balatantaranya. Lalu kami tabakatn ia ka’ koa ka’ dalapm laut. Maka tele’lah mpahe ahernya urakng nang jalim (jahat)"
        },
        {
            "chapter": 28,
            "verse": 41,
            "text": "Man kami jadiatn ia ka’ koa pamimpin nang maba (talino) ka’ naraka man ari kiamat nae ia ka’ koa nana’ akan ditolong"
        },
        {
            "chapter": 28,
            "verse": 42,
            "text": "Kami susulatn laknat ka’ ia ka’ koa ka’ dunia nian, sadangkan ka’ ari kiamat nae ia ka’ koa tamasok urakng nang dijauhatn (dari rahmat Allah)"
        },
        {
            "chapter": 28,
            "verse": 43,
            "text": "Man sungguh, udah kami bare’atn ka’ Musa kitab Taurat salaka’ kami minasaatn umat- umat nang dahoya’, nto’ jadi eurong panarakng ka’ tallino man patunjuk sarata rahmat, supaya ia ka’ koa namu palajaran"
        },
        {
            "chapter": 28,
            "verse": 44,
            "text": "Kao (Muhammad) nana’barada ka’ sabalah barat (arokng cuci baraseh nang dimarakati’ Tuwa) katika kami nyampeatn parentah ka’ Musa, uga’ kao nana’ (pula) tamasok urakng-urakng nang nyaksiatn (kajadiatn koa)"
        },
        {
            "chapter": 28,
            "verse": 45,
            "text": "Tapi kami (Allah) udah nyiptaatn dah sangahe umat manyaknya, man udah balalu ka’ ia ka’ koa masa nang panyakng, Man kao (Muhammad) nana’ badiapm manda’ panduduk Madyan nang macaatn ayat-ayat kami ka’ ia ka’ koa. Tapi kami udah ngutus sagana Rasul-rasul"
        },
        {
            "chapter": 28,
            "verse": 46,
            "text": "Man uga’ kao (Muhammad) nana’ barada ka’ samak tur (gunung) katika kami nyimpa- do/nyaru’ (Musa), tapi kami ngutus koa sabage rahmat dari Tuhannyu, supaya kao mare’ paringatatn ka’ kaom (Qurays) nang gi’ nana’ di atakngi’ dipamare’ paringatatn sanape’ kao supaya ia ka’ koa namu palajaratn"
        },
        {
            "chapter": 28,
            "verse": 47,
            "text": "Man supaya ia ka’ koa nana’ ngataatn katika siksa nimpa’nya disabapatn ahe nang ia ka’ koa karajaatn,”O… Tuhan kami, jahe kita’ nana’ ngutus saurakng Rasul ka’ kami, supaya kami ngikuti’ ayat-ayat kita’ (Allah) man tamasok urakng-urakng nang mukmin”"
        },
        {
            "chapter": 28,
            "verse": 48,
            "text": "Maka katika udah atakng ka’ ia ka’ koa kabanaratn (Al-Quran) dari sisi kami, ia ka’ koa bakata,”jahe nana’ dibare’atn ka’ ia (Muhammad) saparati ahe nang udah dibare’ atn ka’ Musa de’e?”ina’ ke’ ia ka’ koa memang dah ingkar (uga’) ka’ ahe nang dah di bare’atn ka’ Musa de’e? ia ka’ koa de’e babakataatn,”Musa man Harun koa”dua urakng panyihir610 nang babanto’-banto’.”ia ka’ koa uga’ babakataatn,”sasungguhnya kami nana’ sama sakali mucaya’i’ iaka’ koa"
        },
        {
            "chapter": 28,
            "verse": 49,
            "text": "Kataatnlah (Muhammad), atakngkanlah dinyu sabuah kitab dari sisi Allah nang kitab koa labih mare’ patunjuk dari pada ka’ duanya niann (taurat man Al-Quran), pasti aku ngikuti’nya, kade’ kita’ urakng nang banar"
        },
        {
            "chapter": 28,
            "verse": 50,
            "text": "Maka kade’ ia ka’ koa nana’ nyawab (tantanganyu), maka katahui’lah bahoa’ ia ka’ koa ngge ngikuti’ kainginannya babaro, man saeke’ labih sasat dari pada urakng nang ngikuti’ kainginannya nang nana’ namu patunjuk dari Allah saebetpun? Sungguh Allah nana’ mare’ patunjuk ka’ urakng-urakng nang jalim (jahat)"
        },
        {
            "chapter": 28,
            "verse": 51,
            "text": "Man sungguh, Kami (Allah) udah nyampeatn pakataatn nian (Al-Quran) ka’ iaka’ koa supaya ia ka’ koa salalu ngingatnya"
        },
        {
            "chapter": 28,
            "verse": 52,
            "text": "Urakng-urakng nang udah kami bareatn ka’ ia ka’ koa Al kitab sanape’ Al-Quran, ia ka’ koa baiman (uga’) ka’ ia (Al-Quran)"
        },
        {
            "chapter": 28,
            "verse": 53,
            "text": "Kade’ (Al-Quran) dibacaatn ka’ iaka’ koa, ia babakataatn,”kami baiman ka’ ia, sabatolnya (Al-Quran) koa ialah kabanaratn dari Tuhan kami. Sungguh, sanape’nya koa kami ngka’ dah urakng”"
        },
        {
            "chapter": 28,
            "verse": 54,
            "text": "Ia ka’ koa dibare’ pahala dua kali (karana baiman ka’ Taurat man ka’ Al-Quran) karana kasabarannya ka’ koa, uga’ ia ka’ koa nolak kajahatatn mang kabaikatn, uga’ nginpakatn sabagiatn dari rajaki nang udah kami (Allah) bare’atn ka’ ia ka’ koa"
        },
        {
            "chapter": 28,
            "verse": 55,
            "text": "Man kade’ ia ka’ koa nangar pakataatn nang buruk, ia ka’ babanomongan dari pabuatatn koa man bakata,”bagi kami amal kami, bagi kita’ amal kita’, samoga salamat barasehlah kita’, kami dah bai’ bagaula’ man urakng- urakng nang bodoh mangkakng”"
        },
        {
            "chapter": 28,
            "verse": 56,
            "text": "Sungguh kao (Muhammad) nana’ dapat mare’ patunjuk ka’ urakng-urakng nang kao kasihi’, tapi Allahlah nang mare’ patunjuk ka’ sae nang ia kahandaki’, man ia labih nau’an ka’ urakng-urakng nang mao narema’ patunjuk"
        },
        {
            "chapter": 28,
            "verse": 57,
            "text": "Iaka’ koa bakata,”kade’ kami ngikuti’ patun- juk barage man kao, tatap kami pasti di usir dari nagarikampokng kami,”(Allah bafirman) nana’ ke’ kami (Allah) udah naguhatn kadudukatnnya ka’ koa katanah haram (tanah baraseh/cuci) nang aman nang di ngatangan ka’ tampat koa buah-buahatn dari sagala macam (jukut nang batumuhatn sabage’ rajaki (nto’nyu) dari sisi kami (Allah)? Tapi kamanyakatn iaka’ koa nana’ nau’an"
        },
        {
            "chapter": 28,
            "verse": 58,
            "text": "Man sididah manyak (panduduk) nagari nang udah basanang-sanang dalapm kaidupatn nang udah kami (Allah) binasaatn maka ngkoalah tampat kadiaman nya ka’ koa nang nana’ di diapmi’ (agi’) satalah ia ka’ koa, kacoalai sabagian enek. Kamilah nang mawarisi’nya"
        },
        {
            "chapter": 28,
            "verse": 59,
            "text": "Man Tuhannyu nana’ akan minasaaatn nagari-nagari, sanape’ ia (Allah) ngutus saurakng Rasul ka’ ibu kotanya nang macaatn ayat-ayat kami ka’ ia ka’ koa. Man nana’ uga’ kami (Allah) paranah minasaaatn (panduduk) nagari kacoali panduduknya ngalakuatn kajahatatn (kajoliman)"
        },
        {
            "chapter": 28,
            "verse": 60,
            "text": "Man ahe ma’an (kakaya’an, jabatatn, katurunan) nang dibare’atn ka’ kita’, maka ngkoa hanyalah kasanangan idup dalapm dunia man sagana pariasatnnya, sadangkan ahe nang ada ka’ sisi Allah koa labih baik man labih kakal, nana’ ke’kita’ ngarati"
        },
        {
            "chapter": 28,
            "verse": 61,
            "text": "Maka ahe ke’ sama urakng nang kami (Allah) janjiatn ka’ ia janji nang baik (saruga) lalau ia ngampu’nya, man urakng nang kami bare’atn ka’ ia kasanangan idup ka’ dunia,612 laka’koa ka’ ari kiamat ia tamasok urakng-urakng nang diseret (ka’ dalapm naraka)"
        },
        {
            "chapter": 28,
            "verse": 62,
            "text": "Man (ingatlah) ka’ ari nang katika ia (Allah) nyimpadoi’ nya ka’ koa man bafirman,”ka’ mae ke’ sakutu-sakutu-ku nang de’e kita’ sangka?”"
        },
        {
            "chapter": 28,
            "verse": 63,
            "text": "Urakng-urakng nang dah pasti namu ukuman bakata, “O… Tuhan kami, ia ka’ koa nianlah urakng-urakng nang udah kami nyasatatn koa, kami udah nyasatatnnya ka’ koa sabage mae kami (sandiri) uga’ sasat, kami bapadah ka’ kita’ nto’ balapas diri’ dari (nya ka’koa), ia ka’ koa sakalipun nana’ nyambah kami”"
        },
        {
            "chapter": 28,
            "verse": 64,
            "text": "Dikataatn (ka’ ia ka’ koa), saru’lah sakutu- sakutu kita’ lalu ia ka’ koa nyaru’i’nya, tapi nangnya nyaru’i’ ka’ koa nana’ notoknya, iaka’ koa nele’ siksaan, Lalau bakainginan sakiranya de’e ia ka’koa narima’ ka’patunjuk"
        },
        {
            "chapter": 28,
            "verse": 65,
            "text": "Man (ingatlah) ka’ ari katika ia (Allah) nyaru’i’nya ka’ koa, man bafirman,”ahe jawapatn kita’ ka’ rasul-rasul koa?”"
        },
        {
            "chapter": 28,
            "verse": 66,
            "text": "Maka galaplah baginya ka’ koa sagala macam alasan ka’ ari koa, karna koa, ia ka’ koa nana’ kanjah batanya’ (babatanya’an)"
        },
        {
            "chapter": 28,
            "verse": 67,
            "text": "Maka adapun urakng-urakng nang batobat man baiman, sarata ngarajaatn kabaikatn, maka mudah-mudahan ia tamasok urakng nang batuah baruntukng"
        },
        {
            "chapter": 28,
            "verse": 68,
            "text": "Man Tuhannyu nyiptaatn man milih ahe nang ia kahandaki’. Baginya ka’ koa (talino) nana’ ada pilihatn. Maha baraseh/ maha cuci Allah, mana maha tinggi ia dari ahe nang ia ka’ koa pasakutuatn"
        },
        {
            "chapter": 28,
            "verse": 69,
            "text": "Man Tuhannyu nau’an ahe nang di sosokatn ia dalapm dadanya ka’ koa, man ahe nang ia ka’ koa padahatn"
        },
        {
            "chapter": 28,
            "verse": 70,
            "text": "Ia-lah Allah, nana’ ada Tuhan (nang bisa di sambah) salain Ia (Allah). Sagala puji nto’ Ia (Allah) ka dunia man ka’ naherat. Man bagi-Nya sagala panantuatn sarata ka’ Ia kita’ samua di kambaliatn"
        },
        {
            "chapter": 28,
            "verse": 71,
            "text": "Kataatnlah (Muhammad),”mpahe pandapatnyu, kade’ Allah nyadiaatn nto’nyu malam koa tarus-manarus sampe’ ari kiamat, saeke’ Tuhan salain dari Allah nang akan ngatangan sinar tarang ka’ kita’? ahe ke’ kita’ nana’ nangar”"
        },
        {
            "chapter": 28,
            "verse": 72,
            "text": "Kataatnlah (muhammad),”ampahe panda- patnyu, kade’ Allah nyadiaatn nto’nyu siakng koa tarus- manarus sampe dunia kiamat. Sae ke’ Tuhan nang salian Allah sanggup ngatangan malam ka’ kita sabage waktu nto’ istirahatnyu? Ahe ke’ kita’ nana’ maratiatni’nya?”"
        },
        {
            "chapter": 28,
            "verse": 73,
            "text": "Man karana rahmat-Nya, Ia manyadiaatn nto’nyu malam man siakng, supaya kita’ baistirahat ka’ malam ari, supaya kita’ ngago sabagiatn dari karunia-Nya (ka’ siakng ari) supaya kita’ basyukur ka’ Ia (Allah)"
        },
        {
            "chapter": 28,
            "verse": 74,
            "text": "Man (ingatlah) ka’ ari katika ia (Allah) nyaru’i’nya ka’ koa man bakata,”dimae ke’ sakutu-sakutu Ku nang de’e kita’ sangka?”"
        },
        {
            "chapter": 28,
            "verse": 75,
            "text": "Man Kami atangan dari satiap umat saurakng saksi,613 lalu Kami kataatn, ”padahatnlah bukti kabanaratn kita’,”maka nu’anlah ia ka’ koa bahowa nang batol (kabanaratn) koa hanya milik Allah, man lanyaplah darinya ka’ koa ahe nang de’enya ia ka’ koa ada-adaatn"
        },
        {
            "chapter": 28,
            "verse": 76,
            "text": "Sasungguhnya, Qarun tamasok kaumnya Musa,614 tapi balaku jalim ka’ ia ka’ koa, Kami (Allah) udah nganugarahatn ka’ ia bandahara harta nang kunci-kuncinya batol. Barat kade’ di uba’ di urakng-urakng nang kuat-kuat. (ingatlah) katika kaumnya bakata ka’ ia,”amelah kao talalu laga’, sungguh Allah nana’ nyukai’ urakng-urakng nang ngalaga’atn diri’nya”"
        },
        {
            "chapter": 28,
            "verse": 77,
            "text": "Man gago’lah (pahala) nagari aherat man ahe nang udah bare’atn Allah ka’ kao, tapi amelah uga’ kao ngalupaatn bagiatnnyu ka’ dunia man babuat baiklah (ka’urakng lain) sabage mae Allah udah babauat baik ka’kao, man amelah uga’ kao babuat karusakatn ka’ai’ tanah. Sungguh, Allah nana’ nyukai’ urakng nang mamuat karusakatn"
        },
        {
            "chapter": 28,
            "verse": 78,
            "text": "Ia (Qarun) bakata,”sasungguhnya, aku dibare’ (harta koa), samata-mata karana kapanean (ilmu) nangg ada aka’ aku”, nana’ ke’ ia (Qarun) nau’an, bahoa Allah udah minasaatn umat-umat sanape’nya nang labih kuat dari pada ia, man labih badakah ngumpulatn harta (kajukutatn)? Urakng- urakng nang badosa koa nana’ palalu ditanya’ agi’ sagana dosa-dosanya"
        },
        {
            "chapter": 28,
            "verse": 79,
            "text": "Maka kaluarlah ia (Qarun) man kamagahat- nya. Urakng-urakng nang ngingintatn kaidu- patn ka’ dunia (rangka’ ka dunia) bakata, ”mudah-mudahatn diri’ ada bakajukutatn ampahe ahe nang udah dibare’ atn ka’ Qarun, sasungguhnya ia banar-banar ngampu’i’ kauntungan nang aya’”"
        },
        {
            "chapter": 28,
            "verse": 80,
            "text": "Tatapi urakng-urakng nang di anugarahi’ kapanean (bailmu) bakata,”celaka’ kita’! Tu’ani’lah pahala Allah labih edo’ nto’ baik bagi urkang-urakng nang baiman manang ngajaratn kabaikatn, man (pahala nang aya’) koa nggan ditamu di urakng-urakng nang sabar”"
        },
        {
            "chapter": 28,
            "verse": 81,
            "text": "Maka Kami (Allah) tingalampatn ia (Qarun) man rumahnya ka’ dalapm ai’ tanah. Maka nana’ bagi ia seko’ panolong pun nang nolonga’nya salain Allah, ia koa tamasok urakng-urakng nang nana’ bisa mambela diri’nya babaro"
        },
        {
            "chapter": 28,
            "verse": 82,
            "text": "Uga’ urakng-urakng nang waktu koa baka’inginan / malatn ka’ kadudukatnnya (Qarun) koa bakata,”adohai, batollah mamang Allah nang ngalapangkatn rajaki ka’ sae nang ia kahandaki’ ka’ ntara amba- ambanya, man matasi’ (ka’ sae nang Ia kahandaki’ dari ntara-ntara amba-ambanya). Sakiranya Allah nana’ ngalimpahatn karunianya ka’ diri’ samua, tantu Ia pasti ningalampatn diri’ uga’. Adohai, batolah kira’nya nana’akan baruntukng urakng- urakng ngingkari’ (nikmat Allah)”"
        },
        {
            "chapter": 28,
            "verse": 83,
            "text": "Nagari naherat koa Kami (Allah) jadiatn nto’ urakng-urakng nang nana’ nyombong- katn diri’nya man nana’ majoat karusakatn ka’ dunia. Aher nang ado’ /baik615 koa ialah nto’ urakng-urakng nang bataqwa"
        },
        {
            "chapter": 28,
            "verse": 84,
            "text": "Barang sae nang atakng ngincakng kabaikatn maka ia tatap namu (pahala) nang labih baik dari pada kabaikatnnya koa, man barang sae nang atakng ngincakng kajahatatn, maka urakng-urakng nang ngincakng kajahatatn koa nggan dibare’ balasatn sa’imbang mang ahe nang nya karajaatn de’enya"
        },
        {
            "chapter": 28,
            "verse": 85,
            "text": "Sasungguhnya (Allah) nang ngawajipatn kao (Muhammad) nto’ ngalaksanaatn (ukum-ukum) ka’ dalpam Al-Quran, nang banar-banar mulakngkatna’ kao ka’ tampat kambali616 (ka’ Allah). Kataatnlah (muhammad),” Tuhanku nau’an urakng nang ngincakng patunjuk, mang urakng- urakng nang barada ka’ dalapm kasasatatn nang nyata’”"
        },
        {
            "chapter": 28,
            "verse": 86,
            "text": "Man kao (Muhammad) nana’ paranah baarap supaya kitab (Al-Quran) koa dituruntatn ka’ kao. Tapi ia di turuntatn sabage’ rahmat dari Tuhannyu. Sabab koa amelah sakali-sakali jaji panolong ka’ urakng-urakng kafir"
        },
        {
            "chapter": 28,
            "verse": 87,
            "text": "Man amelah sampe’ ia ka’ koa ngalang- ngalangi’ salaka’ ayat-ayat koa dituruntatn ka’ kao. Uga’ babai’ (talino) supaya (baiman) ka’ Tuhannyu. Man amelah kao tamasok urakng-urakng musyrik"
        },
        {
            "chapter": 28,
            "verse": 88,
            "text": "Man ame uga’ kao nyambah Tuhan lain salain Allah. Nana’ ada Tuhan nang banar (hak) di sambah salain Ia Allah. Sagala jukut pasti binasa, kacoali Allah, sagala kaputusatn manjadi hakNya, man nggan ka’ ia kao di pulakngkatn"
        },
        {
            "chapter": 29,
            "verse": 1,
            "text": "Alif Lam Mim"
        },
        {
            "chapter": 29,
            "verse": 2,
            "text": "Ahe ke’ talino ngira bahoa’ ia ka’ koa di biaratna’ ngge bakata “kami udah baiman,”ia ka’ koa nana’ diujia’”"
        },
        {
            "chapter": 29,
            "verse": 3,
            "text": "Man Sungguh Kami (Allah) udah nguji urakng-urakng sanape’ ia ka’ koa, maka Allah pasti nau’an sae urakng nang banar, sae urakng nang banar, man urakng-urakng nang pangolok"
        },
        {
            "chapter": 29,
            "verse": 4,
            "text": "Ato’ urakng-urakng nang ngarajaatn kajahatatn koa ngira bahoa’ ia ka’ koa akan tahindar dari (siksa) Kami? Batol miah buruk ahe nang nya ka’ koa tatapatn"
        },
        {
            "chapter": 29,
            "verse": 5,
            "text": "Barang sae baarap batamua’ man Allah, maka sasungguhnya waktu nang dijanjiatn Allah pasti atakng. Ia (Allah) maha Nangar, man Maha Nali’an"
        },
        {
            "chapter": 29,
            "verse": 6,
            "text": "Barang sae nang bajihat, maka sasungguhnya jihatnya koa nto’ nya babaro. Sungguh, Allah maha kaya (nana’ malaluatn ahe nang ada) ka’ saluruh alam"
        },
        {
            "chapter": 29,
            "verse": 7,
            "text": "Man urakng-urakng nang baiman mang nang ngarajaatn kabaikatn, pasti akan Kami (Allah) apus sagana kasalahatn –kasalahatn- nya, man ia ka’ koa pasti akan Kami bare’ balasatn nang labih baik dari ahe nang ia ka’ koa karajaatnt"
        },
        {
            "chapter": 29,
            "verse": 8,
            "text": "Man Kami wajipatn ka’ talino supaya (majuat) kabaikatn ka’ kadua urakng Tuahnnya. Kade’ kaduanya koa maksa koa nto’ masakutuatn Aku (Allah) mang sagala sasoatu/jukut nang koa nana’ bapangatahu- an/ilmu tantang ngkoa. Maka amelah kao patuhi kaduanya (uwe’ man apa’nya). Ngge ka’ Aku tampat kambalinyu, man akan aku padahatn ka’ kita’ ahe nang dah udah kita’ karajaatn"
        },
        {
            "chapter": 29,
            "verse": 9,
            "text": "Urakng-urakng nang baiman manang ngarajaatn kabaikatn, ia ka’ koa pasti akan Kami masokkatn ka’ dalapm golongan urakng nang saleh"
        },
        {
            "chapter": 29,
            "verse": 10,
            "text": "Man ka’ antara talino koa ada sabagiatn nang bakataatn, “kami baiman ka’ Allah. Tapi kade’ ia disakiti’ (karana ia baiman) ka’ Allah, ia nganggap coba’an talino koa sabage siksa’an Allah617, man kade’ atakng patolongan dari Tuhannyu. Niscaya iaka’koa bakata, “sasungguhnya kami batage kao” buke’ ke’ Allah labih ngatahui’ahe nang ada ka’ dalapm dada samua talino"
        },
        {
            "chapter": 29,
            "verse": 11,
            "text": "Allah pasti ngatahui’ urakng-urakng nang baiman, man pasti nagtahui urakng-urkng nang munafik"
        },
        {
            "chapter": 29,
            "verse": 12,
            "text": "Urakng-urakng nang kafir bakata ka’ urakng nang baiman, “Tuna’anlah maraga kami, kami tatap manto’ nguba’i’ dosa-dosa kita’ padahal ia ka’ koa pun nana’ sanggup saebetpun nguba’ dosa-dosanya babaro, sabatolnya ia ka’ koa banar-banar pangalok”"
        },
        {
            "chapter": 29,
            "verse": 13,
            "text": "Man ia ka’ koa batol-batol tatap nguba’ dosanya babaro, man dosa-dosa nang lain barage dosa-dosa nya ka’ koa, man nae waktu dunia kiamat ia ka’ koa pasti akan ditanya’ tantang kaalokatnnya nang kajuh nya ka’ kao pajoat"
        },
        {
            "chapter": 29,
            "verse": 14,
            "text": "Man sungguh, Kami (Allah) udah ngutus Nuh ka’ kaomnya, maka ia badiapm basama man kaomnya salama’ saribu tahutn kurang lima puluh tahutn. Salaka’koa dilanda banjir aya’? sadangkan ia ka’ koa (kaum Nuh) ialah urakng-urakng nang jalim/jahat"
        },
        {
            "chapter": 29,
            "verse": 15,
            "text": "Maka Kami salamatatn Nuh, mang urakng nang ada ka’ kapal koa, lalu Kami jadiatn (paristiwa) koa sabage palajaratn ka’ nsamua talino"
        },
        {
            "chapter": 29,
            "verse": 16,
            "text": "Man (Ingat) Ibrahim, katika ia bakata ka’ kaomnya,”sambahlah Allah man bataqwalah ka’ Ia. Nang ampakoa labih edo’ka’ kita’ kade’ kita’ nau’ani’nya.”"
        },
        {
            "chapter": 29,
            "verse": 17,
            "text": "Sabatolnya, ahe nang kao sambah. Salain Allah, hanyalah bahala-bahala, man kita’ salalu pangalok.618 Sabatolnya ahe nang kita’ sambah salain Allah ngkoa nana’ mampu mare’atn rajaki ka’ kita’, maka minta’lah rajaki ka’ Allah, man sambahlah Ia, uga’ basyukurlah ka’ Ia,nggan ka’ Ia kita’ ka’ koa akan di kambaliatn"
        },
        {
            "chapter": 29,
            "verse": 18,
            "text": "Kade’ kita’ (urakng) kafir madah alok, maka sungguh umat nang sanape’ kita’ uga’ udah madah alok (rasul-rasul ka’ koa) kawajipatn rasul-rasul ka’ koa nggelah madahatn (agama Allah) nang jalas"
        },
        {
            "chapter": 29,
            "verse": 19,
            "text": "Ahe ke’ ia ka’ koa nana’ maratiatni’ ampahe Allah mulai’ majoati’ (jukut, da’ laok-laok), kamudian Ia ngulangi’nya (agi’). Sungguh, nang ampeatn koa mudah bagi Allah"
        },
        {
            "chapter": 29,
            "verse": 20,
            "text": "Kataatnlah, bajalatnlah ka’ ai’tanah, maka paratiatni’lah ampahe Allah mulai’ manjoat (sagana da’ jukut, da’ laok-laok), laka’ koa Allah mamuat kajadiatn akir,619 sungguh Allah maha kuasa ka’ sagala-galanya"
        },
        {
            "chapter": 29,
            "verse": 21,
            "text": "Ia (Allah) nyiksa sae nang Ia kahandaki’ man ngge ka’ Ia-lah kita’ samua akan di pulangkatni’"
        },
        {
            "chapter": 29,
            "verse": 22,
            "text": "Man kita’ sama sakali nana’ akan mampu ngalapasaatna’ diri’ (dari siksaatn Allah) baik ka’ ai’tanah mao’ pun ka’ langit, man nana’ uga’ palindung panolong ka’ kita’ salain Allah"
        },
        {
            "chapter": 29,
            "verse": 23,
            "text": "Man Urakng-urakng nang nginkari’ ayat-ayat Allah mang ngingkari’ patamuana’ man Allah, ia ka’ koa baputus asa ka’ rahmat Ku, man ia ka’ koa akan namu siksa nang padih"
        },
        {
            "chapter": 29,
            "verse": 24,
            "text": "Maka nana’ ada jawapatn dari kaomnya (Ibrahim) salain ngataatn,”bunuhlah ia, ato’ tunuh lah ia,”lalu Allah nyalamataatnya dari api. Sungguh, nang ampeatn koa past tadapat tanda-tanda (kabasaran Allah) ka’ urakng- urakng nang baiman"
        },
        {
            "chapter": 29,
            "verse": 25,
            "text": "Ibrahim, bakata,”sasungguhnya bahala- bahala nang kita sambah salian Allah, nggan nto’ majoat parasa’an kasih sayang ka’ antara kita’ ka’ kaidupatn dunia ihan, laka’koa ka’ ari kiamat nae sabagiatn kita’ ka’ koa akan saling ngingkari’ man saling ngutuki’, man tampat (pulakng kambali) kita’ ialah naraka, man sama sakali nana’ ada panolong ka’ kita’"
        },
        {
            "chapter": 29,
            "verse": 26,
            "text": "Maka Lut manaratn (Kanabiatn Ibrahim), Ia Ibrahim bakata, sabatolnya aku harus bapindah ka’ (tampat nang di parintahatn) Tuhan-ku, sungguh Ia-lah nang Maha gagah, Maha bijaksana"
        },
        {
            "chapter": 29,
            "verse": 27,
            "text": "Man Kami (Allah) ngarahatn ka’ Ibrahim, Ishak, man Ya’kub, Kami (Allah) nyadiaatnnya nabi man mare’ kitab ka’ katurunannya, man Kami (Allah) bare’atn balasannya ka’ dunia,620 man sasungguhnya ia ka’’ naherat tamsok urakng nang saleh"
        },
        {
            "chapter": 29,
            "verse": 28,
            "text": "Ingatlah katika Lut bakata ka’ kaomnya, “kita’ banar-banar ngalakuatn pabuatatn nang jahat (malatn ka’ sabayanya) nang gi’ nana’ paranah dilakuatn di seko’pun talino dari umat-umat sanape’ kita’”"
        },
        {
            "chapter": 29,
            "verse": 29,
            "text": "Ahe ke’ pantas kita’ ngatakngi’ nang laki- laki (babaya’ sabaya’ laki), nyamun,621 man ngarajaatni’ kajahatatn ka’ tampat-tampat urakng rami? Maka jawapatn kaomnya nana’ lain ngge ngataatn, “atangkatn ka’ kami siksaan Allah koa, kade’ kao tamasok urakng-urakgng nang banar”"
        },
        {
            "chapter": 29,
            "verse": 30,
            "text": "Ia (Lut) bado’a, “Oh Tuhanku, tuluknglah aku (supaya kita’ (Allah) nimpa’atn siksa) ka’ golongan (kalompok) nang majoat karusakatn koa”"
        },
        {
            "chapter": 29,
            "verse": 31,
            "text": "Man katika utusatn Kami (da’ mala’ikat) atakng ka’ Ibrahim mang ngincakng kabar repo,622 ia ka’ koa ngataatn,”sungguh kami akan minasaatn panduduk kota (sodom) nian karana panduduk-nya sungguh urakng- urakng nang jahat”"
        },
        {
            "chapter": 29,
            "verse": 32,
            "text": "Ibrahim bakata,”sasungguhnya ka’ kota koa ada Lut”, ia ka’ koa (da’ mala’ekat) bakata, kami labih nau’an sae nang ada ka’ dalapm kota koa. Kami pasti nyalamatatn ia (Lut) man pangikut-pangikutnya kacolai bininya, ia tamasok urakng-urakng nang dimasar (diminasaatn)"
        },
        {
            "chapter": 29,
            "verse": 33,
            "text": "Katika da’ utusatn Kami (da’ mala’ekat) atkng ka’ Lut, ia marasa basadih ati karana (kaatangan) ia ka’ koa,623 man (marasa) nana’ bakakuatan nto’ ngalindungia’nya ka’koa, man iaka’koa (da utusan) bakata,”amelah kao gali’ man ame’ (uga’) basadih. Sabatolnya kami akan nyalamatatna’ kao man pangikut- pangikutnyu, kacoali bininyu, ia tamasok urkng-urakng nang dimasar (diminasaatn)”"
        },
        {
            "chapter": 29,
            "verse": 34,
            "text": "Sasungguhnya Kami akan nuruntatn ajab dari langit ka’ panduduk kota nian, karana ia ka’ koa babuat na’ sanonoh (jahat)"
        },
        {
            "chapter": 29,
            "verse": 35,
            "text": "Man sungguh, ka’nang ngkoa udah Kami (Allah) masar soatu tanda nang Nampak nyata624 ka’ urakng-urkng nang ngarati"
        },
        {
            "chapter": 29,
            "verse": 36,
            "text": "Man ka’ panduduk madyan, (kami udah ngutus) sodaranya Syu’aib. Ia bakata,”wahe kaumku! Sambahlah Allah, baarap lah (pahala) ka’ ari’aher (kiamat), man amelah kita’ bakaliaratn ka’ tanah ai’ babuat karusakatn”"
        },
        {
            "chapter": 29,
            "verse": 37,
            "text": "Ia ka’ koa madah alok (Syu’aib), maka ia ka’ koa di timpa’ gempa nang miah dasat. lalau jajilah ia ka’ koa bangke-bangke nang bagalimpangan ka’ tampat-tampat padiamannya ka’ koa"
        },
        {
            "chapter": 29,
            "verse": 38,
            "text": "Uga’ (ingatlah) ka’ kaom ‘Ad man kaom Samud. Sungguh, udah nyata ka’ kita’ (kaan- curatnya ka’ koa) dari bakas raba’ tampat badiapmnya ka’ koa. Setan udah majoat supaya katele’atnnya edo’ ka’ ia ka’ koa pabuatan jahatnya, sahingga ngalangi’nya dari jalatn (Allah), sadangkat ia ka’ koa ialah urakng-urakng nang bapanele’atn tajapm"
        },
        {
            "chapter": 29,
            "verse": 39,
            "text": "Man uga’ Qarun, Fir’aun, Haman. Sungguh udah atakng ka’ ia ka’ koa Musa nang ngincakng katarangan-katarangan nang nyata. Tatapi ia ka’ koa balaku sombong ka’ dunia, ia ka’ koa urakng-urakng nang nana’ lapas (dari siksaatn Allah)"
        },
        {
            "chapter": 29,
            "verse": 40,
            "text": "Maka masing-masing ia ka’ koa ada nang Kami (Allah) siksa karana dosa-dosanyaka’ antaranya ka’ koa ada nang Kami tinihatn ka’ ia ka’ koa ujan batu karikil, ada nang di timpa’ man suara karas nang mangguntur, ada nang Kami tingalampatn. Allah sama sakali nana’ nyalimia’nya ka’ koa, tatapi ia ka’ koalah nang nyalimi’ diri’nya babaro"
        },
        {
            "chapter": 29,
            "verse": 41,
            "text": "Paumpama’an urakng-urakng nang naap palindung salian ka’ Allah, ialah saparati kaimpawa’ mamuat rumah, nang sasungguhnya rumah nang paling lamah (na’ kuat) ialah rumah kalimpawa’, sakiranya ia ka’ koa nau’an (ngarati)"
        },
        {
            "chapter": 29,
            "verse": 42,
            "text": "Sungguh Allah nali’ah ahe ma’an nang ia ka’ koa sambah salain Ia, Ia maha Gagah man maha bijaksana"
        },
        {
            "chapter": 29,
            "verse": 43,
            "text": "Man paumpama’an-paumpama’an nian Kami pamuat nto’ talino’, nana’ ada nang akan ngarati mahami’nya kacoali urakng- urakng nang bailmu"
        },
        {
            "chapter": 29,
            "verse": 44,
            "text": "Allah majoat langit man ai’tanah nang haq,625 sungguh nang ka’ ampeatn koa pasti tadapat tanda-tanda (kakuasa’an Allah) ka’ urakng-urakng nang baiman"
        },
        {
            "chapter": 29,
            "verse": 45,
            "text": "Bacalah Kitab (al-Quran ) nang udah diwahyuatn ka’ kao (Muhammad) man karajaatn salat. Sasungguhnya salat koa nyagah dari (pabuatatn) keji man mungkar, man (tau’antni’lah) ngingat Allah (Salat) koa labih aya’ (kautamaannya dari ibadah nang lain). Allah nau’an ahe nang kao karajaatn"
        }
    ]
}
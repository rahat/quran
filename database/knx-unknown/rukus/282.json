{
    "rukus": [
        {
            "chapter": 21,
            "verse": 51,
            "text": "Man sungguh, sanape’ ia (Musa man Harun) udah Kami bare’atn ka’ Ibrahim patunjuk, man Kami udah ngatahui’ nya"
        },
        {
            "chapter": 21,
            "verse": 52,
            "text": "(Ingatlah), katika ia (Ibrahim) bakata ka’ apa’nya man kaumnya”patung-patung aheke’ nian nang kita’ sidi mao’ nyambahnya?”"
        },
        {
            "chapter": 21,
            "verse": 53,
            "text": "Iaka’koa nyawap, ”kami napati’ da’ ene’ moyang kami nyambahnya”"
        },
        {
            "chapter": 21,
            "verse": 54,
            "text": "Ia (Ibrahim) bakata, ”sabatolnya kita’ man ene’ moyang kita’ oa barada dalapm kasasatan nang nyata. ”"
        },
        {
            "chapter": 21,
            "verse": 55,
            "text": "Ia ka’ koa bakata, ”ahe ke’ kao atakng ka’ kami ngicakng kabanaran ato kao main- main? ”"
        },
        {
            "chapter": 21,
            "verse": 56,
            "text": "Ia (Ibrahim) nyawap, ”sabanarnya Tuhan kita’ ialah Tuhan (ampu’) langit man ai’ tanah. (Ia-lah) nang udah majoatnnya"
        },
        {
            "chapter": 21,
            "verse": 57,
            "text": "Man demi Allah, sungguh, aku akan ngalakuatn tipu daya kada’ bahala-bahala kita’ koa kade’ dah kita’ dari ningalatnnya"
        },
        {
            "chapter": 21,
            "verse": 58,
            "text": "Maka ia (Ibrahim) ngancuratn (bahala- bahala koa) ba kapikng-kapikng, kacoali nang aya’ (uwo’nya), supaya iaka’koa mulakng (nto’ batanya) ka’ ia"
        },
        {
            "chapter": 21,
            "verse": 59,
            "text": "Iaka’koa bakata, ”Sae ke’ nang ngalakuatn (pabuatan) nian ka’ tuhan-tuhan kami? Sungguh, ia tamasok urakng nang zalim. ”"
        },
        {
            "chapter": 21,
            "verse": 60,
            "text": "Iaka’koa (nang lain) bakata, ”kami nangar ada seko urakng pamuda nang ngolo’ (bahala-bahala nian) damanya Ibrahim"
        },
        {
            "chapter": 21,
            "verse": 61,
            "text": "Iaka’koa bakata, ”(kade ampakoa) icaknglah ia man tele’atnlah ka’ urakng rami, supaya iaka’koa nyaksiatnnya"
        },
        {
            "chapter": 21,
            "verse": 62,
            "text": "Iaka’koa batanya, ”kao ke’ kao nang ngalakuatn (pabuatatn) nian ka’ tuhan- tuhan kami wahe Ibrahim"
        },
        {
            "chapter": 21,
            "verse": 63,
            "text": "Ia (Ibrahim) nyawap, ”sabanarnya (patung) nang aya’ koa nang ngalakuatnnya, maka tanyaanlah ka’ iaka’koa, kade iaka’koa biasa bakata”"
        },
        {
            "chapter": 21,
            "verse": 64,
            "text": "Maka iaka’koa kambali sadar sambel bakata, ”sabatolnya kaolah nang nyoliki’i (diri’ nyu babaro)”"
        },
        {
            "chapter": 21,
            "verse": 65,
            "text": "Laka’ koa iaka’koa nundukat kapala (lalu bakata), ”kao (Ibrahim) pasti nau’an bahoa’ (bahala-bahala) koa nana’ bisa bakata. ”"
        },
        {
            "chapter": 21,
            "verse": 66,
            "text": "Ia (Ibrahim) bakata, ”ngahe kita’ koa nyambah salain Allah, jukut nang nana’ bisa mare’ manpa’at saebet pun, man nana’ (uga’) ngatangan mudarat ka’ kita’. ”"
        },
        {
            "chapter": 21,
            "verse": 67,
            "text": "Cilalakalah kita’ mang ahe nang kita’ sambah salain Allah! Nana’ ke’ kita’ babangaratiatn?”"
        },
        {
            "chapter": 21,
            "verse": 68,
            "text": "Iaka’koa bakata, ”Tunulah ia man banto tuhan-tuhan kita’, kade kita’ banar-bana mao’ babuat"
        },
        {
            "chapter": 21,
            "verse": 69,
            "text": "Kami (Allah) bapirman, ”wahe api! Jad kao dingin, man salamatlah nto’ Ibrahim"
        },
        {
            "chapter": 21,
            "verse": 70,
            "text": "Man iaka’koa mao babuat jahat ka’ Ibra maka Kami nyadiatn iaka’koa urakng- urakng nang paling rugi"
        },
        {
            "chapter": 21,
            "verse": 71,
            "text": "Man Kami salamatatn (Ibrahim) man Lu ka’ sabuah nagari nang udah Kami bara nto’ saluruh alam"
        },
        {
            "chapter": 21,
            "verse": 72,
            "text": "Man Kami marentatn ka’ ia (Ibrahim) Is man Yakub sabage soatu anugrah, man masing-masing kami jadiatn urakng nan saleh"
        },
        {
            "chapter": 21,
            "verse": 73,
            "text": "Man Kami jadiatn iaka’koa sabage pamimpin-pamimpin nang mare’ patunj mang parentah Kami, man Kami wahyu ka’ iaka’koa supaya babuat baik, ngaraj salat man mare zakat, man ingge ka’ Kamilah iaka’koa babanyambahatn"
        },
        {
            "chapter": 21,
            "verse": 74,
            "text": "Man ka’ Lut, Kami bare’atn hikmah ma ilmu, man Kami salamatatn ia dari (siks nang udah nimpa’ panduduk) kota nang ngalakuatn pabuatan na’sanonoh. 533 Sungguh, iaka’koa urakng-urakng nang jahat agi’ fâsiq"
        },
        {
            "chapter": 21,
            "verse": 75,
            "text": "Man Kami masok ia ka’ dalapm rahmat Kami, sabatolnya ia tamasok golongan urakng nang saleh"
        }
    ]
}
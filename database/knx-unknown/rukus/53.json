{
    "rukus": [
        {
            "chapter": 3,
            "verse": 110,
            "text": "Kao (umat islam) ialah umat tabaik nang di lahiratn. Nto’ manusia (karana kao) nyuruh babuat nang makruf, man mancagah dari nang mungkar man baiman ka’ Allah. Sakiranya ahli kitab baiman, tantulah koa labih baik bagi iaka’koa. Ka’ antara iaka’koa ada nang baiman namun kabanyakatn iaka’koa ialah urakng-urakng fasik"
        },
        {
            "chapter": 3,
            "verse": 111,
            "text": "Iaka’koa nana’ akan nanyaatn koa kacoali ganguan-ganguan enek ihan. Man kade’ iaka’koa maragi koa, niscaya iaka’koa mundur ba balik ka’ balakang (kalah), salanjutnya iaka’koa nana’ namu patolongan"
        },
        {
            "chapter": 3,
            "verse": 112,
            "text": "Iaka’koa ditapoi’ ka ia naatn ka’ mae maan ia barada. Kacoali kade’ iaka’koa (ia bapagang) ka’ tali agama Allah man tali pajanjiatn man talino. Iaka’koa namu kaberaatn dari Allah man uga’ salalu di tapo’i’ ka’ sinsaratn. Nang macam nian koa karana iaka’koa ngingkari’ ayat-ayat Allah man munuhi’ da’ nabi. Nang nana’ ada (alasan) di banaratn nang macam nian koa karana iaka’koa durhaka man ngalampoi’ batas"
        },
        {
            "chapter": 3,
            "verse": 113,
            "text": "Iaka’koa nana’ samuanya sama, ka’ antara ahli kitab ada golongan nang jujur,138 ia ka’ ko maca ayat-ayat Allah malapm ari, iaka’koa pun (uga’) ba sujud (sumbayang)"
        },
        {
            "chapter": 3,
            "verse": 114,
            "text": "Iaka’koa baiman ka’ Allah man ari pangabisatn, nyuruh babuat nang makruf (edo’). Man mancagah dari nang mungkar man basagara (ngarajaatn) babage kabaikatn. Urakng ka’ koa tamasok urakng- urakng nang saleh"
        },
        {
            "chapter": 3,
            "verse": 115,
            "text": "Kabaikan ahe pun nang iaka’koa pamuat. Nana’ ada nang ngingkari’nya. Allah Mahanau’an’ urakng-urakng nang bataqwa"
        },
        {
            "chapter": 3,
            "verse": 116,
            "text": "Sasungguhnya urakn-gurakng kafir koa, baik harta maupon da’ kamunda’nya, saebet pun nana’ dapat nolak azab Allah. Iaka’koa nang niapuni’ naraka, uga’ ia koa kakal ka’ dalapmnya"
        },
        {
            "chapter": 3,
            "verse": 117,
            "text": "Paumpamaatn harta ia nang ka’ koa bare’atn ka’ dalapm dunia nian, ibarat angin nang ngandung hawa nang miah dingin, nang nimpa’ tanaman (milik) urakng nang nyalimi’ diri’nya babaro, lalu angin koa ngarusaknya. Allah nana’ manzalimi’ iaka’koa, tapi iaka’koalah nang nyolimi diri’nya babaro"
        },
        {
            "chapter": 3,
            "verse": 118,
            "text": "Wahe uakng-urakng nang ba’iman, amelah kaonya diatn ayukng urakng-uakng nang ka’ luar kalagannyu (sa’agama) sabage ayukng kapucayaatnnyu. Karana iaka’koa nana’ ranti-rantinya kao. Iaka’koa ngarapaatn ka’ ancuraatnnyu, sungguh dah katele’atn kabancia’atn diri molotnya ka’ koa, man ahe uga’ nang nang ada ka’ atinya labih jahat. Sungguh udah kami tarangkatn ka’ koa ayat-ayat (kami) kade’ koa nagarati"
        },
        {
            "chapter": 3,
            "verse": 119,
            "text": "Nianlah kita’, kita’ nyukai’nya ka’ koa, padahal iaka’koa nana’ kita’ dah ba’iman ka’ samua kitab. Kade’ iaka’koa (kafir) batamu man kita’, ia ka koa babakataatn, “kami dah ba’iman” kade’ iaka’koa dah babaro-baronya, iaka’koa ngigit ujukng kokonya kara bera man banci’ ka’ kita’. Kataan lah, “matilah kao karana ka’ beraatnyu koa”, sungguh Allah Mahanau’an’ sagala isi ati"
        },
        {
            "chapter": 3,
            "verse": 120,
            "text": "Kade’ kita’ namu kabaikatn, iaka’koa basadih ati, tapi kade’ kita’ di tmpa bancana, iaka’koa barepoatn. Kade’ koa basabar man bataqwa, panipuantnnya ka’ koa nana’ akan nyusahaatn kita’ saebetpun. Sungguh Allah Mahamaliputi sagala ahe nang iaka’koa karajaatn"
        }
    ]
}
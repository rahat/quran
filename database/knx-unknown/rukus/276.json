{
    "rukus": [
        {
            "chapter": 20,
            "verse": 116,
            "text": "Man (ingatlah) kiatika Kami bapirman ka’ da’ mala’ekat, ”Sujudlah, kao ka’ Adam !”lalu iaka’koa pun sujud kacoali Iblis, Ia manolak"
        },
        {
            "chapter": 20,
            "verse": 117,
            "text": "Kamudian Kami bapirman, ”wahe Adam! Sungguh nian (balis) munsuh baginyu man bininyu maka sakali-kali ame sampe ia ngaluaratn kao badua dari saruga, nae kao calaka"
        },
        {
            "chapter": 20,
            "verse": 118,
            "text": "Sungguh, ada (jaminan) nto’nyu ka’ naung, kao nana’ akan kaliparatn man nana’ akan baranjong"
        },
        {
            "chapter": 20,
            "verse": 119,
            "text": "Man sungguh, ka’ naung koa nana’ akan marasa aus man nana’ akan ditimpa angat mata ari"
        },
        {
            "chapter": 20,
            "verse": 120,
            "text": "Kamudian setan misikatn (pikiran jahat) ka’ ia, mang bakata, ”wahe Adam! Mao ke’ aku tojokkatn ka’ kao puhutn kaabadian (khuldi) man karaja’an nang nana’ akan binasa?”"
        },
        {
            "chapter": 20,
            "verse": 121,
            "text": "Lalu kaduanya makatnya, lalu katele’atnlah dinya badua kamaluatn nya man mulai’lah kaduanya nutupi’nya man daukng-daukng (nang ada ka) saruga, man udah durhakalah Adam ka’ Tuhannya, man sasatlah ia"
        },
        {
            "chapter": 20,
            "verse": 122,
            "text": "Kamudian Tuhannya milih ia, 527 maka ia manarima tobatnya man mare’nya patunjuk"
        },
        {
            "chapter": 20,
            "verse": 123,
            "text": "Ia (Allah) bapirman, ”Turutnlah kao badua dari saruga basama-sama, sabagian kao manjadi munsuh ka’ sabagian nang lain. Kade’ atakng ka’ kao patunjuk dari Ku maka (katahui’lah) sae ma’an ngikuti’ patunjuk Ku, ia nana’ akan sasat man nana’ akan cilaka"
        },
        {
            "chapter": 20,
            "verse": 124,
            "text": "Man barang sae bapaling dari paringatatn Ku, ia akan nyalani’ kaidupatn nang sampit, man Kami akan ngumpuratnya ka’ ari kiamat dalapm kaadaan buta"
        },
        {
            "chapter": 20,
            "verse": 125,
            "text": "Ia bakata, ”Oh Tuhanku, ngahe kita’ kumpuratn aku dalapm kaadaan buta, padahal dee aku bisa nele’”"
        },
        {
            "chapter": 20,
            "verse": 126,
            "text": "Ia (Allah) bapirman, ”Ampakoalah, de’e udah atakng ka’ kao ayat-ayat Kami, man kao ngabeatnya, jadi pakoa (uga) ka’ ari nian kao diabeatn"
        },
        {
            "chapter": 20,
            "verse": 127,
            "text": "Man ampakoalah Kami balas urakng nang ngalampoi’ batas man nana pucaya’ ka’ ayat-ayat Tuhannya. Sungguh, siksaatn ka’ naherat koa labih barat man labih kakal"
        },
        {
            "chapter": 20,
            "verse": 128,
            "text": "Maka nana’ ke’ manjadi patunjuk ka’ iaka’koa (urakng-urakng musyrik) sangahe manyak (ganarasi) sanape iaka’koa nang udah Kami binasaatn, padahal iaka’koa ngalewati’ (bakas-bakas) tampat badiapmnya (umat-umat koa)? Sungguh, ka’ nang ampakoa tadapat tanda-tanda (kakuasa’an Allah) ka’ urakng-urakng nang baakal"
        }
    ]
}
{
    "rukus": [
        {
            "chapter": 19,
            "verse": 83,
            "text": "Nana’ ke’ kao nele’, bahoa’ sabatolnya Kami udah mangutus setan-setan koa ka’ urakng-urakng kapir nto’ nyorong iaka’koa (babuat maksiat) man sungguh-sungguh"
        },
        {
            "chapter": 19,
            "verse": 84,
            "text": "Maka amelah kao (Muhammad) tagesa-ges (minta sesa) tahadap iaka’koa, karana Kam ngetomg mang etongan taliti (atakngnya ar siksaan) nto’ iaka’koa"
        },
        {
            "chapter": 19,
            "verse": 85,
            "text": "(Ingatlah) ka’ ari (katika) Kami ngumpura urakng-urakng nang bataqwa ka’ (Allah) Nang Maha Pangasih, bagekan kolifah nan tahormat"
        },
        {
            "chapter": 19,
            "verse": 86,
            "text": "Man Kami akan menggiring urakng nang durhaka ka’ naraka jahanam dalapm kadaa aus"
        },
        {
            "chapter": 19,
            "verse": 87,
            "text": "Iaka’koa nana’ bahak namu syafâ’ah, (patolongan) kacoali urakng nang udah ngadaatn pajanjian ka’ isi (Allah) Nang Maha Pangasih"
        },
        {
            "chapter": 19,
            "verse": 88,
            "text": "Man iaka’koa bakata, ”(Allah) Nang Maha Pangasih mampunyai’ anak. ”"
        },
        {
            "chapter": 19,
            "verse": 89,
            "text": "Sungguh, kao udah ngicakng jukut nang miah mungkar"
        },
        {
            "chapter": 19,
            "verse": 90,
            "text": "Amper saja’ langit pacah, man ai’ tanah tabalah, man gunung-gunung ruruh, (karan ucapatn koa)"
        },
        {
            "chapter": 19,
            "verse": 91,
            "text": "Karana iaka’koa nganggap (Allah) Nang Maha Pangasih baranak"
        },
        {
            "chapter": 19,
            "verse": 92,
            "text": "Man nana’ mungkin (Allah) Nang Maha Pangasih baranak"
        },
        {
            "chapter": 19,
            "verse": 93,
            "text": "Nana’ ada seko’ urakng pun ka’ langit man ka’ bumi, malaintatn akan atakng ka’ (Allah) Nang Maha Pangasih sabage saurakng amba"
        },
        {
            "chapter": 19,
            "verse": 94,
            "text": "Ia (Allah) banar-banar udah nantuatn jumbalah iaka’koa man mangetong iaka’koa mang itungan nang taliti"
        },
        {
            "chapter": 19,
            "verse": 95,
            "text": "Man satiap urakng dari iaka’koa akan atakng ka’ Allah babaro-babaro ka’ ari kiamat"
        },
        {
            "chapter": 19,
            "verse": 96,
            "text": "Sungguh urakng-urakng nang baiman man ngarajaatn kabajikatn, nae (Allah) Nang Maha Pangasih akan nanampatn rasa kasih sayang (dalapm ati iaka’koa)"
        },
        {
            "chapter": 19,
            "verse": 97,
            "text": "Maka sungguh udah Kami mudahatn (Al- Quran) koa mang bahasanyu (Muhammad), agar manang koa kao dapat mare’ kabar repo ka’ urakng-urakng nang bataqwa, man agar kao dapat mare’ paringatatn ka’ kaum nang bai’ ngasi"
        },
        {
            "chapter": 19,
            "verse": 98,
            "text": "Man sangahe manyak umat nang udah Kami binasaatn sanape’ iaka’koa. Ada ke’ kao (Muhammad) nele’ salah seko urakng dari iaka’koa ato kao nangar bisikatn nya ka’kao. 20.°"
        }
    ]
}
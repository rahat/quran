{
    "rukus": [
        {
            "chapter": 20,
            "verse": 90,
            "text": "Man sungguh, sanape’nya Harun udah bakata ka’ iaka’koa, ”wahe kaumku! Sabatolnya’ kita’ ingge sakadar dibare’ cobaan (mang patung anak sapi) koa man sungguh, Tuhannyu ialah (Allah) Nang Maha Pangasih maka ikutilah aku man taatilah parentahku. ”"
        },
        {
            "chapter": 20,
            "verse": 91,
            "text": "Iaka’koa nyawap, ”kami nana’ akan ningalatnya (man) tatap nyambahnya (patung anak sapi) sampe Musa mulakng ka’ kami"
        },
        {
            "chapter": 20,
            "verse": 92,
            "text": "Ia (Musa) bakata, ”wahe Harun! Ahe nang ngalangi’nyu kade’ kao nele’ iaka’koa udah sasat"
        },
        {
            "chapter": 20,
            "verse": 93,
            "text": "(sahingga) kao nana’ ngikuti aku? Ahe ke kao udah (sangaja) ngalanggar parentahku?”"
        },
        {
            "chapter": 20,
            "verse": 94,
            "text": "Ia (Harun) nyawap, ”wahe nak laki uwe’ku! Amelah kao singi’i’ janggutku man ame (uga) kapalaku. Aku sungguh koater kao nae bakata (ka’ aku), kao udah mamacah balah antara Bani Israil man kao nana’ mihara amanatku. ”"
        },
        {
            "chapter": 20,
            "verse": 95,
            "text": "Ia (Musa) bakata, ”Ahe ke’ nang nyorongnyu (babuat ampakoa) wahe Samiri?”"
        },
        {
            "chapter": 20,
            "verse": 96,
            "text": "Ia (Samiri) nyawap, ”aku ngatahui’ ahe nang nana’ iaka’koa katahui’, jadi aku naap sagangapm (tanah dari) jajak rasul, 520 lalu aku nabakkatnnya (ka’ dalapm api koa), ampakoalah napsuku mujukku. ”"
        },
        {
            "chapter": 20,
            "verse": 97,
            "text": "Ia (Musa) bakata, ”Ampuslah kao! Maka sasunnguhnya ka’ dalapm kaidupatn (ka’ dunia) kao (ingge dapat) ngataatn, amelah nyantuh (aku)521 man kao pasti namu (ukuman) nang udah dijanjiatn (ka’ naherat) nang nana’ akan dapat kao indari’, man tele’lah tuhannyu koa nang kao tatap manyambahnya. Kami pasti akan nununya, kamudian sungguh kami nae ngamuaratnya (abunya) ka’ dalapm laut (batuledengan)"
        },
        {
            "chapter": 20,
            "verse": 98,
            "text": "Sungguh, Tuhannyu inggelah Allah, nana’ ada tuhan salain Ia. Pangatahuan-Nya maliputi sagala ahe ma’an"
        },
        {
            "chapter": 20,
            "verse": 99,
            "text": "Ampakoalah Kami gesahatn ka’ koa (Muhammad) sabagian gesah (umat) nang udah lalu, man sungguh, udah Kami bare’atn ka’ kao suatu paringatatn (al-Quran) dari isi Kami"
        },
        {
            "chapter": 20,
            "verse": 100,
            "text": "Sae ma’an bapaling dari (al-Quran) maka sabatolnya ia nae nguba’ beban nang berat (dosa) ka’ ari kiamat"
        },
        {
            "chapter": 20,
            "verse": 101,
            "text": "Iaka’koa kakal ka’ dalapm kaadaan saparati koa, man sungguh buruk beban dosa koa bagi iaka’koa ka’ ari kiamat"
        },
        {
            "chapter": 20,
            "verse": 102,
            "text": "Ka’ ari (kiamat) sangkakala disiup (nang ka’ dua kali)522 man ka’ ari koa Kami kumpuratn urakng-urakng nang badosa mang (muha) biru muram"
        },
        {
            "chapter": 20,
            "verse": 103,
            "text": "Iaka’koa saling babisik seko man nang lain, ”kao badiapm (ka’ dunia) nana’ labih dari sapuluh (ari)"
        },
        {
            "chapter": 20,
            "verse": 104,
            "text": "(Kami labih ngatahui ahe nang nae ia kataatn, katika urakng nang paling bu maraganya523 ngataatn, ”kao badiapm dunia) nana’ labih dari saari ihan"
        }
    ]
}
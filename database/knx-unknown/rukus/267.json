{
    "rukus": [
        {
            "chapter": 19,
            "verse": 51,
            "text": "Man caritaatnlah (Muhammad), gesah Musa ka’ dalapm kitab (al-Quran) ia banar-banar urakng nang tapilih, saurakng Rasul man Nabi"
        },
        {
            "chapter": 19,
            "verse": 52,
            "text": "Man Kami udah nyaru’nya dari sabalah kanan gunung (Sinai) man Kami samakatn ia nto’ ba kata-kata"
        },
        {
            "chapter": 19,
            "verse": 53,
            "text": "Man Kami udah manganugarahatn sabagiatn rahmat Kami ka’ ia, Yakoa (bahoa’) kamarkapalanya, Harun, manjadi saurakng Nabi"
        },
        {
            "chapter": 19,
            "verse": 54,
            "text": "Man caritaatnlah (Muhammad) gesah Ismail ka’ dalapm Kitab (Al-Quran) ia banar-banar saurakng nang banar janjinya, saurakng Rasul man Nabi"
        },
        {
            "chapter": 19,
            "verse": 55,
            "text": "Man ia nyuruh kaluarganya504 nto’ (ngarajaatn) salat man (nuneatn) zakat, man ia saurakng nang diridoi’ ka’ samak Tuhannya"
        },
        {
            "chapter": 19,
            "verse": 56,
            "text": "Man caritaatnlah (Muhammad) gesah Idris ka’ dalapm kitab (Al-Quran). Sabatolnya ia saurakng nang miah manyintai’ kabanaratn man saurakng Nabi"
        },
        {
            "chapter": 19,
            "verse": 57,
            "text": "Man Kami udah ngangkatnya ka’ martabat nang tingi"
        },
        {
            "chapter": 19,
            "verse": 58,
            "text": "Iaka’koalah urakng nang udah dibare’ nikmat di Allah, yakoa dari (golongan) da’ nabi dari katurunan Adam, man dari urakng nang kami icakng (dalapm kapal) barage Nuh, man dari katurunan Ibrahim man Israil (Yakub) man dari urakng nang udah kami barepatunjuk man udah kami pilih. Kade’ dibacaatn ayat-ayat Allah nang Maha Pangasih ka’ iaka’koa maka ia tunduk sujud man nangis"
        },
        {
            "chapter": 19,
            "verse": 59,
            "text": "Kamudian ataknglah salaka’ iaka’koa, pangganti nang ngabeatn salat man ngikuti’ kamaoannya maka ia koa nae tasasat"
        },
        {
            "chapter": 19,
            "verse": 60,
            "text": "Kacoali urakng nang batobat, baiman man ngarajaatn kabajikatn maka iaka’koa nae masok saruga man nana’ dijalimi’ (di rugiatn) saebetpun"
        },
        {
            "chapter": 19,
            "verse": 61,
            "text": "Yakoa saruga ‘Adn nang udah dijanjiatn di Tuhan Nang Maha Pangasih ka’ amba- amba-Nya, sakalipun (saruga koa) nana’ katele’atn. Sungguh, (janji Allah) koa pasti ditapati’"
        },
        {
            "chapter": 19,
            "verse": 62,
            "text": "Ka’ dalapmnya iaka’koa nana’ nangar pakataan nang nana’ baguna, kacoali (ucapatn) salam, man ka’ dalapmnya ka’ iaka’koa ada rajaki alapm man gumare"
        },
        {
            "chapter": 19,
            "verse": 63,
            "text": "Kolah saruga nang nae Kami warisatn ka’ amba-amba Kami nang salalu bataqwa"
        },
        {
            "chapter": 19,
            "verse": 64,
            "text": "Man nana’ lah kami (Jibril) turutn, kacoali atas parentah Tuhannyu. nu’ Nya sagala nang ada ka’ adapatn kita’, nang ada ka’ balakang kita’, man sagala nang ada ka’ antara kaduanya, man Tuhannyu nana’ lupa’"
        },
        {
            "chapter": 19,
            "verse": 65,
            "text": "(Ialah) Tuhan (nang manguasai’) langit man bumi man sagala nang ada ka’ antara kaduanya maka sambahlah Ia man bataguh atilah dalapm baribadah ka’ Ia. Ahe ke’ kao mangatahui ada ke’ nang sama man Ia"
        }
    ]
}
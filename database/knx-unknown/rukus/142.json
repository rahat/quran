{
    "rukus": [
        {
            "chapter": 7,
            "verse": 163,
            "text": "Man tanya’anlah ka’ Bani Israil masalah nagari 347. Nang barada ka’ samak laut katika iaka’koa ngalanggar aturan ari sabat, 348 (nyakoa) katika atakng ka’ iaka’koa ikatn- ikatn (nang barada ka’ sakitar) nyaka’koa batimulatn ka’ atas ai’, padahal ka’ ari-ari nang buke’ sabat ikatn-ikatn koa nana’ atakng ka’ iaka’koa. Ampakoalah Kami nguji iaka’koa kajuh babuat pasik"
        },
        {
            "chapter": 7,
            "verse": 164,
            "text": "Man (ingatlah) waktu ada umat ka’ antara nyaka’koa bakata, “Ngahe kao nasihati’a’ kaum nang dah Allah riboatnia’ mang ajap nang miah karas?” Iaka’koa nyawap, “Supaya kami ada baalasan (lapas tanggong jawab) ka’ Tuhannyu, 349. Man supaya iaka’koa bataqwa”"
        },
        {
            "chapter": 7,
            "verse": 165,
            "text": "Man salaka’ iaka’koa ngalupaatn ahe nang diparingatatn ka’ iaka’koa, Kami salamatatn urakng-urakng nang mai’an urakng babuat jahat man Kami timpa’atn ka’ urakng- urakng nang zalim siksaatn nang karas, disabapatn iaka’koa kajuh babuat fâsiq"
        },
        {
            "chapter": 7,
            "verse": 166,
            "text": "Maka’ salaka’ iaka’koa basikap sombong ka’ sagala ahe nang dilarang, Kami kataatn ka’ iaka’koa, “Jajilah kita’ kara’ nang hina”"
        },
        {
            "chapter": 7,
            "verse": 167,
            "text": "Man ingatlah, waktu Tuhan nyu bapadah, bahoa’ sungguh, Ia mao’ ngirim urakng- urakng nang manimpakatn ia ajap nang saburuk-buruknya ka’ iaka’koa (urakng Yahudi) sampe ari kiamat. Sabatolnya Tuhannyu miah capat hisabnya, man sabatolnya ia Maha Pangampon, Maha Panyayang"
        },
        {
            "chapter": 7,
            "verse": 168,
            "text": "Man Kami pacahatn iaka’koa ka’ dunia nian manjadi bagolong-golongn; ka’ antaranya ada urakng-urakng nang shaleh man ada nang nana’ shaleh. Man Kami uji iaka’koa mang (nikmat) nang baik-baik man (bancana) nang buruk-buruk supaya iaka’koa mulakng (ka’ kabanaratn)"
        },
        {
            "chapter": 7,
            "verse": 169,
            "text": "Maka salaka’ iaka’koa, ataknglah ganarasi (nang jahat) nang mawarisi’ Taurat, nang naap harta banda dunia nang randah nian. Lalu iaka’koa bakata, “Kami pasti dibare’ ampon”, man ana kade’ harta banda atakng ka’ iaka’koa samanyak koa (uga’) pasti iaka’koa mao’ naapnya (uga’) Ina’ ke’ iaka’koa udah tarikat pajanjiatn dalapm kitab (Taurat) bahoa’ iaka’koa nana’ akan bakata tantang Allah, kacoali nang banar, padahal iaka’koa udah malajari’ ahe nang ada ka’ dalapmnya? nagari naherat koa labih edo’ nto’ sae ma’an nang bataqwa. Maka nana’ ke’ kita’ ngarati"
        },
        {
            "chapter": 7,
            "verse": 170,
            "text": "Man urakng-urakng nang bapegang kuat ka’ kitab (taurat) man nang ngarajaatn sholat, (pasti dibare’ pahala). Sungguh, Kami nana’ ngilangkatn pahala urakng-urakng nang shaleh"
        },
        {
            "chapter": 7,
            "verse": 171,
            "text": "Man (ingatlah) waktu Kami ngangkat gunung ka’atas nyaka’koa, saakan-akan (gunung) kohoa rahu’ nang ngibomokngia man iaka’koa yakin bahoa’ (gunung) koa pasti jantu’ nini’hia’nya ka’koa (man Kami bapirman ka’ iaka’koa), “Singi’i’lah kuat- kuat ahe nang udah Kami bare’atn ka’ kita’, man ingatlah ma’an (amalatnlah) ahe nang ada ka’ dalapmnya supaya kita’ manjadi urakng nang bataqwa”"
        }
    ]
}
{
    "rukus": [
        {
            "chapter": 40,
            "verse": 28,
            "text": "Man seko’ nang baiman ka’ antara kaluarga Fir’aun nang nyosokatni’ iman nya bakata, “Ahe ke’ kao mao’ munuh surakng karana ia bakata, “Tuhanku ialah Allah”, padahal sungguh, ia udah atakng’ ka’ kao mang ngincakng’ bukti-bukti nang nyata dari Tuhannyu. Man kade’ ia surakng pangalok maka ia lah nang akan nanggung (dosa) aloknya koa; man kade’ ia surakng nang banar, pasti sabagian (bencana) nang diancamatnnya ka’ kao akan manimpanyu. Sasungguhnya Allah nana’ mare’ patunjuk ka’ urakng nang ngalampaui’ batas man pangalok"
        },
        {
            "chapter": 40,
            "verse": 29,
            "text": "Wahai kaumku! “pada ari nian kerajaan ada ka’ kao manang bakuasa ka’ bumi, tapi sae nang nulukngi’ diri’ dari azab Allah kade’ (azab koa) nimpai’ diri’?” Fir’aun bakata, “ Aku hanya madahatn’ ka’ kao, ahe nang aku pandang baik; man aku hanya nonyokatn’ ka’ kao maraga nang batol”"
        },
        {
            "chapter": 40,
            "verse": 30,
            "text": "Man urakng nang baiman koa bakata, “Wahai kaumku! Sasungguhnya aku kawatir kita’ akan ditimpa’ (bencana) lea ari kaancuratn’ golongan nang basakutu"
        },
        {
            "chapter": 40,
            "verse": 31,
            "text": "(iakoa) lea kabinasaan kaum Nuh, ’Ad, Samud man urakng-urakng nang atakng’ salaka’ iaka’ia. Padahal Allah nana’ ngamao’i’ kazaliman ka’ amba-amba-Nya”"
        },
        {
            "chapter": 40,
            "verse": 32,
            "text": "Man wahai kaumku! “Sasungguhnya aku banar-banar kawatir ka’ kita akan (siksa’an) ari saling basaru’i’"
        },
        {
            "chapter": 40,
            "verse": 33,
            "text": "(iakoa) ka’ ari (waktu) kita’ bapaling ka’ balakang (dari), nana’ ada surakng pun nang mampu nyalamatatn’ kita’ dari (azab) Allah. Man barang sae dibiaratn’ sasat oleh Allah, pasti nana’ ada sesuatu pun nang mampu mare’ patunjuk”"
        },
        {
            "chapter": 40,
            "verse": 34,
            "text": "Man sungguh, sanape’ koa Yusuf udah atakng’ ka’ kita’ mang ngincakng’ bukti- bukti nang nyata, tapi kita’ senantiasa ngaraguatn’ ahe nang diincakng’nya, bahkan waktu ia wafat, kita bakata, “Allah ngirimpatn’ seko’ rasul pun salaka’ ia”. Demikianlah Allah ngabiaratn’ sasat urakng nang ngalampaui’ batas man ragu-ragu"
        },
        {
            "chapter": 40,
            "verse": 35,
            "text": "(iakoa) urakng-urakng nang ngadebatatn’ ayat-ayat Allah tampa alasan nang sampe ka’ iaka’ia.769 Miah aya’ kaberakan’ (bagi iaka’ia) ka’ sisi Allah man urakng-urakng nang baiman. Demikianlah Allah nguncii’ ati satiap urakng nang sombong man balaku sawenang –wenang"
        },
        {
            "chapter": 40,
            "verse": 36,
            "text": "Man Fir’aun bakata, “Wahai Haman! Buati’lah nto’ku sabuah bangunan nang tingi’ supaya aku sampe ka’ pintu-pintu"
        },
        {
            "chapter": 40,
            "verse": 37,
            "text": "(iakoa) pintu-pintu langit, supaya aku dapat nele’ Tuhannya Musa, tapi aku tatap mandangi’nya surakng pangalok”. Man demikianlah diijajiatn’ tarasa edo’ bagi Fir’aun pabuatatn’ buruknya koa, man ia tatutup dari jalatn’ (nang banar); man tipu daya Fir’aun koa nana’ lain hanyalah ngincakgn’ karugian"
        }
    ]
}
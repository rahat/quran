{
    "rukus": [
        {
            "chapter": 45,
            "verse": 27,
            "text": "Man ampu’ Allah karaja’an langit man bumi. Man ka’ ari tajadinya kiamat, akan rugilah ka’ ari koa urakng-urakng nang ngarajaatn kabatilan (dosa)"
        },
        {
            "chapter": 45,
            "verse": 28,
            "text": "Man (ka’ ari koa) kaoakan nele’ satiap umat balutut. Satiap umat disaru’ nto’ (nele’) buku catatan amalnya. Ka’ ari koa kita’ dibare’ balasan atas ahe nang udah kita’ karajaatn"
        },
        {
            "chapter": 45,
            "verse": 29,
            "text": "(Allah bapirman), ”Nianlah kitab (catatan) Kami nang nuturatn ka’ kita’ mang sabatol- batolnya. Sungguh Kami udah nyuruh nyatat ahe nang udah kita’ karajaatn”"
        },
        {
            "chapter": 45,
            "verse": 30,
            "text": "Maka adapun urakng-urakng nang baiman man ngarajaatn kabaikatn, maka Tuhan masokatn iaka’koa ka’ dalapm rahmat-Nya (saruga). ampakoa koalah kamanangan nang nyata"
        },
        {
            "chapter": 45,
            "verse": 31,
            "text": "Man adapun (ka’) urakng-urakng nang kapir (dipirmantatn), ”Bukatnke’ ayat-ayat-Ku udah dibacaatn ka’ kita’, tapi kita’ nyombongkatn diri’ man mao’ manjaji urakng-urakng nang babuat dosa"
        },
        {
            "chapter": 45,
            "verse": 32,
            "text": "Man kade’ dibatakatn (ka’ kita’), “Sungguh janji Allah koa batol, man ari kiamat koa nana’ diraguatn adanya.” kita’ nyawap, “Kami nana’ nau’an ahe ke’ ari kiamat koa, kami nggengira-ngira ihan, man kami nana’ yakin”"
        },
        {
            "chapter": 45,
            "verse": 33,
            "text": "Man nyatalah bagi iaka’koa kaburukatn- kaburukatn nang iaka’koa pagaweatn, man balakulah sesa ka’ iaka’koa nang de’e iaka’koa ngolo’-ngolo’i’nya"
        },
        {
            "chapter": 45,
            "verse": 34,
            "text": "Man ka’ iaka’koa dibatakatn, “Ka’ ari nian Kami ngalupai’ kita’ seampahe kita’ udah ngalupaatn patamuan (mang) ari kita’ nian; man tampat mulakng kita’ ialah naraka, man sakali-sakali nana’ ada panolong nto’ kita’"
        },
        {
            "chapter": 45,
            "verse": 35,
            "text": "Nang ampakoa koa karana sabatolnya kita’ udah nyajiatn ayat-ayat Allah sabage olo’- olo’atn, man kita’ udah ditipu oleh kaidupatn dunia”. Maka ka’ ari nian iaka’koa nana’ dikaluaratn dari naraka man nana’ uga’ iaka’koa dibare’ kasampatatn nto’ batobat"
        },
        {
            "chapter": 45,
            "verse": 36,
            "text": "Sagala puji ngge nto’ Allah, Tuhan (nang ngampu’) langit man bumi, Tuhan saluruh alam"
        },
        {
            "chapter": 45,
            "verse": 37,
            "text": "Man ngge nto’-Nya sagala kaagungan ka’ langit man ka’ bumi, man Ia lah Nang Maha pakasa, Maha bijaksana. ayat"
        }
    ]
}
{
    "rukus": [
        {
            "chapter": 21,
            "verse": 94,
            "text": "Sae ma’an nang babuat baik, man ia baiman maka usahanya nana’ akan diingkari (di toa’-toa’atn), man sungguh, Kamilah nag nulis koa nto’nya"
        },
        {
            "chapter": 21,
            "verse": 95,
            "text": "Man nana’ mungkin bagi (panduduk) soatu nagari nang udah Kami binasaatn, bahoa’ iaka’koa nana’ akan pulakng (ka’ Kami)"
        },
        {
            "chapter": 21,
            "verse": 96,
            "text": "Sampe kade’ dah (tembok) Yakjuj man Makjuj dibukaatn man iaka’koa baturunan mang capat dari saluruh tampat nang tingi"
        },
        {
            "chapter": 21,
            "verse": 97,
            "text": "Man (kade’) janji nang banar (ari babangkit) udah samak, maka tiba-tiba mata urakng- urakng nang kapir bacolongan, (Iaka’koa bakata), ”sidi cilakanya Kami! Kami batol- batol lengah ka’ nang nian, bahkan kami batol-batol urakng nang zalim. ”"
        },
        {
            "chapter": 21,
            "verse": 98,
            "text": "Sungguh, kita’ (urakng kapir) man ahe nang kita’ sambah salain Allah, ialah bahan bakar jahanam. Kita’ (pasti) tamak ka’ dalapmnya"
        },
        {
            "chapter": 21,
            "verse": 99,
            "text": "Saandenya (bahala-bahala) koa tuhan, tantu iaka’koa nana’ akan masoki’nya (naraka). Tapi samuanya akan kakal ka’ dalapm nya"
        },
        {
            "chapter": 21,
            "verse": 100,
            "text": "Iaka’koa ngarintih man kaekeng kampak dalapmnya (naraka), man iaka’koa ka’ dalapmnya nana’ bisa nangar"
        },
        {
            "chapter": 21,
            "verse": 101,
            "text": "Sungguh, sejak de’e ka’ urakng-urakng nang udah ada (katatpatn) nang edo’ dari Kami, iaka’koa akan dijauhatn (dari naraka)"
        },
        {
            "chapter": 21,
            "verse": 102,
            "text": "Iaka’koa nana’ nangar bunyi desis (api naraka) man iaka’koa kakal dalapm (nikmati’) samua nang iaka’koa mao’i"
        },
        {
            "chapter": 21,
            "verse": 103,
            "text": "Kajutan nang miah kuat nana’ mamuat iaka’koa marasa sadih, man siganada’ mala’ekat akan nyambut iaka’koa (mang ucapatn), nianlah arinyu nang udah dijanjiatn ka’ kita’. ”"
        },
        {
            "chapter": 21,
            "verse": 104,
            "text": "(Ingatlah) pada ka’ ari nae langit Kami gulong ampahe gulong lamaratn-lamaratn karatas. Amphe uga’ Kami mulai’ majoat nang patama de’e. Ampakoalah Kami akan ngulangi’nya agi’, (soatu janji nang pasti Kami tapati. Sungguh, Kami nae akan ngalakuatunnya)"
        },
        {
            "chapter": 21,
            "verse": 105,
            "text": "Man sungguh, udah Kami tulis ka’ dalapm Zabur537 salaka’ (tatulis ka’ dalapm Az- Zikir (Lauh Mahfûz), bahoa’ ai’ tanah akan diampuni’ di amba-amba Ku nang soleh"
        },
        {
            "chapter": 21,
            "verse": 106,
            "text": "Sungguh, (ahe nang disabut) dalapm (al- Quran) nian. Batol-batol manjadi patunjuk (nang langkap) nto’ urakng-urakng nang nyambah (Allah)"
        },
        {
            "chapter": 21,
            "verse": 107,
            "text": "Man Kami nana’ ngutus kao (Muhammad) malaintatn nto’ (manjadi) rahmat nto’ saluruh alam"
        },
        {
            "chapter": 21,
            "verse": 108,
            "text": "Kataatnlah (Muhammad). ”Sungguh, ahe nang diwahyuatn ka’ aku ialah bahoa’ Tuhan nyu ialah Tuhan Nang Maha Esa. Maka ahe ke’ kita’ udah basarah diri’ (ka’ Ia)?”"
        },
        {
            "chapter": 21,
            "verse": 109,
            "text": "Maka kade’ iaka’koa bapaling. Maka kataatnlah (Muhammad)”Aku udah nyampeatn ka’ kita’ (ajaratn) nang sama (antara diri’) man aku nana’ nau’an ahe ke’ nang di aneaman ka’ kita’ koa udah samak ato masih jauh"
        },
        {
            "chapter": 21,
            "verse": 110,
            "text": "Sungguh, Ia (Allah) nau’an pakataan (nang kita’ kataatn) mang tarang-tarangan, man nau’an (uga’) ahe neang kita’ sosokatn"
        },
        {
            "chapter": 21,
            "verse": 111,
            "text": "Man Aku nana’ nau’ant, bisa jadi jukut koa cobaan nto’ kita’ man kasanangan sampe waktu nang ditantuatn"
        },
        {
            "chapter": 21,
            "verse": 112,
            "text": "Ia (Muhammad) bakata, ”Oh Tuhanku, bare’lah kaputusan nang adil. Man Tuhan kami Maha Pangasih, tampat mamohon sagala patolongan nto’ samua nang kita’ kataatn”. (Barakatnyabut) dama Allah nang Maha Pangasih, Maha Panyayang"
        }
    ]
}
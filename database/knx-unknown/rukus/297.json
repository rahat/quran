{
    "rukus": [
        {
            "chapter": 23,
            "verse": 33,
            "text": "Man bakatalah sigana pamuka urakng kapir dari kaumnya man nang madah alok patamuan mang ari naherat sarata iaka’koa nang udah Kami bare’ kamewahatn man kasanangan dalapm kaidupatn ka’ dunia.” (urakng) nian nana’ lain inggelah talino ampahe kao. Ia makatn ahe nang kao makatn, man ia nyocok ahe nang kao cocak"
        },
        {
            "chapter": 23,
            "verse": 34,
            "text": "Sidimiah batol, kade’ kao naati talino nang ampahe kao, pasti kao akan rugi"
        },
        {
            "chapter": 23,
            "verse": 35,
            "text": "Ada ke’ ia nyanjiatn ka’ kita’, bahoa’ kade’ kita’ udah mati jadi tanah mang tulakng- tulakng, sabatolnya kita’ pasti dikaluaratni (dari subur kita’)"
        },
        {
            "chapter": 23,
            "verse": 36,
            "text": "Jauh! Jauh miah (dari kabanaratn) ahe nang ancamannya ka’ kao"
        },
        {
            "chapter": 23,
            "verse": 37,
            "text": "(Kaidupatn koa) nana’ lain inggelah kaidupatn diri’ ka’ dunia nian, (ka’ koalah) diri’ mati man idup550 man nana’ diidupatna’(agi’)"
        },
        {
            "chapter": 23,
            "verse": 38,
            "text": "Nyakoa nana’ lain nggan nang laki nang kajuh babuat alok ka’ Allah, mau diri’ nana akan mue aya’i’nya"
        },
        {
            "chapter": 23,
            "verse": 39,
            "text": "Ia (Hud) bado’a, ”Oh Tuhanku, tolonglah aku sabab iaka’koa madah aku alok.”"
        },
        {
            "chapter": 23,
            "verse": 40,
            "text": "Ia (Allah) bapirman, ”Nana’ lama agi’ iaka’koa pasti nasal"
        },
        {
            "chapter": 23,
            "verse": 41,
            "text": "Lalu iaka’koa batol-batol dingariboatn di suara nang dah bunyi late’, man Kami jadiatn iaka’koa (ampahe) pangkauh nang di baha’ nyanyutatn’, 551 maka babariboatnlah urakng-urakng nang zalim"
        },
        {
            "chapter": 23,
            "verse": 42,
            "text": "Laka’ ia ka’ koa Kami pajoatlah umat-umat nang baharu"
        },
        {
            "chapter": 23,
            "verse": 43,
            "text": "Nana’ ada sote’ umat pun nang bisa nyapati’ kamatianya, man nana’ (uga’)bisa ngulur- ngulurnya"
        },
        {
            "chapter": 23,
            "verse": 44,
            "text": "Laka’ koa, Kami utus rasul-rasul Kami baturut-turut. Satiap kali seko’ urakng rasul atakng ka’ soatu umat, iaka’koa madehnya alok, maka Kami pagantian sabagian iaka’koa man sabagian nang lain (dalapm siksaatn). Man kami pamuas ia ka’koa manjadi gesah (ka’talino). Maka binasalah urakng-urakng nang nana’ baiman"
        },
        {
            "chapter": 23,
            "verse": 45,
            "text": "Laka’koa, Kami utus Musa man kamarkapalanya Harun mang ngicakng tanda-tanda (kakuasa’an) Kami, man bukti nang nyata"
        },
        {
            "chapter": 23,
            "verse": 46,
            "text": "Ka’ Pir’aun man sigana pamuka kaumnya, tapi iaka’koa angkuh man iaka’koa memang kaum nang sombong"
        },
        {
            "chapter": 23,
            "verse": 47,
            "text": "Maka iaka’koa bakata, ”Aheke’ (pantas) diri’ pucaya’ ka’ dua urakng talino nang sama mang diri’, padahal urangannya ka’koa (Bani Israil) koa urakng-urakng nang ngambaatn diri’ nya’ diri’?”"
        },
        {
            "chapter": 23,
            "verse": 48,
            "text": "Maka iaka’koa madah alok kaduanya, karana koa iaka’koa tamasok urakng nang diriboatni’"
        },
        {
            "chapter": 23,
            "verse": 49,
            "text": "Man sungguh, udah Kami barentatn ka’ Musa kitab (Taurat) supaya iaka’koa (Bani Israil) namu patunjuk"
        },
        {
            "chapter": 23,
            "verse": 50,
            "text": "Man udah Kami jadiatn (Isa) nak Mariyam mang uwe’nya sabage tanda bukti nang nyata (atas kakuasa’an Kami) man Kami ngalindungi’ nyaka’koa ka’ sabuah ongkol nang tingi, (tampat nang tanang, rindang man manyak buah-buahan) man mata ai’ nang ngalir"
        }
    ]
}
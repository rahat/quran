{
    "rukus": [
        {
            "chapter": 5,
            "verse": 67,
            "text": "Wahe Rasul! Sampe’atnlah ahe nang dituruntatn Tuhan nyu ka’ koa, kade’ nana’ kao lakuatn (ahe nang diaprentahatn koa) bararti kao nana’ nyampeatn amanat Nya man Allah mamalihara kao dari (gangguatn) talino.287 Sungguh Allah nana’ mare’ patunjuk ka’ urakng-urakng kafir"
        },
        {
            "chapter": 5,
            "verse": 68,
            "text": "Kataatnlah (Muhammad), “wahe Ahli Kitab! Kao nana’ dianggap saebetpun sahingga kao nagakkatn ajaratn-ajaratn Taurat, Injil man (Al-Quran) nang di turuntatn Tuhannyu ka’ kao pasti akan mamuat manyak ka’ antara iaka’koa labih durhaka man labih ingkar, maka amelah kao baputus asa tahadap urakng-urakng kafir koa"
        },
        {
            "chapter": 5,
            "verse": 69,
            "text": "Sasungguhnya urakng nang baiman, urakng- urakng yahudi sabiin man urakng-urakng nasrani, barang sae baiman ka’ Allah, ka’ ari kamudian man babuat kabajikatn, maka nana’ ada rasa koater ka’ ia man iaka’koa nana’ basadih hati"
        },
        {
            "chapter": 5,
            "verse": 70,
            "text": "Sasungguhnya Kami udah naap pajanjiatn dari Bani Israil,288 man udah Kami utus ka’ iaka’koa Rasul-Rasul. Tapi satiap Rasul atakng ka’ iaka’koa mang ngincakng ahe nang nana’ sasue mang kamaoannya (maka) sabagian (dari rasul koa) iaka’koa dustaatn man sabagian nang ia bunuh"
        },
        {
            "chapter": 5,
            "verse": 71,
            "text": "Man iaka’koa ngira bahawa nana’ akan tajadi bancana ahepun (tahadap iaka’koa mang munuh nabi-nabi koa), karana koa ia manjadi buta man bangal. Kamudian Allah narima tobat iaka’koa, lalu manyak ka’ antara iaka’koa buta man bangal. Man Allah MahaNele’ ahe nang ia karajaatn"
        },
        {
            "chapter": 5,
            "verse": 72,
            "text": "Sungguh, udah kafir urakng-urakng nang bakata, “Sungguh Allah koa ialah Al-Masih (babaro) bakata, “sasungguhnya barang sae mamparsakutuatn (zukut man) Allah, maka sungguh Allah mangharampatn Saruga baginya. Man tampatnya ialah naraka. Man nana’ ada saurakng pun panolong bagi urakng-urakng zalim koa"
        },
        {
            "chapter": 5,
            "verse": 73,
            "text": "Sungguh, udah kafir urakng-urakng nang ngataatn bahwa’ Allah ialah salah sote’ dari nang tiga, padahal nana’ ada Tuhan (nang ba hak disambah) salain Tuhan Nang Esa. Kade’ iaka’koa nana’ baranti dari ahe nang iaka’koa kataatn, pasti urakng-urakng nang kafir ka’ antara iaka’koa akan di timpa’ azab nang padih"
        },
        {
            "chapter": 5,
            "verse": 74,
            "text": "Ngahe iaka’koa nana’ batobat ka’ Allah man mohon ampun ka’ Ia? Allah MahaPangampon, MahaPanyayang"
        },
        {
            "chapter": 5,
            "verse": 75,
            "text": "Al-masih nak nang laki maryam hanyalah saurakng Rasul. Sanape’nyapun udah balalu sangahe rasul. Man uwe’nya saurakng nang bapegang taguh ka’ kabanaratn. Kaduanya biasa makatn-makanan.289 Paratiantlah ampahe kami nyalasatn ayat-ayat (tanda- tanda kakuasaatn)n ka’ iaka’koa (ahli kitab), kamudiatn paratiatnlah bage mae ia dipalingkatn (oleh kainginatn iaka’koa)"
        },
        {
            "chapter": 5,
            "verse": 76,
            "text": "Kataatnlah (Muhammad), “ngahe kao nyambah nang salain Allah. Sasuatu nang nana’ dapat nimbulatn bancana ka’ kao man nana’ (uga’) mare’ manfaat?” mana Allah MahaNangar, MahaNau’an"
        },
        {
            "chapter": 5,
            "verse": 77,
            "text": "Kataatnlah (Muhammad), “Wahe Ahli Kitab! Amelah kao balabih-labihatn mang cara nang nana’ banar dalapm agamanyu. Man amelah kao ngikuti’ kamao’atn urakng-urakng nang udah tasasat dolo’ man (udah) nyasatatn manyak (talino) man iaka’koa sandiri tasasat dari maraga nang locor"
        }
    ]
}
{
    "rukus": [
        {
            "chapter": 39,
            "verse": 42,
            "text": "Allah migakngi’ nyawa (sesaurakng) waktu kamatiatn’nya man nyawa (sesaurakng) nang nape’ mati waktu maka Ia tahan nyawa (urakng) nang natapatn’ kamatiannya man Ia lapasa nyawa nang lain sampe’ waktu nang dinantuatn’.763 Sungguh, ka’ nang de koa tadapat tanda-tanda (kebesaran) bagi kaum nang bapikir"
        },
        {
            "chapter": 39,
            "verse": 43,
            "text": "Ato ke’ iaka’ia naap panolong selain Allah. Batakatn’lah, “ahe ke’ (kita’ naapnya uga’) meskipun iaka’ia nana’ ngampu’i’ sesuatu ahe pun man nana’ ngarati?”"
        },
        {
            "chapter": 39,
            "verse": 44,
            "text": "Batakatn’lah, “Patolongan koa hanya ampu’ Allah samuanya. Man Ia ngampu’i’ kerajaan langit man bumi. Kamudian ka’ Ia kitaa dimulangkatn’”"
        },
        {
            "chapter": 39,
            "verse": 45,
            "text": "Man kamile dinyabut ingge dama Allah, kasal sakali ati urakngurakng nang nana’ baiman ka’ naherat. Namun kamile dama- dama sambahan selain Allah nang dinyabut, tiba-tiba iaka’ia manjaji karepoatn’"
        },
        {
            "chapter": 39,
            "verse": 46,
            "text": "Batakatn’lah, “Ya Allah, pencipta langit man bumi, nang ngatahui’ nang gaib manang nyata, Kita’lah nang mutusatn’ ka’ antara amba-amba-Kita’ tantang ahe nang selalu iaka’ia pasalisihatn’”"
        },
        {
            "chapter": 39,
            "verse": 47,
            "text": "Man sakiranya urakng-urakng nang zalim ngampu’i’ sagala ahe nang ada ka’ bumi man dinambah agi’ samanyak koa, pasti iaka’koa mao’ nabus diri’nya mang koa dari azab nang buruk ka’ ari kiamat. Man jalaslah bagi iaka’ia azab dari Allah nang duhuya nana’ paranah iaka’ia perkirakan"
        },
        {
            "chapter": 39,
            "verse": 48,
            "text": "Man jalaslah bagi iaka’ia kajahatatn’ ahe nang udah iaka’ia karajaatn’ man iaka’ia diliputi’ oleh ahe nang duhuya iaka’ia selalu ngolo’- ngoloi’nya"
        },
        {
            "chapter": 39,
            "verse": 49,
            "text": "Maka kamile talino atna timpa bencana ia nyaru’ Kami, kamudian kamile Kami barentatn’ nikmat Kami ka’ ia ia bakata, “Sungguh aku dibare’ nikmat nian hanya karana kapintaratn’ku”. Sabanarnya, koa ialah ujian, tapi kamanyakatn’ iaka’ia nana’ ngatahui’"
        },
        {
            "chapter": 39,
            "verse": 50,
            "text": "Sungguh, urakng-urakng nang sanape’ iaka’ia pun udah ngatakan’ hal koa, maka nana’ baguna lagi’ bagi iaka’ia ahe nang duhuya iaka’ia karajaatn’"
        },
        {
            "chapter": 39,
            "verse": 51,
            "text": "Lalu iaka’ia atna’ timpa bencana dari akibat buruk ahe nang iaka’ia buati’. Man urakng- urakng nang zalim ka’ antara iaka’ia uga’ mao’ atna’ timpa’ bencana dari akibat buruk ahe nang iaka’ia karajaatn’ man iaka’ia nana’ dapat ngalapasatn’ diri’"
        },
        {
            "chapter": 39,
            "verse": 52,
            "text": "Man nana’ ke’ iaka’ia ngatahui’ bahwa’ Allah ngalapangatn rajaki bagi sae nang Ia mao’i’ man ngabatasi’nya (bagi sae nang Ia mao’i’)? Sasungguhnya ka’ nang demikian koa tadapat tanda-tanda (kakuasaan Allah) bagi kaum nang baiman"
        }
    ]
}
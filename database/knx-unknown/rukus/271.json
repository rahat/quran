{
    "rukus": [
        {
            "chapter": 20,
            "verse": 25,
            "text": "Ia (Musa) bakata, ”Oh Tuhanku, lapangkatnlah dadaku, 510 20.°"
        },
        {
            "chapter": 20,
            "verse": 26,
            "text": "Man mudahatnlah nto’ku urusanku"
        },
        {
            "chapter": 20,
            "verse": 27,
            "text": "Man lapasatnlah kakakuatn dari jilahku"
        },
        {
            "chapter": 20,
            "verse": 28,
            "text": "Agar ia ngarati pakataatnku"
        },
        {
            "chapter": 20,
            "verse": 29,
            "text": "Man jadiatnlah nto’ku saurakng pambanto dari kaluargaku"
        },
        {
            "chapter": 20,
            "verse": 30,
            "text": "(Yakoa) Harun, kamarkapalaku"
        },
        {
            "chapter": 20,
            "verse": 31,
            "text": "Taguhatnlah kakuatatnku mang (adanya) ia"
        },
        {
            "chapter": 20,
            "verse": 32,
            "text": "Man jadiatnlah ia ayukng dalapm urusanku"
        },
        {
            "chapter": 20,
            "verse": 33,
            "text": "Agar kami manyak batasbih ka’ Kita’"
        },
        {
            "chapter": 20,
            "verse": 34,
            "text": "Man manyak ngingat Kita’"
        },
        {
            "chapter": 20,
            "verse": 35,
            "text": "Sabatolnya Kita’ Maha nele’ (kaadaatn) Kami"
        },
        {
            "chapter": 20,
            "verse": 36,
            "text": "Ia (Allah) bapirman, ”Sungguh, udah dikabulkatn pamintaan nyu, wahe Musa"
        },
        {
            "chapter": 20,
            "verse": 37,
            "text": "Man sungguh, Kami udah mare’ nikmat ka’ kao ka’ kasampatatn nang lain (sanape nian)"
        },
        {
            "chapter": 20,
            "verse": 38,
            "text": "(Yakoa) katika Kami mangilhamkan ka’ uwe’nyu sasuatu nang diilhamkan"
        },
        {
            "chapter": 20,
            "verse": 39,
            "text": "(Yakoa) laka’atn ia (Musa) ka’ dalapm pati, laka’ koa anyutatnlah ia ka’ sunge (Nil) maka biarlah (arus) sunge koa ngicakngnya ka’ tapi, ia nae ditaap (Pir’aun) musuh- musuh-Ku man munsuhnyu, Aku udah malimpahatn ka’ kao kasih sayang nang atakng dari ku, 511 man agar kao dioatn ka’ abah pangawasan-Ku"
        },
        {
            "chapter": 20,
            "verse": 40,
            "text": "(Yakoa) katika kamarkapala nang bini bajalatn, lalu ia bakata (ka’ kaluarga Pir’aun Mulih ke’ aku nojokkatn ka’ kao urakng nan nae ngawannya?”Maka Kami mulangkatn k uwe’nyu, agar sanang atinya man nana’ basadih ati, man kao paranah munuh urakng 512 lalu Kami salamatatn kao dari kasulitatn (nang miah) man Kami udah nyobai’nyu mang sangahe cobaan (nang barat), lalu kao badiapm sangahe tahutn ka’ antara panduduk Madyan, 513 udah koa kao kao Musa, atakng manurut waktu nang ditatapatn"
        },
        {
            "chapter": 20,
            "verse": 41,
            "text": "Man Aku udah milihnyu (manjadi rasul) nto’ diriku"
        },
        {
            "chapter": 20,
            "verse": 42,
            "text": "Ampuslah kao sarata kamar kapalanyu mang ngicakng tanda-tanda (kakuasaatn) Ku. Man amelah kao badua lale mangingatku"
        },
        {
            "chapter": 20,
            "verse": 43,
            "text": "Ampuslah kao badua ka’ Pir’aun, karana ia banar-banar ngalampoi’ batas"
        },
        {
            "chapter": 20,
            "verse": 44,
            "text": "Maka kataatnlah dinyu badua ka’ ia (Pir’aun) mang kata-kata nang lamah lamut, mudah-mudahan ia sadar man gali’"
        },
        {
            "chapter": 20,
            "verse": 45,
            "text": "Kaduanya bakata, ”Oh Tuhan kami sungguh, kami koater, ia nae sagara’ nyiksa kami ato akan batambah malampoi batas"
        },
        {
            "chapter": 20,
            "verse": 46,
            "text": "Ia (Allah) bapirman, ”Amelah kao badua koater, sabatolnya Aku basama kao badua, Aku nangar man nele’"
        },
        {
            "chapter": 20,
            "verse": 47,
            "text": "Maka ampuslah kao badua ka’ ia (Pir’aun) man kataatnlah, ”sungguh kami badua nian utusan Tuhan nyu maka lapasatnlah Bani Israil basama kami man amelah kao nyiksa iaka’koa. 514 Sungguh, kami atakng ka’ kao ngicakng bukti (atas karasulatn kami) dari Tuhannyu, man kasalamatatn koa dilimpaha- tn ka’ urakng nang ngikuti’ patunjuk"
        },
        {
            "chapter": 20,
            "verse": 48,
            "text": "Sungguh, udah diwahyuatn ka’ kami bahoa’ siksaatn koa (di timpaatn) ka’ saepun nang mandustaatn (ajaratn agama nang kami icakng) man bapaling (nana maduliatnnya)"
        },
        {
            "chapter": 20,
            "verse": 49,
            "text": "Ia (Pir’aun) bakata, ”Saeke’ Tuhan nyu badua, wahe Musa?”"
        },
        {
            "chapter": 20,
            "verse": 50,
            "text": "Ia (Musa) nyawap, ”Tuhan kami Ialah (Tuhan) nang udah mare’atn bentuk kajadiatn ka’ sagala ahe pun, kamudian mare’nya patunjuk"
        },
        {
            "chapter": 20,
            "verse": 51,
            "text": "Ia (Pir’aun) bakata, ”jadi ampahe kaadaan umat-umat nang dee"
        },
        {
            "chapter": 20,
            "verse": 52,
            "text": "Ia (Musa) nyawap, ”Pangatahuan masalah koa ada ka’ Tuhanku, ka’ dalapm sabuah kitab (Lauh Mahfûdz), Tuhanku nana’ akan salah man lupa"
        },
        {
            "chapter": 20,
            "verse": 53,
            "text": "(Tuhan) nang udah nyadiatn ai’ tanah sabage amparan baginyu man nyadiatn maraga-maraga ka’ atasnya nto’ kita, man nang nuruntatn ai’ (ujatn) dari langit. ”Kamudian Kami tumbuhatn mang ia (ai’ ujatn koa) bajanis-janis baragam macam tumuh-tumuhatn"
        },
        {
            "chapter": 20,
            "verse": 54,
            "text": "Makatnlah man gambalaatnlah anyaman nyu. Sungguh, ka’ nang ampakoa, tadapat tanda-tanda (ka basaran Allah) ka’ urakng nang baakal"
        }
    ]
}
{
    "rukus": [
        {
            "chapter": 20,
            "verse": 55,
            "text": "Dari (tanah) koalah Kami nyiptaan kao man ka’ ialah kami nae mulangkatn kao man dari koalah Kami nae ngaluaratn kao ka’ waktu nang lain"
        },
        {
            "chapter": 20,
            "verse": 56,
            "text": "Man sungguh, Kami udah nele’atn ka’ ia (Pir’aun) tanda-tanda (kabasaran) Kami samuanya, 516 tanyata ia mandustaatn man bai’(narima kabanaratn)"
        },
        {
            "chapter": 20,
            "verse": 57,
            "text": "Ia (Pir’aun) bakata, ”Ahe ke’ kao atakng ka’ kami nto’ ngusir kami dari nagari kami mang sehernyu, wahe Musa"
        },
        {
            "chapter": 20,
            "verse": 58,
            "text": "Maka kami pun pasti nae ngatangan seher saparati koa ka’ kao maka pamuatlah pajanjiatn nto’ patamuan antara kami man kao nang kami nana akan manyalahi’nya man nana’ (uga) kao, ka’ tampat nang tabuka"
        },
        {
            "chapter": 20,
            "verse": 59,
            "text": "Ia (Musa) bakata, ”(Pajanjian) waktu (nto’ patamuan kami mang kao) ialah ka’ ari raya man handaklah urakng-urakng dikumpuratn ka’ alapm ari (duha)"
        },
        {
            "chapter": 20,
            "verse": 60,
            "text": "Maka Pir’aun ningalatn (tampat kao), lalu ngatur tipu dayanya, kamudian ia atakng agi’ (ka’ ari nang ditantuatn)"
        },
        {
            "chapter": 20,
            "verse": 61,
            "text": "Musa bakata ka’ iaka’koa (da’ panyeher), calakalah kao! Amelah kao pangalok ka’ Allah, nae Ia minasaatn kita’ mang siksaatn, ”man sungguh rugi urakng nang pangalok"
        },
        {
            "chapter": 20,
            "verse": 62,
            "text": "Maka iaka’koa babantah-bantahatn masalah urusannya aka’koa man iaka’koa ngarasiaatn omongannya"
        },
        {
            "chapter": 20,
            "verse": 63,
            "text": "Iaka’koa (da’ panyeher) bakata, ”Sabatolnya dua urakng nian ialah panyihir nang mao ngusirnyu (Pir’aun) dari nagarinyu mang seher nya badua, man mao ngalanyapatn adat kabiasaan nyu nang utama"
        },
        {
            "chapter": 20,
            "verse": 64,
            "text": "Maka bakumpuratnlah sagala tipu daya (seher) kita’, laka’ koa atakng lah mang babaris, man sungguh baruntukng urakng manang ka’ ari nian"
        },
        {
            "chapter": 20,
            "verse": 65,
            "text": "Iaka’koa bakata, ”wahe Musa! Aheke’ kao nang nabakkatn (dolo’) ato kami nang dolo’ nabakkatnnya"
        },
        {
            "chapter": 20,
            "verse": 66,
            "text": "Ia (Musa) bakata, ”Silahkan kita’ nabakatnnya dolo’ ”maka tiba-tiba tali-tali man tungkat-tungkat nya ka’ ‘koa tabayang di (Musa) saakan-akan ia ngareap capat, karana saher ia ka’ kao"
        },
        {
            "chapter": 20,
            "verse": 67,
            "text": "Maka Musa tarasa gali’ dalapm atinya"
        },
        {
            "chapter": 20,
            "verse": 68,
            "text": "Kami bapirman, ”Ame gali’! Sungguh kaolah nang unggul (manang)"
        },
        {
            "chapter": 20,
            "verse": 69,
            "text": "Man tabakkantnlah ahe nang ada ka’ kokot kanannyu, niscaya ia nae nalatn ahe nang ia pamuat. Ahe nang iaka’koa pamuat koa inggelah tipu daya panyihir (ihan) man nana akan manang panyihir koa, dari mae pun ia atakng"
        },
        {
            "chapter": 20,
            "verse": 70,
            "text": "Lalu panyihir koa ngogo’ sujud, palis bakata, ”Kami udah pucaya’ ka’ Tuhannya Harun man Musa. ”"
        },
        {
            "chapter": 20,
            "verse": 71,
            "text": "Ia (Pir’aun) bakata, ”Ahe ke kao udah baiman ka’ ia (Musa) sanape aku mare’ ijin ka’ kita’? Sabatolnya iaka’koa pamimpin- nyu nang ngajaratn seher ka’ kita’ maka sungguh, nae ku tatak kokot kita’ man paha kita’ sacara basilang, man sungguh nae aku salip kita’ ka’ pangkal puhutn kurma man sungguh, kita’ pasti akan ngatahui’ sae ka’ antara kita’ nang labih padih man labih kakal siksaannya"
        },
        {
            "chapter": 20,
            "verse": 72,
            "text": "Iaka’koa (da’ panyihir), ”Kami nana’ akan milih (tunduk) ka’ kao atas bukti-bukti nyata (mukjizat) nang udah atakng ka’ kami man atas (Allah) nang udah nyiptaatn kami maka putusatnlah nang mao kao putusatn. Sabatolnya kao dapat mutusatn ka’ kahidupatn ka’ dunia nian"
        },
        {
            "chapter": 20,
            "verse": 73,
            "text": "Kami banar-banar udah baiman ka’ Tuhan kami, supaya Ia ngamponi’ kasalahatn- kasalahatn kami man seher nang udah kao paksaatn ka’ kami. Man Allah labih edo’ (pahala Nya) man labih kakal (siksaatn- Nya)"
        },
        {
            "chapter": 20,
            "verse": 74,
            "text": "Sabatolnya sae ma’an atakng ka’ Tuhannya dalapm kaadaan badosa maka sungguh, nto’nya ialah naraka jahanam. Ia nana’ mati (tarus marasaatn sesa) ka’ dalapmnya nana’ (uga’) idup (nana’ dapat batobat)"
        },
        {
            "chapter": 20,
            "verse": 75,
            "text": "Tapi sae ma’an atakng ka’ Ia dalapm kaadaan baiman, man udah ngarajaatn kabajikatn maka ia ka’ kaolah urang nang namu darajat nang tingi (mulia)"
        },
        {
            "chapter": 20,
            "verse": 76,
            "text": "(Yakoa) saruga-saruga ‘Adn nang ngalir ka’ abahnya sunge-sunge, ia kakal ka’ dalapmnya, koalah balasatn ka’ urakng nang nyuciatn diri’"
        }
    ]
}
{
    "rukus": [
        {
            "chapter": 67,
            "verse": 15,
            "text": "Ia-lah nang majoat bumi (dunia) nto’ kita nang mudah di jalatni’. Maka jalatni’ (ampusi’) lah ka’ sagala panjurunya man makatnlah sabagian rajaki dari-Nya. Man nya ka’ Ia-lah kita’ (kambali satalah) di bangkitatn"
        },
        {
            "chapter": 67,
            "verse": 16,
            "text": "Udah marasa aman ke’ kita’ bahoa’ Ia nang badiapm ka’ langit nana’ akan mamuat kita’ di bumi (dunia) talatn katika tiba-tiba ia taguncakng"
        },
        {
            "chapter": 67,
            "verse": 17,
            "text": "Ato udah marasa aman ke kita’, bahoa’ Ia (Allah) nang ka’ langit nana’a’ ngirimpatn badai nang babatu ka’ kita’? na’e kita’ akan nau’an ampahe (akibat madah alok) paringatan-Ku"
        },
        {
            "chapter": 67,
            "verse": 18,
            "text": "Man sungguh, urakng-urakng nang sanape’ ia iaka’koa pun udah madah alok (Rasul- Rasul-Nya). Maka batapa edo’nya kaberakan-Ku"
        },
        {
            "chapter": 67,
            "verse": 19,
            "text": "Nana’ ke’ ia iaka’koa maratiatn burukng- burukng nang ngambakatn mang ngatupatn seapnya ka’ atas nya iaka’koa? nana’ ada nang nahannya (ka’ udara) salain nang Maha Pangasih. Sungguh, Ia Maha nele’ ka’ sagala sasoatu"
        },
        {
            "chapter": 67,
            "verse": 20,
            "text": "Ato sae ke’nang akan manjaji bala tantara bagi kita’ nang bisa mambela kita’ salain (Allah) nang Maha Pangasih? Urakng- urakng kapir iaka’koa hanyalah dalapm (kaadaan) tatipu"
        },
        {
            "chapter": 67,
            "verse": 21,
            "text": "Ato sae ke’ nang dapat mare’ kita’ rajaki kade’ Ia (Allah) nahan rajaki-Nya? Bahkan ia iaka’koa (urakng kapir) tarus manarus dalapm kasombongan mang nyauhatn diri’ (dari kabanaratn)"
        },
        {
            "chapter": 67,
            "verse": 22,
            "text": "Ahe ke’ urakng-urakng nang marangkak man muha tagago’ (tata longkop) nang labih tapimpin (dalapm kabanaratn) ato ke’ urakng nang bajalatn tagap ka’ atas jalatn (maraga) nang lurus (locor)"
        },
        {
            "chapter": 67,
            "verse": 23,
            "text": "Kataatnlah, “Ia-lah nang nyiptaatn kita’ mang nyadia’atn panangaratn, panele’atn, man ati nurani nto’ kita’ tatap saebet sakali kita’ basukur”"
        },
        {
            "chapter": 67,
            "verse": 24,
            "text": "Kataatnlah, “Ia-lah nang nyadiatn (majoat) kita’ bakambang biak ka’ dunia, man hanya ka’ Ia kita’ akan di kumpulatn”"
        },
        {
            "chapter": 67,
            "verse": 25,
            "text": "Nang ia iaka’koa babakatakan, “mule (atakngnya) ancaman koa kade’ kao (Ia nele’ Muhammad) urakng nang banar?”"
        },
        {
            "chapter": 67,
            "verse": 26,
            "text": "Kataatnlah (Muhammad), “Sasungguhnya ilmu (tantang ari kiamat koa) hanya ada ka’ Allah. Nang aku hanyalah saurakng nang pamare’ paringatatn manang nyalasatn”"
        },
        {
            "chapter": 67,
            "verse": 27,
            "text": "Maka katika ia iaka’koa nele’ ajap (ka’ ari kiamat) udah samak, maka urakng-urakng kapir iaka’koa jadi muram (masapm kagali’ anan). Di katakan (ka’ ia iaka’koa), nianlah (ajap) nang de’e kita’ minta’nya"
        },
        {
            "chapter": 67,
            "verse": 28,
            "text": "Kataatnlah (Muhammad), “Nau’an ke’ kita’ kade’ Allah matiatn aku man urakng-urakng nang basama man aku ato mare’ rahmat ka’ Kami, (maka Kami akan masok saruga), lalu sae nang bisa ngalindungi’ urakng-urakng kapir dari ajap nang padih?”"
        },
        {
            "chapter": 67,
            "verse": 29,
            "text": "Kataatnlah, “Ia-lah nang Maha Pangasih, Kami baiman ka’ Ia (Allah) mang ka’ ia Kami batawakal. Maka na’e kita’ akan nau’an sae nang barada ka’ dalapm kasasatatn nang nyata”"
        },
        {
            "chapter": 67,
            "verse": 30,
            "text": "Kataatnlah (Muhammad), “Tarangkatnlah ka’ aku kade’ sumber ai’ kita’ manjadi karikng; maka sae nang akan mare’a kita’ ai’ nang ngalir?” a"
        }
    ]
}
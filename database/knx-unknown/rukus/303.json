{
    "rukus": [
        {
            "chapter": 24,
            "verse": 21,
            "text": "Wahe’ urakng-urakng nang baiman! Amelah kita’ nuna’an langkah-langkah setan. Maka sasunggguhnya ia (setan) nyuruh ngarajaatn pabuatatn nang miah jahat, kade’ buke’ karana akarunia Allah man rahmat-Nya ka’ kita’. Tatap nana’ seko’pun ka’ antara kita’ baraseh (dari pabuatatn nang miah jahat koa) salama- lamanya. Tatapi Allah marasehatn sae nang ia mao’i. Mana Allah maha nangar, maha Nau’an"
        },
        {
            "chapter": 24,
            "verse": 22,
            "text": "Uga’ amelah urakng-urakng nang ada bakalabihatn (bakajukutatn) man bakalapangatn ka’ antara kita’ basumpah bahoa’ iaka’koa (nana’) mare’a’ (patolongan) ka’ ayungannya, urakng- urakng miskin man urakng-urakng nang bapindahatn (berhijrah) ka’ jalatn Allah, kira’nya iaka’koa ma’apatn man balapang dada. Nana’ ke’ kita’repo bahoa’ Allah ngamponia’ kita’? Allah maha pangampon Maha Panyayang"
        },
        {
            "chapter": 24,
            "verse": 23,
            "text": "Sungguh urakng-urakng nang nuduh nang bini-nang bini baik, nang langah560 nang baiman (di tuduh babaya’). Iaka’koa dilaknat ka’ dunia. Man ka’ naherat, sarata iaka’koa tatap namu siksa nang miah aya’"
        },
        {
            "chapter": 24,
            "verse": 24,
            "text": "Ka’ ari (katika) jilah, kokot man paha nyaka’koa jadi saksi ka’ iaka’koa ka’ ahe nang de’enya paranah nya ka’ koa pajoati"
        },
        {
            "chapter": 24,
            "verse": 25,
            "text": "Ka’ ari koa Allah nyampuranaatn balasatn nang sabanarnya ka’ iaka’koa, iaka’koa pun nau’an bahoa’ Allah maha banar maha manjalasatn"
        },
        {
            "chapter": 24,
            "verse": 26,
            "text": "Nang bini-nang bini nang nakal ialah nto’ nang laki-nang laki nakal, man laki-laki nang nakal ialah nto’ nang bini-nang bini nakal (uga’). Sadangkan nang bini-nang bini edo’ ialah nto’ nang laki-nang laki nang edo’ maka nang laki-laki nang edo’ ialah nto’ nang bini-nang bini nang edo’ uga’. Iaka’koa baraseh dari ahe nang dituduhatn urakng. Iaka’koa namu amponan man rajaki nang mulia (saruga)"
        }
    ]
}
{
    "chapter": 48,
    "verse": 25,
    "text": "iaka’koalah urakng-urakng kafir mangalang-ngalangi kita’ (masok) Masjidil Haram man nahan laok-laok kurban sampe’ ka’ tampat (panyambalehatn) nya, man kade’ buke’lah karana ada sangahe urakng baiman nang laki man nang bini nang nana’ kita’ tau’atn. Tantulah kita’ akan munuh iaka’koa nang nyabapatn kita’ ditimpa kasulitatn tampa kita’ sadari’, karana Allah mao’ masokkatn sae nang ia mao’i’ ka’ dalapm rahmatnya, sakiranya iaka’koa tapisah. Tantu kami akan nyazab urakng- urakng nang kafir ka’ antara iaka’koa mang azab nang padih"
}
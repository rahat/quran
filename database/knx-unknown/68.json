{
    "chapter": [
        {
            "chapter": 68,
            "verse": 1,
            "text": "Nun. Demi pena (pen) mang ahe nang ia iaka’koa tulisatn"
        },
        {
            "chapter": 68,
            "verse": 2,
            "text": "Mang karunia Tuhannyu kao (Muhammad) buke’lah urakng gila"
        },
        {
            "chapter": 68,
            "verse": 3,
            "text": "Man pasti kao namu pahala nang aya’, nang nana’ putus-putusnya"
        },
        {
            "chapter": 68,
            "verse": 4,
            "text": "Man sasungguhnya kao banar-banar babudi pakarati nang luhur"
        },
        {
            "chapter": 68,
            "verse": 5,
            "text": "Maka na’e kao akan nele’ man ia iaka’koa (urakng-urakng kapir) pun akan nele’"
        },
        {
            "chapter": 68,
            "verse": 6,
            "text": "Sae diantara kita’ nang gila"
        },
        {
            "chapter": 68,
            "verse": 7,
            "text": "Sungguh, Tuhannyu, Ia-lah Nang Maha Mangatahui’ sae nang sasat dari jalatnNya (maraga Nya), nang Ia-lah nang batol-batol mangatahui’ sae urakng-urakng nang namu patunjuk"
        },
        {
            "chapter": 68,
            "verse": 8,
            "text": "Maka amelah kao patuhi urakng-urakng nang nustakan (madah alok) ayat-ayat Allah"
        },
        {
            "chapter": 68,
            "verse": 9,
            "text": "Ia iaka’koa ngingintatn supaya kao basikap lunak maka ia iaka’koa pun basikap lunak (uga’)"
        },
        {
            "chapter": 68,
            "verse": 10,
            "text": "Mang amelah kao patuhi’ satiap urakng nang suka basumpah mang suka mangina"
        },
        {
            "chapter": 68,
            "verse": 11,
            "text": "Suka mancela, nang iaka’koa, ka’ nyabaratn pitnah"
        },
        {
            "chapter": 68,
            "verse": 12,
            "text": "Nang malintakugi’ sagala nang baik, nang malapoi’ batas mang manyak badosa"
        },
        {
            "chapter": 68,
            "verse": 13,
            "text": "Nang batabiat kasar, salain koa uga’ takanal kajahatatnnya"
        },
        {
            "chapter": 68,
            "verse": 14,
            "text": "Karana ia kaya man manyak anak"
        },
        {
            "chapter": 68,
            "verse": 15,
            "text": "Kade’ ayat-ayat Kami di bacakan ka’ ia, ia babakatakan “Nian koalah carita-carita urakng jaman are’”"
        },
        {
            "chapter": 68,
            "verse": 16,
            "text": "Nae Ia akan Kami (Allah) bare’ tanda ka’ balalainya"
        },
        {
            "chapter": 68,
            "verse": 17,
            "text": "Sungguh Kami udah nguji ia iaka’koa (urakng musyrik Makkah) ampahe uga’ Kami udah nguji ampu’ ampu’ kabau. Katika ia iaka’koa basumpah pasti akan mebeti’ (asil) nya bakalapm ari"
        },
        {
            "chapter": 68,
            "verse": 18,
            "text": "Tatapi ia iaka’koa nana’ ngucapatn “Insya Allah” (kade’ Allah nyaratakani’)"
        },
        {
            "chapter": 68,
            "verse": 19,
            "text": "Lalu kabon koa di timpa’ bancana (nang atakng) dari Tuhannyu katika ia iaka’koa gi’ batiduratn"
        },
        {
            "chapter": 68,
            "verse": 20,
            "text": "Maka jadilah kabon iaka’koa itapm (ratokng) ampahe malam nang galap gulita"
        },
        {
            "chapter": 68,
            "verse": 21,
            "text": "Lalu waktu bakalapm ari ia iaka’koa basaru’-saru’"
        },
        {
            "chapter": 68,
            "verse": 22,
            "text": "“Ampuslah ka’ kabonnyu kade’ kao mao’ mebet aselnya”"
        },
        {
            "chapter": 68,
            "verse": 23,
            "text": "Maka ia iaka’koa pun barangkat sambel babisik-bisik"
        },
        {
            "chapter": 68,
            "verse": 24,
            "text": "“pada ari nian ame sampe ada urakng masikin masok ka’ kabon nyu”"
        },
        {
            "chapter": 68,
            "verse": 25,
            "text": "Ampuslah ia iaka’koa bakalapm ari nang baniat ngalangia’ (urakng-urakng masikin) padahal ia iaka’koa mangkeh (ndongnya)"
        },
        {
            "chapter": 68,
            "verse": 26,
            "text": "Maka katika ia iaka’koa nele’ kabon koa, ia babakatakan, “Sungguh, diri’ nian batol- batol urakng nang sasat"
        },
        {
            "chapter": 68,
            "verse": 27,
            "text": "Bahkan diri’ nana’ namu ahe pun"
        },
        {
            "chapter": 68,
            "verse": 28,
            "text": "Bakatalah saurakng nang batol bijak ka’ antaranya iaka’koa, “nana’ ke’ aku udah madahatnnya ka’ kita’, jahe kita’ nana’ batasbih (ka’ Tuhan diri’)”"
        },
        {
            "chapter": 68,
            "verse": 29,
            "text": "Ia iaka’koa bakata, “Maha Baraseh Tuhan Kami, sungguh, kami nian urakng-urakng nang Jalim (jahat)”"
        },
        {
            "chapter": 68,
            "verse": 30,
            "text": "Lalu ia iaka’koa saling baradapatn man saling baberakan (nyalahatn)"
        },
        {
            "chapter": 68,
            "verse": 31,
            "text": "Ia iaka’koa bakata, “cilaka diri’, sasungguhnya diri’ urakng-urakng nang malampoi’ batas"
        },
        {
            "chapter": 68,
            "verse": 32,
            "text": "Mudah-mudahatn Tuhan mare’atn gantinya ka’ diri’ mang (kabon) nang labih baik dari nang nian, sungguh, diri ngarapatn amponan dari Tuhan diri’”"
        },
        {
            "chapter": 68,
            "verse": 33,
            "text": "Macam ngkoalah ajap (ka’ dunia). Man sungguh, ajap naherat labih aya’ sakiranya ia iaka’koa nau’an"
        },
        {
            "chapter": 68,
            "verse": 34,
            "text": "Sungguh, bagi urakng-urakng nang batakwa (di sadiakan) saruga nang panuh atnyamanan (atnikmatan ka’ sisi Tuhannya)"
        },
        {
            "chapter": 68,
            "verse": 35,
            "text": "Ahe ke’ patut Kami (Allah) ngalakuatn urakng-urakng Islam koa ampahe urakng- urakng nang badosa (kapir)"
        },
        {
            "chapter": 68,
            "verse": 36,
            "text": "Jahe kita’ (babuat ampeatn)? Mpahe kita’ na’ap kaputusatn"
        },
        {
            "chapter": 68,
            "verse": 37,
            "text": "Ato ahe ke’ kita’ ada ngampu kitab (nang dituruntatn Allah) nang kita’ palajari’"
        },
        {
            "chapter": 68,
            "verse": 38,
            "text": "Sasungguhnya kita’ dapat milih ahe ma’an nang ada ka’ dalapmnya"
        },
        {
            "chapter": 68,
            "verse": 39,
            "text": "Ato ahe ke’ kita’ namu (janji-janji nang di pakuat mang) sumpah dari Kami (Allah), nang tatap balaku sampe dunia kiamat; bahoa’ kita’ bisa na’ap kaputusatn (sasuka kita’)"
        },
        {
            "chapter": 68,
            "verse": 40,
            "text": "Tanya’anlah ka’ ia iaka’koa, “sae nang ka’ antaranya iaka’koa nang batanggong jawab taradap (kaputusatn nang di na’ap koa)"
        },
        {
            "chapter": 68,
            "verse": 41,
            "text": "Ato ah eke’ ia iaka’koa ada basakutu- sakutu? Kade’ ampa koa handaklah ia iaka’koa ngatangkatn sakutu-sakutu nya kade’ ia iaka’koa urakng-urakng nang banar"
        },
        {
            "chapter": 68,
            "verse": 42,
            "text": "(Ingatlah) ka’ ari katika batis ditaikatn850 nang iaka’koa di saru’ (di panggel) nto’ basujut; maka ia iaka’koa nana’ bamampuatn"
        },
        {
            "chapter": 68,
            "verse": 43,
            "text": "Panele’atnnya iaka’koa tagago’ ka’babah, di pandai’ kainakan. Sungguh, de’enya (ka’ dunia) ia iaka’koa udah di saru’ nto’ basujut waktu ia iaka’koa babasehatatn (tatapi ia iaka’koa bai’ (nana’ ngalakuatnnya)"
        },
        {
            "chapter": 68,
            "verse": 44,
            "text": "Maka sarahatnlah ka’ Aku (urusatnnya) urakng-urakng nang nustakan (madah alok) pakatakan nian (Al-Quran). Nae’e akan Kami ukum ia iaka’koa baangsor-angsor dari arah nang nana’ nyata tu’atni’"
        },
        {
            "chapter": 68,
            "verse": 45,
            "text": "Man aku mare’ tanggang waktu ka’ ia iaka’ koa. Sungguh, rancana-Ku batol-batol taguh"
        },
        {
            "chapter": 68,
            "verse": 46,
            "text": "Ato ke’ kao (Muhammad) minta’ imbalatn ka’ ia iaka’koa, sahingga ia iaka’koa di babeni’ mang utakng"
        },
        {
            "chapter": 68,
            "verse": 47,
            "text": "Atoke’ ia iaka’koa nau’an nang gaib, lalu ia iaka’koa nulisatnnya"
        },
        {
            "chapter": 68,
            "verse": 48,
            "text": "Maka basabarlah kao (Muhammad) taradap katatapatn Tuhannyu, mang amelah kao ampahe (Yunus) urakng nang barada ka’ dalapm parut) ikatn katika ia bado’a mang ati nang sadih"
        },
        {
            "chapter": 68,
            "verse": 49,
            "text": "Sakiranya ia nana’ sagara namu nikmat dari Tuhannya, pastilah ia di tabakatn ka’ tanah tandus (nana’ ba’ahe-ahe) dalapm ka’adakan tacela"
        },
        {
            "chapter": 68,
            "verse": 50,
            "text": "Lalu Tuhannya miliknya mang nyadiatnnya tamasok urakng nang saleh"
        },
        {
            "chapter": 68,
            "verse": 51,
            "text": "Man sungguh, urakng-urakng kapir koa amper-amper ngalincuratn kao mang paniaka’ koa mata nya iaka’koa, katika ia iaka’koa nangara Al-Quran nang ia bakata, “ia (Muhammad) koa batol-batol urakng gila,”"
        },
        {
            "chapter": 68,
            "verse": 52,
            "text": "Padahal Al-Quran koa nana’ lain hanyalah paringatatn bagi saluruh alam dunia. ayat"
        }
    ]
}
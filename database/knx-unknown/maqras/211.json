{
    "maqras": [
        {
            "chapter": 53,
            "verse": 26,
            "text": "Man sangahe manyak mala’ekat ka’ langit, syafaat (patolongan) ia iaka’koa saebet pun nana’ baguna kacoali kade’ Allah udah ngizintatn (man ingge) nto’ sae nang Ia kahandaki’ man Ia ridoi’"
        },
        {
            "chapter": 53,
            "verse": 27,
            "text": "Sasungguhnya urakng-urakng nang nana’ baiman ka’ kaidupatn naherat, sungguh ia iaka’koa namaatn da’ mala’ekat mang dama nang bini"
        },
        {
            "chapter": 53,
            "verse": 28,
            "text": "Man ia iaka’koa nana’ ba ilmu tantang koa, ia iaka’koa nana’ lain inggelah ngikuti sangka’an ngikuti sangka’an, man sasungguhnya sangka’an koa nana’ bafaedah saebetpun tahadap kabanarat"
        },
        {
            "chapter": 53,
            "verse": 29,
            "text": "Maka tinggalatnlah (Muhammad) urakng nang nana’ narima’ ka’ paringatatn Kami, man ia ingge mao’ kaidupatn dunia"
        },
        {
            "chapter": 53,
            "verse": 30,
            "text": "Koalah kadar ilmu ia iaka’koa, sungguh Tuhannyu ia labih nau’an sae nang tasasat dari maraga-Nyaman Ia uga’ nang labih nau’an sae nang namu patunjuk"
        },
        {
            "chapter": 53,
            "verse": 31,
            "text": "Man milik Allah-lah ahe nang ada ka’ langit, ahe nang ada ka’ bumi. (mang ampaka) ia akan mare’ balasatn ka’ urakng- urakng nang babuat jahat sasue mang ahe nang udah ia iaka’koa karajaatn man ia atn mare’ balasatn ka’ urakng-urakng nang babuat baik mang pahala nang labih baik (saruga)"
        },
        {
            "chapter": 53,
            "verse": 32,
            "text": "(yakoa) ia iaka’koa nang nyauhi’ dosa-dosa aya’ man babuatn kaji, kacolai kasalahatn- ksalahatn enek, sungguh Tuhannyu maha luas amponan-Nya. Ia nau’an tantang kita’ mulai’ Ia nyadiatn kita’ dari tanah laka’ koa waktu kita’ masih janin ka’ dalam parut uwe’ kita’. Tantang urakng nang batakna"
        },
        {
            "chapter": 53,
            "verse": 33,
            "text": "Maka nana’ ke kao nele’ urakng nang bapaling dari (Al-Quran)"
        },
        {
            "chapter": 53,
            "verse": 34,
            "text": "Man ia mare’atn saebet (dari ahe nang dijadiatn) lalu nahan sisa’nya"
        },
        {
            "chapter": 53,
            "verse": 35,
            "text": "Ahe ke’ ia ada bailmu tantang nang nana’ katele’atnsampe ia bisa nele’ (nya)"
        },
        {
            "chapter": 53,
            "verse": 36,
            "text": "Ato’ ke’ nape’ dibaritaatn (ka’ ia) ahe nang ada dalapm lamar-lamaratn (kitab suci nang dituruntatn ka’) Musa"
        },
        {
            "chapter": 53,
            "verse": 37,
            "text": "Man (lamar-lamaratn) Ibrahim nang salalu nyampuranaatn janji"
        },
        {
            "chapter": 53,
            "verse": 38,
            "text": "(yakoa) bahwa’ sa’urakng nang badosa nana’ akan nguba dosa urakng lain"
        },
        {
            "chapter": 53,
            "verse": 39,
            "text": "Man bahwa’ talino ingge namu ahe nang udah diusahaatnnya"
        },
        {
            "chapter": 53,
            "verse": 40,
            "text": "Man sasungguhnya usahanya koa nae akan ditele’atn (ka’ ia)"
        },
        {
            "chapter": 53,
            "verse": 41,
            "text": "Laka’koa akan dibare’ balasatn ka’ ia mang balasatn nang paling samporana"
        },
        {
            "chapter": 53,
            "verse": 42,
            "text": "Man saungguhnya ka’ Tuhannyulah kaudahatnya (sagala sasuatu)"
        },
        {
            "chapter": 53,
            "verse": 43,
            "text": "Man sasungguhnya Ia-lah nang nyadiatn urakng galak man nangis"
        },
        {
            "chapter": 53,
            "verse": 44,
            "text": "Man sasungguhnya Ia-lah nang matiatn man ngidupatn"
        },
        {
            "chapter": 53,
            "verse": 45,
            "text": "man sasungguhnya Ia lah nang nyiptaatn pasangan nang laki man nang bini"
        },
        {
            "chapter": 53,
            "verse": 46,
            "text": "Dari mani, kade’ dah di pancaratn"
        },
        {
            "chapter": 53,
            "verse": 47,
            "text": "Man sasungguhnya Ia-lah nang natapatn panciptaatn nang lain (kabangkitatn satalah mati)"
        },
        {
            "chapter": 53,
            "verse": 48,
            "text": "Man sasungguhnya Ia-lah nang mare’atn kakayaan man kacukupatn"
        },
        {
            "chapter": 53,
            "verse": 49,
            "text": "Man sasungguhnya Ia-lah Tuhan (nang ngampu’) bintakng syi’ra"
        },
        {
            "chapter": 53,
            "verse": 50,
            "text": "Man sasungguhnya, Ia-lah nang udah minasaatn kaum ‘Ad dah de’e"
        },
        {
            "chapter": 53,
            "verse": 51,
            "text": "Man kaum samut, nana’ saurakng urakng pun nang ditingalatn- Nya (idup)"
        },
        {
            "chapter": 53,
            "verse": 52,
            "text": "Man (uga’) kaum Nuh sanape’ kao, sungguh ia ka’ kao adalah urakng-urakng nang paling jalim man paling durhaka"
        },
        {
            "chapter": 53,
            "verse": 53,
            "text": "Man angin udah ngaruntuhatn (nagari kaum Lut)"
        },
        {
            "chapter": 53,
            "verse": 54,
            "text": "Laka’ koa nutupi’ nagari koa (sabage azab) mang (puing-puing) nang nimpa’nya"
        },
        {
            "chapter": 53,
            "verse": 55,
            "text": "Maka ka’ nikmat tuhannyu nang mae ke’ nang masih kita’ raguatn"
        },
        {
            "chapter": 53,
            "verse": 56,
            "text": "Nian (Muhammad) salah saurakng pamare’ paringatatn nang udah dolo’"
        },
        {
            "chapter": 53,
            "verse": 57,
            "text": "Nang samak (ari kiamat) udah makin samak"
        },
        {
            "chapter": 53,
            "verse": 58,
            "text": "Nana’ ada nang akan bisa ngungkapatn (tajadinya ari koa) salain Allah"
        },
        {
            "chapter": 53,
            "verse": 59,
            "text": "Maka ahe ke’ kita’ marasa heran ka’ barita nian"
        },
        {
            "chapter": 53,
            "verse": 60,
            "text": "Man kita’ ngalakatn man nana’ nangis"
        },
        {
            "chapter": 53,
            "verse": 61,
            "text": "Sadangkatn kita’ lale (darinya)"
        },
        {
            "chapter": 53,
            "verse": 62,
            "text": "Maka basujudlah ka’ Allah man sambahlah (Ia). a"
        },
        {
            "chapter": 54,
            "verse": 1,
            "text": "Pas (ari kiamat) samakin samak, bulatn pun tabalah"
        },
        {
            "chapter": 54,
            "verse": 2,
            "text": "Man kade’ iaka’koa (urakng-urakng musyrikin) nele’ soatu tanda (mukjijat), ia ka’kao bapaling man bakata, “(nian ialah) seher nang tarus manarus”"
        },
        {
            "chapter": 54,
            "verse": 3,
            "text": "Man iaka’koa dah ngatoki’ (Muhammad) man mangikuti kamao’annya, padahal satiap urusan udah ada katatapatn nya"
        },
        {
            "chapter": 54,
            "verse": 4,
            "text": "Man sungguh, udah atakng ka’ia ka’ ka’koa sangahe barita nang ka’ dalapmnya ada ancaman (atas kakafiratn)"
        },
        {
            "chapter": 54,
            "verse": 5,
            "text": "(koalah) soatu nikmat nang sampurana, tapi paringatatn-paringatatn koa nana’ baguna (bagi iaka’koa)"
        },
        {
            "chapter": 54,
            "verse": 6,
            "text": "Maka bapalinglah kao (Muhammad) dari iaka’koa ka’ ari (katika) panyaru’ (mala’ekat) ngincakng (iaka’koa) ka soatu nang nana’ ngarepoatn (ari pambalasatn)"
        },
        {
            "chapter": 54,
            "verse": 7,
            "text": "Panele’atn iaka’koa ta tunduk, katika iaka’koa kaluar dari subur. Saakan - akan iaka’koa buntak nang batarabangan"
        },
        {
            "chapter": 54,
            "verse": 8,
            "text": "Mang patuh iaka’koa sagara atakng ka’panyaru koa, urakng-urakng kafir bakata, “Nian ialah ari nang sulit”"
        }
    ]
}
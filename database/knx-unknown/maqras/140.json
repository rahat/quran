{
    "maqras": [
        {
            "chapter": 24,
            "verse": 1,
            "text": "(Nianlah) surat nang Kami turuntatn man Kami wajipatn (nyalantatn ukum- Ukumnya), man Kami turuntatn ka’ dalapmnya tanda-tanda (kakuasa’an ayat Allah) nang jalas, supaya kita’ salalu ingat"
        },
        {
            "chapter": 24,
            "verse": 2,
            "text": "Pabaya’ nang bini man pabaya’ nang laki- laki, ditabaki’ masing-masing dari kaduanya koa saratus kali, man amelah marasa tarajuh ka’ kaduanya nyagah kao nto’ (nyalantatn) agama (hukum) Allah. Kade’ kao baiman ka’ Allah man ari naherat, uga’ supaya (ngalakuatn) ukuman nyaka’koa disaksiatn ka’ urakng-urakng nang baiman"
        },
        {
            "chapter": 24,
            "verse": 3,
            "text": "Nang laki-laki pamabaya’ nana’ baya bini ka- coali man nang bini pamabaya’ ato man nang laki-laki musyrik; nang macam nian koa harampatn ka’ urakng-urakng mukmin"
        },
        {
            "chapter": 24,
            "verse": 4,
            "text": "Man nang urakng-urakng nang nuduh nang bini-nang bini nang baik (babaya’) man iaka’koa nana’ ngatangan ampat urakng saksi, maka ditabaki’ iaka’koa lapan puluh kali, man amelah kita tarima’ kasaksiatnnya sampe salama-lamanya. Iaka’koalah urakng- urakng nang Fasik"
        },
        {
            "chapter": 24,
            "verse": 5,
            "text": "Kacoali iaka’koa nang udah batobat salaka’ koa man ngedo’i’ (diri’nya) maka sungguh, Allah maha pangampon, Maha Panyayang"
        },
        {
            "chapter": 24,
            "verse": 6,
            "text": "Man nang urakng-urakng nang nuduh bininya (babaya’), padahal iaka’koa nana’ basaksi-saksi salain ngge’ ia babaro, maka iaka’koa basaksi masing-masing ampat kali basumpah man (dama) Allah, bahoa’ iaka’koa tamasok urakng nang bakata banar"
        },
        {
            "chapter": 24,
            "verse": 7,
            "text": "Man (sumpah) nang kalima bahoa’ laknat Allah akan nimpa’nya, kade’ ia tamasok urakng nang pangalok"
        },
        {
            "chapter": 24,
            "verse": 8,
            "text": "Man bini nang dituduh tadi koa tahindar dari ukuman kade’ ia basumpah ampat kali man (dama) Allah bahoa’ lakinya koa batol- batol tamasok urakng nang pangalok"
        },
        {
            "chapter": 24,
            "verse": 9,
            "text": "Man (sumpah) nang kalima bahoa’ kamurkaatn Allah akan nimpa’nya (bininya), kade’ ia (lakinya) koa tamasok urakng nang bakata banar"
        },
        {
            "chapter": 24,
            "verse": 10,
            "text": "Man kade’ sakiranya buke’ karana karunia Allah man rahmatnya ka’ kita’ (pasti kita’ tatap namu kasulitatn). Sungguh Allah Maha panarema’ tobat. Uga’ Maha bijaksana"
        },
        {
            "chapter": 24,
            "verse": 11,
            "text": "Sabatolnya, urakng-urakng nang ngincakng barita alok koa ialah dari golongannyu (uga’) amelah kita’ ngira barita koa buruk baginyu bahkan nang koa edo’ baginyu. Satiap urakng dari iaka’koa akan namu balasatn dari dosa nang dipajoatnya. Man sae ma’an ka’ antara iaka’koa nang naap bagiatn paling aya’ (dari dosa nang dipamuatnya), ia namu siksa nang paling aya’ (uga’)"
        },
        {
            "chapter": 24,
            "verse": 12,
            "text": "Jahe urakng-urakng mukmin man mukminat nana’ babaik sangka ka’ diri’nya babaro. Katika kao nangar barita alok koa man bakata. ”nian koalah barita alok nang nyata”. 24. AN-N¸R"
        },
        {
            "chapter": 24,
            "verse": 13,
            "text": "Jahe iaka’koa (nang nuduh) nana’ ngatangan saksi-saksi, maka iaka’koa dalapm panele’atn Allah ialah urakng- urakng nang pangolok"
        },
        {
            "chapter": 24,
            "verse": 14,
            "text": "Man sa’ande’nya buke’ karana karunia Allah man rahmat nyaka’koa ka’ dunia man ka’ naherat, pasti kita’ ditimpa’ ajap nang aya’. Karana di pakataatn kita’ tantang masalah koa (barita alok)"
        },
        {
            "chapter": 24,
            "verse": 15,
            "text": "Ingatlah katika kita’ namu (barita alok) koa dari molot- ka’ molot man kita’ ngataatn mang molot kita’ ahe nang nana’ kita’ tau’atn saebetpun, nang kita’ nganggapnya remeh, padahal ka’ dalapm panele’atn Allah nang koa hal nang miah aya’"
        },
        {
            "chapter": 24,
            "verse": 16,
            "text": "Uga’ jahe kao nana’ bakata katika nangarnya, ”nana’ pantas nto diri’ ngomongg nang ampatn. Maha Cuci baraseh Kita’ (Allah), nian barita nang nang miah alok.”"
        },
        {
            "chapter": 24,
            "verse": 17,
            "text": "Allah mare’ paringatatn ka’ kao supaya (ame) agi’ ngulangi’ ngkoa salama- lamanya, kade’ kita’ urakng baiman"
        },
        {
            "chapter": 24,
            "verse": 18,
            "text": "Allah nyalasatn ayat-ayatNya ka’ kita’. Allah maha nau’an, maha bijaksana"
        },
        {
            "chapter": 24,
            "verse": 19,
            "text": "Sasunggunya urakng-urakng nang ingin supaya pabuatatn nang miah jahat koa (barita alok) tasiar ka’ tea’ urakng-urakng nang baiman, iaka’koa bakalan namu siksa nang padih ka’ dunia man ka’ naherat. Allah nau’ani nya, sadangkan kita’ nana’ namui’nya"
        },
        {
            "chapter": 24,
            "verse": 20,
            "text": "Man kade’ buke’ karana karunia Allah man rahmat-nya ka’ kita’ (pasti kita’ ditimpa siksanang miah aya’), Sungguh Allah Maha Panyantun, Maha Penyayang"
        }
    ]
}
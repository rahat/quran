{
    "maqras": [
        {
            "chapter": 23,
            "verse": 1,
            "text": "Sungguh baruntukng urakng-urakng nang baiman"
        },
        {
            "chapter": 23,
            "verse": 2,
            "text": "(Yakoa) urakng nang khusyuk dalapm shalatnya"
        },
        {
            "chapter": 23,
            "verse": 3,
            "text": "Man urakng-urakng nang nyauhatn diri’ dari (pabuatatn man pakataatn) nang nana’ baguna"
        },
        {
            "chapter": 23,
            "verse": 4,
            "text": "Man urakng-urakng nang marentatn zakat"
        },
        {
            "chapter": 23,
            "verse": 5,
            "text": "Man urakng nang miharanyaga kamaluatnnya"
        },
        {
            "chapter": 23,
            "verse": 6,
            "text": "Kacoali kada’ bini-bininya ato amba sahaya nang nyaka’koa nyampu’i, 549 maka sabatolnya iaka’koa nana’ labih"
        },
        {
            "chapter": 23,
            "verse": 7,
            "text": "Tapi barang sae ngago’ salain koa (babaya’ man sabagenya) maka iaka’koalah urakng- urakng nang ngalampoi labih"
        },
        {
            "chapter": 23,
            "verse": 8,
            "text": "Man (sungguh baruntukng) urakng nang mihara amanat-amanat man janjinya"
        },
        {
            "chapter": 23,
            "verse": 9,
            "text": "Sarata urakng nang mihara salatnya"
        },
        {
            "chapter": 23,
            "verse": 10,
            "text": "Ia ka’ kolah urakng nang pasti nyawarisi"
        },
        {
            "chapter": 23,
            "verse": 11,
            "text": "(Yakoa) nang pasti ngawarisi (saruga) Firdaus, iaka’koa kakal ka’ dalapmnya"
        },
        {
            "chapter": 23,
            "verse": 12,
            "text": "Man sungguh, Kami udah nyajoat talino dari saripati (barasal) dari tanah"
        },
        {
            "chapter": 23,
            "verse": 13,
            "text": "Laka’ koa Kami nyadiatnnya ai’ mani (nang disimpan) dalapm tampat nang kuat (sarakng paranakatn)"
        },
        {
            "chapter": 23,
            "verse": 14,
            "text": "Laka’ koa, ai’ mani koa dijadiatn jukut nang ngarakat, lalu jukut nang ngarakat koa Kami jadiatn sabalongko’ dageng, man sagumpal dageng koa Kami jadiatn tulakng-tulakng, tulakng-tulakng koa Kami bungkus mang dageng, Kami nyadiatnnya makhluk nang (babantuk) lain. Maha Cuci Baraseh Allah, pamajuat nang edo’ gagas"
        },
        {
            "chapter": 23,
            "verse": 15,
            "text": "Abis koa, sungguh kita’ pasti mati"
        },
        {
            "chapter": 23,
            "verse": 16,
            "text": "Laka’ koa, sungguh kita’ pasti tatap diduhai- nani (dari subur kita’) ka’ ari kiamat nae"
        },
        {
            "chapter": 23,
            "verse": 17,
            "text": "Man sungguh, Kami udah majoat tujuh (lapis) langit ka’ atas kita’, man Kami nana’lah lengah ka’ahe nang kami pajoat"
        },
        {
            "chapter": 23,
            "verse": 18,
            "text": "Man Kami nuruntatn ai’ dari langit nang dah di ngukur, lalu Kami jadiatn ai’ koa badiapm ka’babah (bumi), man pasti Kami bakuasa ngalanyapatnnya"
        },
        {
            "chapter": 23,
            "verse": 19,
            "text": "Lalu mang ai’ koa, Kami numuhatn nto’nyu kabon-kabon mang anggur, ka’ koa kita namu buah-buahatn nang manyak man sabagian dari (buah-buah ka’ koa kita makatni)"
        },
        {
            "chapter": 23,
            "verse": 20,
            "text": "Man (Kami numuhatn) batakng (zaitun) nang tumuh dari gunung Sinai, nang ngasilatn binyak, man bahan pambangkit salera nto’ urakng-urakng nang makatn"
        },
        {
            "chapter": 23,
            "verse": 21,
            "text": "Man sungguh ka’ laok-laok idupatn tadapat suatu palajaran ka’ kita. Kami mare’ kita’ cocok dari (ai’ susu’) nang ada ka’dalapm parutnya; man ka’ ia uga’ ada manyak mampa’at nto kita’. Man sabagiannyya kita makatn"
        },
        {
            "chapter": 23,
            "verse": 22,
            "text": "Atasnya (laok-laok idupatn), man ka’ atas kapal-kapal kao angkut"
        },
        {
            "chapter": 23,
            "verse": 23,
            "text": "Man sungguh, Kami udah mangutus Nuh ka’ kaumnya, lalu ia bakata, ”Wahe kaumku! Sambahlah Allah, (karana) nana’ ada tuhan nang edo’ gagas di sambah salain Ia. Maka, jahe kita’ bai’ batakwa ka’ Ia"
        },
        {
            "chapter": 23,
            "verse": 24,
            "text": "Maka bakatalaj Sigana pramuka urakng kapir dari kaumnya, “urakng nian inalain nggelah talino biasa ampahe kita’, nang mao’ jadia’ urakng mulia daripada kita’. Man sakiranya Allah mao’, tantu ia ngutus Mala’ekat. Gi’ nana kala’ kami nangar (pamaba ampahe) nian dari da’ne’ moyang dahoya"
        },
        {
            "chapter": 23,
            "verse": 25,
            "text": "Ia nggelah saurakng laki-laki nang gila, maka tunggulah (sabarlah) ngadapi’nya sampe waktu nang ditantuatn"
        },
        {
            "chapter": 23,
            "verse": 26,
            "text": "Ia (Nuh) bado’a, ”Oh Tuhanku, tolonglah aku, jukut iaka’koa madah aku pangalok”"
        },
        {
            "chapter": 23,
            "verse": 27,
            "text": "Lalu Kami wahyuatn ka’ ia, ”pamuatlah kapal atas pangawasan man patunjuk Kami, maka kade’ parentah Kami atakng man tanur (dapur) udah mancaratn ai’, maka tama’lah ka’ dalapm (kapal) koa sapasang- sapasang dari satiap janis, uga’ kaluarganyu, kacoali urakng nang labih dolo’ ditatapatn (akan kana timpa siksaatn) ka’ antara nyaka’koa. Man amelah kao kataatn ka’ Aku urakng-urakng nang zalim, sabatolnya iaka’koa pasti ditingalampatn"
        },
        {
            "chapter": 23,
            "verse": 28,
            "text": "Man kade’ kao man urakng-urakng nang barage man kao udah barada ka’ atas kapal, maka kataatnlah, ”Sagala puji nto’ Allah nang udah nyalamatatn Kami dari urakng- urakng nang zalim"
        },
        {
            "chapter": 23,
            "verse": 29,
            "text": "Man bado’alah, ”Oh Tuhanku tampatatnlah aku ka’ tampat nang dibarakati, man Kita’ sidi sabaik-baik pamare’ tampat"
        },
        {
            "chapter": 23,
            "verse": 30,
            "text": "Sungguh, ka’ (kajadiatn) koa batol-batol tadapat tanda-tanda (kakuasaan Allah) man sabatolnya Kami batol-batol nimpa’atn siksaatn (ka’ kaum Nuh koa)"
        },
        {
            "chapter": 23,
            "verse": 31,
            "text": "Lalu salaka’ iaka’koa, Kami pajoat umat nang lain (kaum ‘Ad)"
        },
        {
            "chapter": 23,
            "verse": 32,
            "text": "Lalu Kami utus ka’ ia ka’ koa seko’ urakng rasul dari kalangan nyaka’koa babari (nang bakata), ”Sambahlah Allah! Nana’ ada tuhan (nang edo’ disambah) di kita’ salain Ia. Maka ngahe kita’ nana’ bataqwa (ka’ Ia)? ” 23. AL-MU'MIN"
        },
        {
            "chapter": 23,
            "verse": 33,
            "text": "Man bakatalah sigana pamuka urakng kapir dari kaumnya man nang madah alok patamuan mang ari naherat sarata iaka’koa nang udah Kami bare’ kamewahatn man kasanangan dalapm kaidupatn ka’ dunia.” (urakng) nian nana’ lain inggelah talino ampahe kao. Ia makatn ahe nang kao makatn, man ia nyocok ahe nang kao cocak"
        },
        {
            "chapter": 23,
            "verse": 34,
            "text": "Sidimiah batol, kade’ kao naati talino nang ampahe kao, pasti kao akan rugi"
        },
        {
            "chapter": 23,
            "verse": 35,
            "text": "Ada ke’ ia nyanjiatn ka’ kita’, bahoa’ kade’ kita’ udah mati jadi tanah mang tulakng- tulakng, sabatolnya kita’ pasti dikaluaratni (dari subur kita’)"
        }
    ]
}
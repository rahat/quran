{
    "maqras": [
        {
            "chapter": 8,
            "verse": 22,
            "text": "Sabatolnya mahluk bagarak nang banyawa, nang paling buruk dalapm panele’atn Allah ialah iaka’koa bangal man awa’ (nana’ nangar man ngarati’ kabanaratn) kaolah urakng-urakng nang nana’ ngarati"
        },
        {
            "chapter": 8,
            "verse": 23,
            "text": "Man sakiranya Allah ngatahui’ ada kabaikatn ka’ iaka’koa, tantulah ia jajiatn iaka’koa dapat nangar man kade’ Allah nyatiatn nyaka’koa dapat nangar, 361 man iaka’koa bai’ngasi’. Sadangkan iaka’koa malingkatn diri’nya"
        },
        {
            "chapter": 8,
            "verse": 24,
            "text": "Wahe urakng-urakng nang baiman! Panohi’ lah ke’ Allah man rasulnya nyaru’ kamile ia nyaru’nyu ka’ suatu nang mare’ kaidupatn ka’ kita. 362 Man katahui’lah bahoa’ sabatol- nya Allah matasi’ talino man atinya man sabatolnya ka’ ialah kao nae di kumpuratn"
        },
        {
            "chapter": 8,
            "verse": 25,
            "text": "Man paliharalah diri’nyu dari siksaan nang nana’ ngge nimpa’ urakng-urakng nang zalim ma’an ka’ antara kita’ katahui’lah bahoa’ Allah miah karas siksanya"
        },
        {
            "chapter": 8,
            "verse": 26,
            "text": "Man ingatlah katika kao (da’muhajirin) masih (bajumlah) saebet uga’ tatindas ka’ tanah (Mekah), man kao gali’ ka’ urakng- urakng (Makah) mao’ nyulik kao maka ia mare’ tampat natap (Madinah) man dijadiatn-Nya kao kuat mang patolongan- Nya man dibare’nya kao rajaki nang edo’ supaya kao basyukur"
        },
        {
            "chapter": 8,
            "verse": 27,
            "text": "Wahe urakng-urakng nang baiman! Amelah kao ngianati Allah man Rasul (uga’) amelah kao ngianati’ amanat nang dipucaya’i’ ka’ kao. Sadang kao ngatahui’nya"
        },
        {
            "chapter": 8,
            "verse": 28,
            "text": "Man katahhui’lah bahoa’ hartanyu man anak-anaknyu koa nggelah sabage cobaan man sabatolnya ka’ sisi Allah ada pahala nang aya’"
        },
        {
            "chapter": 8,
            "verse": 29,
            "text": "Wahe urakng-urakng nang baiman! Kade’ kao bartaqwa ka’ Allah. Pasti Ia mao’ mare’- atn furqan (kamampuan medaatn atara nang hak man batil) ka’ kao man n’ (dosa-dosa) nyu nu’ Allah karunia nang aya’"
        },
        {
            "chapter": 8,
            "verse": 30,
            "text": "Man (ingatlah) ka’ urakng-urakng kapir (quraisy) mikiratn tipudaya ka’ kao (Muhammad) nto’ nangkap man mamanjara- atn ajaratnnyu ato munuhnyu ato ngosirnyu iaka’koa manjuat tipudaya man Allah ngagagalatn tipudaya koa Allah ialah saedo- edo pambalas tipu daya"
        },
        {
            "chapter": 8,
            "verse": 31,
            "text": "Man kade’dah ayat-ayat Kami dibacaatn ka’ iaka’koa, iaka’koa bakata, “sabatolnya kami udah nangar (ayat-ayat saparati nian), kade’ kami mao’i pasti kami dapat maca nang saparati nian (Al-Quran) nian nana’ lain ngge dongeng urakng-urakng de’e”"
        },
        {
            "chapter": 8,
            "verse": 32,
            "text": "Man (ingatlah) waktu iaka’koa (urakng- urakng kapir) bakata, “ya Allah kade’ (Al- Quran) nian batol (wahyu) dari Kita’ maka turuntanlah ujatn ka’ kami mang batu dari langit, ato ataknganlah ka’ kami sesa nang pedih”"
        },
        {
            "chapter": 8,
            "verse": 33,
            "text": "Tapi Allah nana’ akan ngukum nyaka’koa, salama kao (Muhammad) barada ka’ tangah nyaka’koa man nana’ lah (uga’) Allah mao’ ngukum iaka’koa samintara iaka’koa (masih) mohon ampun"
        },
        {
            "chapter": 8,
            "verse": 34,
            "text": "Man ngahe Allah nana’ ngukum iaka’koa padahal iaka’koa ngalang-ngalagi’ urakng nto’ (ngatakngi’) Masjid al-Harâm man iaka’koa buke’lah urakng-urakng nang bahak nguasai’nya? Urakng nang bahak nguasai’ (nya) nggelah urakng man bartaqwa, tapi kamanyakatn ia ka’ koa nana mau’an"
        },
        {
            "chapter": 8,
            "verse": 35,
            "text": "Man shalat iaka’koa ka’ sakitar Baitu al-lâh koa, nana’ lain nggelah seo’katn man tapok tangan. Maka pisa’atn ni’lah siksaantn disabapkan kakapirannyu koa"
        },
        {
            "chapter": 8,
            "verse": 36,
            "text": "Sabatolnya urakng-urakng nang kapir koa ngimpakatn harta ayukng-nya nto’ ngalang- ngalangi’ urakng dari jalan Allah, iaka’koa mao’ (tarus) ngimpakatn harta koa, lalu iaka’koa jadi nyasal babaro man nae iaka’koa mao’ dikalahatn. Ka’ dalapm naraka jahannam urang-urang kapir koa di kumpurat. Iaka’koa koa mao’ dikumpuratn"
        },
        {
            "chapter": 8,
            "verse": 37,
            "text": "Supaya Allah misahatn (golongan) nang buruk dari nangbaik man nyajiatn (golongan) nang buruk koa sabagaianyaka’ atas nang lain, lalu kasamuanya ditumpukatnnya. Man dimasokatnnya ka’ dalapm naraka jahannam. Iaka’koa lah koalah urakng-urakng nang rugi"
        },
        {
            "chapter": 8,
            "verse": 38,
            "text": "Patakatnlah ka’ urakng-urakng nang kapir koa (Abu Sofyan man kawan-kawannya), “kade’ iaka’koa baranti (dari kakapiratnnya) pasti Allah ngamponi’ dosa-dosa nya ka’koanang udah balalui man kade’ iaka’koa kambali agi’ (marakngi nabi) sungguh balaku (ka’ iaka’koa) sunnah Allah ka’ urakng- urakng nang de’e (di binasaatn)”"
        },
        {
            "chapter": 8,
            "verse": 39,
            "text": "Man parangi’lah iaka’koa sampe nana’ ada nang pitnah, man agama ngge bagi Allah samata, kade’ iaka’koa baranti (dari kakapiran) maka sabatolnya Allah Maha nele’ ahe nang iaka’koa karajaatn"
        },
        {
            "chapter": 8,
            "verse": 40,
            "text": "Man kade’ Iaka’koa bapaling maka katahui’lah bahoa’ sabatolnya Allah palindungnyu ialah saedo’-edo’ pangingu man saedo’-edo’ panolong"
        }
    ]
}
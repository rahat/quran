{
    "maqras": [
        {
            "chapter": 5,
            "verse": 12,
            "text": "Man sungguh, Allah udah naanp parjanjiatn dari Bani Israil man Kami udah ngangkat dua balas urakng pamimpin ka’ antara iaka’koa. Man Allah ba Firman, “Aku bsamanyu” Sungguh, kade kao ngalaksanaatn salat man nuneatn zakat sarata baiman ka rasul-rasul- Ku man kao banto iaka’koa kao pinjampatn ka’ Allah pinjaman nang baik,268 pasti nae Aku apus kasalahatn-kasalahatn nyu. Man pasti Aku masokkatn ka’ dalapm Saruga nang ngalir ka’ abahnya sunge-sunge. Tapi barang sae kafir ka’ antaranyu saudah koa, maka sasungguhnya ia udah tasasat dari maraga nang locor"
        },
        {
            "chapter": 5,
            "verse": 13,
            "text": "(Tapi) karana iaka’koa ngalanggar janjinya, maka Kami malaknat iaka’koa, man kami jadiatn ati iaka’koa karas macam batu, karana ia suka ngubah Firman (Allah) dari tampat- nya,269 man iaka’koa (sangaja) ngalupaatn sabagian pasatn nang udah di paringattatn dari ia. Kacoali sakalompok anak ka’ antara iaka’koa man biaratn ia. Sungguh, Allah nyukai urakng-urakng nang babuat baik"
        },
        {
            "chapter": 5,
            "verse": 14,
            "text": "Man ka’ antara urakng-urakng nang ngataatn “Kami nian urakng Nasrani”, Kami udah naap parjanjiatn iaka’koa tapi ia (sangaja) ngalupaatn sabagian pasatn nang udah di paringatatn ka’ iaka’koa. Maka kami timbulatn pamunsuhatn man kabanci’atn ka’ antara iaka’koa sampe ari kiamat. Man nae Allah mare’ tauatn ka’ ia ahe nang udah iaka’koa karajaatn"
        },
        {
            "chapter": 5,
            "verse": 15,
            "text": "Wahe ahli kitab! Sungguh, Rasul Kami udah atakng ka’ kao, nyalasatn ka’ kao badakah hal dari (isi) kitab nang kao sosokkatn, man sosokkatn, man manyak (uga) nang dibiaratnya. Sungguh, udah atakng ka’ kao cahaya dari Allah, man kitab270 nang nyalasatn"
        },
        {
            "chapter": 5,
            "verse": 16,
            "text": "Mang kitab koalah Allah mare’ patunjok ka’ urakng nang ngikuti’ karido’atnya ka’ maraga kesalamatatn (man kitab koa pula) Allah ngaluaratn rakng koa dari miah patakng ka’ cahaya mang izin Nya, man nojokkatn ka’ maraga nang locor"
        },
        {
            "chapter": 5,
            "verse": 17,
            "text": "Sungguh, udah kafir urakng nang bakata, sasungguhnya Allah Koa Al-Masih nak laki Maryam, Katakanlah (Muhammad), “Saeke’ nang dapat ngalang-ngalangi ka hendak Allah, kade’ Ia mao mambinasakan Al- Masih nak laki Maryam sarata uwe’nya man saluruh (manusia) talino nang ada ka bumi?” man milik Allah lah karajaan langit man bumi man ahe nang ada ka’ antara ka duanya. Ia nyiptakan ahe nang Ia kahandaki. Man Allah MahaKuasa atas sagala sasuatu"
        },
        {
            "chapter": 5,
            "verse": 18,
            "text": "Urakng Yahudi man Nasrani bakata “kami ialah nak-nak Allah man kakasih- kakasihnya.” Katakanlah “ngahe Allah nyiksa nyu karana dosa-dosanyu? Nana’, kao ialah talino (biasa) ka’ antara urakng- urakng nang Ia ciptaatn. Ia ngamponi ‘ sae nang ia kahandakki; man milik Allah saluruh karajaan langit man bumi sarata ahe nang ada ka’ antara kaduanya. Man ka’ Ia samua nae kambali"
        },
        {
            "chapter": 5,
            "verse": 19,
            "text": "Wahe ahli kitab, sungguh, Rasul kami udah atakng ka’ kao nyalasatn (sari’at kami) ka’ kao kade’ taputus (pangiriman) Rasul- Rasul, agar kao nana’ ngataatn, “nana’ ada nang atakng ka kami baiki saurakng pemgleakng barita repo maoputn saurakng pambare paringatatn, “Sungguh, udah atakng ka’ kao pemgleakng barita repo man pam paringatatn. Man Allah MahaKuasa atas sagala sasuatu"
        },
        {
            "chapter": 5,
            "verse": 20,
            "text": "Man (ingatlah), Musa bakata ka’ kaumnya. “Wahe Kaumku! Ingatlah akan nikmat Allah ka’ kao waktu Ia ngangkut nabi-nabi ka’ antara nyu. Man nyadiatn kao sebage urakng-urakng mardeka. Man mare’atn ka’ kao ahe nang nape’ paranah dibare’atn ka seko’ urakng pun ka’ antara umat nang laen"
        },
        {
            "chapter": 5,
            "verse": 21,
            "text": "Wahe kaumku! Maso’lah ka’ tanah cuci (palestina) nang udah ditantuatn Allah nto’nyu,271 man amelah kao babalik ka’ balakang (karana gali’ ka’ munsuh) nae kao jadi urakng nang rugi"
        },
        {
            "chapter": 5,
            "verse": 22,
            "text": "Ia ka’ kao bakata, “Wahe Musa! sasungguhnya ka’ dalapm nagari koa ada urakng-urakng nang miah kuat man kajam, kami nana’ akan masoki’nya sanape’ iaka’koa kaluar, kade’ iaka’koa dah kaluar baru’ kami nae masok"
        },
        {
            "chapter": 5,
            "verse": 23,
            "text": "Bakatalah dua urakng laki-laki ka’ antara iaka’koa nang bataqwa, nang udah dibare’ nikmat oleh Allah, sraanglah iaka’koa malalui pintu garbang (nagari) koa. Kade’ kao masoki’nya kao pasti manang. Man bataqwalah kao ingge ka’ Allah, kade’ kao urakng-urakng baiman"
        },
        {
            "chapter": 5,
            "verse": 24,
            "text": "Iaka’koa bakata, “Wahe Musa! Sampe’ mulepun kami nana’ akan masokinya salama iaka’koa ampuslah kao basama Tuhan nyu, man baparanglah kao badua. Biarlah kami tatap (nunggu) ka’ diam maan"
        },
        {
            "chapter": 5,
            "verse": 25,
            "text": "Ia (Musa) bakata, “Ya Tuhanku, aku ingge manguasai diri’ku babaro man kamar kapalaku. Sabab koa pisahatnlah antara kami man urakng-urakng nang fasik"
        },
        {
            "chapter": 5,
            "verse": 26,
            "text": "(Allah) ba Firman, “(kade’ ampakoa), maka (nagari) koa talarang nto’ iaka’koa salama’ ampat puluh tahutn, (salama koa) iaka’koa nae ngambara kabingungan ka’ bumi, maka amelah kao (Musa) basadih ati (mikiratn nasep) urakng-urakng nang fasik"
        }
    ]
}
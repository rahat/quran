{
    "maqras": [
        {
            "chapter": 4,
            "verse": 12,
            "text": "Bagiatnya (laki-laki) ialah sapar dua dari harta nang ningalatn di bini-bininyu, kade’ iaka’koa nana’ baranak. Kade’ bini-bininyu koa ada baranak, maka koa namu sapar mpat dari harta nang nya ningalatn satalah (di panuhi) wasiat nang iaka’koa pamuat ato’ (uga’ satalah di bayari’) utakngnya. Nang bini-bininya ka’ koa nmu sapar mpat harta nang koa tingalatn (mati) kade’ koa nana’ baranak. Tapi kade’ koa ada baranak, maka bini-bininyu namu bagiatn spar lapan dari harta nang koa tingalatn (amti) satalah dipanuhi’ wasiat nang koa pamuat ato’ (satalah di baya) utakng-utakngnyu. Kade’ ada nang ninggal, baik ke’nya nang laki- laki mao’pun nang bini nang nana’ ningala- tn apa man nana’ ningalatn uwe’, tapi ada seko’ sodara laki-laki (sa’uwe’)ato’ seko’ sodara nang bini (sa’uwe’), maka bagi dari masing-masing kadua Janis sodara koa sape enam harta. Tapi kade’ kamarkapala sa’uwe’ koa labih babaro, maka iaka’koa sama-sama dalapm bagiatn anang sapar telu koa, satalah (dipanuhi wasiat) nang di pamuatnya ato’ (dah satalah di bayar) utakngnya mang nana’ nyusahatn (ahli waris kamar kapala).182 Nianlah katantuatn Allah, Allah Mahamngetahui’ man Mahapenyantun"
        },
        {
            "chapter": 4,
            "verse": 13,
            "text": "Ngkolah batas-batas (ukum) Allah. Barang sae nang ta’at ka’ Allah man ka’ Rasul-Nya ia akan masokatn ka’ dalapm saruga nang ngalir ka’ babahnya sunge-sunge, iaka’koa kakal ka’ dalapmnya. Nang koa lah ka’ banaratn nang agung"
        },
        {
            "chapter": 4,
            "verse": 14,
            "text": "Barang sae nang durhakai’ Allah man Rasulnya man malanggar batas-batas ukumnya, maka Allah akan masokatn nya ka’ dalapm api naraka, ia kakal ka’ dalapm nya man ia uga’ namu azab nang batol-batol nginaatn"
        },
        {
            "chapter": 4,
            "verse": 15,
            "text": "Nang bini-nang bini nang ngalakuatn pabuatatn keji183 ka’ antara nang bini-nang bini kita’ handaklah tarhadap ka’ iaka’koa ada mpat urakng saksi ka’ antaranyu (nang neleknya), kade’ iaka’koa udah mare’ kasaksiatn. Maka tamaknglah iaka’koa (nang bini koa) sampe’ iaka’koa namui’ ajalnya, ato’ sampe’ Allah mare’ jalatn nang lain ka’ ia"
        },
        {
            "chapter": 4,
            "verse": 16,
            "text": "Uga’ taradap dua urakng nang ngalakuatn pabuatatn kaji (babaya) ka’ ntara kita’, maka bare’lah ukuman ka’ ia badua. Kade’ kaduanya tobat man maiki’ diri’nya. Maka biaratnlah iaka’koa. Sungguh allah Maha- manarima’ tobat, man Mahapanyayang"
        },
        {
            "chapter": 4,
            "verse": 17,
            "text": "Sasungguhnya nang batobat ka’ allah koa ha pantas bagi ka’ koa nang ngalakuatn kajahatatn karana nana’ ngarati, kamudiatn sagara batobat. Tobatnya ka’ koalah nang di tarima Allah Maha Nau’an, Maha Bijaksana"
        },
        {
            "chapter": 4,
            "verse": 18,
            "text": "Tobat koa nna’ di terima’ Allah dari iaka’koa nang ngakuatnkajahatatn lalu kade’ dah sam- pe’ ajalnya ka’ antaranya ka’ koa (baru’) ia ngataatn, “aku batol-batol batobat mpaikng”. Nana’ (uga’ di tarema’ tobat) dari urakng- urakng nang dah mati’ sadangkan iaka’koa dalapm kakafiratn. Bagi urakng-urakng ka’ koa udah kami (Allah) siapatn azab nang padih"
        },
        {
            "chapter": 4,
            "verse": 19,
            "text": "Wahe urakng-urakng nang ba’iman, nana’ halal bagi kita’ mawarisi’ nang bini make’ jalatn paksa185 man amelah kita’ nyusahatn iaka’koa karana mao’na’ap agi’sabagian dari ahe nang dah udah kao bare’atn ka’ ia. Kacoali iaka’koa ngalakuatn pabuatatn jahat nang nyata. Bagaulah man iaka’koa, manurut cara nang patut, kade’ koa nana’ nyyukai iaka’koa, maka basabarlah karana boleh jadi kao nana’ nyukai sasuatu, padahal Allah nyadiaatn kabaikaatn nang manyak ka’ ia"
        },
        {
            "chapter": 4,
            "verse": 20,
            "text": "Kade’ koa ingin nganti bininyu man bini nang lain.sadangkatn koa udah mare’atn ka’ antaranya ka’ koa harta nang manyak. Maka amelah kao na’ap nya agi’ saebet pun dari’nya ka’ koa. Ahe ka’ kao akan na’apa’nya agi’ man jalatn tuduhatn nang alok nang gonga’ dosa nang nyata"
        },
        {
            "chapter": 4,
            "verse": 21,
            "text": "Mpahe kao na’apa’nya kambali, padahal kao udah bagaul bacampur (mpahe dua laki bini). Iaka’koa (bini-bininyu) dah na’ap pajanjiatn nang kuat (ikatatn parkawenan) darinyu"
        },
        {
            "chapter": 4,
            "verse": 22,
            "text": "Amelah kao nikahi nang bini, bini nang udah di nikahi’ pa’nyu, kacoali (kajadiatn) nang dah de’e. sungguh, pabuatatn koa batol-batol miah jahat an di banci (oleh Allah) man saburuk-buruk jalatn (nang di tampuh)"
        },
        {
            "chapter": 4,
            "verse": 23,
            "text": "Di harapatn ka’ koa (nikahi) uwe’-uwe’nyu, nak-naknyu nang bini, kamarkapala-kamar- kapala we’nyu nang bini, kamarkalapa, pak’nyu nang bini kamar kapalawe’nyu nang bini, anak-anak nang bini dari kamar kapala- nyu nang bini, owe’-uwe’nyu nang nysu’i’ kao, kamarkapala nang bini sete’ susu’, uwe’- uwe’ bininyu (datu’ nang bini), anak-anak nang bini dari bininyu (anak tue’) nang dalapm pamalihara’atnnyu186 dari bini nang dah koa niduri’, tapi kade’ kao nape’ bacam- pur man bininyu koa (nang udah kao nyare’), maka nana’ badosa kao (ngaweni’nya). (man di’ harapatn ka’ kao) bini-bini de’ nak kandukngnyu minantu mandi harapatn ngumpulatn (dalapm kawen) dua nang bini nang sakamaratn kapala, kacoali nang udah tajadi pada jaman de’e. sungguh Allah Maha Pangampun, Maha Panyayang"
        }
    ]
}
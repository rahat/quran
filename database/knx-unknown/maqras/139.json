{
    "maqras": [
        {
            "chapter": 23,
            "verse": 75,
            "text": "Man sakiranya iaka’koa Kami kasihatn man Kami ilangan musibah nang manimpa nyaka’koa, 553 pasti iaka’koa akan tarus manarus ta ombang-ambing dalapm kasasatatn nya"
        },
        {
            "chapter": 23,
            "verse": 76,
            "text": "Man sungguh Kami udah nimpa’atn siksaatn ka’ iaka’koa, 554 tapi iaka’koa bai’ tunduk ka’ Tuhannya, man (uga’) bai’ ngarendahatn diri’nya"
        },
        {
            "chapter": 23,
            "verse": 77,
            "text": "Sahingga kade’ Kami buka’atn nto’ iaka’koa pintu siksa nang miah karas, sakatika koa ia manjadi putus asa"
        },
        {
            "chapter": 23,
            "verse": 78,
            "text": "Man Ia-lah nang udah majoat nyo’nya panangaratn, Panele’atn, man ati nurani, tapi saebet sakali kita nang basukur"
        },
        {
            "chapter": 23,
            "verse": 79,
            "text": "Man Ia-lah nang majoat man ngambang biakatn kita’ ka’ dunia man ka’ Ia-lah kita’ nae dikumpuratni"
        },
        {
            "chapter": 23,
            "verse": 80,
            "text": "Man Ia-lah nang ngidupatn man matiatn, uga’ Ia-lah nang (ngatur) pangantiatn malam man siakng, nana’ ke’ kita’ ngarati"
        },
        {
            "chapter": 23,
            "verse": 81,
            "text": "Bahkan iaka’koa ngucapatn pakataatn nang sarupa mang ampahe nang dikataatn urakng-urakng de’e"
        },
        {
            "chapter": 23,
            "verse": 82,
            "text": "Iaka’koa bakata, ”Ahe ke’ batol, kade’ kami udah mati man udah manjadi tanah man tulakng-tulakng, kami batol-batol akan dibangkitatna’ agi’"
        },
        {
            "chapter": 23,
            "verse": 83,
            "text": "Sungguh, nang ampaaikng nian udah dijanjiatn ka’ kami manda’ ene’ moyang kami de’e, 555 nian inggelah gesah (curita) urakng-urakng jaman dolo’!”"
        },
        {
            "chapter": 23,
            "verse": 84,
            "text": "Kataatnlah (Muhammad), ”Nu’ saeke’ dunia, man samua nang ada ka’ dalapmnya, kade’ kita’ nau’an?”"
        },
        {
            "chapter": 23,
            "verse": 85,
            "text": "Iaka’koa akan nyawap, ”Nu’ Allah. ”Kataatnlah, ”Maka jahe kita’ nana’ ingat?”"
        },
        {
            "chapter": 23,
            "verse": 86,
            "text": "Kataatnlah, ”saeke’ Tuhan nang ngampu’ langit nang tujuh man nang ngampu’ Arsy nang agung?”"
        },
        {
            "chapter": 23,
            "verse": 87,
            "text": "Iaka’koa akan nyawap, ”(Nu’) Allah. ”Kataatnlah, ”Maka ngahe kita’ bai’ bataqwa?”"
        },
        {
            "chapter": 23,
            "verse": 88,
            "text": "Kataatnlah, ”Saeke’ nang ka’ kokot-Nya ada kakuasa’an sigasana ahe pun. Ia ngalinukngi, man nana’ ada nang bisa dilinukngi’ (dari siksaatn-Nya) kade’ kita’ nau’an?”"
        },
        {
            "chapter": 23,
            "verse": 89,
            "text": "Iaka’koa akan nyawap, ”(Nu’) Allah, ”Kataatnlah, ”(kade’ ampakoa) maka ampahe kita’ sampe tatipu?”"
        },
        {
            "chapter": 23,
            "verse": 90,
            "text": "Padahal Kami udah ngicakng kabanaratn ka’ iaka’koa, tapi sigana nya ka’koa nyaba’ pangalok"
        },
        {
            "chapter": 23,
            "verse": 91,
            "text": "Allah nana’ baranak, man nana’ ada tuhan (nang lain) mang-Ia. (sakiranya tuhan koa badakah), maka masing-masing Tuhan koa tatap ngicakng (mahluk) nang dipajoatnya, man sabagian tuhan-tuhan ka’koa pasti ngalahatn sabagian nang lain. Maha cuci baraseh Allah dari ahe nang iaka’koa sipatatn koa"
        },
        {
            "chapter": 23,
            "verse": 92,
            "text": "(Ia-lah Tuhan) nang nau’an samua nang nana’ ditele’ man samua nang katele’atn. Maha tingi (Allah) dari ahe nang iaka’koa pasakutuatn"
        },
        {
            "chapter": 23,
            "verse": 93,
            "text": "Kataatnlah (Muhammad), ”Oh Tuhanku, Saandenya Kita’ mao’ nele’atn ka’ aku ahe (siksaatn) nang diancaman ka’ iaka’koa"
        },
        {
            "chapter": 23,
            "verse": 94,
            "text": "Oh Tuhanku, maka amelah Kita’nya jadiatn aku dalapm golongatn urakng-urakng zalim"
        },
        {
            "chapter": 23,
            "verse": 95,
            "text": "Man sungguh, Kami bakuasa nto’ nele’atn ka’ kao (Muhammad) ahe nang Kami ancaman ka’ iaka’koa"
        },
        {
            "chapter": 23,
            "verse": 96,
            "text": "Tolaklah pabuatan buruk nyaka’koa mang (cara) nang labih edo’, Kami labih edo’ nau’an ahe nang iaka’koa sipatatn (ka’ Allah)"
        },
        {
            "chapter": 23,
            "verse": 97,
            "text": "Man kataatnlah, ”Oh Tuhanku, aku balinukng ka’ Kita’ dari bisikatn-bisikatn balis"
        },
        {
            "chapter": 23,
            "verse": 98,
            "text": "Man aku balinukng (uga’) ka’ Kita’ oh Tuhanku, supaya iaka’koa nana’ nyamakki’ aku, ”"
        },
        {
            "chapter": 23,
            "verse": 99,
            "text": "(Ampakoalah kaada’an urakng-urakng kapir koa), nang kade’ atakng kamatiatn ka’ Ia ka’koa, ia babakatnlah aku ka dunia"
        },
        {
            "chapter": 23,
            "verse": 100,
            "text": "Supaya aku bias babuat baik nang udah aku tingalatn, ”Sakali-kali nana’! Sungguh nang koa ngge alasan, nang dikataatn ihan, man ka’ adapatn nyaka’koa ada barzakh556 sampe nae iaka’koa di duhaniani’"
        },
        {
            "chapter": 23,
            "verse": 101,
            "text": "Kade’ dah sangakakala disiup maka nana’ ada agi’ patalian kamarkapala ka’ antara nyaka’koa waktu ari koa (ari kiamat) man nana’ (uga’) iaka’koa babatanya’i"
        },
        {
            "chapter": 23,
            "verse": 102,
            "text": "Sae ma’an barat timbangan (kabaikatn) nya maka iaka’koalah urakng-urakng nang baruntukng"
        },
        {
            "chapter": 23,
            "verse": 103,
            "text": "Man sae ma’an rehatn timbangan (kabaikatn) nya maka iaka’koalah urakng- urakng nang ngarugiatn diri’nya babaro, iaka’koa kakal ka’ naraka jahanam"
        },
        {
            "chapter": 23,
            "verse": 104,
            "text": "Muha nyaka’koa didadakng di api naraka, man iaka’koa ka’ naraka dalapm kaada’an bungoh sarata bebernya bapucatatn"
        },
        {
            "chapter": 23,
            "verse": 105,
            "text": "Ina’ ke’ ayat-ayat Ku udah dimacaatni ka’ kita’, tapi kita’ kajuh madahinya alok"
        },
        {
            "chapter": 23,
            "verse": 106,
            "text": "Iaka’koa bakata, ”Oh Tuhan kami, kami udah dikuasai di kajahattatn kami, man kami nian urakng-urakng nang sasat"
        },
        {
            "chapter": 23,
            "verse": 107,
            "text": "Oh Tuhan kami, kaluaratnlah kami darinya (pulangan kami ka’ dunia) kade’ kami masih uga’ mulakng (ka’ kapiratn). Sungguh, kami batol urakng-urakng nang zalim. ”"
        },
        {
            "chapter": 23,
            "verse": 108,
            "text": "Ia (Allah) bapirman, ”badiapmlah mang tahina ka’ dalapmnya, man amelah kita’ ngomong mang Aku. ”"
        },
        {
            "chapter": 23,
            "verse": 109,
            "text": "Sungguh ada sagolongan dari amba-amba Ku ba do’a, ”Oh Tuhan kami, kami udah baiman maka amponi’lah kami man bare’lah kami rahmat. Kita’ lah pamare’ rahmat nang tabaik"
        },
        {
            "chapter": 23,
            "verse": 110,
            "text": "Lalu kita’ jadiatn iaka’koa buah ejekkatn, sahingga kita’ lupa ngingat Aku, man kita’ (kajuh) ngalakkatn iaka’koa"
        },
        {
            "chapter": 23,
            "verse": 111,
            "text": "Sungguh ka’ ari nian Aku mare’ balasatn ka’ iaka’koa, karana kasabaratn nyaka’koa. Sungguh, ia ka’koalah urakng-urakng nang namu kamanangan"
        },
        {
            "chapter": 23,
            "verse": 112,
            "text": "Ia (Allah) bapirman, ”Sangahe tahun ke’ lamanya kita’ badiapm ka’ dunia"
        },
        {
            "chapter": 23,
            "verse": 113,
            "text": "Iaka’koa nyawap, ”Kami badiapm (ka’ dunia) sa’ari ato satangah ari maka tanya’anlah ka’ iaka’koa nang ngetongnya. ”"
        },
        {
            "chapter": 23,
            "verse": 114,
            "text": "Ia (Allah) bapirman, ”kita’ badiapm (ka’ dunia) nggan sabantar ihan, kade’ kita’ batol-batol nau’an"
        },
        {
            "chapter": 23,
            "verse": 115,
            "text": "Maka ahe ke’ kita’ ngira bahoa’ Kami majoat kita’ bamain-main (nana’ batujuan) man bahoa’ kita’ nana’ akan dipulangkatna ka’ Kami?”"
        },
        {
            "chapter": 23,
            "verse": 116,
            "text": "Maha Tingi Allah, Raja nang sabatolnya, nana’ ada tuhan (nang bahak disambah) salain Ia. Tuhan (nang ngampu') Arsy nang mulia"
        },
        {
            "chapter": 23,
            "verse": 117,
            "text": "Man sae ma’an manyambah tuhan nang lain salain Allah, padahal nana’ ada sote’ buktipun baginya tantang koa maka paretongannya nggan ka’ Tuhannya. Sungguh urakng-urakng kapir koa nana’ akan baruntukng"
        },
        {
            "chapter": 23,
            "verse": 118,
            "text": "Man kataatnlah (Muhammad), ”Oo Tuhanku, bare’lah amponan man (bare’lah) rahmat. Kita’lah pamare’ rahmat paling edo’.” (Barakatnyabut) dama Allah nang Maha Pangasih, Maha Panyayang"
        }
    ]
}
{
    "maqras": [
        {
            "chapter": 38,
            "verse": 52,
            "text": "Man ka’ samping iaka’ia (ada bidadari- bidadari) nang redup panele’atn’nya man sabaya omornya"
        },
        {
            "chapter": 38,
            "verse": 53,
            "text": "Nianlah nang dinyanjiatn’ ka’ kao ka’ ari paretongan"
        },
        {
            "chapter": 38,
            "verse": 54,
            "text": "Sungguh nian lah rajaki dari Kami nang nana’ ada habis-habisnya"
        },
        {
            "chapter": 38,
            "verse": 55,
            "text": "Lea nianlah (kaadaan iaka’ia). Man sungguh, bagi urakng-urakng nang durhaka pasti (dinyadiakan’) tampat kambali nang buruk"
        },
        {
            "chapter": 38,
            "verse": 56,
            "text": "(Iakoa) narka Jahanam nang iaka’ia masoki’; maka koalah saburuk-buruknya tampat badiapm’"
        },
        {
            "chapter": 38,
            "verse": 57,
            "text": "Nianlah (azab neraka), ka’atilah iaka’ia misa’i’nya, (minuman iaka’ia) ai’ nang miah angat man ai’ nang miah dingin"
        },
        {
            "chapter": 38,
            "verse": 58,
            "text": "Man babagai macam (azab) nang lain nang sarupa koa"
        },
        {
            "chapter": 38,
            "verse": 59,
            "text": "(Dibatakatn’ ka’ iaka’ia), “Nian rombongan aya’ (pangikut-pangikutnyu) nang masok bapeset-peset barage kao (ka’ neraka)”. Nana’ ada ucapatn’ salamat atakng’ nto’ iaka’ia karana sasungguhnya iaka’ia mao’ masok naraka (kata pemimipin-pemimpin iaka’ia)"
        },
        {
            "chapter": 38,
            "verse": 60,
            "text": "Sigana pangikut iaka’ia manjawab. “Sasungguhnya kaolah nang (labih pantas) nana’ narima’ ucapatn’ salamat atakng’, karana kao nang ngajarumusatn’ kami ka’ dalapm’ azab, maka koalah saburuk- buruknya tampat natap”"
        },
        {
            "chapter": 38,
            "verse": 61,
            "text": "Iaka’ia bakata (agi’), “Ya Tuhan kami, barang sae nang ngajarumusatn’ kami ka’ dalapm’ (azab) nian, maka tambahi’lah azab ka’ ia dua kali lipat ka’ dalapm’ naraka”"
        },
        {
            "chapter": 38,
            "verse": 62,
            "text": "Man (urakng-urakng durhaka) bakata, “Diahe kami nana’ nele’ urakng-urakng nang duhuya (ka’ dunia) kami anggap sabage urakng-urakng jahat (hina)"
        },
        {
            "chapter": 38,
            "verse": 63,
            "text": "Duhuya kami nyajiatn’ iaka’ia diolok-olok, ato ke’ karana panele’atn’ kami nang nana’ nele’ iaka’ia?”"
        },
        {
            "chapter": 38,
            "verse": 64,
            "text": "Sungguh, nang ampikoa batol-batol tajadi, (iakoa) patangkaratn’ ka’ antara penghuni naraka"
        },
        {
            "chapter": 38,
            "verse": 65,
            "text": "Batakatn’lah (Muhammad), “Sasungguhnya aku hanya pamare’ paringatatn’, nana’ ada Tuhan selain Allah Nang Maha Esa, Maha Pakasa"
        },
        {
            "chapter": 38,
            "verse": 66,
            "text": "(Iakoa) Tuhan langit man bumi man ahe nang ada ka’ antara kadua’nya, Nang Mahapakasa, Maha Pengampun”"
        },
        {
            "chapter": 38,
            "verse": 67,
            "text": "Batakatn’lah, “Koa (Al-Quran) ada barita aya’"
        },
        {
            "chapter": 38,
            "verse": 68,
            "text": "Nang kita’ bapaling darinya"
        },
        {
            "chapter": 38,
            "verse": 69,
            "text": "Aku nana’ ngampu’i’ pangatahuan saebet pun tantang al-mala ‘ul a’la (mala’ekat) koa waktu iaka’ia babantah-bantah"
        },
        {
            "chapter": 38,
            "verse": 70,
            "text": "Nang diwahyuan ka’ aku, bahwa’ aku hanyalah surakng pamare’ paringatan nang nyata”"
        },
        {
            "chapter": 38,
            "verse": 71,
            "text": "(Ingatlah) waktu Tuhannyu bafirman ka’ mala’ekat, “sasungguhnya Aku mao’ nyiptaatn’ talino dari tanah liat"
        },
        {
            "chapter": 38,
            "verse": 72,
            "text": "Kemudian kamile udah Aku sempurnakan kajadiannya man Aku siup roh (ciptaan)-Ku ka’ ia; maka tunduklah kita’ mang basujud ka’ ia”"
        },
        {
            "chapter": 38,
            "verse": 73,
            "text": "Lalu sigana mala’ekat koa basujud samuanya"
        },
        {
            "chapter": 38,
            "verse": 74,
            "text": "Kacoali iblis; ia nyombongkatn’ diri’ man ia tamasok golongan nang kafir"
        },
        {
            "chapter": 38,
            "verse": 75,
            "text": "(Allah) bafirman, “Wahai iblis,ahe ke’ nang ngalangi’ kao sujud ka’ nang udah Aku ciptaatn’ mang kakuasaan-Ku. Aheke’ kao nyombongatn diri’ ato kao (misa’) tamasok golongan nang (labih) tingi’?”"
        },
        {
            "chapter": 38,
            "verse": 76,
            "text": "(Iblis) bakata, “Aku labih baik dari pada ia,jukut Kita’ nyiptatn’ aku dari api, samintara ia kita’ nyiptaatn’ dari tanah”"
        },
        {
            "chapter": 38,
            "verse": 77,
            "text": "(Allah) bafirman, “Kade’ ampikoa kaluarlah kao dari saruga! Sasungguhnya kao mahluk nang takutuk"
        },
        {
            "chapter": 38,
            "verse": 78,
            "text": "Man sungguh,kutuatn-Ku tatap atasnyu sampe ari pambalasan”"
        },
        {
            "chapter": 38,
            "verse": 79,
            "text": "(Iblis) bakata, “Ya Tuhanku, tangguhi’lah aku sampe ka’ ari iaka’ia dilumpatatni’”"
        },
        {
            "chapter": 38,
            "verse": 80,
            "text": "(Allah) bafirman, Maka sasungguhnya kao tamasok golongan nang dibare’ panangguhan"
        },
        {
            "chapter": 38,
            "verse": 81,
            "text": "Sampe ka’ ari nang udah ditantuatni’ waktunya (ari kiamat)”"
        },
        {
            "chapter": 38,
            "verse": 82,
            "text": "(Iblis) manjawab, “Demi kemuliaan-Kita’, pasti aku mao’ nyasatatni’ iaka’ia samuanya"
        },
        {
            "chapter": 38,
            "verse": 83,
            "text": "Kacoali amba-amba-Kita’ nang tapilih ka’ antara iaka’ia"
        },
        {
            "chapter": 38,
            "verse": 84,
            "text": "(Allah) bafirman, “Maka nang banar (ialah sumpah-Ku), man hanya kabanaratn’ koalah nang Aku batakatn’"
        },
        {
            "chapter": 38,
            "verse": 85,
            "text": "Sungguh Aku mao’ manohi’ naraka Jahanam mang kita’ mannang urakng- urakng nang ngikuti’nyu ka’ antara iaka’ia samuanya”"
        },
        {
            "chapter": 38,
            "verse": 86,
            "text": "Batakatn’lah (Muhammad), “Aku nana’ minta imbalan saebet pun atas ia (dakwahku); man aku buke’lah urakng nang ngada-adakan’"
        },
        {
            "chapter": 38,
            "verse": 87,
            "text": "(Al-Quran) nian nana’ lain hanyalah paringatan bagi saluruh alam"
        },
        {
            "chapter": 38,
            "verse": 88,
            "text": "Man sungguh,kao mao’ ngatahui’ (kabanaratn’) baritanya (Al-Quran) satelah sangae waktu agi’”755 a"
        },
        {
            "chapter": 39,
            "verse": 1,
            "text": "Kitab (Al-Quran) nian dinuruntatn’ oleh Allah Nang Maha Mulia, Mahabijaksana"
        },
        {
            "chapter": 39,
            "verse": 2,
            "text": "Sasungguhnya Kami nuruntatn’ Kitab (Al- Quran) ka’ kao (Muhammad) mang ngincakng’ kabanaratn’. Maka sambahlah Allah mang tulus iklas baagama ka’-Ia"
        },
        {
            "chapter": 39,
            "verse": 3,
            "text": "Ingatlah! Hanya ampu’ Allah agama nang murni (dari sirik). Man urakng-urakng nang ngago’ palindunagan selain Ia (bakata), “Kami nana’ nyambahi’ iaka’ia melainka (baarap) supaya iaka’ia nyamakatni’ kami ka’ Allah man sasamak-samaknya”. Sungguh Allah mao’ mare’ putusatn’ ka’ antara iaka’ia tantang ahe nang iaka’ia pasalisihatn’. Sungguh, Allah nana’ mare’ patunjuk ka’ pangalok man urankng’ nang miah ingkar"
        },
        {
            "chapter": 39,
            "verse": 4,
            "text": "Sakiranya Allah mao’ naapi’ anak, tantu Ia mao’ milih ahe nang Ia mao’i’ dari ahe nang udah dinyiptaatn’-Nya. Mahasuci Ia. Ia lah Allah Nang Maha Esa, Mahapakasa"
        },
        {
            "chapter": 39,
            "verse": 5,
            "text": "Ia nyiptaatn’ langit man bumi mang (tujuan) nang banar; Ia masokatni’ malapm’ ka’ siakng’ man masokatni’ siakng’ ka’ malapm’ man nundukatni’ mata ari man bule’,masing-masing bajalatn’ manurut waktu nang dinantuat’. Ingatlah, Ia lah Nang Mahamulia, Maha Pengampon"
        },
        {
            "chapter": 39,
            "verse": 6,
            "text": "Ia nyiptaatn’ kita’ dari diri’ nang seko’ (Adam) kamudian darinya Ia nyajiatn’ pasangannya man Ia nuruntatn’ delapan pasang binatang ternak nto’ nyu. Man Ia nyajiatn’ kita dalapm’ parut uwe’nyu kajadian demi kejadian dalapm’ talu kagalapatn’.756 Nang (babuat) demikian koa ialah Allah, Tuhan kita’, Tuhan nang ngampu’i’ kerajaan. Nana’ ada Tuhan selain Ia; maka ngahe kita dapat dipalikngi’"
        },
        {
            "chapter": 39,
            "verse": 7,
            "text": "Kade’ kao kafir (katahui’lah) maka sasungguhnya Allah nana’ malalui’nyu.757 man Ia nana’ ngaridoi’ kakafiran amba- amba-Nya. Kade’ kao basukur Ia ngaridoi’ kasukurannyu koa. Seseurakng nang badosa nana’ mikul dosa urakng lain.758 kamudian ka’ Tuhannyulah mulakngnyu lalu Ia maritakan’ ka’ kao ahe nang udah kita’ karajaatn’. Sungguh, Ia Maha Ngatahui’ ahe nang tasimpan dalapm dada (nyu)"
        }
    ]
}
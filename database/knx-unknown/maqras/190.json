{
    "maqras": [
        {
            "chapter": 40,
            "verse": 66,
            "text": "Batakatn’lah (Muhammad), “Sungguh, aku di mai’an nyambah sambahan nang kita’ sambah selain Allah, setelah atakng’ ka’ aku katarangan-katarangan dari Tuhanku; man aku diparentahatn’ supaya basarah diri’ ka’ Tuhan saluruh alam”"
        },
        {
            "chapter": 40,
            "verse": 67,
            "text": "Ia lah nang nyiptaatn’ kao dari tanah, kamudian dari satetes mani, lalu dari sagumpal darah, kamudian kao dilahiratn’ sabage seko’ kamuda’, kamudian dimiaratn’ kao sampe dewasa, lalu manjaji tua. Tapi ka’ antara kita’ ada nang dimatiatn’ sanape’ koa. (Kami panjuati’ ampikoa) supaya kita’ sampe ka’ kurun waktu nang dinantuatn’, supaya kita’ ngarati"
        },
        {
            "chapter": 40,
            "verse": 68,
            "text": "Ia lah nang ngidupatn’ man ngamatiatn’. Maka kamile Ia mao’ natapatn’ suatu urusan, Ia hanya matakatn’ ka’ ia, “Jadilah!” Maka jadilah jukut koa"
        },
        {
            "chapter": 40,
            "verse": 69,
            "text": "Ahe ke’ kita nana’ nele’i’ urakng-urakng nang (selalu) ngabantah ayat-ayat Allah? Ampahe iaka’ia dapat dipalingatn"
        },
        {
            "chapter": 40,
            "verse": 70,
            "text": "(Iakoa) urakng-urakng nang ngadustakan’ Kitab (Al-Quran) man wahyu nang diincakng’ rasul-rasul Kami nang udah Kami utus. Nae iaka’ia akan ngatahui’"
        },
        {
            "chapter": 40,
            "verse": 71,
            "text": "Waktu belenggu man rante dipasang ka’ tage’ iaka’ia,sirata iaka’ia dinyeret"
        },
        {
            "chapter": 40,
            "verse": 72,
            "text": "ka’ dalapm’ ai’ nang miah angat,kemudian iaka’ia ditunu ka’ dalapm’ api"
        },
        {
            "chapter": 40,
            "verse": 73,
            "text": "kemudian dibatakatn’ ka’ iaka’ia, mae ke’ bahala nang selalu kita sakutuatni’"
        },
        {
            "chapter": 40,
            "verse": 74,
            "text": "(nang kita sambah) selain Allah?” Iaka’ia manjawab, “ Iaka’ia udah ilang lanyap dari kami, bahkan kami de’e nana’ paranah nyambah sesuatu”. Ampikoa lah Allah ngabiaratn’ sasat urakng-urakng kafir"
        },
        {
            "chapter": 40,
            "verse": 75,
            "text": "Nang demikian koa disebabatn karana kita basuka ria ka’ bumi (nana’) nangaratn’ kabanaratn’ man karana kita selalu basuka ria (dalapm kemaksiatan)"
        },
        {
            "chapter": 40,
            "verse": 76,
            "text": "(Dibatakatn’ ka’ iaka’ia), Masoklah kita’ ka’ pintu-pintu neraka Jahanam, man kita’ kakal ka’ dalapm’ nya. Maka koalah saburuk-buruk tampat bagi urakng nang sombong”"
        },
        {
            "chapter": 40,
            "verse": 77,
            "text": "Maka basabarlah kao (Muhammad), sabanarnya janji Allah koa banar. Meski Kami tele’atni’ ka’ kao sabagian seksa nang Kami ancamatn ka’ iaka’ia, ato pun Kami matiatn’ kao (sanape’ ajal manimpa iaka’ia), namun ka’ Kami lah iaka’ia dipulakngkatni’"
        },
        {
            "chapter": 40,
            "verse": 78,
            "text": "Man sungguh Kami udah ngutus sangae rasul sanape’ kao (Muhammad), ka’ antara iaka’ia ada nang Kami curitakan’ ka’ kao man ka’ antaranya ada (uga’) nang nana’ Kami curitakan’ ka’ kao. Nana’ ada seko’ rasul ngincakng’ suatu mukjizat, kacoali saizin Allah. Maka kamile udah atakng’ parentah Allah,(nto’ samua pakara) rugilah urakng-urakng nang bapigakng’ ka’ nang batil"
        },
        {
            "chapter": 40,
            "verse": 79,
            "text": "Allah lah nang nyajiatn’ binatang ternak nto’ nyu, sabagian nto’ kita’ tumpakngi’ man sabagian nto’ kita’ makatn’"
        },
        {
            "chapter": 40,
            "verse": 80,
            "text": "Man nto’ kita’ (ada agi’) manfaat-manfaat nang lain ka’ (binatang ternak koa) man supaya kita’ mancapai suatu kapalaluan (tujuan) nang tasimpan dalapm’ atinyu (mang ngandarai’nya). Man mang ngandarai’ binatang-binatang koa, man ka’ atas kapal iaka’ia diangkut"
        },
        {
            "chapter": 40,
            "verse": 81,
            "text": "Man Ia nele’atni’ tanda-tanda (kaaya’atn’- Nya) ka’ kao. Lalu tanda-tanda (ka aya’atn’) Allah nang mae nang kita’ ingkari’"
        },
        {
            "chapter": 40,
            "verse": 82,
            "text": "Maka ahe ke’ iaka’ia nana’ ngadakan’ pajalanan ka’ bumi,lalu iaka’ia nele’atni’ ampahe kasudahan urakng-urakng nang sanape’ iaka’ia. Iaka’ia koa labih manyak man labih hebat kakuatannya serta (labih manyak) paninggalan-paninggalan paradaban ka’ bumi,770 maka ahe nang iaka’ia usahakan koa nana’ dapat nulukngi’ iaka’ia"
        },
        {
            "chapter": 40,
            "verse": 83,
            "text": "Maka waktu para rasul atakng’ ka’ iaka’ia mang ngincakng’ bukti-bukti nang nyata, iaka’ ia marasa karepoatn’ mang ilmu nang ada ka’ iaka’ia,771 man iaka’ia dikapukngi (azab) nang duhuya iaka’ia ngolo’- ngolo’i’nya"
        },
        {
            "chapter": 40,
            "verse": 84,
            "text": "Maka waktu iaka’ia nele’ azab Kami, iaka’ia bakata, “Kami hanya baiman ka’ Allah ihan man kami ingkar ka’ sambahan- sambahan nang udah kami nyakutuatn’ mang Allah"
        },
        {
            "chapter": 40,
            "verse": 85,
            "text": "Maka iman iaka’ia waktu iaka’ia udah nele’ azab Kami nana’ baguna lagi’ bagi iaka’ia. Koalah (katantuan) Allah nang udah balaku terhadap amba-amba-Nya. Man waktu koa rugilah urakng-urakng kafir. A"
        },
        {
            "chapter": 41,
            "verse": 1,
            "text": "¦± M³m"
        },
        {
            "chapter": 41,
            "verse": 2,
            "text": "(Al-Quran nian) dinuruntatn dari Tuhan Nang Maha Pangasih, Maha Panyayang"
        },
        {
            "chapter": 41,
            "verse": 3,
            "text": "Kitab nang ayat-ayatnya dijalasatn, bacaan dalapm bahasa Arab, nto’ kaum nang ngatahui’"
        },
        {
            "chapter": 41,
            "verse": 4,
            "text": "nang ngicakng barita repo man paringatatn, tapi kamanyakatn iaka’koa bapaling (darinya) sarata nana’ banangaratn"
        },
        {
            "chapter": 41,
            "verse": 5,
            "text": "Man iaka’koa bakata, “ati kami udah tatutup dari ahe nang kao saru’ kami ka’ ia man tare- nyekng kami udah tasumbat, man ka’ antara kami man kao ada dinikng, karana koa panju- atlah (sasue man kamao’an nyu), sabatolnya kami pastibabuat (sasue kamao’ an kami)”"
        },
        {
            "chapter": 41,
            "verse": 6,
            "text": "Batakatnlah (Muhammad), “Aku nian nggelah saurakng talino saparati kita’, nang diwahyuatn ka’ aku bahoa’ Tuhan kita’ ialah Tuhan Nang Maha Esa, karana koa tataplah kita’ (baibadah) ka’-Ia man minta’lahamponanka’-Ia. Man cilakalah ka’ urakng-urakng nang nyakutuatn-(Nya)"
        },
        {
            "chapter": 41,
            "verse": 7,
            "text": "(iakoa) urakng-urakng nang nana’ nuneatn zakat man iaka’koa ingkar ka’ kaidupatn naherat"
        },
        {
            "chapter": 41,
            "verse": 8,
            "text": "Sabatolnya urakng-urakng nang baiman man ngarajaatn kabaikatn, iaka’koa namu pahala nang nana’ ada putus-putusnya”"
        }
    ]
}
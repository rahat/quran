{
    "maqras": [
        {
            "chapter": 78,
            "verse": 1,
            "text": "Tantang ahe ke’ iaka’koa Saling batanya- tanya’"
        },
        {
            "chapter": 78,
            "verse": 2,
            "text": "Tantang barita nang aya’ (ari babangkit)"
        },
        {
            "chapter": 78,
            "verse": 3,
            "text": "Nang dalapm hal koa iaka’koa basalisih"
        },
        {
            "chapter": 78,
            "verse": 4,
            "text": "Nana! Nae iaka’koa akan ngetahui"
        },
        {
            "chapter": 78,
            "verse": 5,
            "text": "Sakali agi’ nana’! Nae iaka’koa akan ngatahui"
        },
        {
            "chapter": 78,
            "verse": 6,
            "text": "Buke’ ke’ Kami udah nyadiatn bumi sabage hamparan"
        },
        {
            "chapter": 78,
            "verse": 7,
            "text": "Man gunung-gunung sabage pasak"
        },
        {
            "chapter": 78,
            "verse": 8,
            "text": "Man Kami nyiptaatn kao bapasang- pasangan"
        },
        {
            "chapter": 78,
            "verse": 9,
            "text": "Man Kami nyadiatn tidurnyu nto’ istirahat"
        },
        {
            "chapter": 78,
            "verse": 10,
            "text": "Man Kami nyadiatn malam sabage pakean"
        },
        {
            "chapter": 78,
            "verse": 11,
            "text": "Man Kami nyadiatn Siakng nto’ ngago’ kaidupatn"
        },
        {
            "chapter": 78,
            "verse": 12,
            "text": "Man Kami mambangun ka’ atas kao tujuh (Langit) nang kokoh"
        },
        {
            "chapter": 78,
            "verse": 13,
            "text": "Man kami nyadiatn corong nang tarang bandarang (Mataari)"
        },
        {
            "chapter": 78,
            "verse": 14,
            "text": "Man Kami nuruntatn dari rahu’ (awan) ai’ ujam nang tacurah mang hebatnya"
        },
        {
            "chapter": 78,
            "verse": 15,
            "text": "Nto’ Kami tumbuhatn mang ai’ koa biti- bitiatn man tanam-tanaman"
        },
        {
            "chapter": 78,
            "verse": 16,
            "text": "Man Kalom-kalom nang rindang"
        },
        {
            "chapter": 78,
            "verse": 17,
            "text": "Sungguh, ari kaputusan ialah suatu waktu nang udah ditatapatn"
        },
        {
            "chapter": 78,
            "verse": 18,
            "text": "(Yakoa) pada ari (katika) Sangkakala di siup lalu kao ataing babondong-bondong"
        },
        {
            "chapter": 78,
            "verse": 19,
            "text": "Man langit pun i buka’lah, maka tadapatlah Seingakepintu"
        },
        {
            "chapter": 78,
            "verse": 20,
            "text": "Man gunung-gunung pun di jantatn sahingga manjadi fatamorgana"
        },
        {
            "chapter": 78,
            "verse": 21,
            "text": "Sungguh, (naraka) Jahannam koa (sabage) tampat nginte ( bagi panjaga nang ngawasi isi naraka)"
        },
        {
            "chapter": 78,
            "verse": 22,
            "text": "Manjadi tampat kambali bagi urakng-rankng nang malampoi batas"
        },
        {
            "chapter": 78,
            "verse": 23,
            "text": "Ia ka koa badiapm ka’koa dalapm masa nang lama"
        },
        {
            "chapter": 78,
            "verse": 24,
            "text": "Ia iaka’koa nana’ marasakan kadinginan ka’ dalapnya man nana’ (uga namu) cocokatn"
        },
        {
            "chapter": 78,
            "verse": 25,
            "text": "Salain ai’ nang ningkorak man nanah"
        },
        {
            "chapter": 78,
            "verse": 26,
            "text": "Sabage balasan nang setimpal"
        },
        {
            "chapter": 78,
            "verse": 27,
            "text": "Sasungguhnya dee iaka’koa nana’ paranah ngarapatn parotongan"
        },
        {
            "chapter": 78,
            "verse": 28,
            "text": "Man ia iaka’koa banar-banarmendustakan ayat-ayat kami"
        },
        {
            "chapter": 78,
            "verse": 29,
            "text": "Man sagala sasuatu udah kami catat dalapm suati kitab ( buku catatan amalan talino)"
        },
        {
            "chapter": 78,
            "verse": 30,
            "text": "Maka karana koa rasakanlah! Maka nana’ ada nang akan Kami tambahkan ka’kao salain azab"
        },
        {
            "chapter": 78,
            "verse": 31,
            "text": "Sungguh, urakng-urakng nang batakwa namu kamanangan"
        },
        {
            "chapter": 78,
            "verse": 32,
            "text": "(yakoa) kabon-kabon man buah anggur"
        },
        {
            "chapter": 78,
            "verse": 33,
            "text": "Man nangdara-nangdara mnto’ nang sabaya"
        },
        {
            "chapter": 78,
            "verse": 34,
            "text": "Man galas-galas nang panoh (barisi minuman)"
        },
        {
            "chapter": 78,
            "verse": 35,
            "text": "Di koa ia iaka’koa nana’ nangar pacakapatn nang toa’-toa’ mao’pun (pakataan) dusta"
        },
        {
            "chapter": 78,
            "verse": 36,
            "text": "Sabage balasan man pamare’ nang cukup manyak dari Tuhannyu"
        },
        {
            "chapter": 78,
            "verse": 37,
            "text": "Tuhan (nang mamalihara) langit man bumi man ahe nang ada ka’ antara kaduanya, Nang Maha Pangasih ia iaka’koa nana’ mampu babicara mang ia"
        },
        {
            "chapter": 78,
            "verse": 38,
            "text": "Pada ari katika roh man para mala’ekat badiri basaf-saf, ia iaka’koa nana’ bakata- kata, kacoali sae nang udah di bare izin ka’ ia oleh Tuhan Nang Maha Pangasih man ia Ingge ngatakan nang banar"
        },
        {
            "chapter": 78,
            "verse": 39,
            "text": "Koalah ari nang pasti tajadi, maka barabg sae manghandaki, niscaya ia nanampuh maraga kambali ka’ Tuhannya"
        },
        {
            "chapter": 78,
            "verse": 40,
            "text": "Sasungguhnya kami udah mamparingati ka’ ka’ kao (urakng kafir) azab nang semak, para ari talino nele’ ahe nang udah di pabuat oleh kadua kokotnya, man urakng kafir bakata, “ Alangkah baiknya saandenya dee aku jadi tanah”. ayat"
        },
        {
            "chapter": 79,
            "verse": 1,
            "text": "Demi (malakat) nang mabut (nyawa) mang karas"
        },
        {
            "chapter": 79,
            "verse": 2,
            "text": "Demi (malakat) nang mabut (nyawa) mag karas"
        },
        {
            "chapter": 79,
            "verse": 3,
            "text": "Demi (malakat) nang turutn dari langit mang capat"
        },
        {
            "chapter": 79,
            "verse": 4,
            "text": "Man (malakat) nang nolo’i’ mang atncang"
        },
        {
            "chapter": 79,
            "verse": 5,
            "text": "Nang (malakat) nang ngatur urusan (dunia)"
        },
        {
            "chapter": 79,
            "verse": 6,
            "text": "(Sungguh, kao akan di bangkitatn) pada ari katika siupatn partama ngoncangan alam"
        },
        {
            "chapter": 79,
            "verse": 7,
            "text": "(Siupatn partama) koa di iringi oleh siupatn kadua"
        },
        {
            "chapter": 79,
            "verse": 8,
            "text": "Ati talino pada waktu koa marasa mian gali"
        },
        {
            "chapter": 79,
            "verse": 9,
            "text": "Panele’annya tunduk"
        },
        {
            "chapter": 79,
            "verse": 10,
            "text": "(Urakng-urakng kafir) bakata, “Ahe ke’ kita’ banar-banar akan di kambaliatn ka’ kaidupan nang samula”"
        },
        {
            "chapter": 79,
            "verse": 11,
            "text": "Ahe ke’ (akan dibangkitatn uga) kade’ kita’ udah manjadi tulang balulang nang ancur"
        },
        {
            "chapter": 79,
            "verse": 12,
            "text": "Ia iaka’koa bakata, “kade’” ampalera, koa ialah suatu pangambaliatn nang marugiatn"
        },
        {
            "chapter": 79,
            "verse": 13,
            "text": "Maka pangambaliatn koa inggelah mang sakali siupatn ihan"
        },
        {
            "chapter": 79,
            "verse": 14,
            "text": "Maka katika koa ia iaka’koa idup kambali ka’ bumi nang baru"
        },
        {
            "chapter": 79,
            "verse": 15,
            "text": "Udah ke’ sampe ka’ kao (Muhammad) gesah musa"
        },
        {
            "chapter": 79,
            "verse": 16,
            "text": "Katika Tuhan nyari’nya (Musa) ka’ lombah suci yakta lembah tuwa"
        },
        {
            "chapter": 79,
            "verse": 17,
            "text": "Ampuslah kao ka’ Fir’aun! sungguh ia udah melampoi batas"
        },
        {
            "chapter": 79,
            "verse": 18,
            "text": "Maka Kataahuilah (ka’ Fira’un), “adake ka’ inginan nyu nto’ marasekatn diri’ (dari kasasatatn)”"
        },
        {
            "chapter": 79,
            "verse": 19,
            "text": "Man kao akan kupimpin ka’ maraga Tuhan nyu agar kau gali’ ka’-Ia"
        },
        {
            "chapter": 79,
            "verse": 20,
            "text": "Lalu (Musa) nele’atn ka’ ia mukjizat nang aya"
        },
        {
            "chapter": 79,
            "verse": 21,
            "text": "Tapi ia (Fir’aun) mandustaatn man mandurhakai"
        },
        {
            "chapter": 79,
            "verse": 22,
            "text": "Kamudian ia bapaling saraya barusaha manantang (Musa)"
        },
        {
            "chapter": 79,
            "verse": 23,
            "text": "Kamudian ia ngampuratn (pambesar- pambesarnya) lalu berseru nyam kaumnya"
        },
        {
            "chapter": 79,
            "verse": 24,
            "text": "(Saraya)bakata, “Akulah tuhan nyu nang paling tingi”"
        },
        {
            "chapter": 79,
            "verse": 25,
            "text": "Maka Allah ngukumnya mang azab ka’ naherat man siksa’an ka’ dunia"
        },
        {
            "chapter": 79,
            "verse": 26,
            "text": "Sungguh, ka’ nang ampakoa tadapat palajaratn bagi urakng nang gali’ (ka’ Allah)"
        },
        {
            "chapter": 79,
            "verse": 27,
            "text": "Ahe ke penciptaan kao nang labih hebat ato ke’ langit nang udah dibangunnNya"
        },
        {
            "chapter": 79,
            "verse": 28,
            "text": "Ia udah ningiatn bangunannya lalu nyampurnan nya"
        },
        {
            "chapter": 79,
            "verse": 29,
            "text": "Man ia nyadiatn malain nya (gelap gulita) man nyadiatn jiaunya (tarang banderang)"
        },
        {
            "chapter": 79,
            "verse": 30,
            "text": "Man udah koa bumi di amparatn"
        },
        {
            "chapter": 79,
            "verse": 31,
            "text": "Darinya ia pancaratn mata ai’ man di (tumuhatn) tumbuh-tumbuhanya"
        },
        {
            "chapter": 79,
            "verse": 32,
            "text": "Man gunung, gunung ia pancangatn mang kuat"
        },
        {
            "chapter": 79,
            "verse": 33,
            "text": "(Samua koa) nto’ kasanangan man nto’ laok-laok idupatn"
        },
        {
            "chapter": 79,
            "verse": 34,
            "text": "Maka ke’ dah malapetaka aya’ (ari kiamat) udah atakng"
        },
        {
            "chapter": 79,
            "verse": 35,
            "text": "Yakra pada ari (katika) talino taringat akan ahe nang udah ia karajaatn"
        },
        {
            "chapter": 79,
            "verse": 36,
            "text": "Man naraka di tele’atn man jalas ka’ satiap urakng nang nele’"
        },
        {
            "chapter": 79,
            "verse": 37,
            "text": "Maka adapun urakng nang ngalampoi batas"
        },
        {
            "chapter": 79,
            "verse": 38,
            "text": "Man labih ngutamaan kaidupan dunia"
        },
        {
            "chapter": 79,
            "verse": 39,
            "text": "Maka sungguh, naraka lah tampat badiapmnya"
        },
        {
            "chapter": 79,
            "verse": 40,
            "text": "Man adapun urakng-urakng nang gali’ ka ka ayakan Tuhannya mananahan diri’ dari (kainginan) hawa nafsunya"
        },
        {
            "chapter": 79,
            "verse": 41,
            "text": "Maka sungguh, sarugalah tampat badiapm (nya)"
        },
        {
            "chapter": 79,
            "verse": 42,
            "text": "Ia iaka’koa (urakng-urakng kafir) batanya’ ka’ kao (Muhammad) tantang ari kiamat, “mule ke’ tajadinya?”"
        },
        {
            "chapter": 79,
            "verse": 43,
            "text": "Nto’ ahe kao palalu manyambutnya (waktunya)"
        },
        {
            "chapter": 79,
            "verse": 44,
            "text": "Ka’ Tuhannyalah (di kambaliatn) kauddahannya (katantuan waktunya)"
        },
        {
            "chapter": 79,
            "verse": 45,
            "text": "Kao (Muhammad) inggelan pamare’ paringatan bagi sae nang gali’ ka’ (ari kiamat)"
        },
        {
            "chapter": 79,
            "verse": 46,
            "text": "Pada ari katika ia iaka’koa nele’ ari kiamat koa (karana suasananya hebat) ia iaka’koa marasa saakan-akan ingge (sabantar inan) badiapm (ka’ dunia) pada waktu gumare’ ato alapm ari ayat"
        }
    ]
}
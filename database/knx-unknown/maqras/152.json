{
    "maqras": [
        {
            "chapter": 27,
            "verse": 27,
            "text": "Ia (Sulaiman) bakata, ”akan kami tele’ ahe ke’ kao banar. Ato tamasok urakng nang pangolok”"
        },
        {
            "chapter": 27,
            "verse": 28,
            "text": "Ampuslah man (ngincakng) suratku nian, lalau jantu’atn ka’ iaka’koa, kamdiatn palainglah dari iaka’koa, lalau tele’ ahe nang iaka’koa omongan"
        },
        {
            "chapter": 27,
            "verse": 29,
            "text": "Ia (Balqis) bakata, ”wahe para pambasar! Sabatolnya udah disampeatn ka’ aku sabuat surat nang mulia”"
        },
        {
            "chapter": 27,
            "verse": 30,
            "text": "Sabatolnya surat koa dari Sulaiman nang isinya bakata dama Allah nang Maha Pangasih, Maha Panyayang"
        },
        {
            "chapter": 27,
            "verse": 31,
            "text": "Amelah kao basikap sombong ka’ aku, man atakng lah ka’ aku sabage urakng-urakng nang nyarahatn diri"
        },
        {
            "chapter": 27,
            "verse": 32,
            "text": "Ia (Balqis) bakata, ”wahe para pambasar! Bare’lah aku partimbangan dalapm parkaraku nian. Aku nana’ parnah mutusatn pakara sanape’ kita’ batatangan ka’ tampat ku nia. ”"
        },
        {
            "chapter": 27,
            "verse": 33,
            "text": "Iaka’koa bakata, ”diri’ ada bakakuatatn man kabaranian nang luar biasa (nto’ baparakng), tapi kaputusatn koa ada ka’ kokotnyu maka patimbangkatnlah ahe nang mao’ kao parentahatn”"
        },
        {
            "chapter": 27,
            "verse": 34,
            "text": "Ia (Balqis) bakata, ”sabatolnya raja-raja kade’ nyalahatn soato nagara, iaka’koa tantu mina- saatn samuanya, man mamuat panduduknya nang mulia jadi hina/marepa. Macam nianlah nang aya’ ka’ koa pamuata”"
        },
        {
            "chapter": 27,
            "verse": 35,
            "text": "Man sungguh, aku akan ngirim utusatn iaka’koa man (ngincakng) adiah, man aku akan nunggu ahe nang bakalnya incakng diutusatnku koa"
        },
        {
            "chapter": 27,
            "verse": 36,
            "text": "Maka katika para utusatn ka’ sampe’ ka’ Sulaiman, ia (Sulaiman) bakata, ”ahe ke’akao mare’atn aku harta? Ahe nang Allah bare’atn ka’ aku labih edo’ daripada ahe nang Allah bari’atn ka’ kao. Tapi kao marasa bangga (repo) man adiahnyu”"
        },
        {
            "chapter": 27,
            "verse": 37,
            "text": "Pulaknglah ka’ koa ka’ koa! Sungguh kami pasti akan ngatakngi’ iaka’koa m balatantara nang iaka’koa nana’ akan mampua’ ngalawana’nya. Uga’ akan kami usir aiaka’koa dari nagarinya (saba’) sacara hina, man iaka’koa akan jadi (tawanan) nang batol-batool hina"
        },
        {
            "chapter": 27,
            "verse": 38,
            "text": "Ia (Sulaiman) bakata, ”wahe para pambasar! Sae ka’ antara kita’ nang sanggup ngincakng singgasananya ka’ aku, sanape’ iaka’koa atakng ka’ aku man nyarahatn diri’nya”"
        },
        {
            "chapter": 27,
            "verse": 39,
            "text": "Ifrit dari golongan Jin bakata, ”akulah nang akan ngincakngnya ka’ kita’ sanape’ kita’ badiri dari tampat duduk kita’ sungguh aku kuat ngarajaatnnya man bisa dipucaya’’”"
        },
        {
            "chapter": 27,
            "verse": 40,
            "text": "Saurakng nang bailmu, dari kitab597 Allah bakata, “aku akan ngincakng singgasana koa ka’ kita’ sanape’ mata kita’ misap”. Maka katika ia (Sulaiman) nele’ tiba-tiba singgasana koa dah ada ka’ adapatn nya, ia pun bakata, ”nian tamask karunia Tuhanku nto’ nguji aku, ahe ke’ aku basukur ato nana’ basukur ngingkari’ (Nikmatnya), sae ma’an basukur maka sasunggunhnya ia basukur nto’ kabaikatn diri’nya babaro. Man sae ma’an engkar maka sabatolnya Tuhanku Maha Kaya, man maha mulya”"
        },
        {
            "chapter": 27,
            "verse": 41,
            "text": "Ia (Sulaiman) bakata, ”ubahlah nto’nya singgasananya koa, diri’ nele’nya ah eke (Balqis) nganal nto’ nana’ agi’ nganali’nya”"
        },
        {
            "chapter": 27,
            "verse": 42,
            "text": "Maka katika ia (Balqis) atakng, dinanya’an (ka’ ia) sarupa nian ka’ singgasananyu? Ia (Balqis) nyawabnya. ”macam nang nianlah nya koa” (Balqis bakata), kami udah dibare’ pangatahuan sanape’nya,598 man kami ialah urakng nang basarah diri’ (ka Allah)"
        },
        {
            "chapter": 27,
            "verse": 43,
            "text": "Kabiasaat nyaka’koa nyambah salain Allah nyagahnya (nto’ nyataatn kaislamanya), sabatolnya ia (Balqis) de’enya tamsok urakng-urakng kapir"
        },
        {
            "chapter": 27,
            "verse": 44,
            "text": "di ngataatn ka’ ia (Balqis), ”Tama’lah ka’ dalapm istana. Maka katika ia nele’ lente istana koa dikiranya kolam ai’ nang aya’ lalunya naikatn (panutup) kadua batisnya. Ia (Sulaiman) bakata, saasungguhnya nang nian ngga lante istana nang dingalapisi kaca, ia (Balqis) bakata, O Tuhanku, sungguh aku udah babuat jalim ka’ diri’ku. Aku basarah diri’ barage man Sulaiman ka’ Allah Tuhan saluruh alam”"
        },
        {
            "chapter": 27,
            "verse": 45,
            "text": "Man sungguh kami udah ngutus ka’ kaom Samud sodara nyaka’koa badama saleh (nang bakata), sambah lah Allah! Tapi tiba- tiba iaka’koa tapacah (manjadi) dia golongan nang bamusuhatn"
        },
        {
            "chapter": 27,
            "verse": 46,
            "text": "Ia (saleh) wahe kaumku! Jahe kita’ minta digancehi’ kaburukatn sanape’ (kita’ minta) kabaikatn? Jahe kita’ nana’ minta ampon ka’ Allah, supaya kita’ namu rahmat"
        },
        {
            "chapter": 27,
            "verse": 47,
            "text": "Iaka’koa nyambah, ”kami namu nasep malang karana kao man urakng-urakng nang ngikuti’ kao ia (saleh) bakata, nasep kita’ ada ka’ Allah (buke’ kami nang manjadi sabab) tapi kita’ koa ialah kaom nang gi’ dinguji”"
        },
        {
            "chapter": 27,
            "verse": 48,
            "text": "Ka’ kota koa599 ada sambilan urakng laki- laki nang babuat ka’ rusakatn ka’ dunia, iaka’koa nana’ babauat nang ngedo’"
        },
        {
            "chapter": 27,
            "verse": 49,
            "text": "Iaka’koa bakata, basumpahlah kita’ man dama Allah, bahowa’ diri’ pasti nyarangnya ia manda’ kaluarganya malapm ari kamodian diri ngataatn kada’ kapalnya bahoa’ diri nana’ nele’ kamatiatn kaluarganya koa, sungguh diri’ urakng nang banar"
        },
        {
            "chapter": 27,
            "verse": 50,
            "text": "Iaka’koa mamuat tipudaya, kami Allah pun mamuat tipudaya sadangkan iaka’koa nana’ nau’an"
        },
        {
            "chapter": 27,
            "verse": 51,
            "text": "Maka tele’lah mpahe akibat dari tipudayanya ka’ koa, bahowa kami (Allah) minasaatn iaka’koa manda’ kaom nyaka’koa samuanya"
        },
        {
            "chapter": 27,
            "verse": 52,
            "text": "Maka koalah rumah-rumah nyaka’koa nang runtuh karana kajalimannya ka’ koa. Sungguh, ka’ nang macam nian koa banar- banar tadapat tanda (kakuasaatn Allah) bagi urakng-urakng nang nau’an"
        },
        {
            "chapter": 27,
            "verse": 53,
            "text": "Kami (Allah) salamatatn urakng-urakng nang baiman600 man urakng nang salalu bataqwa"
        },
        {
            "chapter": 27,
            "verse": 54,
            "text": "Man (ingatlah ka’ gesah) Luth, katika ia bakata ia bataqwa ka’ kaomnya, ”jahe kita’ ngarajaatn pabuatatn fahisyah (keji)601, padahal kita’ nele’nya (pabuatan jahat koa)?”"
        },
        {
            "chapter": 27,
            "verse": 55,
            "text": "Jahe koa ngatangi’ nang laki-laki nto’ (manuhi’) sahwatnyu, buke’ ngatangi’ nang bini? Sungguh kita’ kaom nang nana’ nau’an lain (akibat pabuatatn kita’)"
        }
    ]
}
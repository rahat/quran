{
    "maqras": [
        {
            "chapter": 21,
            "verse": 29,
            "text": "Man barang sae ka’ antara nyaka’koa bakata”sungguh, aku nian tuhan salain Allah, ”maka urakng koa Kami bare’ balasatn nang mang jahanam, Ampakoalah Kami mare’atn balasan ka’ urakng-urakng nang zalim"
        },
        {
            "chapter": 21,
            "verse": 30,
            "text": "Man aheke’ urakng-urakng kapir nana’ nau’an bahoa’ langit man ai’ tanah kaduanya de’e nyatu laka’ koa Kami pisahatn antara kaduanya maka Kami jadiatn sagala jukut nang idup barasal dari ai’ maka ngahe iaka’koa nana’ baiman"
        },
        {
            "chapter": 21,
            "verse": 31,
            "text": "Man Kami udah nyadiatn ka’ tanah ai’ nian gunung-gunung nang kokoh supaya ia (nana’) baguncang man iaka’koa, man Kami jadiatn (uga’)di ka’ koa maraga-maraga nang luas, supaya iaka’koa namu patunjuk"
        },
        {
            "chapter": 21,
            "verse": 32,
            "text": "Man Kami nyadiatn langit sabage atap nang tapalihara, namun iaka’koa tatap bapaling dari tanda-tanda (kabasaran Allah) koa (mata ari, bulatn, angin, rahu’, man lain- lain)"
        },
        {
            "chapter": 21,
            "verse": 33,
            "text": "Man ialah nang udah nyiptaatn malam man siakng, mata’ari man bulatn, masing-masing baedar man garis edarnya"
        },
        {
            "chapter": 21,
            "verse": 34,
            "text": "Man Kami nana’ nyadiatn idup salamanya nto’ seko’ urakng talino sanape koa (Muhammad) maka kade kao mati, ahe ke’ iaka’koa nae kakal"
        },
        {
            "chapter": 21,
            "verse": 35,
            "text": "Satiap nang banyawa akan ngarasaatn mati. Kami akan nguji kita’ mang kaburukatn, man kabaikatn sabage coba’an, man kita’ nae dipulangkatn ingge ka’ Kami ilhan"
        },
        {
            "chapter": 21,
            "verse": 36,
            "text": "Man kade urakng-urakng kapir koa nele’ kao (Muhammad) iaka’koa ngge mamuat 21. AL-ANBIY kao manjadi bahan ejekatn, (iaka’koa ngataatn), ”Ahe ke’ nian urakng nang majahat tuhan-tuhannyu?”padahal iaka’koa urakng nang ingkar ngingat Allah Nang Maha Pangasih"
        },
        {
            "chapter": 21,
            "verse": 37,
            "text": "Talino diciptaatn (basipat) ngunyayah. Nae akan Aku tele’an ka’ kita’ tanda-tanda (kakuasa’an) Ku. Maka amelah kao minta Aku nyapatatn nya"
        },
        {
            "chapter": 21,
            "verse": 38,
            "text": "Man iaka’koa bakata, ”mule’ ke’ janji koa (akan atakng), kade’ kita’ urakng nang banar?”"
        },
        {
            "chapter": 21,
            "verse": 39,
            "text": "Sa’andenya urakng kapir koa nau’an, katika iaka’koa nana’ mampu ngela’atn api naraka dari muha man balikakungnya, samintara iaka’koa. Sedang iaka’koa nana’ namu patolongan (tantulah iaka’koa nana’ minta dicapatatn)"
        },
        {
            "chapter": 21,
            "verse": 40,
            "text": "Sabanarnya (ari kiamat) koa akan atakng ka’ iaka’koa sacara tiba-tiba, lalu iaka’koa manjadi gulisah, maka iaka’koa nana’ sanggup manolaknya man nana’ (uga’) dibare’ pananggohan (waktu)"
        },
        {
            "chapter": 21,
            "verse": 41,
            "text": "Man sungguh rasul-rasul sanape’ kao (Muhammad) pun udah dipaolo’-olo’atn, maka turutnlah (siksaatn) ka’ urakng-urakng nang salalu nyamo’oh ahe (rasul- rasul) nang salalu iaka’koa paolo’-olo’atn"
        },
        {
            "chapter": 21,
            "verse": 42,
            "text": "Kataatnlah, ”saeke’ nang akan nyaga kita’ pada waktu malam man siakngari dari (siksaatn) Allah Nang Maha Pangasih?”tapi iaka’koa bai’-bai’ ngingat Tuhan Nya"
        },
        {
            "chapter": 21,
            "verse": 43,
            "text": "Ato ke’ iaka’koa mampunyai’adaba tuhan- tuhan nang bisa ngalindunga’nya ka’ koa dari (siksaatn) Kami? Tuhan-tuhan nyaka’koa nana’ sanggup nolong diri’nya bebaro sandiri man nana’ (uga’) iaka’koa ditangahi dari (siksa’atn) Kami"
        },
        {
            "chapter": 21,
            "verse": 44,
            "text": "Sabanarnya Kami udah mare’ iaka’koa manda’ ne’ moyang iaka’koa kanikmatatn (idup ka’ dunia) sampe lauso’ omor nyaka’koa maka eheke’ iaka’koa nana’ nele’ bahoa’ Kami ngatakngi’ nagari (nang barada ka’ abah kakuasa’an urakng kapir) lalu Kami kurangi luasnya dari ujukng- ujukng nagari, Aheke’ iaka’koa nang manang"
        },
        {
            "chapter": 21,
            "verse": 45,
            "text": "Kataatnlah (Muhammad), ”Sabatolnya aku ingge mare’nya paringatatn sasue mang wahyu. ”Tapi urakng bangal nana’ nangar saru’atn kade’ iaka’koa dibare paringatatn"
        },
        {
            "chapter": 21,
            "verse": 46,
            "text": "Man kade’ iaka’koa ditimpa’ saebet ihan siksaatn dari Tuhannyu, pastilah iaka’koa bakata, ” sidi cilaka kami! Sabatolnya kami tamasok urakng nang salalu nyolomi’ (diri’ babaro)”"
        },
        {
            "chapter": 21,
            "verse": 47,
            "text": "Man Kami akan masang panimbang nang tapat ka’ ari kiamat, maka nana’ seko’ urakng pun dirugiatn walo saebet, sakalipun ingge sabarat biti’ sawi, pasti Kami ngataungannya (pahala), man cukuplah Kami nang mamuat paretongan"
        },
        {
            "chapter": 21,
            "verse": 48,
            "text": "Man sungguh, Kami udah mare’atn ka’ Musa man Harun, Furqan (kitab Taurat) man panarangan sarata palajaran nto’ urakng-urakng nang bataqwa"
        },
        {
            "chapter": 21,
            "verse": 49,
            "text": "(yakoa) urakng-urakng nang gali’ ka’ (siksaatn) Tuhannya, man sakalipun iaka’koa nana’ nele’Nya, uga’ man iaka’koa marasa gali’ ka’ (kaatangan) ari kiamat"
        },
        {
            "chapter": 21,
            "verse": 50,
            "text": "Man nian (al-Quran) ialah soatu paringatatn nang babarakat nang udah Kami turuntatn. Maka ehe ke’ kao ngingkari’nya"
        }
    ]
}
{
    "maqras": [
        {
            "chapter": 26,
            "verse": 1,
            "text": "°± S³n M³m"
        },
        {
            "chapter": 26,
            "verse": 2,
            "text": "Nianlah ayat-ayat kitab (al-Quran) nang jalas"
        },
        {
            "chapter": 26,
            "verse": 3,
            "text": "Mulih jadi kao (Muhammad) nae minasaatn diri’nyu (mang kasadihatn), karana iaka’koa (panduduk makah) nana’ baiman"
        },
        {
            "chapter": 26,
            "verse": 4,
            "text": "Kade’ kami mao’ pasti Kami turuntatn ka’ iaka’koa mukjizat dari langit. Nang akan majoat tage’nya ka’koa tnduk mang randah ati ka’ ia"
        },
        {
            "chapter": 26,
            "verse": 5,
            "text": "Man satiap kali disampeatn ka’ iaka’koa sabuah paringatatn baharu (ayat Al-Quran nang dituruntatn) dari Tuhan nang Maha Pangasih, ia ia ka’ koa salalu bapaling darinya"
        },
        {
            "chapter": 26,
            "verse": 6,
            "text": "Sungguh, iaka’koa udah madah alok (al- Quran) maka nae tatap atakng ka’ ia (kabanaratn) barita-barita manganai ahe nang de’e nya ka’koa pa olo’atn"
        },
        {
            "chapter": 26,
            "verse": 7,
            "text": "Man ahe ke’ iaka’koa nana’ nele’ ai’ tanah, sangahe manyak Kami tumuhatn ka’ ai’ tanah koa babage macam pasangan (tumuh- tumuhan) nang edo’ gagah"
        },
        {
            "chapter": 26,
            "verse": 8,
            "text": "Sungguh, ka’ nang ampaikng koa ada tanda (ka kuasaan Allah), tapi kamanyakatn iaka’koa nana’ baiman"
        },
        {
            "chapter": 26,
            "verse": 9,
            "text": "Man sungguh, Tuhannyulah nang maha Gagah, Maha Panyayang"
        },
        {
            "chapter": 26,
            "verse": 10,
            "text": "Man (ingatlah) katika Tuhannyu nyaru’ Musa (mang pirman-Nya), atakngi’lah kaum nang jalim koa"
        },
        {
            "chapter": 26,
            "verse": 11,
            "text": "(yakoa) kaum pir’aun, ngahe iaka’koa nana’ bataqwa"
        },
        {
            "chapter": 26,
            "verse": 12,
            "text": "Ia (Musa) bakata, ”Ooo Tuhan ku, sungguh aku gali’ iaka’koa nae madah aku pangalok”"
        },
        {
            "chapter": 26,
            "verse": 13,
            "text": "Sahingga dadaku tarasa sampit man jilahku nana’ lancar maka utuslah Harun581 (basama man aku)"
        },
        {
            "chapter": 26,
            "verse": 14,
            "text": "Sabab aku badosa ka’ iaka’koa, 582 maka aku gali’ ia nae munuha’ aku"
        },
        {
            "chapter": 26,
            "verse": 15,
            "text": "(Allah) bapirman, ame gali’ (iaka’koa nana’ bisa munuh kao)! Maka ampuslah kao badua man ngincakng ayat-ayat Kami (mukjizat-mukjizat), sungguh, Kami basamanyu nangaratn (ahe nang ia ka’ koa kataatn)"
        },
        {
            "chapter": 26,
            "verse": 16,
            "text": "Maka ataknglah kao badua ka’ piraun man kataatn, ”sungguh kami nian Rasul-rasul Tuhan saluruh alam"
        },
        {
            "chapter": 26,
            "verse": 17,
            "text": "Biaratnlah Bani Israil (ampus) barage mang kami"
        },
        {
            "chapter": 26,
            "verse": 18,
            "text": "Ia (pir’aun) nyawab’ “Buke’ ke’ kami nang mihara kao ka’ dalam laingkungan (kaluarga) kami, waktu kao gi’ kamunda’ man badiapm mang kami sangahe tahutn dari omornyu"
        },
        {
            "chapter": 26,
            "verse": 19,
            "text": "Man kao (Musa) udah majoat (kasalahatn dari) pabuatatn nang udah kao karajaatn584 man kao tamasok urakng nang nana’ nau’an batarima’ kasih.”"
        },
        {
            "chapter": 26,
            "verse": 20,
            "text": "Ia (Musa) bakata, ”aku udah ngalakuatnnya, waktu koa aku tamasok urakng nang lupa”"
        },
        {
            "chapter": 26,
            "verse": 21,
            "text": "Waktu koa aku dari kita’ karana gali’ ka’ laka’ koa Tuhanku marentatu ilmu ka’ aku sarata ia nyadiatn aku saurakng Rasul"
        },
        {
            "chapter": 26,
            "verse": 22,
            "text": "Ngkoalah kabaikatn nang udah kita’ bare’atn ka’ aku. (samintara) kita’ udah mamparbudak Bani Israil 26. ASY-SYU‘A"
        },
        {
            "chapter": 26,
            "verse": 23,
            "text": "Pir’aun batanya, ”sae Tuhan saluruh alam nian”"
        },
        {
            "chapter": 26,
            "verse": 24,
            "text": "Ia (Musa) nyawap, ”Tuhan nang majoat langit man di tanah man ahe nang ada ka’ antara kaduanya (kaolah Tuhannyu), kade’ kita’ mucaya’I’Nya (Allah)"
        },
        {
            "chapter": 26,
            "verse": 25,
            "text": "Ia (Pir’aun), bakata ka’ urakng-urakng ka’ sakalilingnya. Ahe ke’ nana’ nangar (ahe nang dikataatn)"
        },
        {
            "chapter": 26,
            "verse": 26,
            "text": "Ia (Musa)bakata, ”ia Tuhannyu man uga’ Tuhan da’ne’ moyang nyu are”"
        },
        {
            "chapter": 26,
            "verse": 27,
            "text": "Ia (pir’aun) bakata, ”sungguh rasulNya nang diutus ka’ urakng gila”"
        },
        {
            "chapter": 26,
            "verse": 28,
            "text": "Ia (Musa) bakata, “Tuhan (nang nguasai timur man barat man ahe kaduanya: kade’ ngarati”)"
        },
        {
            "chapter": 26,
            "verse": 29,
            "text": "Ia (pir’aun) bakata, ”Sungguh kade’ kao nyambah Tuhan salain aku, pasti aku kao ka’ dalapm panjara”"
        },
        {
            "chapter": 26,
            "verse": 30,
            "text": "Ia (Musa) bakata, ”ahe ke’ (kao nae babuata’ ampa koa) sakalipun aku tojokatn ka’ kao suatu (bakti) nang nyata”"
        },
        {
            "chapter": 26,
            "verse": 31,
            "text": "Ia (pir’aun) bakata, ”Tojokatn lah(bukti nang nyata) koa, kade’ kao tamasuk urakng nang banar!”"
        },
        {
            "chapter": 26,
            "verse": 32,
            "text": "Maka ia (Musa) nabakkatn tugkatnya, tiba- tiba tungkat koa, manjadi ular aya’ nang sabanarnya"
        },
        {
            "chapter": 26,
            "verse": 33,
            "text": "Man ia ngaluaratn kokotnya (dari dalapm bajunya), tiba-tiba kokotnya koa manjadi putih (basinar) bagi urakng-urakng nang nele’nya"
        },
        {
            "chapter": 26,
            "verse": 34,
            "text": "Ia (fir’aun) bakata ka’ samua pamuka ka’ sakaliling nya. Sabatolnya ia (Musa) nian pasti urakng panyeher nang jago"
        },
        {
            "chapter": 26,
            "verse": 35,
            "text": "Ia mao ngusir kita’ dari nagari kita’ make sehernya. Karana koa ahe ke’ nang mao’ kita’ sarantatn"
        },
        {
            "chapter": 26,
            "verse": 36,
            "text": "Iaka’koa nyawap, ”Tahanlah (nto’ samintara) ia man kamar kapalanya, man suruhlah ka’ saluruh nagari urakng-urakng nang akan ngumpuratn (panyihir)”"
        },
        {
            "chapter": 26,
            "verse": 37,
            "text": "Pasti iaka’koa nae ngatangan samua panyihir nang pane ka’ kao"
        },
        {
            "chapter": 26,
            "verse": 38,
            "text": "Lalu dikumpuratnlah samua panyihir koa ka’ waktu (nang natapatn) ka’ ari nang udah dinantuatn"
        },
        {
            "chapter": 26,
            "verse": 39,
            "text": "Man diumumpatn ka’ urakng rami, ”bakumpurlah kita’ samua, ”"
        },
        {
            "chapter": 26,
            "verse": 40,
            "text": "Supaya kita’ ngikuti’ samua panyeher koa, kade’ iaka’koa nang manang"
        },
        {
            "chapter": 26,
            "verse": 41,
            "text": "Maka samua panyeher atakng, iaka’koa bakata ka’ Pir’aun”ahe ke’ kami banar- banar namu imbalan nang aya’ kade’ kami nang manang?”"
        },
        {
            "chapter": 26,
            "verse": 42,
            "text": "Ia (pir’aun) nyawap, ”Ao’, man bahkan kao nae pasti namu kadudukatn nang samak (ka’ aku)”"
        },
        {
            "chapter": 26,
            "verse": 43,
            "text": "Ia (Musa) bakata ka’ iaka’koa, ”Tabakkatn ahe nang mao kita’ tabakkatn”"
        },
        {
            "chapter": 26,
            "verse": 44,
            "text": "Lalu iaka’koa nabakkatn sujana tali man tungkat-tungkatnya ka’koa lantas bakata, ”barakat kakuasa’an Pir’aun, pasti kamilah nae nang manang”"
        },
        {
            "chapter": 26,
            "verse": 45,
            "text": "Laka’ koa Musa Nabakkatn Tungkatnya, lalu tiba-tiba ia nalatni’ sigana jukut-jukut palsu nang nya ka’koa ada-adaatn"
        },
        {
            "chapter": 26,
            "verse": 46,
            "text": "Maka tasungkurlah samua panyeher koa, basujud"
        },
        {
            "chapter": 26,
            "verse": 47,
            "text": "Iaka’koa bakata, ”kami baiman ka’ Tuhan saluruh alam”"
        },
        {
            "chapter": 26,
            "verse": 48,
            "text": "(yakoa) Tuhannya Musa man Harun"
        },
        {
            "chapter": 26,
            "verse": 49,
            "text": "Ia (Pir’aun) bakata, ”ngahe ke’ kita’ baiman ka’ Musa sanape ‘ aku mare’ ijin ka’ kita’? sabatolnya ia pamimpin kita’ nang ngajaratn seher ka’ kita’. Nae kita’ nau’an (akibat 26. ASY-SYU‘A pabuatatn kita’), pasti ku tataki’ kokot man paha kita’ basilang man sungguh, nae ku salip kita’ samuanya”"
        },
        {
            "chapter": 26,
            "verse": 50,
            "text": "Iaka’koa bakata, ”nana’ ada nang kami gali’i’ karana kami nae mulaknya’ ka’ Tuhan kami”"
        },
        {
            "chapter": 26,
            "verse": 51,
            "text": "Sabatolnya kami miah ngingintatn sakiranya Tuhan kami ngamponi kasalahatn kami, kara kami manjadi urakng patama kali baiman"
        }
    ]
}
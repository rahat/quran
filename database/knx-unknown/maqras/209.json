{
    "maqras": [
        {
            "chapter": 51,
            "verse": 31,
            "text": "Ia Ibrahim bakata, “ahe ke’ unisan kita’ nang panting wahe utusan-utusan?”"
        },
        {
            "chapter": 51,
            "verse": 32,
            "text": "Iaka’koa nyawab, “sasungguhnya kami di ngutus ka’ kaum nang badosa (kaum Luth)”"
        },
        {
            "chapter": 51,
            "verse": 33,
            "text": "Biar kami nimpa’ iaka’koa mang batu-batu dari tanah (nang karas)"
        },
        {
            "chapter": 51,
            "verse": 34,
            "text": "Nang ditandai’ dari Tuhannyu nto’ minasaatn urakng-urakng nang ngalampoi’ batas"
        },
        {
            "chapter": 51,
            "verse": 35,
            "text": "Kami kaluaratn urakng-urkng nang baiman nang barada ka’ dalapmnya (nagari kaum Luth) koa"
        },
        {
            "chapter": 51,
            "verse": 36,
            "text": "Maka kami nana’ nanu’ ka’ dalapmnya nagari (nagari koa), kacoali sabuah rumah dari urakng muslim (Luth)"
        },
        {
            "chapter": 51,
            "verse": 37,
            "text": "Maka kami ningalatn ka’ nagari koa soatu tanda813 nto’ urakng nang gali’ ka’ siksa nang padih"
        },
        {
            "chapter": 51,
            "verse": 38,
            "text": "Man ka’ Musa (ada tanda-tanda kakuasaan Allah) waktu kami ngutusnya ka’ Pir’aun mang ngincakng mukjijat nang nyata"
        },
        {
            "chapter": 51,
            "verse": 39,
            "text": "Tatapi ia (pir’aun) mang balatantaranya babaling man bakata, “Ia (musa) adalah saurakng panyeher atau urakng gila”"
        },
        {
            "chapter": 51,
            "verse": 40,
            "text": "Maka kami siksa ia sarata balatantaranya, lalu kami batakatn iaka’koa ka’ dalapm laut, dalapm kaada’an tacala"
        },
        {
            "chapter": 51,
            "verse": 41,
            "text": "Man (uga’) ka’ (gesah kaum) ‘Ad. Waktu kami kirimpatn ka’ iaka’koa nyani nang minasaatn"
        },
        {
            "chapter": 51,
            "verse": 42,
            "text": "(nyam) koa nana’ miaratn soatu ahe pun nang dilandanya, bahkan dijadiatnnya sarabuk"
        },
        {
            "chapter": 51,
            "verse": 43,
            "text": "Man ka’ (gesah kaum) Samud, waktu di madahiatn ka’ iaka’koa “repo-repolah kita’ sampe waktu nang di tantuatn”"
        },
        {
            "chapter": 51,
            "verse": 44,
            "text": "Maka iaka’koa ba babuat ka’ parentah Tuhannya, maka iaka’koa kana sambar di late’, padahal iaka’koa nele’nya"
        },
        {
            "chapter": 51,
            "verse": 45,
            "text": "Maka iaka’koa nana’ mampu lumpat man nana’ nga’ namu patolongan"
        },
        {
            "chapter": 51,
            "verse": 46,
            "text": "Man sanape’ koa (udah kami minasaatn) kaum Nuh, sungguh iaka’koa ialah kaum nang fasik"
        },
        {
            "chapter": 51,
            "verse": 47,
            "text": "Man langit kami bangun mang kakuasaan (kami) man kami banar-banar ngalusatnnya"
        },
        {
            "chapter": 51,
            "verse": 48,
            "text": "Man bumi udah kami amparatn, maka (kami) baik-baik nang ngamparatn"
        },
        {
            "chapter": 51,
            "verse": 49,
            "text": "Man sagala sasoatu kami ciptaatn bepasang- pasangan biar kita’ ingat (ke ayaatn Allah)"
        },
        {
            "chapter": 51,
            "verse": 50,
            "text": "Maka capatlah malakng naan (na’ati Allah), sungguh aku saurakgn pamare’ paringatatn nang jalas nto’ kita’"
        },
        {
            "chapter": 51,
            "verse": 51,
            "text": "Man amelah kita’ ngadaatn Tuhan nang lain, salian Allah. Sungguh aku saurakng pamare’ paringaatn nang jalas dari Allah nto’ kita’"
        },
        {
            "chapter": 51,
            "verse": 52,
            "text": "Ampakoalah satiap kali saurakng Rosul nang atakng ka’ urakng-urakng nang sanape’nya iaka’koa (kaumnya) pasti ngata’atn, “ia koa panyeher ato gila”"
        },
        {
            "chapter": 51,
            "verse": 53,
            "text": "Ahe ke’ iaka’koa saling bapasatu tantang ahe nang dikataatn koa. Sabanarnya iaka’koa adalah kaum nang ngalampoi’ batas"
        },
        {
            "chapter": 51,
            "verse": 54,
            "text": "Maka bapalinglah kao darinya ka’koa, man kao sama sakali nana’ tacala"
        },
        {
            "chapter": 51,
            "verse": 55,
            "text": "Man tataplah mare’ paringatatn karana sasungguhnya paringatatn koa bamanpa’at nto’ urakng-urakng mukmin"
        },
        {
            "chapter": 51,
            "verse": 56,
            "text": "Aku nana’ nyiptaatn Jin man manusia malaintat biar iaka’koa baibadah ka’ aku"
        },
        {
            "chapter": 51,
            "verse": 57,
            "text": "aku nana’ malantatn rajaki saebet pun darinya ka’koa man aku nana’ malantatn biar iaka’koa mare’ makatn ka’ aku"
        },
        {
            "chapter": 51,
            "verse": 58,
            "text": "Sungguh Allah, Ialah nang mare’ rajaki nang bakakuatatn agi’ miah kokoh"
        },
        {
            "chapter": 51,
            "verse": 59,
            "text": "Maka sungguh, nto’ urakng-urakng nang jalim ada bagian (ajab) ampahe bagian ayukng-ayukng ka’koa (de’e). Maka amelah iaka’koa minta’ ka’ aku nto’ nyapatatnya"
        },
        {
            "chapter": 51,
            "verse": 60,
            "text": "Maka cilakalah urakng-urakng nang kapir ka’ ari nang udah di janjiatn ka’ iaka’koa (ari kiamat). ayat"
        },
        {
            "chapter": 52,
            "verse": 1,
            "text": "Demi gunung (sinnai)"
        },
        {
            "chapter": 52,
            "verse": 2,
            "text": "Man demi kitab nang ditulis"
        },
        {
            "chapter": 52,
            "verse": 3,
            "text": "Ka’ lamaratn nang tabuka"
        },
        {
            "chapter": 52,
            "verse": 4,
            "text": "Demi bai’tul ma’mur (ka’bah)"
        },
        {
            "chapter": 52,
            "verse": 5,
            "text": "Demi atap nang di tinggian (langit)"
        },
        {
            "chapter": 52,
            "verse": 6,
            "text": "Demi lautan nang bagalombang"
        },
        {
            "chapter": 52,
            "verse": 7,
            "text": "Sungguh siksa Tuhan nyu pasti tajadi"
        },
        {
            "chapter": 52,
            "verse": 8,
            "text": "Nana’ sasuatu pun nang bisa manolaknya"
        },
        {
            "chapter": 52,
            "verse": 9,
            "text": "Ka’ ari (katika) langit bagoncang sakaras- karasnya"
        },
        {
            "chapter": 52,
            "verse": 10,
            "text": "Man gunung bajalatn (bapindah-pindah)"
        },
        {
            "chapter": 52,
            "verse": 11,
            "text": "Maka calakalah ka’ ari koa bagi urakng- urakng nang buat alok"
        },
        {
            "chapter": 52,
            "verse": 12,
            "text": "Urakng-urakng nang bamain-main dalapm kabatilatn (pabuatan dosa)"
        },
        {
            "chapter": 52,
            "verse": 13,
            "text": "Ka’ ari (waktu) koa iaka’koa dinyorong ka’ naraka jahanam mang sakuat-kuatnya"
        },
        {
            "chapter": 52,
            "verse": 14,
            "text": "(Di kataatn ka’ iaka’koa), “Nian lah naraka nang de’e kita’ nustaatnnya"
        },
        {
            "chapter": 52,
            "verse": 15,
            "text": "Maka ahe ke’ nian seher? Ato’ ke’ kita’ nana’ nele’"
        },
        {
            "chapter": 52,
            "verse": 16,
            "text": "Tama’lah ka’ dalapmnya (rasaatnlah angat apinya) mao’ kita’ basabar ato’ nana’ sama ma’an ka’ kita’. Sasungguhnya kita’ ngge’ dimare’ balasatn atas ahe nang udah kita’ karajaatn"
        },
        {
            "chapter": 52,
            "verse": 17,
            "text": "Sasungguhnya urakng-urakng nang batakwa ada ka’ dalapm saruga man kanyamanan"
        },
        {
            "chapter": 52,
            "verse": 18,
            "text": "Iaka’koa barepo-repo mang ahe nang dibare’atn Tuhan ka’ iaka’koa. Man Tuhan maliharanya ka’koa dari ajab naraka"
        },
        {
            "chapter": 52,
            "verse": 19,
            "text": "(Di kutaatn ka’ iaka’koa), “Makatn man nyocoklah mang rasa nyaman sabage balasatn dari ahe nang udah kita’ karajaatn"
        },
        {
            "chapter": 52,
            "verse": 20,
            "text": "Iaka’koa basanar ka’ atas pane-pane nang tasusun man kami bare’atn ka’ iaka’koa pasangan Bidaddari nang bamata gagas"
        },
        {
            "chapter": 52,
            "verse": 21,
            "text": "Man urakng—urakng nang baiman, mang anak ucu’nya ka’koa nang ngikutinya dalapm kaimanan, kami patamuan iaka’koa mang anak ucu’nya (ka’ dalapm saruga), man kami nana’ ngurangi’ saebetpun pahala amal (kabajikatn)nya ka’koa, satiap urakng taikat mang ahe nang ia karajaatn"
        },
        {
            "chapter": 52,
            "verse": 22,
            "text": "Man kami barentatn ka’ iaka’koa tambahati barupa buah-buahatn man degeng dari sagala janis nang iaka’koa mao’"
        },
        {
            "chapter": 52,
            "verse": 23,
            "text": "(Ka’ dalapm saruga koa) iaka’koa saling nguluatn galas nang isi’nya nana (nimbulatn) ucapatn nang nana’ bapa’edah ato pun pabuatatn dosa"
        }
    ]
}
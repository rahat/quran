{
    "maqras": [
        {
            "chapter": 7,
            "verse": 171,
            "text": "Man (ingatlah) waktu Kami ngangkat gunung ka’atas nyaka’koa, saakan-akan (gunung) kohoa rahu’ nang ngibomokngia man iaka’koa yakin bahoa’ (gunung) koa pasti jantu’ nini’hia’nya ka’koa (man Kami bapirman ka’ iaka’koa), “Singi’i’lah kuat- kuat ahe nang udah Kami bare’atn ka’ kita’, man ingatlah ma’an (amalatnlah) ahe nang ada ka’ dalapmnya supaya kita’ manjadi urakng nang bataqwa”"
        },
        {
            "chapter": 7,
            "verse": 172,
            "text": "Man (ingatlah) waktu Tuhannyu ngaluaratn dari sulbi (tulakng balakng) anak cucu Adam katurunan nyaka’koa man Allah naap kasaksiatn ka’ roh nyaka’koa (lantas bapirman) “Ina’ ke’ Aku nian Tuhannyu?” iaka’koa nyawap, “Batol (Kita’lah Tuhan kami), kami basaksi, “Kami pajoat nang ampaikng koa) supaya ka’ ari kiamat nae kita’ nana’ bakata, “Sabatolnya waktu koa kami langan ka’ hal nian”"
        },
        {
            "chapter": 7,
            "verse": 173,
            "text": "Ato supaya kita’ nana’ ngataatn, “sabatolnya ene’moyang kami udah manyakutuatn Tuhan sajak de’e, sadangkan kami nian katurunan nang (atakng) salaka’ iaka’koa maka ahe ke’ Kita’ mao’ minasaatna’ kami karana pabuatatn urakng-urakng (de’e) nang sasat?350”"
        },
        {
            "chapter": 7,
            "verse": 174,
            "text": "Man ampakoalah Kami nyalasatn ayat-ayat koa, supaya iaka’koa mulakng ka’ kabanaratn"
        },
        {
            "chapter": 7,
            "verse": 175,
            "text": "Man bacatnlah (Muhammad) ka’ iaka’koa, curita urakng nang udah Kami bare’atn ayat- ayat kami ka’ ia, kamudian ia ngalapasatn diri’ dari ayat-ayat koa, lalu ia di setan nuna’an (sampe ia tagoda), maka jadilah ia tamasok urakng-urakng nang sasat"
        },
        {
            "chapter": 7,
            "verse": 176,
            "text": "Man kade’ Kami mao’ pasti Kami tingiatn (darajatnya) mang ayat-ayat koa, tapi ia condong ka’ dunia man ngikuti’ kamao’an- nya (nang rendah) maka parumpama’annya ampah asu’, kade’ kao ngaga’nya nyatejelatn jilahnya kade’ kao biaratn pun nya tejelatn uga’ jilahnya. Ampakoalah parumpama’an urakng-urakng nang madah alok ayat-ayat kami. Maka caritaatnlah gesah-gesah ka’koa supaya ia ka’koa bapikir"
        },
        {
            "chapter": 7,
            "verse": 177,
            "text": "Sidi miah buruknya parumpama’an urakng- urakng nang nana’ pucaya’ ka’ ayat-ayat Kami; iaka’koalah nang marusak diri’nya babaro"
        },
        {
            "chapter": 7,
            "verse": 178,
            "text": "Sae ma’an nang Allah bare’ patunjuk, maka ialah nang namu patunjuk, man sae ma’an nang Allah sasatatn, maka iaka’koa lah urakng-urakng nang rugi"
        },
        {
            "chapter": 7,
            "verse": 179,
            "text": "Man sungguh, tatap Kami insi’ naraka jahannam kamanyakatn nya dari kalangan Jin man talino. Iaka’koa ada baati, tapi nana’ digunaatn nto’ Mahami (ayat-ayat Allah) man iaka’koa ada bamata (tapi) nana’ dipagunaatn nto’ nele’ (tanda-tanda kakuasa’an Allah) man iaka’koa ada batareyekng (tapi) nana’ digunaatn nto’ nangar (ayat-ayat Allah). Iaka’koa ampahe laok ayaman, bahkan labih sasat agi. Iaka’koa koalah urakng-urakng nang langah"
        },
        {
            "chapter": 7,
            "verse": 180,
            "text": "Man Allah nang ngampu’i asma ul husna (dama-dama nang edo’) maka bapinta’lah ka’ Ia mang nyabutatn asma ul husna koa man tingalatnlahlah urakng-urakng nyalahan ratiatn dama-dama-Nya 351. Iaka’koa ana tatap namu balasatn ka’ ahe nang udah iaka’koa karajaatn"
        },
        {
            "chapter": 7,
            "verse": 181,
            "text": "Man ka’ antara urakng-urakng nang udah Kami cipaatn ada umat nang mare’ patunjuk Mang (dasar) kabanaratn, man nang koa (pula’) iaka’koa balaku adil"
        },
        {
            "chapter": 7,
            "verse": 182,
            "text": "Man urakng nang madah alok ayat-ayat Kami, tatap Kami biaratn iaka’koa ba ansor- ansor (ka’ arah kabinasaatn), mang cara nang nana’ iaka’koa tau’atni’"
        },
        {
            "chapter": 7,
            "verse": 183,
            "text": "Man Aku mao’ marentatn tenggang waktu ka’ iaka’koa, sungguh rancana-Ku batol taguh"
        },
        {
            "chapter": 7,
            "verse": 184,
            "text": "Man ahe ke’ iaka’koa ina’ ngarenungkatn bahoa’ kawan nyakoa (Muhammad) nana’ gil. Ia (Muhammad) nana’ lain nggelah ia pamare’ paringatatn nang jalas"
        },
        {
            "chapter": 7,
            "verse": 185,
            "text": "Man ahe ke’ iaka’koa nana’ maratiatni’ karaja’an langit man ai’tanah man sigana ahe nang Allah pajoat,man kamungkinan udah samaknya waktu kabinasaatn nyaka’koa? Lalu barita mae agi’ salaka’ nian nang nyaka’koa pucaya’i’"
        },
        {
            "chapter": 7,
            "verse": 186,
            "text": "Sae ma’an nang Allah biaratn sasat, maka nana’ ada nang mampu mare’nya patunjuk, Allah miaratnnya tarombang ambing dalapm kasasatatn"
        },
        {
            "chapter": 7,
            "verse": 187,
            "text": "Iaka’koa batanya’ ka’ kao (Muhammad) tantang kiamat, “Mule tajadinya? ” kataatnlah, “Sabatolnya pangatahuan masalah kiamat koa ada ka’ Tuhanku, nana’ ada (saurakng pun) nang bisa madahi’ waktu tajadinya salain ia. (Kiamat) koa miah barat (huru-haranya ka’ mahluk) nang ka’ langit man ka’ ai’tanah, nana’ akan atakng ka’ kita’ kacoali sacara tiba-tiba. ” Iaka’koa batanya’ ka’ kao saolah-olah kao nau’an. Kataatnlah (Muhammad), “Sabatolnya pangatahuan masalah (ari kiamat) ada ka’ Allah, tapi kamanyakatn talino nana’ nau’an”"
        },
        {
            "chapter": 7,
            "verse": 188,
            "text": "kataatnlah (Muhammad) “Aku nana’ bakuasa ngatangan mampa’at mao’pun nolak mudarat ka’ diri’ku kacoali ahe nang dikahendaki’ Allah. Sakiranya aku nau’an nang gaib, pasti aku majawat kabaikatn samanyak-manyaknya man nana’lah aku kana bahaya, aku nian nggelah pamare’ paringatatn man pangincakng barita repo nto’ urakng-urakng nang baiman"
        }
    ]
}
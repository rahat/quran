{
    "maqras": [
        {
            "chapter": 24,
            "verse": 35,
            "text": "Allah (nang mare’) cahaya (ka’) langit man ka’ tanah ai’. Parumpama’an cahaya-Nya, mpahe sabuah lubakng nang nana’ tambus, 562 nang ka’ dalapmnya ada corong (palita) aya’. Corong koa ka’ dalapm tabung kaca, tabung kaca koa ampahe bintakng nang bakilauatn, nang dinyalaatn make binyak dari batakng kayu nang dibarakati. ((ialah) batakng zaitun nang tumuh nana’ ka’ timur nana’ uga’ ka’ barat. 563 Nang binyaknya (ja’) amper-amper mamuat tarang walopun nana’ disantuh api. Cahayanya ka’ atas cahaya (balapis-lapis), Allah mare’ patunjuk ka’ cahayaNya nto’urakng nang Ia mao’i’. Allah mamuat parumpama’an-parumpama’ an ka’ talino. Man Allah Maha Nau’an ka’ sagala ahe pun"
        },
        {
            "chapter": 24,
            "verse": 36,
            "text": "(Cahaya koa) ka’ rumah-rumah nang ka’ dikoa udah Allah parrenntahatn nto’ ngamuliaatn nyabut dama-Nya. Ka’ koa batasbih (nyuciatn)564 dama-Nya waktu bakalapm man gumare’ ari"
        },
        {
            "chapter": 24,
            "verse": 37,
            "text": "Urakng-urakng nana’ di lengahatn di padagangan manda’ jual beli nto’ ngingat Allah, iaka’koa ngarajaatn solat, man ngaluaratn jakat, iaka’koa gali’ ka’ ari na’e nang ati man panele’atn jadi bagoncang (ari kiamat na’e)"
        },
        {
            "chapter": 24,
            "verse": 38,
            "text": "(Iaka’koa ngalakuatnnya) suapaya Allah mare’ balasatn ka’ iaka’koa man nang labih edo’ dari ahe nang udahnya karajaatn. Man suapaya Ia (Allah) nambah karunianya ka’ iaka’koa. Allah mare’ rajaki ka’ sae nang Ia mao’i’ nana’ babatas"
        },
        {
            "chapter": 24,
            "verse": 39,
            "text": "Man urakng-urakng nang kapir, pabuatatnnya (amalnya) mpahe fatamorgana ka’ tanah nang rata. Nang disangka’ aidi urakng-urakng nang ka’ausatn. Tapi kade’nya totok nana’ ada ahe-ahe. Nang nya tamui’ (nggan katatapatn) Allah ka’ diri’nya. Lalu Allah mare’atn ka’ ia paretongan (amal-amal) nang sampurana. Man Allah batol-batol capat paretongan- nya"
        },
        {
            "chapter": 24,
            "verse": 40,
            "text": "Ato (ka’adaan urakng-urakng kapir) kao ampahe galap gulita ka’ lautan nang dalapm. Nang dikolilikngi’ di sigana galombang-galombang, ka’ atasnya ada (agi’), rahu’ nang galap. Ngkoalah galap nang balapis-lapis. Kade’ ia (kapir) ngaluaratn kokotnya amper nana’ bisa nyatele’. Sae ma’an nang nana’ Allah bare’ cahaya (patunjuk) maka ia nana’ bacahaya saebet pun"
        },
        {
            "chapter": 24,
            "verse": 41,
            "text": "Nana’ ke’ kao (Muhammad) nau’an bahoa’ ka’ Allah lah batasbih ahe nang ada ka’ langit man ka’ ai’ tanah, man uga’ burukng nang ngambangkatn seapnya. Masing-masing udah nau’an (cara) bado’a man batasbih. Allah maha nau’an nang ia ka’ koa karajaatn"
        },
        {
            "chapter": 24,
            "verse": 42,
            "text": "Nu’ Allah karaja’an langit man ai’ tanah. Man ngge ka’ Allah ihanlah kambali (sigana mahluk)"
        },
        {
            "chapter": 24,
            "verse": 43,
            "text": "Nana’ ka’ koa nele’ bahoa’ Allah majoat rahu’ bagarak sawe’-sawe’, lalu Ia mamuat- nya batompo’-tompo’, laka’ koa koa tele ujatn kaluar dari calah-calahnya. Man ia uga’ nuruntatn (biri’biti’ es) dari langit, (nyakoa) dari (gumpalatn-gumpalatn raho’ ampahe) gunung-gunungg, maka di timpa’atn Nya ees koa ka’saee nang ia mao’i’, man-Nya ela’atn ka’sae nang-Nya mao’i’. Sinarnya bakilat amper-amper ngilangkatn panele’atn"
        },
        {
            "chapter": 24,
            "verse": 44,
            "text": "Allah mangantiatn malapm man siakng. Sungguh nang macam nian koa, pasti tadapat palajaran nto’ urakng-urakng nang ada bapanele’atn (nang tajapon)"
        },
        {
            "chapter": 24,
            "verse": 45,
            "text": "Man Allah majoat samua laok dari ai’,maka sabagian ada nang bajalatn man parutnya, uga’ sabagian bajalatn man dua pahanya. Sadangkan sabagian nang lain bajalatn man ampat pahanya. Allah majoat ahe nang Ia mao’i’. Sungguh Allah maha bakuasa ka’ samua jukut"
        },
        {
            "chapter": 24,
            "verse": 46,
            "text": "Sungguh Kami (Allah) udah nuruntatn ayat- ayat nang mare’ panjalasatn. Allah mare’ patunjuk ka’ sae nang Ia mao’i’ ka’ maraga nang loeor"
        },
        {
            "chapter": 24,
            "verse": 47,
            "text": "Iaka’koa (urakng-urakng munapik) bakata, ”kami udah baiman ka’ Allah man ka’ Rasul (Muhammad) man kami na’ati’ kaduanya”, dah koa sabagian dari nyaka’koa bapaling abis koa. Iaka’koa buke’ lah urakng-urakng nang baiman"
        },
        {
            "chapter": 24,
            "verse": 48,
            "text": "Man kade’ iaka’koa dibaba ka’ jalatn Allah man Rasul-Nya, supaya (Rasul) mutusatn pakara ka’ antara nyaka’koa, tiba-tiba sabagian dari nyaka’koa nolak (bai’ atakng)"
        },
        {
            "chapter": 24,
            "verse": 49,
            "text": "Tapi kade’ kabanaratn koa ka’ pihaknya. Iaka’koa baatangan ka’ ia (Rasul) batol- batol patuh"
        },
        {
            "chapter": 24,
            "verse": 50,
            "text": "Ahe ke’ (nana’ kaatangan nyaka’koa karana) ka’ dalapm ati nyaka’koa ada panyakit. Ato karana iaka’koa ragu-ragu ato karana gali’ kade’ Allah man Rasul-Nya babuat jalim ka’ iaka’koa? Sabatolnya, iaka’koalah urakng-urakng nang jalim"
        },
        {
            "chapter": 24,
            "verse": 51,
            "text": "Hanya pakataatn urakng-urakng mukmin, nang kade’ iaka’koa dibaba ka’ Allah man Rasul-Nya mutusatn (pakara) ka’ ntaranya ka’koa, 566 iaka’koa bakata, ”kami nangar man kami ta’at”. Iaka’koa lah urakng- urakng nang baruntukng"
        },
        {
            "chapter": 24,
            "verse": 52,
            "text": "Man sae ma’an nang ta’at ka’ Allah man Rasul-Nya sarata gali’ ka’ Allah man bataqwa ka’ Ia, iaka’koalah urakng-urakng nang namu kamanangan"
        }
    ]
}
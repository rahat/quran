{
    "maqras": [
        {
            "chapter": 40,
            "verse": 1,
            "text": "¦± M³m"
        },
        {
            "chapter": 40,
            "verse": 2,
            "text": "Kitab nian (Al-Quran) dinuruntatn’ dari Allah Nang Mahapakasa,Maha Ngatahui’"
        },
        {
            "chapter": 40,
            "verse": 3,
            "text": "nang ngampuni’ dosa man narima’ tobat man karas hukuman-Nya; nang ngampu’i’ karunia. Nana’ ada Tuhan selain Ia. Hanya ka’ Ia lah (samua makhluk) kambali"
        },
        {
            "chapter": 40,
            "verse": 4,
            "text": "Nana’ ada nang ngadebati’ tantang ayat-ayat Allah, kacoali urakng-urakng nang kafir. Karana koa amelah kao (Muhammad) katipu oleh kabarasialatn’ usaha iaka’ia ka’ saluruh nagari"
        },
        {
            "chapter": 40,
            "verse": 5,
            "text": "Sanape’ iaka’ia, kaum Nuh man golongan- golongan nang basakutu salaka’ iaka’ia udah ngadustakan’ (rasul) man satiap umat udah ngarancanaan (tipu daya) terhadap rasul iaka’ia nto’ menawannya man iaka’ia ngabantah man (alasan) nang batil nto’ ngalanyapatn’ kabanaratn’; karana koa Aku tawan iaka’ia (mang azab). Maka betapa (padihnya) azab-Ku"
        },
        {
            "chapter": 40,
            "verse": 6,
            "text": "Man ampikoalah udah pasti balaku katatapatn’ Tuhannyu ka’ urakng-urakng kafir,(iakoa) sasungguhnya iaka’ia ialah penghuni neraka"
        },
        {
            "chapter": 40,
            "verse": 7,
            "text": "(Mala’ekat-mala’ekat) nang mikuli’ ‘Arsy man (mala’ekat) nang barada ka’ sakulilikng’nya batasbih mang mujii’ Tuhannya man iaka’ia baiman ka’-Ia serta memohonatn amponan nto’ urakng-urakng nang baiman (palis bakata), “Ya Tuhan kami, rahmat man ilmu nang ada ka’-Kita’ ngaliputi’ sagala sesuatu, maka bare’lah ampunan ka’ urakng-uakng’ nang batobat man ngikuti’ jalatn’ (agama)-Nyu man piharalah iaka’ia dari azab neraka"
        },
        {
            "chapter": 40,
            "verse": 8,
            "text": "Ya Tuhan kami, masokatn’lah iaka’ia ka’ dalapm’ saruga ‘Adn nang udah Kita’ janjiatn’ ka’ iaka’ia, man urakng nang saleh ka’ antara da’ ne’ nange iaka’ia, bini-bini, man katurunan iaka’ia. Sungguh Kita’lah Nang Mahapakasa, Mahabijaksana"
        },
        {
            "chapter": 40,
            "verse": 9,
            "text": "man piharalah iaka’ia dari (bencana) kejahatan. Man uraakng’-urakng nang Kita pihara dari (bencana) kejahatan ka’ ari koa, maka sungguh, Kita’ udah ngaanugerahatn rahmat ka’ ia man demikian koalah kamanangan nang agung”"
        },
        {
            "chapter": 40,
            "verse": 10,
            "text": "Sasungguhnya urakng-urakng nang kafir,ka’ iaka’ia (ka’ ari kiamat) disaru’atn’, “Sungguh, kabancian Allah (ka’ kao) jauh labih aya’ dari pada kabanciatn’nyu ka’ diri’nyu babaro, waktu kita’ dinyaru’ nto’ baiman lalu kita’ ngingkari’nya”"
        },
        {
            "chapter": 40,
            "verse": 11,
            "text": "Iaka’ia manjawab, “Ya Tuhan kami, Kita’ udah ngamatiatn’ kami dua’ kali man udah ngidupatn’ kami dua’ kali (uga’), lalu kami ngakoi’ dosa-dosa kami. Maka ada ke’ jalatn’ (bagi kami) nto’ kaluar (dari neraka)?”"
        },
        {
            "chapter": 40,
            "verse": 12,
            "text": "Nang demikian koa karana sasungguhnya kita’ ngingkari’ kamile dinyaru’ nto’ nyambah Allah ihan. Man kade’ Allah disakutuatn’, kita’ pucaya’. Maka kaputusatn’ (ampaikng’ nian) ialah ka’ Allah Nang Maha Tingi’, Mahaaya’"
        },
        {
            "chapter": 40,
            "verse": 13,
            "text": "Ia lah nang nele’atni’ tanda-tanda (kakuasaan)-Nya ka’ kao man nuruntatn’ rajaki dari langit nto’nyu. Man nana’ lain nang mandapat palajaran hanyalah urakng nang kambali (ka’ Allah)"
        },
        {
            "chapter": 40,
            "verse": 14,
            "text": "Maka sambahlah Allah mang tulus ikhlas baragama ka’-Ia, meskipun urakng-urakng kafir nana’ nyukai’(nya)"
        },
        {
            "chapter": 40,
            "verse": 15,
            "text": "(Ia lah) Nang Maha Tingi’ derajat-Nya, nang ngampu’i’ ‘Arsy, nang nuruntatn’ wahyu mang parentah-Nya ka’ sae nang Ia mao’i’ ka’ antara amba-amba-Nya, agar ngingatatn’ (talino) tantang ari patamuan (ari kiamat)"
        },
        {
            "chapter": 40,
            "verse": 16,
            "text": "(ia koa) ka’ ari (waktu) iaka’ia kaluar (dari subur);nana’ sesuatu pun kaadaan iaka’ia nang tasambunyi’ ka’ sisi Allah. (Lalu Allah bafirman), “Ampu’ sae ke’ kerajaan ka’ ari nian?” Ampu’ Allah Nang Maha Esa, Maha Ngalahatn’"
        },
        {
            "chapter": 40,
            "verse": 17,
            "text": "Ka’ ari nian satiap jiwa dibare’ balasan sasuai mang ahe nang udah dikarajaatni’nya. Nana’ ada nang dirugiatn’ ka’ ari nian. Sungguh Allah miah capat paretongan-Nya"
        },
        {
            "chapter": 40,
            "verse": 18,
            "text": "Man bare’lah iaka’ia paringatatn’ akan ari nang samakin samak (ari kiamat, iakoa) waktu ati nyasak sampe ka’ karongkongan karana nahani’ kasadihan. Nana’ ada seko’ pun ayukng’ nang satia bagi urakng nang zalim man nana’ ada seko’ panolong nang ditarima’ (patolongannya)"
        },
        {
            "chapter": 40,
            "verse": 19,
            "text": "Ia ngatahui’ (paniaka’ koa) mata nang hianat.766 man ahe nang tasambunyi’ ka’ dalapm’ dada"
        },
        {
            "chapter": 40,
            "verse": 20,
            "text": "Man Allah mutusatn’ mang kabanaratn’. Samintara iaka’ia nang disambah salain-Nya nana’ mampu mutusatn’ mang suatu ahe pun. Sasungguhnya Allah, Ia lah Nang Maha Nangaratn’, Maha Nele’"
        }
    ]
}
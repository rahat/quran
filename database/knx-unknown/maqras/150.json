{
    "maqras": [
        {
            "chapter": 26,
            "verse": 181,
            "text": "Sampuranaatnlah takaran man amelah ngarugiatn urakng lain"
        },
        {
            "chapter": 26,
            "verse": 182,
            "text": "Man timbanglah Man timbangan nang banar"
        },
        {
            "chapter": 26,
            "verse": 183,
            "text": "Man amelah kita’ ngarugiatn talino man ngurangi’ hak-haknya man amelah babuat karusakatn ka’ tanah ai’"
        },
        {
            "chapter": 26,
            "verse": 184,
            "text": "Man bataqwalah ka’ Allah nang udah majoat kao man umat-umat nang dahoya"
        },
        {
            "chapter": 26,
            "verse": 185,
            "text": "Ia ka’ koa bakata, ”kao nana’ lain inggelah urakng-urakng nang kana seher”"
        },
        {
            "chapter": 26,
            "verse": 186,
            "text": "Man kao nggelah talino ampahe kami, man sabatolnya kami nu’an kao tamasok urakng- urakng nang pangalok"
        },
        {
            "chapter": 26,
            "verse": 187,
            "text": "Maka jantu’anlah ka’ kami gumpalatn dari langit, kade’ kao tamasok urakng-urakng nang batol"
        },
        {
            "chapter": 26,
            "verse": 188,
            "text": "Ia (Syua’ib) bakata, ”Tuhanku labih nau’an ahe nang kita’ karajaatni’.”"
        },
        {
            "chapter": 26,
            "verse": 189,
            "text": "Laka’ koa iaka’koa madah alok (Syua’ib) lalu iaka’koa ditimpa ajap ka’ ari nang galap. Sungguh kaolah ajap ka’ ari nang dahsyat"
        },
        {
            "chapter": 26,
            "verse": 190,
            "text": "Sungguh ka’ ari nang ampeatn koa batol- batol ada tanda (kakuasa’an Allah), tapi kamanyakatn iaka’koa nana’ baiman"
        },
        {
            "chapter": 26,
            "verse": 191,
            "text": "Man sungguh, Tuhannyu ialah nang Maha Gagah, Maha Panyayang"
        },
        {
            "chapter": 26,
            "verse": 192,
            "text": "Man Sungguh, (al-Quran) nian batol-batol dituruntatn di Tuhan saluruh alam"
        },
        {
            "chapter": 26,
            "verse": 193,
            "text": "Nang di Ar-Ruh Al-Amin (Jibril) ngineakng turutn"
        },
        {
            "chapter": 26,
            "verse": 194,
            "text": "Ka’ dalapm atinyu (Muhammad) supaya kao tamasok urakng nang mare’ paringatatn"
        },
        {
            "chapter": 26,
            "verse": 195,
            "text": "Make bahasa Arab nang jalas"
        },
        {
            "chapter": 26,
            "verse": 196,
            "text": "Man sungguh, (al-Quran) koa (disabut) ka’dalapm kitab-kitab urakng nang dolo’"
        },
        {
            "chapter": 26,
            "verse": 197,
            "text": "Ahe ke’ nana’ (cukup) man jadi bukti ka’ iaka’koa. Bahoa’ sigana ulama Bani Israil nau’ani’nya"
        },
        {
            "chapter": 26,
            "verse": 198,
            "text": "Man sa’ande’nya (al-Quran) koa Kami turun- tatn ka’ sabagiatn dari golongan buke’ Arab"
        },
        {
            "chapter": 26,
            "verse": 199,
            "text": "Lalu ia macaatnnya ka’ iaka’koa (urakng- urakng kapir); pasti iaka’koa nana’ uga’ baimana’"
        },
        {
            "chapter": 26,
            "verse": 200,
            "text": "Ampakoalah, Kami tama’an (sipat alok man ingkar) ka’ dalapm atii urakng-urakng nang badosa"
        },
        {
            "chapter": 26,
            "verse": 201,
            "text": "Iaka’koa nana’ baiman ka’ ia, sampe iaka’koa nele’ siksa nang padih"
        },
        {
            "chapter": 26,
            "verse": 202,
            "text": "Maka ataknglah ka’ iaka’koa ajap nang tiba- tiba, katika iaka’koa nana’ nyadari’nya"
        },
        {
            "chapter": 26,
            "verse": 203,
            "text": "Lalu iaka’koa bakata, ”ahe ke’ kami dibare’a pananggohan waktu?”"
        },
        {
            "chapter": 26,
            "verse": 204,
            "text": "Buke’ ke’ iaka’koa nang minta’ supaya siksa kami di pacapat"
        },
        {
            "chapter": 26,
            "verse": 205,
            "text": "Maka lea mae pandapatnyu kade’ iaka’koa Kami bare’atn kasanangan idup sangahe tahutn agi’"
        },
        {
            "chapter": 26,
            "verse": 206,
            "text": "Laka’ koa atakng ka’ iaka’koa siksa nang diamcaman ka’ iaka’koa"
        },
        {
            "chapter": 26,
            "verse": 207,
            "text": "Tatap nana’ baguna ka’ laka’ koa kanyamanan nang ia rasaatn"
        },
        {
            "chapter": 26,
            "verse": 208,
            "text": "Man Kami nana’ mimasaatn suatu nagari koa, kacoali salaka’ ada urakng-urakng nang mare’ paringatatn ka’ ia"
        },
        {
            "chapter": 26,
            "verse": 209,
            "text": "Nto’ (manjadi) paringatatn, man Kami nana’ balaku zalim"
        },
        {
            "chapter": 26,
            "verse": 210,
            "text": "Man (al-Quran) koa buke’ diincakng turutn di setan-setan"
        },
        {
            "chapter": 26,
            "verse": 211,
            "text": "Man nana’lah pantas ka’ ia ka’koa (al-Quran koa) man ia ka’ koa pun nana’ akan sanggup"
        },
        {
            "chapter": 26,
            "verse": 212,
            "text": "Sabatolnya nto’ nangaratnnya pun iaka’koa dijauhatn"
        },
        {
            "chapter": 26,
            "verse": 213,
            "text": "Maka amelah kao nyaru’ (nyambah) Tuhan salain Allah, nae’ kao tamasok urakng- urakng nang di ajap"
        },
        {
            "chapter": 26,
            "verse": 214,
            "text": "Man bare’lah paringatatn ka’ sigana ayukng pagenyu (Muhammad) nang samak"
        },
        {
            "chapter": 26,
            "verse": 215,
            "text": "Man randahatnlah diri’nyu ka’ urakng- urakng nang baiman nang ngikuti’nyu"
        },
        {
            "chapter": 26,
            "verse": 216,
            "text": "Laka’ koa kade’ iaka’koa busak kianat ka’ kao, maka kataatnlah (Muhammad) sabatolnya aku nana’ batonggongjawap tahadap ahe kao karajaatn"
        },
        {
            "chapter": 26,
            "verse": 217,
            "text": "Man bataqwalah ka’ Allah nang Maha Gagah, Maha Panyayang"
        },
        {
            "chapter": 26,
            "verse": 218,
            "text": "Nang ngilala kao katika kao badiri (nto’ salat)"
        },
        {
            "chapter": 26,
            "verse": 219,
            "text": "Man ngilalai’ parubahatn garakatn ka’ antara urakng-urakng nang sujud"
        },
        {
            "chapter": 26,
            "verse": 220,
            "text": "Sungguh Ia maha ngangar, Maha Nau’an"
        },
        {
            "chapter": 26,
            "verse": 221,
            "text": "Mao’ke’ Aku padahatn ka’ kita’, ka’ sae setan-setan koa baturunani’"
        },
        {
            "chapter": 26,
            "verse": 222,
            "text": "Iaka’koa (setan) turutn ka’ satiap urank pangalok nang manyak dosa"
        },
        {
            "chapter": 26,
            "verse": 223,
            "text": "Iaka’koa nyampeatn asil panangaratnnya, sadangkan kawanyakatn iaka’koa urakng- urakng nang pangolok"
        },
        {
            "chapter": 26,
            "verse": 224,
            "text": "Man panya’ir-panya’ir koa diikuti’ di urakng-urakng nangs sasat"
        },
        {
            "chapter": 26,
            "verse": 225,
            "text": "Nana’ ke’ kao nele’ bahoa’ iaka’koa ngambara ka’ satiap arokng"
        },
        {
            "chapter": 26,
            "verse": 226,
            "text": "Man bahoa’ aiaka’koa ngataatn ahe nang ia sandiri nana’ ngarajaatn (nya)"
        },
        {
            "chapter": 26,
            "verse": 227,
            "text": "Kacolai urakng-urakng (panya’ir-panya’ir) nang baiman man babuat kabaikatn man manyak ngingat Allah man namu kamanangan salaka’ dijalimi’ (karana nyawap puisi-puisi urakng-urakng kapir). Man urakng-urakng nang zalim nae nau’an ka’ mae tampat ia ka’ koa akan di pulangkatni’"
        }
    ]
}
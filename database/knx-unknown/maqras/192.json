{
    "maqras": [
        {
            "chapter": 41,
            "verse": 25,
            "text": "Man Kami tatapatn nto’ iaka’koa ayukng- ayukng (setan) nang mamuji-muji ahe ma’an nang ada ka’ adapatn man ka’ balakang iaka’koa, 774 man tataplah atas iaka’koa putusatn siksa barage umat-umat nang duhiya sanape’ iaka’koa dari (golongan) jin man talino. Sungguh, iaka’koa ialah urakng-urakng nang rugi"
        },
        {
            "chapter": 41,
            "verse": 26,
            "text": "Man urakng-urakng nang kapir bakata, “Amelah kita’ nangaratn (bacaan) Al-Quran nian man panjuatlah kaributatn ka’ia, supaya kita’ bisa ngalahatn (iaka’koa)"
        },
        {
            "chapter": 41,
            "verse": 27,
            "text": "Maka sungguh, akan Kami timpa’an siksa nang karas ka’ urakng-urakng nang kapir koa man sungguh, akan Kami bare’ balasan iaka’koa mang saburuk-buruk balasan ka’ ahe nang udah iaka’koa karajaatn"
        },
        {
            "chapter": 41,
            "verse": 28,
            "text": "Ampakoalah balasan (ka’) munsuh-munsuh Allah (iakoa) naraka; iaka’koa namu tampat badiapm’ nang kakal ka’ dalapmnya sabage balasan atas kaingkaratn iaka’koa ka’ ayat- ayat Kami"
        },
        {
            "chapter": 41,
            "verse": 29,
            "text": "Man urakng-urakng nang kapir bakata, “Wahe Tuhan kami, tele’atnlah ka’ kami dua golongan nang udah nyasatatn kami iakoa (golongan) jin man talino, supaya kami lata’atn kaduanya ka’ babah talapak paha kami supaya kadua golongan koa manjadi nang paling babah (hina)”"
        },
        {
            "chapter": 41,
            "verse": 30,
            "text": "Sabatolnya urakng-urakng nang bakata, “Tuhan kami koalah Allah” la ka’ koa iaka’koa nguatatn pandirian iaka’koa maka mala’ekat-mala’ekat akan turutn’ ka’ iaka’koa (mang bakata), “Amelah kita’ marasa gali’ man amelah kita’ basadih ati; man repolah kita’ mang (namu) saruga nang udah dijanjiatn ka’ kita’”. 41. FU¢¢"
        },
        {
            "chapter": 41,
            "verse": 31,
            "text": "Kamilah palindung-palindungkita’ dalapm kaidupatn dunia man naherat; ka’ dalapm nya (saruga) kita’ namu ahe nang kita’ mao’ man namu ahe nang kita’ minta’"
        },
        {
            "chapter": 41,
            "verse": 32,
            "text": "Sabage panghormatan (nto’nyu) dari(Allah) Nang Maha Pangampon, Maha Panyayang"
        },
        {
            "chapter": 41,
            "verse": 33,
            "text": "Man sae ke’ nang labih edo’ omongannya daripada urakng nang nyaru’ ka’ Allah man ngarajaatnni’ kabaikatn man bakata, “Sungguh, aku tamasok urakng-urakng muslim (nang basarah diri’)"
        },
        {
            "chapter": 41,
            "verse": 34,
            "text": "Man nana’lah sama kabaiakatn mang kajahatatn Tolaklah (kajahatan’ koa) mang cara nang labih baik, sahingga urakng nang ada rasa pamusuhatn ka’ antara kao man ia akan ampaheayukng nang setia"
        },
        {
            "chapter": 41,
            "verse": 35,
            "text": "Man (sipat-sipat nang edo’ koa) nana’ akan dibare’atn kacoali ka’ urakng-urakng nang sabar man nana’ akan dibare’atn kacoali ka’ urakng-urakng nang ngampu’i’ kabarun- tungan nang aya’"
        },
        {
            "chapter": 41,
            "verse": 36,
            "text": "Man kade’ setan ngaconyamang suatu godaan maka mohonlah palindungan ka’ Allah. Sungguh, Ia lah Nang Maha Nangar, Maha Nau’an"
        },
        {
            "chapter": 41,
            "verse": 37,
            "text": "Man sabagian dari tanda-tanda kabasaran- Nya ialah malam, siakng, mata ari man bule’. Amelah sujud ka’ mata ari man ame (uga’) ka’ bule’, tapi sujudlah ka’ Allah nang nyip- taatnnya, kade’ kita’ ngge nyambah ka’-Ia"
        },
        {
            "chapter": 41,
            "verse": 38,
            "text": "Kade’ iaka’koa nyombongkatn diri’ maka iaka’koa (mala’ekat) nang ka’ sisi Tuhan- nyu batasbih ka’-Ia ka’ malam man siakng ari, samintara iaka’koa nana’ paranah latih"
        },
        {
            "chapter": 41,
            "verse": 39,
            "text": "Man sabagian dari tanda-tanda (kabasaratn- nya) kao nele’ dunia koa karikng man tandus, tapi kade’ Kami turuntatn ujatn ka’ atasnya, pasti ia bagarak man subur. Sabatolnya (Allah) nang ngidupatnnya pasti bisa ngidup- atn nang mati; sabatolnya Ia Mahakuasa atas sigana sasuatn"
        },
        {
            "chapter": 41,
            "verse": 40,
            "text": "Man sabatolnya urakng-urakng nang ngingkari’ tanda-tanda (kabasaratn) Kami, iaka’koa nana’ nana’ katele’atn dari Kami. Ahe ke’ urakng-urakng nang dinabakatn ka’ dalapm naraka nang labih edo’ ato ke’ iaka’koa nang atakng mang aman santosa ka’ ari kiamat? Pamuatlah ahe nang kita’ mao’! Sungguh Ia Maha Nele’ ahe nang kita’ karajaatn"
        },
        {
            "chapter": 41,
            "verse": 41,
            "text": "Sasunngguhnya urakng-urakng nang ngingkari’ Al-Quran waktu (al-Quran) koa disampeatn ka’ iaka’koa (iaka’koa koa pasti akan cilaka), man sasungguhnya (al-Quran) koa ialah Kitab nang mulia"
        },
        {
            "chapter": 41,
            "verse": 42,
            "text": "(nang) nana’ akan diatakngi’ oleh kabitalan baik dari depan mao’ pun dari balakang (ka’ masa lalu man nang akan atakng), nang dinuruntatn dari Tuhan Nang Mahabijaksana, Maha Tapuji"
        },
        {
            "chapter": 41,
            "verse": 43,
            "text": "Ahe nang kataatn (oleh urakng-urakng kapir) ka’ kao nana’ lain ialah ahe nang udah di kataatn ka’ rasul-rasul sanape’nyu. Sungguh, Tuhannyu ngampu’i’ amponan man siksa nang padih"
        },
        {
            "chapter": 41,
            "verse": 44,
            "text": "Man sakiranya Al-Quran Kami jadiatn sabage bacaan man bahasa salain bahasa Arab pasti iaka’koa bakata, “Ngahe nana’ dijalasatn ayat-ayatnya?” Ahe ke’ patut (al- Quran) dalapmbahasasalain bahasa Arab samintara (rasul), urakng arab? Kataatalah, “Al-Quran ialah patunjuk man panyambuh nto’ urakng-urakng nang baiman. Man urakng-urakng nang nana’ baiman ka’ tarenyekng iaka’koa ada panyumbat, man (AlQur’an) koa marupaatn kapatangan nto’ iaka’koa. 775 Iaka’koa koa (saparati) urakng- urakng nang dinyaru’ dari tampat nang jauh"
        },
        {
            "chapter": 41,
            "verse": 45,
            "text": "Man sungguh, udah Kami bare’atn ka’ Musa Kitab (Taurat) lalu disalishatnni’. Sakiranya nana’ ada kaputusatn nang dah de’e dari Tuhannyu, urakng-urakng kapir koa pasti udah dibinasaatni’. Man sasungguhnya iaka’koa banar-banar dalapm karaguan nang maih dalapm ka’ ia"
        },
        {
            "chapter": 41,
            "verse": 46,
            "text": "Sae ma’an ngarajaatn kabaikatn maka (pahalanya) nto’ diri’nya babaro man sae ma’an babuat jahat maka (dosanya) manjadi tanggungan diri’nya babaro. Man Tuhannyu sama sakali nana’ ngajalimi’ amba-amba- (Nya)"
        }
    ]
}
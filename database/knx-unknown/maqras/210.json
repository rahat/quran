{
    "maqras": [
        {
            "chapter": 52,
            "verse": 24,
            "text": "Man ka’ sakitar nya ka’koa ada kamuda’- kamuda’ nang bakulilikng nto’ (ngalayani) nyaka’koa, sa’akan-akan iaka’koa mutiara nang tasimpan"
        },
        {
            "chapter": 52,
            "verse": 25,
            "text": "Man sabagiatn nya ka’koa ba adap-adapatn seko’ man nang lain salaing batagur"
        },
        {
            "chapter": 52,
            "verse": 26,
            "text": "Iaka’koa bakata, “sasungguhnya kami de’e, waktu ada ka’ tangah –tangah kaluarga kami marasa gali’ (ka’ ajaib)”"
        },
        {
            "chapter": 52,
            "verse": 27,
            "text": "Maka Allah marentatn ka’ kami karunia man malihara kami dari ajab naraka"
        },
        {
            "chapter": 52,
            "verse": 28,
            "text": "Sasungguhnya kami nyambah-Nya dari de’e, ialah nang maha ngalimpahatn kabaikatn, Maha Panyayang.”"
        },
        {
            "chapter": 52,
            "verse": 29,
            "text": "Maka paringatatnlah, karana mang nikmat Tuhannyu kao (Muhammad) buke’lah saurakng panyantet man buke’ uga’ urakng gila"
        },
        {
            "chapter": 52,
            "verse": 30,
            "text": "Sampe iaka’koa bakata, “ia adalah saurakng panya’ir nang kami tunggu-tunggu cilaka nimpa’nya”"
        },
        {
            "chapter": 52,
            "verse": 31,
            "text": "Kataatnlah (Muhammad), “tungguhlah! Sasungguhnya akupun tamasok urakng nang gi’ tagah nunggu barage kita’”"
        },
        {
            "chapter": 52,
            "verse": 32,
            "text": "Ahe ke’ iaka’koa diparentah dipikiran- pikirannya nto’ ngucapatn (tuduhatn- tuduhatn) nian ato ke’ iaka’koa kaum nang ngalampoi’ batas"
        },
        {
            "chapter": 52,
            "verse": 33,
            "text": "Ato ke’ iaka’koa bakata, “ia (Muhammad) babuat alok,” nana’! iaka’koa nang nana’ baiman"
        },
        {
            "chapter": 52,
            "verse": 34,
            "text": "Maka cobalah iaka’koa muat nang sama nang Al-Quran kade’ iaka’koa urakng – urakng nang banar"
        },
        {
            "chapter": 52,
            "verse": 35,
            "text": "Ato ahe ke’ iaka’koa dinyiptaatn tanpa asal- usul ato’ ke’ iaka’koa nang nyiptaatn (diri’nya babaro)"
        },
        {
            "chapter": 52,
            "verse": 36,
            "text": "Ato ke’ iaka’koa udah nyiptaatn langit man bumi? Sabanarnya iaka’koa nana’ ngayakini’ (ahe nang iaka’koa kataatn)"
        },
        {
            "chapter": 52,
            "verse": 37,
            "text": "Ato’ ke’ ka’ isinya ka’koa ada bendahara Tuhannyu ato ke’ iaka’koa nang bakuasa"
        },
        {
            "chapter": 52,
            "verse": 38,
            "text": "Ato ahe ke’ iaka’koa ada tanga’ (ka’ langit) nto’ nangaratn (hal-hal nang gaib)? Maka cobalah urakng nang nangaratn ka’ antaranya ka’koa atakng ngincakng katarangan nang nyata"
        },
        {
            "chapter": 52,
            "verse": 39,
            "text": "Ato ke’ (pantas) nto’ Ia (Allah) anak nang bini sedakng nto’ kita’ anak nang laki"
        },
        {
            "chapter": 52,
            "verse": 40,
            "text": "Ato ke’ kao (Muhammad) minta’ imbalatn ka’ iaka’koa sampe iaka’koa banitakng"
        },
        {
            "chapter": 52,
            "verse": 41,
            "text": "Ato ke’ ka’ isinya ka’koa bapangatahuatn tantang nang gaib lalu iaka’koa nulisnya"
        },
        {
            "chapter": 52,
            "verse": 42,
            "text": "Ato ke’ iaka’koa akan babuat tipu daya? Tapi, urakng-urakng nang kapir koa, justru nang kana tipu daya"
        },
        {
            "chapter": 52,
            "verse": 43,
            "text": "Ato ke’ iaka’koa batuhan salian Allah? Maha suci Allah dari ahe nang iaka’koa sakutuatn"
        },
        {
            "chapter": 52,
            "verse": 44,
            "text": "Man kade’ iaka’koa nele’ gumpalatn- gumpalatn rahu’ bajantu’atn dari langit, iaka’koa bakata, “koa ialah rahu’ nang batumpuk-tumpuk”"
        },
        {
            "chapter": 52,
            "verse": 45,
            "text": "Maka biartnlah iaka’koa sampe iaka’koa namui’ ari (nang dijanjiatn ka’) iaka’koa, ka’ ari koa iaka’koa diminasaatn"
        },
        {
            "chapter": 52,
            "verse": 46,
            "text": "(Iakoa) ka’ ari (waktu) tipu dayanya nana’ banguna saebetn pun nto’nya ka’koa man iaka’koa nana’ akan di bare’ patolongatn"
        },
        {
            "chapter": 52,
            "verse": 47,
            "text": "Man sasungguhnya nto’ urakng-urakng nang jalim masih ada ajab salain koa. Tapi, kabanyakatn iaka’koa nana’ nau’an"
        },
        {
            "chapter": 52,
            "verse": 48,
            "text": "Man basabarlah (Muhammad) nunggu katatapatn Tuhannyu, karana sasungguhnya kao ada ka’ dalapm pangawasatn kami, man batasbihlah mang muji Tuhannyu waktu kao lumpat tudur"
        },
        {
            "chapter": 52,
            "verse": 49,
            "text": "Man ka’ sabagiatn malam batasbihlah ka’-Ia man (uga’) ka’ waktu tingalapmnya bintakng-bintakng (waktu pajar)"
        },
        {
            "chapter": 53,
            "verse": 1,
            "text": "Demi bintakng kade tabanam"
        },
        {
            "chapter": 53,
            "verse": 2,
            "text": "Ayukng kita’ (Muhammad) nana’ sasat man nana’ (uga’) kaliru"
        },
        {
            "chapter": 53,
            "verse": 3,
            "text": "Man nana’lah nang di ucapatn nya koa (Al- Quran) manurut kainginannya"
        },
        {
            "chapter": 53,
            "verse": 4,
            "text": "Nana’ lain (Al-Quran koa) ialah wahyu nang diwahyuatn (ka’ ia)"
        },
        {
            "chapter": 53,
            "verse": 5,
            "text": "Nang diajaratn ka’ ia oleh (Jibril koa) nang miah kuat"
        },
        {
            "chapter": 53,
            "verse": 6,
            "text": "Nang mampunyai katangguhatn, maka (Jibril koa) nampakkatn diri mang muha asli (ropa nang edo’ man pakasa)"
        },
        {
            "chapter": 53,
            "verse": 7,
            "text": "Sadakng ia barada ka’ ufuk nang tingi"
        },
        {
            "chapter": 53,
            "verse": 8,
            "text": "Laka’ koa ia nyamaki’ (ka’ Muhammad), lalu batambah samak"
        },
        {
            "chapter": 53,
            "verse": 9,
            "text": "Sahingga jaraknya (sakitar) dua busur panah ato labih samak (agi’)"
        },
        {
            "chapter": 53,
            "verse": 10,
            "text": "Lalu disampeatnya wahyu ka’ ambanya (Muhammad) ahe nang udah di wahyuatn Allah"
        },
        {
            "chapter": 53,
            "verse": 11,
            "text": "Atinya nana’ ngalokatn ahe nang udah di tele’nya"
        },
        {
            "chapter": 53,
            "verse": 12,
            "text": "Maka ahe ke’ kita’ (musyrikin Makah) mao’ mantahnya’ tantang ahe nang nang ditele’nya koa"
        },
        {
            "chapter": 53,
            "verse": 13,
            "text": "Man sungguh, ia (Muhammad) dah nele’nya (dalapm rupa nang asli) pada waktu nang lain"
        },
        {
            "chapter": 53,
            "verse": 14,
            "text": "(yakoa) di ka’ sidratul muntaha’"
        },
        {
            "chapter": 53,
            "verse": 15,
            "text": "Ka’ samaknya ada saruga tampat badiapm"
        },
        {
            "chapter": 53,
            "verse": 16,
            "text": "(Muhammad nele’ Jibril) katika waktu sidratul muntaha dikulilikngi’ sasuatu nang ngulilikngi’nya"
        },
        {
            "chapter": 53,
            "verse": 17,
            "text": "Panele’atnnya (Muhammad) nana’ nyimpang dari nang ditele’nya koa man nana’ (uga’) ngalampoi’nya"
        },
        {
            "chapter": 53,
            "verse": 18,
            "text": "Sungguh, ia udah nele’ sabagiatn tanda- tanda (ka aya’atn) Tuhannya nang paling aya’"
        },
        {
            "chapter": 53,
            "verse": 19,
            "text": "Maka ahe ke’ patut kao (urakng-urakng musyrik) nganggap patung Al- Lata man Al Uzza"
        },
        {
            "chapter": 53,
            "verse": 20,
            "text": "Man manat nang katiga nang paling dolo’sabage anak nang bini Allah"
        },
        {
            "chapter": 53,
            "verse": 21,
            "text": "Ahe ke’ (pantas) nto’ kita’ nang laki-laki man nto’nya nang bini"
        },
        {
            "chapter": 53,
            "verse": 22,
            "text": "Nang ampakoa tantulah suatu pambagiatn nang nana’ adil"
        },
        {
            "chapter": 53,
            "verse": 23,
            "text": "Nang koa nana’ lain inggelah dama-dama nang kita’ man ene’ moyang kita’ mangada-ngada’atnnya. Allah nana’ manuruntatn suatu katarangan ahe pun nto’ (manyambah) nya. Ia iaka’koa ingge ngikuti’ sangka’an, man ahe nang dimao’i oleh kamao’annya padahal sungguh udah atakng sidratulmuntaha ratinya. Tampat nang paling atas ka’ langit nang ka’ nang udah dikunjungi Nabi saw katika mi’raj. Patunjuk dari Tuhan ia iaka’koa"
        },
        {
            "chapter": 53,
            "verse": 24,
            "text": "Unto ahe ke’ talino akan namu sagala nang dicita-citaatnnya"
        },
        {
            "chapter": 53,
            "verse": 25,
            "text": "(nana’) maka milik Allah –lah kaidupatn naherat man kaidupatn dunia"
        }
    ]
}
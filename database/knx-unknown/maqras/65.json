{
    "maqras": [
        {
            "chapter": 7,
            "verse": 88,
            "text": "Pamuka-pamuka nang nyombongkatn diri’nya dari kaum Syu’aib bakata. “Wahe Syu’aib!” pasti kami ansar kao mang urakng-urakng nang baiman dari nagari kami nian, kacoali kao mulakng ka’ agama kami”, Syu’aib bakata”, ahe ke’(kita’ ngansara’ kami) kade’pun kami b’ai"
        },
        {
            "chapter": 7,
            "verse": 89,
            "text": "Sungguh, kami udah miah manyak pangalok ka’ Allah, kade’ kami mulakng ka’ agama kita’, salaku’ Allah ngalapasatn kami darinya. Man nana’ lah pantas kami mulakng ka’ ia, kacoali kade’ Allah, Tuhan kami ngahandaki’. Pangatahuan tuhan kami’ ngaliputi sigana ahe ma’an. Ngge ka’ Allah lah kami’ batawakal. Oo tuhan kami, bare’lah kaputusatn antara kami man kaum kami man nang hak (adil), kita’lah pamare’kaputusa nang paling edo’"
        },
        {
            "chapter": 7,
            "verse": 90,
            "text": "Man pamuka-pamuka dari kaum(Syu’aib) nang kapir bakata (ka’ sabaya nya) “Sabatolnya kade’ kita’ nuna’an Syu’aib, pasti kita’ jaji urakng-urakng nang miah rugi”"
        },
        {
            "chapter": 7,
            "verse": 91,
            "text": "Lalu ataknglah gampa ngarudu nyaka’koa, man iaka’koa pun bamatiatnbagalimpangatn ka’ dalapm rumahnya nang dah tinggal longkot abu"
        },
        {
            "chapter": 7,
            "verse": 92,
            "text": "Urakng-urakng nang madah Syu’aeb pangalok sa’olah-olah, iaka’koa gi’ nape’ paranah badiapm ka’ (nagari) koa, iaka’koa nang madah Syu’aeb pangalok, ngkaolah urakng-urakng nang miah rugi"
        },
        {
            "chapter": 7,
            "verse": 93,
            "text": "Maka Syu’aib ningalatn nyaka’koa palis bakata, ” Wahe kaum ku! Sungguh, aku udah nyampeatn amanat Tuhanku ka’ kita’ man aku udah nasihati’ kita’, maka ampahe aku basadiha’ ati ka’ urakng-urakng kapir"
        },
        {
            "chapter": 7,
            "verse": 94,
            "text": "Man Kami nana’ ngutus saurakng nabi pun ka’ nagari koa, (lalu panduduknya madah nabi koa pangalok,) maka Kami tinihatn ka’ panduduknya koa kasampitatn man padarita’atn supaya iaka’koa batundukatn ina’ pongah palis ngarandahatn diri’nya"
        },
        {
            "chapter": 7,
            "verse": 95,
            "text": "Laka’koa Kami ganti kasinsaraatn kao man kasanangan sahingga (katurunan) jujuhan hartanya ka’koa) batambah manyak, lalu iaka’koa bakata, “Sungguh da’ne’ kami dahaya sinsara man kasanangan, maka Kami tinihatn siksaatn ka’iaka’koa tiba-tiba nang nana’nya ka’koa tu’atni’”"
        },
        {
            "chapter": 7,
            "verse": 96,
            "text": "Man kade’ panduduk nagari koa baiman man bataqwa, pasti Kami ngalimpahatni’ barakat dari langit man ai’tanah ka’iaka’koa,tapi tanyataia ka’koa madah alok (ayat-ayat Kami) ,maka Kami siksa iaka’koa sasue mang ahe nang udah iaka’koa karajaatn"
        },
        {
            "chapter": 7,
            "verse": 97,
            "text": "Maka ahe ke’ panduduk nagari koa marasa aman dari siksa Kami nang atakng malapm ari waktu iaka’koa tagah batiduratn"
        },
        {
            "chapter": 7,
            "verse": 98,
            "text": "Ato ahe ke’ panduduk nagari koa marasa aman dari siksa Kaminnang atakng buka’ kalapm waktu ia ka’koa gi’; tagah bamain"
        },
        {
            "chapter": 7,
            "verse": 99,
            "text": "Ato ahe ke’ ia ka’koa marasa aman dari siksa Allah (nang nana’ disangka)? Nana’ada nang aman dari sesa Allah salain urakng-urakng nang rugi"
        },
        {
            "chapter": 7,
            "verse": 100,
            "text": "Ato ahe’ ke’gi’nape’ jalas bagi urakng- urakng nang mawarisi’ sabuah nagari salaka’ (lanyap) panduduknya? Bahoa’ kade’ Kami mao pasti Kami siksa iaka’koa karana dosa- dosanya, man Kami kunci atinya sahingga iaka’koa nana’ bisa nangar (palajaran)"
        },
        {
            "chapter": 7,
            "verse": 101,
            "text": "Koalah nagari-nagari (nang udah Kami riboatni’) Kami,gesahatn sabagian gesahnya ka’kita’, Rasul-rasul ka’koa batol-batol udah atakng ka’ iaka’koa mang ngincakng bukti-bukti nang nyata. Tapi iaka’koa nana’ baiman (uga’) ka’ ahe nang udah iaka’koa padah alok sanape’nya. Ampakoalah Allah ngunci atinya urakng-urakng nang kapir"
        },
        {
            "chapter": 7,
            "verse": 102,
            "text": "Man Kami nana’ namui’ kamanyakatn iaka’koa manohi’ janji. Sabaliknya nang Kami tamui kamanyakatn iaka’koa urakng- urakng nang batol-batol fâsiq. 176 7.AL"
        },
        {
            "chapter": 7,
            "verse": 103,
            "text": "Salaka’ iaka’koa, lalu Kami utus Musa ma ngincakng bukti-bukti kami ka’ pir’aun ma pamuka-pamuka kaumnya, lalu iaka’koa ngingkari’ bukti-bukti koa. Maka tele’lah ampahe akirnya urakng-urakng nang manjoat kerusakatn"
        },
        {
            "chapter": 7,
            "verse": 104,
            "text": "Man Musa bakata, “Wahe pir’aun! Sunggu aku nian utusan dari Tuhan saluruh alam"
        },
        {
            "chapter": 7,
            "verse": 105,
            "text": "aku wajib ngataatn nang sabatolnya tantang Allah. Sungguh, aku atakng ka’ kita’ mang bukti nang nyata dari Tuhannyu maka lapasatulah Bani Israil (ampus) barageku man aku"
        },
        {
            "chapter": 7,
            "verse": 106,
            "text": "Ia (pir’aun) nyawap, “kade’ batol kao ngincakng suatu bukti, maka tojokatnlah, kade’ kao tamasok urakng-urakng nang banar”"
        },
        {
            "chapter": 7,
            "verse": 107,
            "text": "Lalu (Musa) nabakatn tungkatnya, tiba-tiba tungkat koa manjaji ular aya’ nang sabatolnya"
        },
        {
            "chapter": 7,
            "verse": 108,
            "text": "Man ia ngaluaratn kokot, tiba-tiba kokotny koa manjaji putih (basinar) bagi urakgn- urakng nang nele’nya"
        },
        {
            "chapter": 7,
            "verse": 109,
            "text": "Pamuka-pamuka kaum pir’aun bakata, “urakng nian batol-batol panyihir nang pane”"
        },
        {
            "chapter": 7,
            "verse": 110,
            "text": "Nang mao’ ngoser kita’ dari nangari kita’. “(pir’aun bakata)” Maka ahe saran kita’?”"
        },
        {
            "chapter": 7,
            "verse": 111,
            "text": "(Sigana pamane) ka’koa bajawap, “Tahanlah (nto’ samintara)” ia man da’pagenya man utuslah ka’ kota-kota basangahe urakng nto’ ngumpuratni’ (Sigana penyihir)"
        },
        {
            "chapter": 7,
            "verse": 112,
            "text": "Supaya iaka’koa ngincakng panyihir nang pane ka’ Kita’"
        },
        {
            "chapter": 7,
            "verse": 113,
            "text": "Man sigana panyeher atakng ka’ pir’aun. Iaka’koa bakata” (Ahe ke’) kami dibare’a imbalan, kade’ kami manang?”"
        },
        {
            "chapter": 7,
            "verse": 114,
            "text": "Ia (pir’aun) nyawap, “Au’, bahkan kita’ pasti tamasok urakng-urakng nang miah samak (man aku)”"
        },
        {
            "chapter": 7,
            "verse": 115,
            "text": "Iaka’koa (Sigaha penyihir) bakata, “Wahe Musa! Kao ke’ nang dolo’ nambakatn, ato kami nang dolo’ nabakatn?”"
        },
        {
            "chapter": 7,
            "verse": 116,
            "text": "Ia (Musa) bajawap, “Tabakatnlah (na’ kita’ dolo’), maka laka’nya ka’koa nabakatn, ia ka’koa nyihiri’ sigana mata urakng rami’ ka’koa kagali’anan, jukut iaka’koa nele’atn sihirnya nang miah hebat"
        }
    ]
}
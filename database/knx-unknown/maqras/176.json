{
    "maqras": [
        {
            "chapter": 35,
            "verse": 41,
            "text": "Sungguh, Allah nang nyanakng langit man tanah ai’ supaya nana’ ilang; man kade’ kaduanya akan ilang nana’ ada saurakng pun nang mampu nahannya salain Allah. Sungguh, Ia maha panyantun, maha pangampon"
        },
        {
            "chapter": 35,
            "verse": 42,
            "text": "Man iaka’koa basumpah mang dama Allah man sungguh-sungguh bahoa’ kade’ atakng ka’ iaka’koa saurakng nang mare’ paringat- atn, tatap iaka’koa akan labih namu patunjuk dari salah sote’ umat-umat (nang lain). Tatapi katika pamare’ paringatatn atakng ka’ iaka’koa, nana’ nambah (ahe- ahe) ka’ iaka’koa, bahkan samakin jauh iaka’koa dari (kabanaratn)"
        },
        {
            "chapter": 35,
            "verse": 43,
            "text": "Karana kasombongan (iaka’koa) ka’ tanah ai’ man karana rancana (iaka’koa) nang jahat. Rancana nang jahat koa ngge akan nimpa’ urakng nang ngarancanaatnnya babaro. iaka’koa hanya nunggu (balakunya) katantuatn ka’ urakng-urakng nang de’e 715. Maka kita’ nana’ akan namuan parubahan ka’ katantuan Allah, man nana’ (uga’) akan namui’ panyimpangan ka’ katantuatn Allah koa"
        },
        {
            "chapter": 35,
            "verse": 44,
            "text": "Man nana’ ke’ iaka’koa baampusatn ka’ tanah ai’ lalu nele’ ampahe kaudahatn urakng nang sanape’ iaka’koa (nang madah alok rasul), padahal urakng-urakng koa labih aya’ kakuatannya dari iaka’koa? Man nana’ ada sasuatu pun nang bisa ngalamahatn Allah edo’ ka’ langit maupun ka’ tanah ai’. Sungguh, Ia Maha Nau’an, Maha Kuasa"
        },
        {
            "chapter": 35,
            "verse": 45,
            "text": "Man sakiranya Allah ngukum talino disabapatn ahe nang udah iaka’koa pamuat, niscaya Ia nana’ akan nyisaatn sote’pun makhluk bagarak nang banyawa ka’ bumi nian, tatapi Ia nanggohatn (ukuman) nya, sampe’ waktu nang udah ditantuatn. Nae kade’ ajal nyaka’koa tiba maka Allah Maha nele’ (kaadaan) amba-amba Nya"
        },
        {
            "chapter": 36,
            "verse": 1,
            "text": "Y± S³n"
        },
        {
            "chapter": 36,
            "verse": 2,
            "text": "Demi Al-Quran nang panoh hikmat"
        },
        {
            "chapter": 36,
            "verse": 3,
            "text": "Sungguh, kao (Muhammad) ialah salah saurakng dari Rasul-Rasul"
        },
        {
            "chapter": 36,
            "verse": 4,
            "text": "(nang barada) ka’ atas maraga nang lurus"
        },
        {
            "chapter": 36,
            "verse": 5,
            "text": "(sabage wahyu) nang dituruntatn oleh (Allah) nang Maha Pakasa, Maha Panyayang"
        },
        {
            "chapter": 36,
            "verse": 6,
            "text": "Agar kao mare’ paringatatn ka’ suatu kaum nang ene’ moyangnya nape’ suah dibare’ paringatatn, karana koa iaka’ koa lalai"
        },
        {
            "chapter": 36,
            "verse": 7,
            "text": "Sungguh, pasti balaku pakataatn (ukuman) tahadap kamanyakatn iaka’ koa, karana iaka’ koa nana’ baiman"
        },
        {
            "chapter": 36,
            "verse": 8,
            "text": "Sungguh, kami udah masang balanggu ka’ tage’iaka’koa, lalu kokot iaka’ koa (diangkat) ka’ dagu, karana koa iaka’ koa ningkadah"
        },
        {
            "chapter": 36,
            "verse": 9,
            "text": "Man Kami jadiatn ka’adapatn iaka’ koa sakat ( dinikng ) man ka’ balakang iaka’ koa uga’ sakat, man Kami tutup ( mata ) iaka’ koa sahingga iaka’ koa nana’ bisa nele’"
        },
        {
            "chapter": 36,
            "verse": 10,
            "text": "Man samama’an bagi iaka’ koa, ahe ke’ kao mare’ paringatatn ka’ iaka’ koa, ato kao nana’ mare’ paringatatn ka’ iaka’ koa, iaka’ koa nana’ akan baiman uga’"
        },
        {
            "chapter": 36,
            "verse": 11,
            "text": "Sasungguhnya kao hanya pamare’ paringatatn ka’ urakng-urakng nang mao ngikuti’ paringatatn716, nang gali’ ka’ Tuhan nang Maha Pangasih, walaupun iaka’ koa nana’ nele’ Nya. Maka bare’lah iaka’ koa kabar gambira mang ampunan man pahala nang mulia"
        },
        {
            "chapter": 36,
            "verse": 12,
            "text": "Sungguh, Kamilah nang ngidupatn urakng- urakng nang mati, man Kamilah nang nyatat ahe nang udah iaka’ koa karajaatn man bakas-bakas nang iaka’ koa ( ningalatn ). Man sagala sasuatu Kami kumpuratn dalapm kitab nang jalas (lauh mahfuz)"
        },
        {
            "chapter": 36,
            "verse": 13,
            "text": "Man buatlah suatu parumpamaan bagi iaka’ koa, yaitu panduduk suatu nagari, katika utusan-utusan atakng ka’ iaka’ koa"
        },
        {
            "chapter": 36,
            "verse": 14,
            "text": "(Yaitu ) katika Kami ngutus ka’ iaka’ koa dua urakng utusan, lalu iaka’ koa mandusta- atn kaduanya; kamudian Kami kuatatn mang ( utusan ) nang katiga, maka katiga ( utusan koa ) bakata, “ sungguh, kami ialah urakng- urakng nang diutus ka’ kao”"
        },
        {
            "chapter": 36,
            "verse": 15,
            "text": "Iaka’ koa (Panduduk Nagari) nyawab, “ kao nian hanyalah talino lea kami, man (Allah) nang Maha Pangasih nana’ nuruntatn sasuatu ahe pun; kao hanyalah pandusta balaka”"
        },
        {
            "chapter": 36,
            "verse": 16,
            "text": "Iaka’ koa bakata,” Tuhan kami nau’an sasungguhnya kami ialah utusan-utusan (Nya) ka’ kao"
        },
        {
            "chapter": 36,
            "verse": 17,
            "text": "Man kawajiban kami hanyalah nyampeatn (parentah Allah) nang jalas”"
        },
        {
            "chapter": 36,
            "verse": 18,
            "text": "Iaka’ koa nyawab, ”sasungguhnya kami ban- asep malang karana kao. Sungguh, kade’ kao nana’ baranti ( nyaru’ kami ), niscaya kami rajam ( palasah ) kao man kao pasti akan ngarasaatn siksa’an nang padih dari kami"
        },
        {
            "chapter": 36,
            "verse": 19,
            "text": "Iaka’ koa ( utusan-utusan ) koa bakata, “ kamalangan kao koa ialah karana kao babaro, ahe ke’ karana kao di bare’ paringatan?, sabanarnya kao ialah kaum nang ngalampoi’ batas”"
        },
        {
            "chapter": 36,
            "verse": 20,
            "text": "Man ataknglah dari ujukng kota, saurakng laki-laki717 mang capat ia bakata,” wahai kaumku! ikutlah utusan-utusan koa"
        },
        {
            "chapter": 36,
            "verse": 21,
            "text": "Ikutilah urakng nang nana’ minta’ imbalan ka’ kao; man iaka’ koa ialah urakng-urakng nang namu patunjuk"
        },
        {
            "chapter": 36,
            "verse": 22,
            "text": "Man nana’ ada alasan bagiku nto’ nana’ manyambah ( Allah ) nang udah nyiptaatnku, man hanya ka’ Ia lah kao akan dikambaliatn"
        },
        {
            "chapter": 36,
            "verse": 23,
            "text": "Ngahe aku manyambah Tuhan-Tuhan salain Nya? kade’ ( Allah ) nang Maha Pagasih manghandaki’ bancana, tahadap ku, pasti patolongan iaka’ koa nana’ baguna sama sakali bagi diri’ku man iaka’ koa ( uga ) nana’ bisa nyalamatatnku"
        },
        {
            "chapter": 36,
            "verse": 24,
            "text": "Sasungguhnya kade’ aku (babuat) lekoa, pasti aku barada dalapm kasasatatn nang nyata"
        },
        {
            "chapter": 36,
            "verse": 25,
            "text": "Sasungguhnya aku udah ba iman ka’ Tuhannyu; maka dangaratn ( Pangakuan kaimanan ) ku”"
        },
        {
            "chapter": 36,
            "verse": 26,
            "text": "Dikataatn ( ka’ia ), “ masoklah ka’ saruga”.718 saruga ), Ia ( laki-laki koa ) bakata,” alangkah baiknya sakiranya kaum ku nuan"
        },
        {
            "chapter": 36,
            "verse": 27,
            "text": "Ahe nang nyabapatn Tuhanku mare’ ampon ka’ aku man nyadiatn aku tamasok urakng- urakng nang udah dimuliaatn”"
        }
    ]
}
{
    "maqras": [
        {
            "chapter": 4,
            "verse": 58,
            "text": "Sungguh allah nyuruhnyu nyampeatn amanat ka’ nang ba hak narema’nya. Man kade’ kao natapatn ukuman ka’ antara talino handaknya kao narapatn mang adil. Sungguh allah sabaik-baik nang mare’ pangajaratn ka’ kao. Sungguh Allah Mahanangar Mahanele’"
        },
        {
            "chapter": 4,
            "verse": 59,
            "text": "Wahe’ urakng-urakng nang ba’iman! Ta’ati’lah Allah man ta’ati’lah Rasul (muhammad). Ulil amri (pamagang kakuasa’atn)203 ka’ antara kao. Nae ka’ koa babeda pandapat ka’ masalah koa, maka kambaliatnlah ka’ allah (Al-Qur’an) man Rasul (sunnahnya), ka’ kao ba’ iman ka’ Allah man ari kamudiatn. Nang ampa koa labih utama baginyuman labih baik ma’ananya"
        },
        {
            "chapter": 4,
            "verse": 60,
            "text": "Nana’ ke’ kao (muhammad) nele’ urakng- urakng nang ngako’ diri’nya ka’ koa udah ba’iman ka’ ahe udah dituruntatn sanape’nyu? Tatapi iaka’ koa204 masih ngingintatn katatapatn ukum ka’ tagut. Padahal iaka’koa udah diparentahatn nto’ ngingkari’ tagut koa, man setan bamaksud nyasatatniaka’koa (mang) kasasatatn nang sajauh-jauhnya"
        },
        {
            "chapter": 4,
            "verse": 61,
            "text": "Ka’ dah di kataatn ka’ iaka’koa, “kaiknglah (patuh) ka’ ahe nang udah dituruntatn Allah man (patuh) ka’ rasul”, niscaya kao Muhammad nele’ urakng munafiq ngalangi sacara karas diri’nyu"
        },
        {
            "chapter": 4,
            "verse": 62,
            "text": "Maka mapahe halnya ka’ dah (nae) musibah manimpa’ iaka’koa (urakng munafiq) di sabapatn pabuatatn kokotnya babaro. Nae iaka’koa atakng ka’ koa (muhammad) sampe’ basumpah “dami Allah, kami sakali- kali nana’ manghandakki’” jalain kabaikatn man kadamean"
        },
        {
            "chapter": 4,
            "verse": 63,
            "text": "Iaka’koa lah urakng-urakng nang (sasungguhnya) Allah ngatahui’ ahe nang ada ka’ dalapm atinya. Karana koa bapalinglah kao dari iaka’koa. Man bare’lah iaka’koa nasehat, man kataatnlah ka’ iaka’koa pakataatn nang babakas ka’ nyawanya"
        },
        {
            "chapter": 4,
            "verse": 64,
            "text": "Man kami nana’ ngutus saurakng pun Rasul malaintatn nto’ di taati mang izin allah. Man sungguh, sakiranya iaka’koa udah anzolimi diri’nya205 atakng ka’ koa (muhammad) lalu mamohotn ampunan ka’ Allah, man rasul pun mohontatn amponan nto’ iaka’koa, niscaya ia napati’ Allah Mahapanarima’ taobat, Mahapanyayang"
        },
        {
            "chapter": 4,
            "verse": 65,
            "text": "Maka dami Tuhannyu, iaka’koanana’ ba’iman sanape’ ia nyadiaatn kao (muhammad) sabage akm dalapm pakara nang iaka’koa pasalisihatn. Sahiingga nae nana’ ada rasa kabaratatn dalapm ati iaka’koa tahadap kaputusatn nang kao bare’atn. Man iaka’koa narema’ mang sapanohnya"
        },
        {
            "chapter": 4,
            "verse": 66,
            "text": "Man sakalipun udah kami parentahatn ka’ iaka’koa. “bunuhlah diri’nyu ato’ kaluarlah kao dari kampokng halamannyu”. Tanyata iaka’koa nana’ akan ngalakuatnya, akcolai sabagiatn enek dri iaka’koa, man sakiranya iaka’koa banar-banar ngalaksanaatn parentah nang di barentaatn, niscaya ia labih baik bagi iaka’koa mann labih nguatatn (imannya)"
        },
        {
            "chapter": 4,
            "verse": 67,
            "text": "Man ampakoalah, pasti kami bare’atn iaka’koa pahala nang aya’ dari sisi kami"
        },
        {
            "chapter": 4,
            "verse": 68,
            "text": "Man pasti kami tonjokkatn ka’ iaka’koa maraga nang locor"
        },
        {
            "chapter": 4,
            "verse": 69,
            "text": "Man barang sae na’ati’ Allah man Rasul (Muhammad), maka iaka’koa nae basama- sama nag urakng nang di bare’atn nikmat oleh Allah. Yaitupara nabi para cinta kabanaratn, urakng-urakng nang mati syahid man urakng-urakng saleh iaka’koalah ayukng nang sabaik-baiknya"
        },
        {
            "chapter": 4,
            "verse": 70,
            "text": "Nang ampakolah ialah karunia dari Allah man cukuplah Allah nang Mahanau’an’"
        },
        {
            "chapter": 4,
            "verse": 71,
            "text": "Wahe urakng-urakng nang ba’iman! Basiap- siaplah kao, man majulah (ka’ tampat paparangatn) ba’ kalompok, ato’ majulah ba’sama-sama (sarantak)"
        },
        {
            "chapter": 4,
            "verse": 72,
            "text": "Man sasungguhnya ka’ antara kao pasti ada urakng nang meah enggan (ka’ tampat paparangatn), ka’ dah kao kana’ timpa musibah ia bakata, sungguh Allah udah mare’atn nikmat ka’ aku karana aku nana’ ampus baparang basama iaka’koa"
        },
        {
            "chapter": 4,
            "verse": 73,
            "text": "Man sungguh, kade’ kao namu karnia (kamangatn) dari Allah. Tantulah ia ngataam saakan-akan nape’ paranah ada hubungan kasih sayang antara kao mang ia. “wahe’ sakiranya aku basama ia ka’ kao, tantu aku akan namu kamanangatn nang agung (pula)”"
        }
    ]
}
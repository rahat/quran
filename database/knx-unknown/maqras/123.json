{
    "maqras": [
        {
            "chapter": 19,
            "verse": 22,
            "text": "Maka ia (Maryam) babuntikng, lalu ia nariatn diri’nya man buntiknya koa ka’ tampat nang jauh"
        },
        {
            "chapter": 19,
            "verse": 23,
            "text": "Kamudian rasa sakit mao baranak maksanya (basanar) ka’ pangkal puhutn kurma, Ia (Maryam) bakata, ”wahe, labih(edo’) aku mati sanape nian, man aku manjadi urakng nang nana’ diparatiatn man dilupaatn"
        },
        {
            "chapter": 19,
            "verse": 24,
            "text": "Maka ia (Jibril) ngampak ka’ ia dari tampat nang babah, ”Amelah kao basadih ati. Sabatolnya Tuhannyu udah nyadiatn nak sunge ka’ abahnyu"
        },
        {
            "chapter": 19,
            "verse": 25,
            "text": "Man guelah pangkal puhuth kurma koa ka’ arahnyu nae (puhutn) koa nguguratn buah kurma nang masak ka’ kao"
        },
        {
            "chapter": 19,
            "verse": 26,
            "text": "Maka makatn, nyocok man basanang atilah kao, kade kao nele’ urakng maka kataatnlah, ”sabatolnya aku udah banazar bapuasa nto’ Tuhan Nang Maha Pangasih maka aku nana’ akan ngomong mang saepun ka’ ari nian"
        },
        {
            "chapter": 19,
            "verse": 27,
            "text": "Kamudiatn ia (Maryam) ngicakng (ola koa) ka’ kaumnya mang ngendongnya. Iaka’koa (kaumnya) bakata, ”wahe Maryam! Sungguh, kao udah ngicakng jukut nang miah matabe’i’. (mungkar)"
        },
        {
            "chapter": 19,
            "verse": 28,
            "text": "Wahe kamarkapala nang bini Harun (Maryam)! Apa’nyu buke’ urakng nang buruk pabuatatnnya man uwe’nya buke’ urakng nang bini pamabaya’"
        },
        {
            "chapter": 19,
            "verse": 29,
            "text": "Maka ia (Maryam) nojok ka’olanya, ia bakata”ampahe kami ngomong mang olanang masih dalapm oanan"
        },
        {
            "chapter": 19,
            "verse": 30,
            "text": "Ia (Isa) bakata, “Sabatolnya aku amba Allah, Ia mare’ku kitab (Injil) man Ia nyadiatn aku saurakng Nabi"
        },
        {
            "chapter": 19,
            "verse": 31,
            "text": "Man Ia nyadiatn aku urakng nang diberkahi’ ka’ mae aku barada, man Ia marentahatn aku (ngarajaatn) salat man (nuneatn) zakat salama’ aku idup"
        },
        {
            "chapter": 19,
            "verse": 32,
            "text": "Man babakti ka’ uwe’ku, man ia nana’ nya- diatn aku urakng nang sombong agi’ calaka"
        },
        {
            "chapter": 19,
            "verse": 33,
            "text": "Man kasajahtaraan samoga dilimpahatn ka’ aku’, ka’ ariaku diparanakatn,ka’ ari aku wafat, man ka’ ari aku dibangkitatn idup agi.”"
        },
        {
            "chapter": 19,
            "verse": 34,
            "text": "Koalah Isa nak laki Maryam (nang ngataatn) pakataan nang banar, nang iaka’koa raguatn kabanaratnya"
        },
        {
            "chapter": 19,
            "verse": 35,
            "text": "Nana patut ka’ Allah baranak, Maha Suci Ia. Kade’ Ia mao natapatn jukut. Maka Ia ingge bakata ka’nya, “jadilah!” maka jadilah jukut koa"
        },
        {
            "chapter": 19,
            "verse": 36,
            "text": "(Isa bakata), ”man sabatolnya Allah koa Tuhanku man Tuhannyu maka sambahlah Ia. Nian ialah maraga nang locor”"
        },
        {
            "chapter": 19,
            "verse": 37,
            "text": "Maka basilisihlah golongan-golongan (nang ada) ka’ antara iaka’koa (Yahudi man Nasrani) maka calakalah urakng-urakng kapir ka’ waktu manyaksiatn ari nang agung"
        },
        {
            "chapter": 19,
            "verse": 38,
            "text": "Alangkah tajapm panangaratn nyaka’koa man alangkah tarang panele’atn nyaka’ koaka’ ari ia atakng ka’ Kami. Tatapi urakng-urakng zalim ka’ ari koa (ka’ dunia) barada dalapm kasasatatn nang nyata"
        },
        {
            "chapter": 19,
            "verse": 39,
            "text": "Man bare’lah iaka’koa paringatatn tantang ari panyasalan, (yakoa) ke’dahsagala pakara udah diputus, sadang iaka’koa dalapm kalaleant man ia nana’ baiman"
        },
        {
            "chapter": 19,
            "verse": 40,
            "text": "Sabatolnya Kamilah nang mawarisi’ bumi502 man samua nang ada ka’ atasnya, man ngge’ ka’ Kami iaka’koa dikambaliatn"
        },
        {
            "chapter": 19,
            "verse": 41,
            "text": "Man caritaatnlah (Muhammad) gesah Ibrahim ka’ dalapm kitab (Al-Quran), sabatolnya ia saurakng nang miah mancintai kabanaratn, 503 man saurakng Nabi"
        },
        {
            "chapter": 19,
            "verse": 42,
            "text": "(ingatlah) katika Ia (Ibrahim) bakata ka’ apa’nya, ”Oh apa’ku! Ngahe kita’ manyam- bah jukut nang nana’ nangar, nana’ nele’, man nana’ dapat manolongnyu saebetpun"
        },
        {
            "chapter": 19,
            "verse": 43,
            "text": "Wahe apa’ku! Sungguh, udah sampe ka’ aku sabagian ilmu nang nana’ dibare’atn ka’ kita’ maka ikutilah aku, niscaya aku akan nojokatn ka’ kita’ maraga nang locor"
        },
        {
            "chapter": 19,
            "verse": 44,
            "text": "Wahe apa’ku! Amelah kita’ manyambah setan, sungguh, setan koa durhaka ka’ Tuhan nang Maha Pangasih"
        },
        {
            "chapter": 19,
            "verse": 45,
            "text": "Wahe apa’ku! Aku sungguh koater, kita’ nae kana timpa’ siksaatn dari Tuhan nang Maha Pangasih, sahingga kita’ manjadi ayukng setan. ”"
        },
        {
            "chapter": 19,
            "verse": 46,
            "text": "Ia (apa’nya) bakata, ”busak ke’ kao ka’ tuhan-tuhanku, wahe Ibrahim? Kade’ kao nana’ baranti pasti kao nae ku palasah maka tingalatnlah aku ka’ waktu nang lama. ”"
        },
        {
            "chapter": 19,
            "verse": 47,
            "text": "Ia (Ibrahim) bakata, ”samoga kasalamatatn dilimpatatn ka’ kita’, aku akan mohontatn ampon nto’ kita’ ka’ Tuhanku. Sabatolnya Ia miah baik ka’ aku"
        },
        {
            "chapter": 19,
            "verse": 48,
            "text": "Man aku akan nyauhatn Diri’nyu dari kita’ man dari ahe nang kita’ sambah salain Allah, man aku akan bado’a ka’ Tuhanku, Mudah-mudahatn aku nana’ akan kacewa mang doa ka’ Tuhanku. ”"
        },
        {
            "chapter": 19,
            "verse": 49,
            "text": "Maka katika Ia (Ibrahim) udah nyauhatn diri dari iaka’koa man dari ahe nang ia sambah salain Allah, Kami anugerahatn ka’ ia Ishak man Ya’kub. Man masing-masing kami angkat manjadi Nabi"
        },
        {
            "chapter": 19,
            "verse": 50,
            "text": "Man Kami anugerahatn ka’ iaka’koa sabagia- tn dari rahmat Kami man Kami jadiatn iaka’koa buah tutur nang edo’ man mulia"
        },
        {
            "chapter": 19,
            "verse": 51,
            "text": "Man caritaatnlah (Muhammad), gesah Musa ka’ dalapm kitab (al-Quran) ia banar-banar urakng nang tapilih, saurakng Rasul man Nabi"
        },
        {
            "chapter": 19,
            "verse": 52,
            "text": "Man Kami udah nyaru’nya dari sabalah kanan gunung (Sinai) man Kami samakatn ia nto’ ba kata-kata"
        },
        {
            "chapter": 19,
            "verse": 53,
            "text": "Man Kami udah manganugarahatn sabagiatn rahmat Kami ka’ ia, Yakoa (bahoa’) kamarkapalanya, Harun, manjadi saurakng Nabi"
        },
        {
            "chapter": 19,
            "verse": 54,
            "text": "Man caritaatnlah (Muhammad) gesah Ismail ka’ dalapm Kitab (Al-Quran) ia banar-banar saurakng nang banar janjinya, saurakng Rasul man Nabi"
        },
        {
            "chapter": 19,
            "verse": 55,
            "text": "Man ia nyuruh kaluarganya504 nto’ (ngarajaatn) salat man (nuneatn) zakat, man ia saurakng nang diridoi’ ka’ samak Tuhannya"
        },
        {
            "chapter": 19,
            "verse": 56,
            "text": "Man caritaatnlah (Muhammad) gesah Idris ka’ dalapm kitab (Al-Quran). Sabatolnya ia saurakng nang miah manyintai’ kabanaratn man saurakng Nabi"
        },
        {
            "chapter": 19,
            "verse": 57,
            "text": "Man Kami udah ngangkatnya ka’ martabat nang tingi"
        },
        {
            "chapter": 19,
            "verse": 58,
            "text": "Iaka’koalah urakng nang udah dibare’ nikmat di Allah, yakoa dari (golongan) da’ nabi dari katurunan Adam, man dari urakng nang kami icakng (dalapm kapal) barage Nuh, man dari katurunan Ibrahim man Israil (Yakub) man dari urakng nang udah kami barepatunjuk man udah kami pilih. Kade’ dibacaatn ayat-ayat Allah nang Maha Pangasih ka’ iaka’koa maka ia tunduk sujud man nangis"
        }
    ]
}
{
    "maqras": [
        {
            "chapter": 70,
            "verse": 19,
            "text": "Sungguh, talino diciptaatn (di pajoat) basipat suka mangalah"
        },
        {
            "chapter": 70,
            "verse": 20,
            "text": "Dah kade’ di timpa’ kasusahatn ia bakaloh kesah"
        },
        {
            "chapter": 70,
            "verse": 21,
            "text": "Man dah kade’ namu kabaikatn (harta) ia manjadi-jadi sengke’"
        },
        {
            "chapter": 70,
            "verse": 22,
            "text": "Kacoali urakng-urakng nang ngalakuatn solatnya"
        },
        {
            "chapter": 70,
            "verse": 23,
            "text": "Ia iaka’koa nang tatap satia ngalakuatn solatnya"
        },
        {
            "chapter": 70,
            "verse": 24,
            "text": "Man urakng-urakng nang ka’ dalapm hartanya di siapatn bagian tatantu"
        },
        {
            "chapter": 70,
            "verse": 25,
            "text": "Nto’ urakng (miskin) nang paminta manang nana’ minbta"
        },
        {
            "chapter": 70,
            "verse": 26,
            "text": "Man urakng-urakng nang mucaya’i’ ari pambalasatn"
        },
        {
            "chapter": 70,
            "verse": 27,
            "text": "Man urakng-urakng nang gali’ taradap ajap Tuhannya"
        },
        {
            "chapter": 70,
            "verse": 28,
            "text": "Sasungguhnya taradap ajap Tuhan nya iaka’koa, nana’ ada saurakng pun nang marasa aman (dari kaatangan nya)"
        },
        {
            "chapter": 70,
            "verse": 29,
            "text": "Man urakng-urakng nang malihara kamaluatnnya"
        },
        {
            "chapter": 70,
            "verse": 30,
            "text": "Kacoli taradap bini-bininya iaka’koa, ato amba-amba nang ia iaka’koa ngampu’i’,863 maka sasungguhnya ia iaka’koa nana’ tacala"
        },
        {
            "chapter": 70,
            "verse": 31,
            "text": "Maka barang sae nang ngago’ di luar koa (babaga’, homosek, dll), ia iaka’koalah nang malampoi’ batas"
        },
        {
            "chapter": 70,
            "verse": 32,
            "text": "Mang urakng-urakng nang malihara amanat man janjinya"
        },
        {
            "chapter": 70,
            "verse": 33,
            "text": "Mang urakng-urakng nang bapegang taguh ka’ kasaksiatn nya"
        },
        {
            "chapter": 70,
            "verse": 34,
            "text": "Man urakng-urakng nang malihara solatnya"
        },
        {
            "chapter": 70,
            "verse": 35,
            "text": "Ia iaka’koa di muliakan ka’ saruga"
        },
        {
            "chapter": 70,
            "verse": 36,
            "text": "Maka jahe urakng-urakng kapir koa atakng baganceh-ganceh ka’ adapatnnya (Muhammad)"
        },
        {
            "chapter": 70,
            "verse": 37,
            "text": "Dari kanan man dari keba’, mang bakalompok-bakalompok"
        },
        {
            "chapter": 70,
            "verse": 38,
            "text": "Aheke’ satiap urakng dari urakng-urakng kapir koa ingin masoka’ saruga nang panuh atnikmatatn (atnyamanan)"
        },
        {
            "chapter": 70,
            "verse": 39,
            "text": "Nana’ mungkin! Sasungguhnya Kami (Allah) majoatnya iaka’koa dari ahe nang ia iaka’koa katahui’"
        },
        {
            "chapter": 70,
            "verse": 40,
            "text": "Maka Aku basumpah demi Tuhan nang nga- tur tampat-tampat tarabit man tabanamnya (mata’ari, bulatn, man bintakng), Sungguh, Kami pasti mampu"
        },
        {
            "chapter": 70,
            "verse": 41,
            "text": "Nto’ nganti’ (ia iaka’koa) mang kaom nang labih baik darinya iaka’koa, nang Kami (Allah) nana’ dapat di kalahatn"
        },
        {
            "chapter": 70,
            "verse": 42,
            "text": "Maka biaratnlah ia iaka’koa tingalapm man bamain-main (ka’ dalapm kasasatatn) sampe ia iaka’koa namui’ ari (kiamat) nang di ancamatn ka’ ia iaka’koa"
        },
        {
            "chapter": 70,
            "verse": 43,
            "text": "(Ialah) pada ari katika ia iaka’koa kaluar dari subur nang capat saakan-akan ia iaka’koa ampus baganceh-ganceh notak bahala-bahala (ampahe sawaktu ia ka’ dunia)"
        },
        {
            "chapter": 70,
            "verse": 44,
            "text": "Panele’atn nya iaka’koa tagagok ka’ babah di tapo’i’ (di tutupi’) kainakan. Ngkoalah ari nang di ancaman ka’ ia iaka’koa. a"
        },
        {
            "chapter": 71,
            "verse": 1,
            "text": "Sasungguhnya Kami udah ngutus Nuh ka’ kaomnya (mang parentah), “Bare’lah kaomnyu paringatatn sanape’ atakng ka’ ia ajap nang padih,”"
        },
        {
            "chapter": 71,
            "verse": 2,
            "text": "Ia (Nuh) bakata, “Wahe kaomku! Sasungguhnya aku miah urakng nang mare’ paringatatn nang nyalasatn ka’ kita’"
        },
        {
            "chapter": 71,
            "verse": 3,
            "text": "Ialah, sambahlah Allah, batakwalah ka’ Ia, man ta’atlah ka’ aku"
        },
        {
            "chapter": 71,
            "verse": 4,
            "text": "Tatap ia ngamponi’ sabagiatn dosa-dosa kita’ (manyangkatn omornyu) sampe’ ka’ batas waktu nang di tantuatn. Sungguh, katatapatn Allah koa kade’ dah atakng nana’ bisa di tunda’, sa’ande nya kita nau’an"
        },
        {
            "chapter": 71,
            "verse": 5,
            "text": "Ia (Nuh) bakata, “Oo…Tuhanku, sasungguhnya aku udah nyaru’ kaomku siakng man malam"
        },
        {
            "chapter": 71,
            "verse": 6,
            "text": "Tatapi saru’an ku koa nana’ nambah (iman) ia iaka’koa, justru ia iaka’koa dari, (dari kabanaratn)"
        },
        {
            "chapter": 71,
            "verse": 7,
            "text": "Man sasungguhnya aku satiap kali nyaru’ ia iaka’koa (nto’) baiman) supaya Kita’ (Allah) ngamponi’ ia iaka’koa, ia iaka’koa nama’an jari-jari kokotnya ka’ tarenyekng nya mang nutupatn bajunya (ka’ muhanya) nang ia iaka’koa tatap (ngingkari’) mang miah nyombongkatn diri’"
        },
        {
            "chapter": 71,
            "verse": 8,
            "text": "Lalu sasungguhnya aku nyaru’ ia iaka’koa man cara tarang-tarangan"
        },
        {
            "chapter": 71,
            "verse": 9,
            "text": "Kamodiatn aku nyaru’ ia iaka’koa sacara tabuka’ man cara diam-diam"
        },
        {
            "chapter": 71,
            "verse": 10,
            "text": "Maka aku bakata (ka’ ia iaka’koa) “Mohotnlah amponan ka’ Tuhannyu, Sungguh, Ia Maha Pangampon 71.N¸¦"
        },
        {
            "chapter": 71,
            "verse": 11,
            "text": "Tatap Ia akan nuruntatn ujatn nang labat dari langit ka’ kita’"
        },
        {
            "chapter": 71,
            "verse": 12,
            "text": "Nang ia manyakatn harta manda nak- naknyu, man ngadakan kabon-kabon nto’nyu, man ngada’atn sunge-sunge uga’ nto’nyu,”"
        },
        {
            "chapter": 71,
            "verse": 13,
            "text": "Jahe kita’ nana’ gali’ ka’ kabasaratn Allah"
        },
        {
            "chapter": 71,
            "verse": 14,
            "text": "Man sungguh, Ia udah nyiptaatn kita’ dalapm sangahe-sangahe tingkatan (kajadiatn)"
        },
        {
            "chapter": 71,
            "verse": 15,
            "text": "Nana’ ke’ kita’ maratiatn ampahe Allah udah majoat tujuh langit balapis-lapis"
        },
        {
            "chapter": 71,
            "verse": 16,
            "text": "Man iaka’koa ia nyiptaatn (majoat) bulatn nang bacahaya mang majoat mata’ari sabage palita (corong) nang tarang"
        },
        {
            "chapter": 71,
            "verse": 17,
            "text": "Allah numuhatn kita’ dari tanah tumuh (baangsor-angsor)"
        },
        {
            "chapter": 71,
            "verse": 18,
            "text": "Lalu Ia akan ngambaliatn kita’ ka’ dalapmnya (tanah) man ngaluaratn kita’ (waktu dunia kiamat) nang pasti"
        },
        {
            "chapter": 71,
            "verse": 19,
            "text": "Man Allah majoat dunia nto’ kita’ sabagi amparan"
        },
        {
            "chapter": 71,
            "verse": 20,
            "text": "Supaya kita’ bisa ampus iaka’koa ka’ keatn ka’ maraga-maraga nang locor"
        },
        {
            "chapter": 71,
            "verse": 21,
            "text": "Nuh bakata, “Oo… Tuhanku sasungguhnya ia iaka’koa durhaka ka’ aku, nang ia iaka’koa ngikuti’ urakng-urakng nang arta man dak nak-naknya nggan nambah karugiatn ka’ ia"
        },
        {
            "chapter": 71,
            "verse": 22,
            "text": "Nang ia iaka’koa majoat tipu daya nang miah aya’"
        },
        {
            "chapter": 71,
            "verse": 23,
            "text": "Man nya iaka’koa bakata, “ame sakali-kali kita’ ningalatn (panyambahan) tuhan-tuhan kita’ man ame pula sakali-skali kita’ ningalatn (panyambahan) wadd, man ame uga’ suwa’, yagus, ya’ug, man nasr”"
        },
        {
            "chapter": 71,
            "verse": 24,
            "text": "Man sungguh, ia iaka’koa udah nyasatatn urakng manyak mang amelah kita’ nambahkan ka’ urakng-urakng nang jalim koa salaitn kasasatatn"
        },
        {
            "chapter": 71,
            "verse": 25,
            "text": "Di sabapatn kasalahatn-kasalahatn nya iaka’koa, ia iaka’koa di tingalampatn lalu dimasokatn ka’ naraka, maka ia iaka’koa nana’ namu panolong salain Allah"
        },
        {
            "chapter": 71,
            "verse": 26,
            "text": "Nuh, bakata, “Oo… Tuhanku, amelah Kita’ biaratn saurakngpun urakng-urakng kapir koa badiapm ka’ dunia nian"
        },
        {
            "chapter": 71,
            "verse": 27,
            "text": "Sasungguhnya, kade’ Kita’ biaratn ia iaka’koa, pasti ia iaka’koa akan nyasatatn amba-amba kita’, nang ia iaka’koa hanya ngge ngalahiratna’ kamuda’-kamuda’ nang jahat, man nana’ nau’an basukur"
        },
        {
            "chapter": 71,
            "verse": 28,
            "text": "Ooo, Tuhanku, amponilah aku, we’ pa’ ku, manang saepun tama’ ka’ rumahku nang baiman, man samua urakng nang baiman baik nang laki-laki mao’pun nang bini-bini. Man amelah Kita’ tambahkan ka’ urakng- urakng nang jalim koa salain kaancuratn”. a"
        }
    ]
}
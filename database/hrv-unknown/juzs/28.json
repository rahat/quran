{
    "juzs": [
        {
            "chapter": 58,
            "verse": 1,
            "text": "Doista je Allah čuo riječi one koja se s tobom raspravljala o mužu svom i jadala se Allahu. A Allah čuje razgovor vas dvoje. Uistinu, Allah je Onaj koji čuje, Onaj koji vidi"
        },
        {
            "chapter": 58,
            "verse": 2,
            "text": "Oni od vas koji se razvedu od žena njihovih ziharom - nisu one majke njihove. Majke njihove su samo one koje su ih rodile. A uistinu, oni govore ružne riječi i laž. I uistinu, Allah je Brisalac (grijeha), Oprosnik"
        },
        {
            "chapter": 58,
            "verse": 3,
            "text": "A oni koji se razvedu od žena svojih ziharom, zatim povuku šta su rekli, pa (kazna) je oslobođenje roba, prije nego se dodirnu. To je ono šta vam se savjetuje. A Allah je o onom što radite Obaviješteni"
        },
        {
            "chapter": 58,
            "verse": 4,
            "text": "Pa ko ne nađe, tad je post dva mjeseca uzastopno prije nego se dotaknu. Pa ko ne mogne, tad je hranjenje šezdeset siromaha. To da vjerujete u Allaha i Poslanika Njegovog, a to su granice Allahove. A nevjernici će imati kaznu bolnu"
        },
        {
            "chapter": 58,
            "verse": 5,
            "text": "Uistinu! Oni koji se suprotstavljaju Allahu i Poslaniku Njegovom, biće oboreni kao što su oboreni oni prije njih. I doista smo spustili znakove jasne; a imaće nevjernici kaznu prezrenu"
        },
        {
            "chapter": 58,
            "verse": 6,
            "text": "Na Dan kad ih Allah sve podigne, tad će ih obavijestiti o onom šta su radili: Allah je to zbrojao, a oni su to zaboravili. A Allah je nad svakom stvari Svjedok"
        },
        {
            "chapter": 58,
            "verse": 7,
            "text": "Zar ne vidiš da Allah zna šta je na nebesima i šta je na Zemlji? Ne biva nikakav tajni razgovor troje, a da On nije četvrti njihov; niti petero, a da On nije šesti njihov; ni manje od tog, ni više, a da On nije sa njima ma gdje bili. Zatim će ih obavijestiti o onom šta su radili, na Dan kijameta. Uistinu! Allah je o svakoj stvari Znalac"
        },
        {
            "chapter": 58,
            "verse": 8,
            "text": "Zar ne vidiš one kojima je zabranjeno tajno dogovaranje? Potom se vraćaju onom što im je zabranjeno i tajno se dogovaraju o grijehu i neprijateljstvu i neposlušnosti Poslaniku. A kad ti dođu pozdravljaju te onim čim te ne pozdravlja Allah. I kažu među dušama svojim: “Da nas ne kazni Allah zbog onog što govorimo?” Dovoljan je njima Džehennem, pržiće se njime - ta loše je dolazište"
        },
        {
            "chapter": 58,
            "verse": 9,
            "text": "O vi koji vjerujete! Kad se budete tajno dogovarali, tad se ne dogovarajte o grijehu i neprijateljstvu i neposlušnosti Poslaniku - a dogovarajte se o pravednosti i bogobojaznosti; i bojte se Allaha, Onog kojem ćete biti sabrani"
        },
        {
            "chapter": 58,
            "verse": 10,
            "text": "Doista je tajno dogovaranje od šejtana, da bi ražalostio one koji vjeruju. A neće im ništa štetiti, izuzev s dozvolom Allahovom. I u Allaha zato neka se pouzdaju vjernici"
        },
        {
            "chapter": 58,
            "verse": 11,
            "text": "O vi koji vjerujete! Kad vam se kaže: “Načinite mjesta pri sjedenjima”, tad načinite mjesta - načiniće Allah mjesta vama. A kad se kaže: “Dignite se”, tad se podignite. Allah uzdiže one od vas koji vjeruju i one kojima je dato znanje, stepenima. A Allah je o onom šta radite Obaviješteni"
        },
        {
            "chapter": 58,
            "verse": 12,
            "text": "O vi koji vjerujete! Kad se budete savjetovali s Poslanikom, tad prethodite savjetovanje vaše sadakom. To je za vas bolje i čišće. Pa ako ne nađete - pa uistinu, Allah je Oprosnik, Milosrdni"
        },
        {
            "chapter": 58,
            "verse": 13,
            "text": "Zar se plašite da prethodite savjetovanje vaše sadakama? Pa ako ne učinite - a oprosti vam Allah - tad obavljajte salat i dajite zekat i poslušajte Allaha i Poslanika Njegovog. A Allah je o onom šta radite Obaviješteni"
        },
        {
            "chapter": 58,
            "verse": 14,
            "text": "Zar ne vidiš one koji prijateljuju sa narodom onih na koje se Allah rasrdio? Nisu oni od vas, niti od njih; a kunu se na laž i oni znaju"
        },
        {
            "chapter": 58,
            "verse": 15,
            "text": "Allah je za njih pripremio kaznu žestoku. Uistinu, zlo je ono šta oni rade"
        },
        {
            "chapter": 58,
            "verse": 16,
            "text": "Uzeli su zakletve svoje štitom, te odvraćaju s puta Allahovog. Pa imaće oni kaznu prezrenu"
        },
        {
            "chapter": 58,
            "verse": 17,
            "text": "Neće im koristiti imeci njihovi, niti djeca njihova protiv Allaha, nimalo. Takvi će biti stanovnici vatre, oni će u njoj biti vječito"
        },
        {
            "chapter": 58,
            "verse": 18,
            "text": "Na Dan kad ih Allah sve podigne, tad će se zakleti Njemu kao što se zaklinju vama - i misliće da su oni na nečemu. Zar nisu uistinu oni, oni poricatelji"
        },
        {
            "chapter": 58,
            "verse": 19,
            "text": "Ovladao je njima šejtan pa učinio da oni zaborave sjećanje Allaha. Takvi su partija šejtanova. Zar ne, uistinu, partija šejtanova - oni su gubitnici"
        },
        {
            "chapter": 58,
            "verse": 20,
            "text": "Uistinu, oni koji se suprotstavljaju Allahu i Poslaniku Njegovom, takvi će biti među najnižima"
        },
        {
            "chapter": 58,
            "verse": 21,
            "text": "Propisao je Allah: “Sigurno ću pobijediti Ja i poslanici Moji!” Uistinu! Allah je Silni, Svemoćni"
        },
        {
            "chapter": 58,
            "verse": 22,
            "text": "Nećeš naći ljude koji vjeruju u Allaha i Dan posljednji, a da vole onog ko se suprotstavlja Allahu i Poslaniku Njegovom, makar bili očevi njihovi ili sinovi njihovi ili braća njihova ili rod njihov. Takvima je upisao u srca njihova iman i ojačao ih Duhom od Sebe. A uvešće ih u bašče ispod kojih teku rijeke, vječno će biti u njima. Zadovoljan je Allah njima i zadovoljni su Njime. Takvi su stranka Allahova! Zar ne, uistinu, stranka Allahova - oni su uspješni"
        },
        {
            "chapter": 59,
            "verse": 1,
            "text": "Allaha slavi šta je na nebesima i šta je na Zemlji, a On je Moćni, Mudri"
        },
        {
            "chapter": 59,
            "verse": 2,
            "text": "On je Taj koji je istjerao one od sljedbenika Knjige koji nisu vjerovali, iz domova njihovih, pri prvom progonstvu. Niste mislili da će izaći, a oni su mislili da će ih tvrđave njihove zaštititi od Allaha. Tad im je došao Allah otkud nisu računali i ubacio u srca njihova strah; rušili su kuće svoje rukama svojim i rukama vjernika. Zato primite pouku, o posjednici opažanja"
        },
        {
            "chapter": 59,
            "verse": 3,
            "text": "A da im Allah nije propisao izgon, sigurno bi ih kaznio na Dunjau. A imaće oni na Ahiretu kaznu vatrom"
        },
        {
            "chapter": 59,
            "verse": 4,
            "text": "To zato što su se oni suprotstavljali Allahu i Poslaniku Njegovom. A ko se suprotstavi Allahu - pa uistinu, Allah je žestok kaznom"
        },
        {
            "chapter": 59,
            "verse": 5,
            "text": "To što ste posjekli od palmi ili ih ostavili uspravno na korjenju njihovom, pa s dozvolom je Allahovom, i da ponizi grješnike"
        },
        {
            "chapter": 59,
            "verse": 6,
            "text": "A ono što je Allah od njih dao Poslaniku Svom kao plijen - pa niste potjerali zbog njega nijednog konja, niti devu. Ali, Allah pruža vlast poslanicima Svojim nad kim hoće. A Allah je nad svakom stvari Posjednik moći"
        },
        {
            "chapter": 59,
            "verse": 7,
            "text": "Ono što je Allah dao kao plijen Poslaniku Svom od stanovnika naselja, to je za Allaha i Poslanika Njegovog i za rod i za siročad i za siromahe i sina puta - da ne bude obrtanja među bogatašima vašim. A šta vam da Poslanik, pa uzmite to. A ono što vam zabrani, pa suspregnite se i bojte se Allaha. Uistinu! Allah je žestok kaznom"
        },
        {
            "chapter": 59,
            "verse": 8,
            "text": "fukarama muhadžirima koji su protjerani iz domova njihovih i imanja njihovih, tražeći blagodat od Allaha i zadovoljstvo, i pomažući Allahu i Poslaniku Njegovom. Ti takvi su istiniti"
        },
        {
            "chapter": 59,
            "verse": 9,
            "text": "A oni koji su stupili u kuću i vjerovanje prije njih, vole onog ko im se doselio, i ne nalaze u grudima svojim potrebu za onim što im je dato, i više vole (njima) nego dušama svojim, makar oni bili u oskudici. A onaj ko sačuva dušu svoju od pohlepe - pa ti takvi će biti uspješni"
        },
        {
            "chapter": 59,
            "verse": 10,
            "text": "A oni koji su došli poslije njih, govore: “Gospodaru naš! Oprosti nama i braći našoj koja su nas pretekla u vjerovanju, i ne načini u srcima našim mržnju prema onima koji vjeruju. Gospodaru naš! Uistinu, Ti si Samilosni, Milosrdni.”"
        },
        {
            "chapter": 59,
            "verse": 11,
            "text": "Zar ne vidiš licemjere koji govore braći svojoj od sljedbenika Knjige koji ne vjeruju: “Ako budete protjerani, sigurno ćemo izaći s vama, i nećemo protiv vas poslušati nikoga nikada; a ako budete napadnuti, sigurno ćemo vam pomoći.” A Allah svjedoči: uistinu su oni lašci"
        },
        {
            "chapter": 59,
            "verse": 12,
            "text": "Ako bi bili protjerani, sigurno ne bi izašli s njima; i ako bi bili napadnuti, sigurno im ne bi pomogli. A ako bi im pomogli, sigurno bi okrenuli leđa - potom ne bi bili pomognuti"
        },
        {
            "chapter": 59,
            "verse": 13,
            "text": "Vi ste sigurno jači strahom u grudima njihovim, nego Allah. To zato što su oni ljudi koji ne shvataju"
        },
        {
            "chapter": 59,
            "verse": 14,
            "text": "Neće se protiv vas boriti zajedno, izuzev u naseljima utvrđenim ili iza zidova. Njihova sila je među njima žestoka. Računaš oni su složni, a srca njihova su razjedinjena. To zato što su oni ljudi koji ne razumiju"
        },
        {
            "chapter": 59,
            "verse": 15,
            "text": "Nalik su onima koji su bili prije njih nedavno. Iskusili su posljedicu stvari svoje, a imaće oni kaznu bolnu"
        },
        {
            "chapter": 59,
            "verse": 16,
            "text": "Slični su šejtanu kad rekne čovjeku: “Ne vjeruj.” Pa pošto ne vjeruje, kaže: “Uistinu, ja sam slobodan od tebe. Uistinu! Ja se bojim Allaha, Gospodara svjetova.”"
        },
        {
            "chapter": 59,
            "verse": 17,
            "text": "Pa biće obojici kraj što će oba biti u vatri, vječno u njoj. A to je plaća zalimima"
        },
        {
            "chapter": 59,
            "verse": 18,
            "text": "O vi koji vjerujete! Bojte se Allaha, i neka gleda duša šta je pripravila za sutra. I bojte se Allaha! Uistinu! Allah je o onom šta radite Obaviješteni"
        },
        {
            "chapter": 59,
            "verse": 19,
            "text": "I ne budite kao oni koji su zaboravili Allaha, pa je učinio da oni zaborave duše svoje. Ti takvi su grješnici"
        },
        {
            "chapter": 59,
            "verse": 20,
            "text": "Nisu jednaki stanovnici vatre i stanovnici Dženneta. Stanovnici Dženneta - oni su uspješni"
        },
        {
            "chapter": 59,
            "verse": 21,
            "text": "Da smo spustili ovaj Kur’an planini, sigurno bi je vidio poniznu, rascijepljenu iz straha od Allaha. A to su primjeri - navodimo ih ljudima, da bi oni razmislili"
        },
        {
            "chapter": 59,
            "verse": 22,
            "text": "On je Allah, Koji je - nema boga osim Njega - Znalac nevidljivog i vidljivog. On je Milostivi, Milosrdni"
        },
        {
            "chapter": 59,
            "verse": 23,
            "text": "On je Allah, Koji je - nema boga osim Njega - Vladar, Presveti, Onaj koji daje mir, Onaj koji daje sigurnost, Nadzirući, Silni, Gigantski, Gordi! Slava Allahu nad onim šta pridružuju"
        },
        {
            "chapter": 59,
            "verse": 24,
            "text": "On, Allah, je Stvaralac, Tvorac, Oblikovalac! Njegova imena su najljepša. Slavi Ga šta je na nebesima i Zemlji; a On je Moćni, Mudri"
        },
        {
            "chapter": 60,
            "verse": 1,
            "text": "O vi koji vjerujete! Ne uzimajte neprijatelja Mog i neprijatelja vašeg, prijateljima, pružajući im ljubav, a zaista ne vjeruju u ono što vam je došlo od Istine, izgone Poslanika i vas, jer vjerujete u Allaha, Gospodara vašeg. Ako ste izašli džihadom na putu Mom i tražeći zadovoljstvo Moje, tajite prema njima ljubav, a Ja sam Najbolji znalac onog šta tajite i šta otkrivate! A ko od vas to čini, pa sigurno je zalutao s pravog puta"
        },
        {
            "chapter": 60,
            "verse": 2,
            "text": "Ako naiđu na vas biće vam neprijatelji i ispružiće na vas ruke svoje i jezike svoje sa zlom, i voliće da ne vjerujete"
        },
        {
            "chapter": 60,
            "verse": 3,
            "text": "Neće vam koristiti rodbina vaša, niti djeca vaša na Dan kijameta. On će vas rastaviti. A Allah je onog što radite Vidilac"
        },
        {
            "chapter": 60,
            "verse": 4,
            "text": "Doista je za vas lijep uzor u Ibrahimu i onima s njim, kad su rekli narodu svom: “Uistinu, mi smo čisti od vas i onog šta obožavate mimo Allaha. Nemamo ništa s vama i nastalo je između nas i između vas neprijateljstvo i mržnja vječna, dok ne budete vjerovali u Allaha, Njega Jedinog - izuzev riječi Ibrahima ocu njegovom: ’Sigurno ću ti tražiti oprost, a ne vladam za tebe od Allaha ništa.’ Gospodaru naš! U Tebe se pouzdavamo i Tebi se obraćamo, a Tebi je dolazište"
        },
        {
            "chapter": 60,
            "verse": 5,
            "text": "Gospodaru naš! Ne učini nas iskušenjem za one koji ne vjeruju i oprosti nam. Gospodaru naš! Uistinu, Ti, Ti si Moćni, Mudri”"
        },
        {
            "chapter": 60,
            "verse": 6,
            "text": "Zaista je za vas u njima uzor lijep - za onog ko se nada Allahu i Danu posljednjem. A ko se okrene - pa uistinu, Allah, On je Neovisni, Hvaljeni"
        },
        {
            "chapter": 60,
            "verse": 7,
            "text": "Možda će Allah uspostaviti ljubav između vas i između onih od njih s kojima ste u neprijateljstvu. A Allah je Svemoćan i Allah je Oprosnik, Milosrdni"
        },
        {
            "chapter": 60,
            "verse": 8,
            "text": "Allah vam ne zabranjuje prema onima koji se ne bore protiv vas zbog vjere, i ne izgone vas iz domova vaših - da im činite dobro i ispravno postupate prema njima. Uistinu! Allah voli pravedne"
        },
        {
            "chapter": 60,
            "verse": 9,
            "text": "Allah vam jedino zabranjuje da prijateljujete s onima koji se bore protiv vas zbog vjere i izgone vas iz domova vaših i pomažu istjerivanju vašem - da prijateljujete s njima. A ko s njima prijateljuje - pa ti takvi su zalimi"
        },
        {
            "chapter": 60,
            "verse": 10,
            "text": "O vi koji vjerujete! Kad vam dođu vjernice muhadžirke, tad ih provjerite! Allah je Najbolji znalac imana njihovog. Pa ako ih prepoznate vjernicama, tad ih ne vraćajte nevjernicima. Nisu one njima dozvoljene, niti su oni dozvoljeni njima. I dajte im šta su utrošili. I nije vam grijeh da ih oženite kada im date darove njihove. I ne držite u (bračnoj) vezi nevjernice. I tražite šta ste potrošili, i neka traže šta su potrošili. To je sud Allahov, sudi među vama. A Allah je Znalac, Mudri"
        },
        {
            "chapter": 60,
            "verse": 11,
            "text": "Ako vam umakne od žena vaših nešto k nevjernicima, pa budete slijedili, tad dajte onima kojima su otišle žene njihove, slično onom šta su utrošili. I bojte se Allaha, Onog u kojeg ste vi vjernici"
        },
        {
            "chapter": 60,
            "verse": 12,
            "text": "O Vjerovjesniče! Kad ti dođu vjernice da ti daju bej’a da neće pridruživati Allahu ništa, niti krasti, niti bludničiti, niti ubijati djecu svoju, niti iznositi potvoru izmišljajući to između ruku svojih i nogu svojih, niti tebi biti neposlušne u dobru; tad primi njihov bej’a i moli da im oprosti Allah. Uistinu! Allah je Oprosnik, Milosrdni"
        },
        {
            "chapter": 60,
            "verse": 13,
            "text": "O vi koji vjerujete! Ne budite prijatelji ljudi na koje se rasrdio Allah. Doista očajavaju zbog Ahireta, kao što očajavaju nevjernici zbog stanovnika kabura"
        },
        {
            "chapter": 61,
            "verse": 1,
            "text": "Allaha slavi šta je na nebesima i šta je na Zemlji, a On je Moćni, Mudri"
        },
        {
            "chapter": 61,
            "verse": 2,
            "text": "O vi koji vjerujete! Zašto govorite ono što ne činite"
        },
        {
            "chapter": 61,
            "verse": 3,
            "text": "Velika je odvratnost kod Allaha što govorite ono što ne činite"
        },
        {
            "chapter": 61,
            "verse": 4,
            "text": "Uistinu! Allah voli one koji se bore na putu Njegovom u saffu, kao da su oni bedem zbijeni"
        },
        {
            "chapter": 61,
            "verse": 5,
            "text": "I kad reče Musa narodu svom: “O narode moj! Zašto me patite, a sigurno znate da sam vam ja poslanik Allahov?” Pa pošto skrenuše, Allah skrenu srca njihova. A Allah ne upućuje narod grješnika"
        },
        {
            "chapter": 61,
            "verse": 6,
            "text": "I kad reče Isa, sin Merjemin: “O sinovi Israilovi! Uistinu, ja sam vam poslanik Allahov, potvrđujući ono šta je bilo prije mene od Tewrata i donosilac radosne vijesti o Poslaniku (koji) dolazi poslije mene, njegovo ime je Ahmed.” Pa pošto im je došao s dokazima jasnim, rekoše: “Ovo je sihr očiti.”"
        },
        {
            "chapter": 61,
            "verse": 7,
            "text": "A ko je nepravedniji od onog ko izmišlja protiv Allaha laž, a on se poziva Islamu? A Allah ne upućuje narod zalima"
        },
        {
            "chapter": 61,
            "verse": 8,
            "text": "Žele da ugase svjetlo Allahovo ustima svojim, a Allah je Taj koji usavršava svjetlo Svoje, makar mrzili nevjernici"
        },
        {
            "chapter": 61,
            "verse": 9,
            "text": "On je Taj koji je poslao Poslanika Svog s Uputom i Vjerom Istine, da bi učinio da ona nadvlada vjeru svaku, makar mrzili mušrici"
        },
        {
            "chapter": 61,
            "verse": 10,
            "text": "O vi koji vjerujete! Hoćete li da vam ukažem na trgovinu (koja) će vas spasiti od kazne bolne"
        },
        {
            "chapter": 61,
            "verse": 11,
            "text": "Vjerujte u Allaha i Poslanika Njegovog, i borite se na putu Allahovom imecima svojim i dušama svojim. To je bolje za vas, kad biste znali"
        },
        {
            "chapter": 61,
            "verse": 12,
            "text": "Oprostiće vam grijehe vaše i uvešće vas u bašče ispod kojih teku rijeke, i stanove ugodne u baščama Adna. To je uspjeh veličanstven"
        },
        {
            "chapter": 61,
            "verse": 13,
            "text": "I drugi kojeg volite: pomoć od Allaha i pobjedu blisku. A radosnom viješću obraduj vjernike"
        },
        {
            "chapter": 61,
            "verse": 14,
            "text": "O vi koji vjerujete! Budite pomagači Allahu, kao što je rekao Isa, sin Merjemin, hawarijjunima: “Ko su pomagači moji Allahu?” Hawarijjuni rekoše: “Mi smo pomagači Allahovi.” Pa je vjerovala skupina sinova Israilovih, a nije vjerovala skupina. Pa smo ojačali one koji vjeruju, protiv neprijatelja njihovih, te su postali nadmoćni"
        },
        {
            "chapter": 62,
            "verse": 1,
            "text": "Allaha slavi šta je na nebesima i šta je na Zemlji, Vladara, Presvetog, Moćnog, Mudrog"
        },
        {
            "chapter": 62,
            "verse": 2,
            "text": "On je Taj koji je podigao među neuke Poslanika između njih - uči im ajete Njegove i čisti ih i poučava ih Knjizi i mudrosti, iako su ranije doista bili u zabludi očitoj"
        },
        {
            "chapter": 62,
            "verse": 3,
            "text": "I drugima od njih koji im se još nisu priključili. A On je Moćni, Mudri"
        },
        {
            "chapter": 62,
            "verse": 4,
            "text": "To je blagodat Allahova, daje je kome hoće, a Allah je Posjednik blagodati veličanstvene"
        },
        {
            "chapter": 62,
            "verse": 5,
            "text": "Primjer onih koji su zaduženi Tewratom, zatim ga se nisu držali - je kao primjer magarca koji nosi tomove knjiga. Loš je primjer ljudi koji poriču ajete Allahove. A Allah ne upućuje ljude zalime"
        },
        {
            "chapter": 62,
            "verse": 6,
            "text": "Reci: “O (vi) koji ste Jevreji! Ako tvrdite da ste vi prijatelji Allahovi mimo ljudi, tad zaželite smrt, ako ste istiniti.”"
        },
        {
            "chapter": 62,
            "verse": 7,
            "text": "A neće je zaželiti nikada, zbog onog što su pripravile ruke njihove! A Allah je Znalac zalima"
        },
        {
            "chapter": 62,
            "verse": 8,
            "text": "Reci: “Uistinu, smrt od koje bježite - pa sigurno će vas ona sresti, zatim ćete biti vraćeni Znalcu nevidljivog i vidljivog, pa će vas obavijestiti o onom šta ste radili.”"
        },
        {
            "chapter": 62,
            "verse": 9,
            "text": "O vi koji vjerujete! Kad se pozove na salat na dan petak, tad požurite na zikr Allaha i ostavite trgovinu. To je bolje za vas - kad biste znali"
        },
        {
            "chapter": 62,
            "verse": 10,
            "text": "Pa kad se završi salat, tad se raširite po zemlji i tražite od blagodati Allahove, i spominjite Allaha mnogo, da biste vi uspjeli"
        },
        {
            "chapter": 62,
            "verse": 11,
            "text": "I kad ugledaju trgovinu ili zabavu, raspu se k njoj, a ostave tebe stojeći. Reci: “Ono šta je kod Allaha, bolje je od zabave i od trgovine. A Allah je Najbolji od opskrbljivača"
        },
        {
            "chapter": 63,
            "verse": 1,
            "text": "Kad ti dođu munafici, kažu: “Svjedočimo da si uistinu ti poslanik Allahov.” A Allah zna da si ti uistinu poslanik Njegov i Allah svjedoči da su licemjeri doista lažovi"
        },
        {
            "chapter": 63,
            "verse": 2,
            "text": "Uzeli su zakletve svoje štitom, pa odvraćaju od puta Allahovog. Doista je zlo šta oni rade"
        },
        {
            "chapter": 63,
            "verse": 3,
            "text": "To zato što su oni vjerovali, zatim nisu vjerovali, pa su zapečaćena srca njihova - zato oni ne shvataju"
        },
        {
            "chapter": 63,
            "verse": 4,
            "text": "I kad ih vidiš, zadivljuju te tijela njihova. A ako govore, slušaš govor njihov. Oni su kao balvani poduprti. Misle svaki je povik protiv njih. Oni su neprijatelj, pa ih se pripazi. Ubio ih Allah, kuda se odvraćaju"
        },
        {
            "chapter": 63,
            "verse": 5,
            "text": "I kad im se kaže: “Dođite! Allahov Poslanik će tražiti oprost za vas” - iskrive glave svoje i vidiš ih okreću se, i oni su oholi"
        },
        {
            "chapter": 63,
            "verse": 6,
            "text": "Isto je njima, tražio im oprost ili im ne tražio, neće im oprostiti Allah. Uistinu! Allah ne upućuje narod grješnika"
        },
        {
            "chapter": 63,
            "verse": 7,
            "text": "Oni su ti koji govore: “Ne trošite na onog ko je kod Poslanika Allahovog, dok se ne raziđu.” A Allahove su riznice nebesa i Zemlje, ali munafici ne shvataju"
        },
        {
            "chapter": 63,
            "verse": 8,
            "text": "Govore: “Ako se vratimo u Medinu, sigurno će moćniji iz nje protjerati slabijeg!” A Allahova je moć i Poslanika Njegovog i vjernika, ali - munafici ne znaju"
        },
        {
            "chapter": 63,
            "verse": 9,
            "text": "O vi koji vjerujete! Neka vas ne odvrate imanja vaša, niti djeca vaša od sjećanja Allaha. A ko to uradi, pa ti takvi su gubitnici"
        },
        {
            "chapter": 63,
            "verse": 10,
            "text": "I trošite od onog čime vas opskrbljujemo, prije nego nekom od vas dođe smrt, pa rekne: “Gospodaru moj! Kad bi mi odložio do roka bliskog, pa da dajem sadaku i budem od dobročinitelja.”"
        },
        {
            "chapter": 63,
            "verse": 11,
            "text": "A Allah neće odložiti duši kad dođe rok njen. A Allah je o onom šta radite Obaviješteni"
        },
        {
            "chapter": 64,
            "verse": 1,
            "text": "Allaha slavi šta je na nebesima i šta je na Zemlji. Njegova je vlast i Njegova je hvala, a On je nad svakom stvari Posjednik moći"
        },
        {
            "chapter": 64,
            "verse": 2,
            "text": "On je Taj koji vas je stvorio, pa je između vas nevjernik i od vas vjernik. A Allah je Vidilac onog što radite"
        },
        {
            "chapter": 64,
            "verse": 3,
            "text": "Stvorio je nebesa i Zemlju s Istinom i oblikovao vas, te uljepšao likove vaše. A Njemu je dolazište"
        },
        {
            "chapter": 64,
            "verse": 4,
            "text": "Zna šta je u nebesima i Zemlji; i zna šta tajite i šta otkrivate. A Allah je Znalac onog u grudima"
        },
        {
            "chapter": 64,
            "verse": 5,
            "text": "Zar vam nije stigla vijest o onima koji nisu vjerovali prije, pa su iskusili pogubnost stvari svoje, a imaće oni kaznu bolnu"
        },
        {
            "chapter": 64,
            "verse": 6,
            "text": "To zato što su im dolazili poslanici njihovi s dokazima jasnim, pa su govorili: “Zar da nas smrtnik upućuje?” Pa nisu vjerovali i okretali su se. A Allah je Neovisani i Allah je Bogati, Hvaljeni"
        },
        {
            "chapter": 64,
            "verse": 7,
            "text": "Oni koji ne vjeruju tvrde da neće biti podignuti. Reci: “Svakako, tako mi Gospodara mog, sigurno ćete biti podignuti, zatim sigurno obaviješteni šta ste radili.” A to je Allahu lahko"
        },
        {
            "chapter": 64,
            "verse": 8,
            "text": "Zato vjerujte u Allaha i Poslanika Njegovog i svjetlo koje smo spustili. A Allah je o onom što radite Obaviješteni"
        },
        {
            "chapter": 64,
            "verse": 9,
            "text": "Na Dan kad vas skupi za Dan sastanka, to će biti Dan međusobnog obmanjivanja. A ko vjeruje u Allaha i čini dobro, pokriće mu zla djela njegova i uvešće ga u bašče ispod kojih teku rijeke, vječno će biti u njima, zauvijek. To je uspjeh veličanstven"
        },
        {
            "chapter": 64,
            "verse": 10,
            "text": "A oni koji ne vjeruju i poriču ajete Naše, takvi će biti stanovnici vatre, vječno će biti u njoj. A loše je dolazište"
        },
        {
            "chapter": 64,
            "verse": 11,
            "text": "Ne pogađa nikakva nesreća, izuzev s dozvolom Allahovom. A ko vjeruje u Allaha - upućuje srce njegovo. A Allah je o svakoj stvari Znalac"
        },
        {
            "chapter": 64,
            "verse": 12,
            "text": "I poslušajte Allaha i poslušajte Poslanika! Pa ako se okrenete, ta samo je na Poslaniku Našem dostava jasna"
        },
        {
            "chapter": 64,
            "verse": 13,
            "text": "Allah! Samo je On Bog! I u Allaha zato nek se pouzdaju vjernici"
        },
        {
            "chapter": 64,
            "verse": 14,
            "text": "O vi koji vjerujete! Uistinu, među ženama vašim i djecom vašom neprijatelja imate, zato ih se pričuvajte. A ako izbrišete i pređete i oprostite, pa doista je Allah Oprosnik, Milosrdni"
        },
        {
            "chapter": 64,
            "verse": 15,
            "text": "Bogatstva vaša i djeca vaša samo su iskušenje. A Allah - kod Njega je nagrada veličanstvena"
        },
        {
            "chapter": 64,
            "verse": 16,
            "text": "Pa bojte se Allaha koliko možete, i slušajte i pokorite se i udjeljujte - bolje je za duše vaše. A ko spasi od pohlepe dušu svoju - pa ti takvi su uspješni"
        },
        {
            "chapter": 64,
            "verse": 17,
            "text": "Ako zajmite Allahu zajam lijep, umnogostručiće vam ga i oprostiće vam. A Allah je Zahvalni, Blagi"
        },
        {
            "chapter": 64,
            "verse": 18,
            "text": "Znalac nevidljivog i vidljivog, Moćni, Mudri"
        },
        {
            "chapter": 65,
            "verse": 1,
            "text": "O Vjerovjesniče! Kad budete razvodili žene, tad ih razvodite u iddetu njihovom, i računajte iddet, i bojte se Allaha, Gospodara vašeg. Ne istjerujte ih iz kuća njihovih, i neka ne izlaze, izuzev ako su počinile razvrat otvoreni. A to su granice Allahove. A ko pređe granice Allahove, pa doista je učinio zulm duši svojoj. Ne znaš: možda Allah dadne da se poslije toga desi (nova) stvar"
        },
        {
            "chapter": 65,
            "verse": 2,
            "text": "Pa kad dospiju roku svom, tad ih zadržite uljudno ili se rastavite od njih uljudno. I pozovite da svjedoče dvojica pravedna između vas i obavite svjedočenje Allahu. To je ono što se savjetuje onom ko vjeruje u Allaha i Dan posljednji. A ko se boji Allaha - načiniće mu izlaz"
        },
        {
            "chapter": 65,
            "verse": 3,
            "text": "I opskrbiće ga otkud ne računa. A ko se uzda u Allaha - pa On mu je dovoljan. Uistinu, Allah je Taj koji ostvaruje naredbu Svoju. Zaista je načinio Allah svakoj stvari mjeru"
        },
        {
            "chapter": 65,
            "verse": 4,
            "text": "A one od žena vaših koje su izgubile nadu u menstruaciju, ako ste posumnjali - pa iddet njihov je tri mjeseca, i onima koje ne menstruiraju. A koje su noseće - rok njihov je da rode breme svoje. A ko se boji Allaha, načiniće mu po odredbi Svojoj lahkoću"
        },
        {
            "chapter": 65,
            "verse": 5,
            "text": "To je naredba Allahova, koju objavljuje vama. A ko se boji Allaha, pokriće mu zla djela njegova i uvećaće mu nagradu"
        },
        {
            "chapter": 65,
            "verse": 6,
            "text": "Nastanite ih tamo gdje stanujete prema sredstvima vašim, i ne štetite im da biste ih pritijesnili. Ako takve budu noseće - tad trošite na njih dok ne rode breme svoje. Pa ako vam doje (djecu), tad im dajte darove njihove i dogovarajte se međusobno uljudno. A ako se ne složite, tad će mu zadajati druga"
        },
        {
            "chapter": 65,
            "verse": 7,
            "text": "Neka troši imalac obilja od obilja svog; a onaj kome je uskraćena opskrba njegova - pa neka troši od onog šta mu je dao Allah. Ne opterećuje Allah dušu, izuzev onim šta joj je dao. Poslije teškoće Allah će načiniti olakšanje"
        },
        {
            "chapter": 65,
            "verse": 8,
            "text": "I koliko se gradova oglušilo prema naredbi Gospodara njihovog i poslanika Njegovih, pa smo ih obračunali obračunom žestokim i kaznili ih kaznom strašnom"
        },
        {
            "chapter": 65,
            "verse": 9,
            "text": "Tad su iskusili pogubnost postupka svog. A rezultat postupka njihovog bio je gubitak"
        },
        {
            "chapter": 65,
            "verse": 10,
            "text": "Pripremio je Allah za njih kaznu žestoku. Zato se bojte Allaha, o imaoci razuma koji vjerujete! Doista vam je Allah poslao Opomenu"
        },
        {
            "chapter": 65,
            "verse": 11,
            "text": "Poslanika - uči vam ajete Allahove jasne, da izvede one koji vjeruju i rade dobra djela iz tmina na svjetlost. A ko vjeruje u Allaha i radi dobro, uvešće ga u bašče ispod kojih teku rijeke, vječno će biti u njima, zauvijek. Doista je Allah uljepšao njegovu opskrbu"
        },
        {
            "chapter": 65,
            "verse": 12,
            "text": "Allah je Taj koji je stvorio sedam nebesa, a od Zemlje, slično njima. Spušta se naredba među njih, da znate, da je Allah nad svakom stvari Imalac moći, i da je Allah zaista svaku stvar obuhvatio znanjem"
        },
        {
            "chapter": 66,
            "verse": 1,
            "text": "O Vjerovjesniče! Zašto zabranjuješ ono što ti je Allah dopustio, tražeći zadovoljstva žena svojih? A Allah je Oprosnik, Milosrdni"
        },
        {
            "chapter": 66,
            "verse": 2,
            "text": "Allah vam je već naložio iskup zakletvi vaših; a Allah je Zaštitnik vaš i On je Znalac, Mudri"
        },
        {
            "chapter": 66,
            "verse": 3,
            "text": "I kad je Vjerovjesnik povjerio jednoj od svojih žena vijest, pa pošto je obavijestila o njoj - a otkrio to njemu Allah - on je iznio dio njen, a prešutio dio. Pa pošto je nju obavijestio o tome, rekla je: “Ko te je obavijestio o ovome?” Rekao je: “Obavijestio me je Znalac, Obaviješteni.”"
        },
        {
            "chapter": 66,
            "verse": 4,
            "text": "Ako se vas dvije pokajete Allahu, pa doista su nagela srca vaša; a ako se budete pomagale protiv njega - pa uistinu, Allah - On je Zaštitnik njegov, i Džibril i pravedni vjernici; i meleci su sem toga pomagač"
        },
        {
            "chapter": 66,
            "verse": 5,
            "text": "Možda će Gospodar njegov, ako vas razvede, da mu u zamjenu da boljih žena od vas: predanih, vjernica, poslušnih, pokajanica, obožavateljki, onih koje poste, hudovica i djevica"
        },
        {
            "chapter": 66,
            "verse": 6,
            "text": "O vi koji vjerujete! Zaštitite duše vaše i porodice svoje vatre čije će gorivo biti ljudi i kamenje. Nad njom su meleci grubi, snažni, ne opiru se Allahu šta im naredi, i čine šta im se naređuje"
        },
        {
            "chapter": 66,
            "verse": 7,
            "text": "O vi koji niste vjerovali! Ne pravdajte se Danas! Bićete plaćeni jedino za ono šta ste radili"
        },
        {
            "chapter": 66,
            "verse": 8,
            "text": "O vi koji vjerujete! Pokajte se Allahu kajanjem iskrenim. Možda će Gospodar vaš da odstrani od vas zla djela vaša i uvede vas u bašče ispod kojih teku rijeke, na Dan kad Allah neće poniziti Vjerovjesnika i one koji su s njim vjerovali. Svjetlo njihovo će juriti ispred njih i s desnih strana njihovih. Govoriće: “Gospodaru naš. Upotpuni nam svjetlo naše i oprosti nam. Uistinu, Ti si nad svakom stvari Posjednik moći!”"
        },
        {
            "chapter": 66,
            "verse": 9,
            "text": "O Vjerovjesniče! Bori se protiv nevjernika i munafika, i strog prema njima budi. A sklonište njihovo biće Džehennem; a loše je dolazište"
        },
        {
            "chapter": 66,
            "verse": 10,
            "text": "Allah navodi primjer za one koji ne vjeruju: ženu Nuhovu i ženu Lutovu. Bile su pod dvojicom robova, od robova Naših pravednih, pa su ih prevarile. Pa neće im njih dvojica koristiti od Allaha ništa, i biće rečeno: “Uđite obje u vatru sa onima koji ulaze.”"
        },
        {
            "chapter": 66,
            "verse": 11,
            "text": "I navodi Allah primjer za one koji vjeruju, ženu faraonovu, kad reče: “Gospodaru moj! Sagradi mi kod Sebe kuću u Džennetu i spasi me od faraona i djela njegovog i spasi me od naroda zalima.”"
        },
        {
            "chapter": 66,
            "verse": 12,
            "text": "I Merjem, kćer Imranovu, koja je sačuvala ferdž svoj, pa smo u njega udahli od Duha Našeg, i vjerovala je u riječi Gospodara svog i knjige Njegove, i bila od pokornih"
        }
    ]
}
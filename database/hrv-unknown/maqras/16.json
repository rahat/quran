{
    "maqras": [
        {
            "chapter": 2,
            "verse": 243,
            "text": "Zar nisi vidio one koji su izašli iz kuća svojih, a bilo ih je na hiljade, iz straha od smrti. Tad im je rekao Allah: “Umrite!”, zatim ih je oživio. Uistinu! Allah je Vlasnik blagodati nad ljudima, međutim većina ljudi ne zahvaljuje"
        },
        {
            "chapter": 2,
            "verse": 244,
            "text": "I borite se na putu Allahovom i znajte da je Allah Onaj koji čuje, Znalac"
        },
        {
            "chapter": 2,
            "verse": 245,
            "text": "Ko je taj ko će uzajmiti Allahu zajam lijep, pa da mu ga umnoži umnožavanjem velikim; a Allah uskraćuje i pruža, i Njemu se vraćate"
        },
        {
            "chapter": 2,
            "verse": 246,
            "text": "Zar nisi razmislio o velikanima sinova Israilovih poslije Musaa, kad rekoše vjerovjesniku svom: “Podigni nam vladara, borićemo se na putu Allahovom.” Reče: “Je li moguće - ako vam se propiše borba - da se nećete boriti?” Rekoše: “A šta nam je da se ne bismo borili na putu Allahovom, a već smo protjerani iz kuća naših i (od) sinova naših.” Pa pošto im je propisana borba, okrenuše se, izuzev malo njih; a Allah je Znalac zalima"
        },
        {
            "chapter": 2,
            "verse": 247,
            "text": "I reče im vjerovjesnik njihov: “Uistinu! Allah vam je već podigao Taluta vladarem.” Rekoše: “Otkud da njegova bude vlast nad nama, a mi smo dostojniji vlasti od njega i nije mu dato obilje imetka.” Reče: “Uistinu, Allah ga je odabrao nad vama i uvećao ga obimno u znanju i tijelu.” A Allah daje vlast Svoju kome hoće, i Allah je Sveobuhvatni, Znalac"
        },
        {
            "chapter": 2,
            "verse": 248,
            "text": "I reče im vjerovjesnik njihov: “Uistinu, znak vlasti njegove je što će vam doći tabut u kojem je smirenje od Gospodara vašeg i ostatak onog šta je ostavila porodica Musaova i porodica Harunova, nosiće ga meleci. Uistinu, u tome je znak za vas, ako ste vjernici.”"
        },
        {
            "chapter": 2,
            "verse": 249,
            "text": "Pa pošto izađe Talut sa vojskama, reče: “Uistinu! Allah će vas iskušati rijekom. Pa ko se iz nje napije, pa nije od mene, a ko je se ne okusi - pa uistinu on je od mene, izuzev ko zagrabi hvatom ruke svoje.” Tad se napiše iz nje, izuzev malo njih. Pa pošto je prijeđe, on i oni koji su vjerovali s njim, rekoše: “Mi nemamo sile danas protiv Džaluta i vojski njegovih.” Oni koji su znali da će oni biti ti koji će sresti Allaha rekoše: “Koliko je malih grupa pobijedilo velike grupe s dozvolom Allahovom!” A Allah je uz strpljive"
        },
        {
            "chapter": 2,
            "verse": 250,
            "text": "I pošto se ukazaše Džalutu i vojskama njegovim, rekoše: “Gospodaru naš! Izlij na nas strpljenje i osnaži noge naše, i pomozi nas protiv naroda nevjernika.”"
        },
        {
            "chapter": 2,
            "verse": 251,
            "text": "Tad su ih razbili s dozvolom Allahovom. I ubi Dawud Džaluta i dade njemu Allah vlast i mudrost i nauči ga ono šta je htio. A da nije Allahovog suzbijanja ljudi jednih drugima - sigurno bi se uneredila zemlja; međutim, Allah je Vlasnik dobrote nad svjetovima"
        },
        {
            "chapter": 2,
            "verse": 252,
            "text": "To su ajeti Allahovi, učimo ih tebi s Istinom; a uistinu, ti si od poslanih"
        }
    ]
}
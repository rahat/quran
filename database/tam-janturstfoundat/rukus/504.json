{
    "rukus": [
        {
            "chapter": 71,
            "verse": 1,
            "text": "நிச்சயமாக நாம் நூஹை, அவருடைய சமூகத்தாரிடம்; \"நீர் உம் சமூகத்தாருக்கு நோவினை செய்யும் வேதனை அவர்கள் மீது வருவதற்கு முன்னர் (அதுபற்றி) அச்சமூட்டி எச்சரிக்கை செய்வீராக\" என (ரஸூலாக) அனுப்பினோம்"
        },
        {
            "chapter": 71,
            "verse": 2,
            "text": "என் சமூகத்தார்களே! நிச்சயமாக நான் உங்களுக்கு பகிரங்கமாக அச்சமூட்டி எச்சரிக்கை செய்பவன்\" என்று கூறினார்"
        },
        {
            "chapter": 71,
            "verse": 3,
            "text": "அல்லாஹ்வையே நீங்கள் வணங்குங்கள்; அவனுக்கு அஞ்சிக் கொள்ளுங்கள்; எனக்கும் வழிபடுங்கள்"
        },
        {
            "chapter": 71,
            "verse": 4,
            "text": "(இவ்வாறு நீங்கள் நடந்தால்) உங்களுடைய பாவங்களை அவன் மன்னிப்பான்; மேலும் ஒரு குறிப்பிட்ட தவணைவரை அவன் உங்களுக்கு அவகாசமளிப்பான்; நிச்சயமாக அல்லாஹ்வின் தவணை வரும்போது, அது பிற்படுத்தப்படமாட்டாது - (இதை) நீங்கள் அறிந்து கொண்டவர்களாக இருந்தால்\" (என்றும் கூறினார்)"
        },
        {
            "chapter": 71,
            "verse": 5,
            "text": "பின்னர் அவர், \"என் இறைவா! நிச்சயமாக, நான் என் சமூகத்தாரை இரவிலும், பகலிலும் (நேர்வழியின்பால்) அழைத்தேன்"
        },
        {
            "chapter": 71,
            "verse": 6,
            "text": "ஆனால் என் அழைப்பு அவர்கள் (நேர்வழியிலிருந்து) வெருண்டு ஓடுதலை அதிகரித்ததல்லாமல் வேறில்லை"
        },
        {
            "chapter": 71,
            "verse": 7,
            "text": "அன்றியும்; நீ அவர்களுக்கு மன்னிப்பு அளிப்பதற்காக, (உன் பக்கம்) நிச்சயமாக அவர்களை நான் அழைத்தபோதெல்லாம், தம் காதுகளில் தம் விரல்களை வைத்துக் கொண்டனர், மேலும், தங்களைத் தம் ஆடைகளைக் கொண்டு மூடிக் கொண்டனர், அன்றியும், அவர்கள் (தம் வழிகேட்டில்) பிடிவாதமாகவும்; பெரும் மமதை பெருமையடித்துக் கொள்வோராகவுமே இருக்கிறார்கள்"
        },
        {
            "chapter": 71,
            "verse": 8,
            "text": "பின்னர், நிச்சயமாக நான் அவர்களை சப்தமாக அழைத்(தும் போதித்)தேன்"
        },
        {
            "chapter": 71,
            "verse": 9,
            "text": "அதன் பின்னர், நிச்சயமாக நான் அவர்களிடம் பகிரங்கமாகவும் பேசினேன்; இரகசியமாக அந்தரங்கத்திலும் பேசினேன்"
        },
        {
            "chapter": 71,
            "verse": 10,
            "text": "மேலும், \"நீங்கள் உங்களுடைய இறைவனிடம் மன்னிப்புத் தேடுங்கள்; நிச்சயமாக அவன் மிகவும் மன்னிப்பவன்\" என்றுங் கூறினேன்"
        },
        {
            "chapter": 71,
            "verse": 11,
            "text": "(அப்படிச் செய்வீர்களாயின்) அவன் உங்கள் மீது தொடர்ந்து மழையை அனுப்புவான்"
        },
        {
            "chapter": 71,
            "verse": 12,
            "text": "அன்றியும் அவன் உங்களுக்குப் பொருள்களையும், புதல்வர்களையும் கொண்டு உதவி செய்வான்; இன்னும், உங்களுக்காகத் தோட்டங்களை உண்டாக்குவான்; உங்களுக்காக ஆறுகளையும் (பெருக்கெடுத்து ஓடுமாறு) உண்டாக்குவான்"
        },
        {
            "chapter": 71,
            "verse": 13,
            "text": "உங்களுக்கு என்ன நேர்ந்தது? அல்லாஹ்வின் மகத்துவத்தை(யும், மேன்மையையும்) நீங்கள் உணராமலிருக்கின்றீர்கள்"
        },
        {
            "chapter": 71,
            "verse": 14,
            "text": "நிச்சயமாக அவன் உங்களை பல நிலைகளிலிருந்து படைத்தான்"
        },
        {
            "chapter": 71,
            "verse": 15,
            "text": "ஏழு வானங்களையும் அல்லாஹ் அடுக்கடுக்காய் எப்படிப் படைத்திருக்கின்றான் என்பதை நீங்கள் பார்க்கவில்லையா"
        },
        {
            "chapter": 71,
            "verse": 16,
            "text": "இன்னும் அவற்றில் சந்திரனைப் பிரகாசமாகவும், சூரியனை ஒளிவிளக்காகவும் அவனே ஆக்கியிருக்கின்றான்"
        },
        {
            "chapter": 71,
            "verse": 17,
            "text": "அல்லாஹ்வே உங்களை பூமியிலிருந்து சிறந்த முறையில் உருவாக்கினான்"
        },
        {
            "chapter": 71,
            "verse": 18,
            "text": "பின்னர் அந்த பூமியிலேயே உங்களை மீண்டும் சேர்த்து, மற்றொருமுறை உங்களை (அதிலிருந்து) வெளிப்படுத்துவான்"
        },
        {
            "chapter": 71,
            "verse": 19,
            "text": "அன்றியும், அல்லாஹ், உங்களுக்காக பூமியை விரிப்பாக ஆக்கினான்"
        },
        {
            "chapter": 71,
            "verse": 20,
            "text": "அதில் நீங்கள் செல்வதற்காக விசாலமான பாதைகளையும் அமைத்தான்\" (என்றும் போதித்தார்)"
        }
    ]
}
{
    "rukus": [
        {
            "chapter": 26,
            "verse": 34,
            "text": "(ஃபிர்அவ்ன்) தன்னைச் சூழ்ந்து நின்ற தலைவர்களை நோக்கி \"இவர் நிச்சயமாக திறமை மிக்க சூனியக்காரரே!\" என்று கூறினான்"
        },
        {
            "chapter": 26,
            "verse": 35,
            "text": "இவர் தம் சூனியத்தைக் கொண்டு உங்களை உங்கள் நாட்டை விட்டும் வெளியேற்ற நாடுகிறார்; எனவே இதைப் பற்றி நீங்கள் கூறும் யோசனை என்ன?\" (என்று கேட்டான்)"
        },
        {
            "chapter": 26,
            "verse": 36,
            "text": "அதற்கவர்கள் \"அவருக்கும், அவருடைய சகோதரருக்கும் சிறிது தவணை கொடுத்து விட்டு பல பட்டிணங்களுக்கு(ச் சூனியக்காரர்களைத்)திரட்டிக் கொண்டு வருவோரை அனுப்பி வைப்பீராக"
        },
        {
            "chapter": 26,
            "verse": 37,
            "text": "(அவர்கள் சென்று) சூனியத்தில் மகா வல்லவர்களையெல்லாம் உம்மிடம் கொண்டு வருவார்கள்\" என்று கூறினார்கள்"
        },
        {
            "chapter": 26,
            "verse": 38,
            "text": "சூனியக்காரர்கள் குறிப்பிட்ட நாளில் குறிப்பிட்ட வேளையில் ஒன்று திரட்டப்பட்டார்கள்"
        },
        {
            "chapter": 26,
            "verse": 39,
            "text": "இன்னும் மக்களிடம் \"(குறித்த நேரத்தில்) நீங்கள் எல்லோரும் வந்து கூடுபவர்களா?\" என்று கேட்கப்பட்டது"
        },
        {
            "chapter": 26,
            "verse": 40,
            "text": "ஏனென்றால், சூனியக்காரர்கள் வெற்றி அடைந்தால், நாம் அவர்களைப் பின் பற்றிக் கூடும் (என்றும் கூறப்பட்டது)"
        },
        {
            "chapter": 26,
            "verse": 41,
            "text": "ஆகவே சூனியக்காரர்கள் வந்தவுடன், அவர்கள் ஃபிர்அவ்னை நோக்கி, \"திண்ணமாக - நாங்கள் - (மூஸாவை) வென்று விட்டால், நிச்சயமாக எங்களுக்கு (அதற்குரிய) வெகுமதி கிடைக்குமல்லலா?\" என்று கேட்டார்கள்"
        },
        {
            "chapter": 26,
            "verse": 42,
            "text": "ஆம்! (உங்களுக்கு வெகுமதி கிடைக்கும்) இன்னும் நிச்சயமாக நீங்கள் எனக்கு நெருக்கமானவர்களாகி விடுவீர்கள்\" என்று அவன் கூறினான்"
        },
        {
            "chapter": 26,
            "verse": 43,
            "text": "மூஸா அவர்களை நோக்கி, நீங்கள் எறியக் கூடியதை எறியுங்கள்\" என்று கூறினார்"
        },
        {
            "chapter": 26,
            "verse": 44,
            "text": "ஆகவே, அவர்கள் தங்கள் கயிறுகளையும், தடிகளையும் எறிந்து, ஃபிர்அவ்னுடைய சிறப்பின் மீது ஆணையாக, நாமே வெற்றியடைவோம்\" என்று கூறினார்கள்"
        },
        {
            "chapter": 26,
            "verse": 45,
            "text": "பிறகு மூஸா தம் கைத் தடியைக் கீழே எறிந்தார்; உடன் அது (பெரும் பாம்பாகி) அவர்களுடைய பொய்(ப் பாம்பு)களை விழுங்கி விட்டது"
        },
        {
            "chapter": 26,
            "verse": 46,
            "text": "(இதைப்பார்த்தவுடன்) சூனியக்காரர்கள் ஸஜ்தாவில் விழுந்தனர்"
        },
        {
            "chapter": 26,
            "verse": 47,
            "text": "அகிலங்களெல்லாவற்றின் இறைவன் மீது நாங்கள் ஈமான் கொண்டோம்"
        },
        {
            "chapter": 26,
            "verse": 48,
            "text": "அவனே, மூஸாவுக்கும் ஹாரூனுக்கும் இறைவனாவான்.' என்று கூறினர்"
        },
        {
            "chapter": 26,
            "verse": 49,
            "text": "(அதற்கு ஃபிர்அவ்ன் அவர்களை நோக்கி) உங்களுக்கு நான் அனுமதி கொடுப்பதற்கு முன்னரே நீங்கள் அவரிடம் ஈமான் கொண்டு விட்டீர்களா? நிச்சயமாக இவர் உங்களைவிடப் பெரியவராக அவர் இருக்கிறார் ஆகவே வெகு சீக்கிரம் நீங்கள் (இதன் விளைவைத்) தெரிந்து கொள்வீர்கள். நிச்சயமாக நான் மாறு கை, மாறு கால் வாங்கி உங்கள் யாவரையும் சிலுவையில் அறைந்து (கொன்று) விடுவேன் எனக் கூறினான்"
        },
        {
            "chapter": 26,
            "verse": 50,
            "text": "(அவ்வாறாயின் அதனால் எங்களுக்கு) எந்தக் கெடுதியுமில்லை நிச்சயமாக நாங்கள் எங்கள் இறைவனிடம் தாம் திரும்பிச் செல்வோம்\" எனக் கூறினார்கள்"
        },
        {
            "chapter": 26,
            "verse": 51,
            "text": "(அன்றியும்) முஃமினானவர்களில் நாங்கள் முதலாமவர்களாக இருப்பதினால் எங்கள் இறைவன் எங்கள் குற்றங்களை எங்களுக்கு மன்னித்து விடுவான்\" என்று, நாங்கள் ஆதரவு வைக்கின்றோம் (என்றும் கூறினார்கள்)"
        },
        {
            "chapter": 26,
            "verse": 52,
            "text": "மேலும், \"நீர் என் அடியார்களை அழைத்துக் கொண்டு, இரவோடு இரவாகச் சென்று விடும்; நிச்சயமாக நீங்கள் பின் தொடரப்படுவீர்கள்\" என்று நாம் மூஸாவுக்கு வஹீ அறிவித்தோம்"
        }
    ]
}
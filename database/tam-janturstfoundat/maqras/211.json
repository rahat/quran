{
    "maqras": [
        {
            "chapter": 53,
            "verse": 26,
            "text": "அன்றியும் வானங்களில் எத்தனை மலக்குகள் இருக்கின்றனர்? எனினும், அல்லாஹ் விரும்பி, எவரைப்பற்றித் திருப்தியடைந்து, அவன் அனுமதி கொடுக்கின்றானோ அவரைத் தவிர வேறெவரின் பரிந்துரையும் எந்தப் பயனுமளிக்காது"
        },
        {
            "chapter": 53,
            "verse": 27,
            "text": "நிச்சயமாக, மறுமையின் மீது நம்பிக்கை கொள்ளாதவர்கள் பெண்களுக்குப் பெயரிடுவது போல் மலக்குகளுக்குப் பெயரிடுகின்றனர்"
        },
        {
            "chapter": 53,
            "verse": 28,
            "text": "எனினும் அவர்களுக்கு இதைப் பற்றி எத்தகைய அறிவும் இல்லை, அவர்கள் வீணான எண்ணத்தைத் தவிர வேறெதையும் பின்பற்றவில்லை, நிச்சயமாக வீண் எண்ணம் (எதுவும்) சத்தியம் நிலைப்பதைத் தடுக்க முடியாது"
        },
        {
            "chapter": 53,
            "verse": 29,
            "text": "ஆகவே, எவன் நம்மை தியானிப்தை விட்டும் பின் வாங்கிக் கொண்டானோ - இவ்வுலக வாழ்வையன்றி வேறெதையும் நாடவில்லையோ அவனை (நபியே!) நீர் புறக்கணித்து விடும்"
        },
        {
            "chapter": 53,
            "verse": 30,
            "text": "ஏனெனில் அவர்களுடைய மொத்தக் கல்வி ஞானம் (செல்வது) அந்த எல்லை வரைதான், நிச்சயமாக, உம்முடைய இறைவன், தன் வழியிலிருந்து தவறியவன் யார் என்பதை நன்கறிகிறான், நேரான வழி பெற்றவன் யார் என்பதையும் அவன் நன்கறிகிறான்"
        },
        {
            "chapter": 53,
            "verse": 31,
            "text": "மேலும், வானங்களிலுள்ளவையும், பூமியிலுள்ளவையும் அல்லாஹ்வுக்கே சொந்தம், தீமை செய்தவர்களுக்கு அவர்கள் வினைக்குத் தக்கவாறு கூலி கொடுக்கவும், நன்மை செய்தவர்களுக்கு நன்மையைக் கூலியாகக் கொடுக்கவும் (வழி தவறியவர்களையும், வழி பெற்றவர்களையும் பகுத்து வைத்திருக்கின்றான்)"
        },
        {
            "chapter": 53,
            "verse": 32,
            "text": "(நன்மை செய்வோர் யார் எனின்) எவர்கள் (அறியாமல் ஏற்பட்டுவிடும்) சிறு பிழைகளைத் தவிர பெரும் பாவங்களையும் மானக்கேடானவற்றையும் தவிர்த்துக் கொள்கிறார்களோ அவர்கள், நிச்சயமாக உம்முடைய இறைவன் மன்னிப்பதில் தாராளமானவன், அவன் உங்களைப் பூமியிலிருந்து உண்டாக்கிய போது, நீங்கள் உங்கள் அன்னையரின் வயிறுகளில் சிசுக்களாக இருந்த போதும், உங்களை நன்கு அறிந்தவன் - எனவே, நீங்களே உங்களைப் பரிசுத்தவான்கள் என்று புகழ்ந்து கொள்ளாதீர்கள் - யார் பயபக்தியுள்ளவர் என்பதை அவன் நன்கறிவான்"
        },
        {
            "chapter": 53,
            "verse": 33,
            "text": "(நபியே! உறுதியின்றி உம்மை விட்டும் முகம்) திரும்பிக் கொண்டனர் பார்த்தீரா"
        },
        {
            "chapter": 53,
            "verse": 34,
            "text": "அவன் ஒரு சிறிதே கொடுத்தான், பின்னர் (கொடுக்க வேண்டியதைக் கொடாது) நிறுத்திக் கொண்டான்"
        },
        {
            "chapter": 53,
            "verse": 35,
            "text": "அவனிடம் மறைவானவை பற்றிய அறிவு இருந்து, அவன் பார்க்கிறானா"
        },
        {
            "chapter": 53,
            "verse": 36,
            "text": "அல்லது, மூஸாவின் ஸுஹுஃபில் - வேதத்தில் இருப்பது அவனுக்கு அறிவிக்கப்படவில்லையா"
        },
        {
            "chapter": 53,
            "verse": 37,
            "text": "(அல்லாஹ்வின் ஆணையைப் பூரணமாக) நிறைவேற்றிய இப்றாஹீமுடைய (ஆகமங்களிலிருந்து அவனுக்கு அறிவிக்கப்படவில்லையா)"
        },
        {
            "chapter": 53,
            "verse": 38,
            "text": "(அதாவது:) சுமக்கிறவன் பிறிதொருவனின் சுமையைச் சுமக்க மாட்டான்"
        },
        {
            "chapter": 53,
            "verse": 39,
            "text": "இன்னும், மனிதனுக்கு அவன் முயல்வதல்லாமல் வேறில்லை"
        },
        {
            "chapter": 53,
            "verse": 40,
            "text": "அன்றியும், நிச்சயமாக அவன் முயற்சி(யின் பலன்) பின் அவனுக்குக் காண்பிக்கப்படும்"
        },
        {
            "chapter": 53,
            "verse": 41,
            "text": "பின்னர், அதற்கு நிறப்பமான கூலியாக, அவன் கூலி வழங்கப்படுவான்"
        },
        {
            "chapter": 53,
            "verse": 42,
            "text": "மேலும் உம் இறைவனில் பால்தான் இறுதி (மீளுதல்) இருக்கிறது"
        },
        {
            "chapter": 53,
            "verse": 43,
            "text": "அன்றியும், நிச்சயமாக அவனே சிரிக்க வைக்கிறான், அழச் செய்கிறான்"
        },
        {
            "chapter": 53,
            "verse": 44,
            "text": "இன்னும் நிச்சயமாக அவனே மரிக்கச் செய்கிறான், இன்னும் உயிர்ப்பிக்கிறான்"
        },
        {
            "chapter": 53,
            "verse": 45,
            "text": "இன்னும், நிச்சயமாக அவனே ஆண், பெண் என்று ஜோடியாகப் படைத்தான்"
        },
        {
            "chapter": 53,
            "verse": 46,
            "text": "(கர்ப்பக் கோளறையில்) செலுத்தப் படும் போதுள்ள இந்திரியத் துளியைக் கொண்டு"
        },
        {
            "chapter": 53,
            "verse": 47,
            "text": "நிச்சயமாக, மறுமுறை உயிர் கொடுத்து எழுப்புவதும், அவன் மீதே இருக்கிறது"
        },
        {
            "chapter": 53,
            "verse": 48,
            "text": "நிச்சயமாக அவனே தேவையறச் செய்து சீமானாக்குகிறான்"
        },
        {
            "chapter": 53,
            "verse": 49,
            "text": "நிச்சயமாக அவன் தான் (இவர்கள் வணங்கும்) ஷிஃரா (எனும் கோளத்திற்கும்) இறைவன்"
        },
        {
            "chapter": 53,
            "verse": 50,
            "text": "நிச்சயமாக முந்திய ஆ(து கூட்டத்)தை அழித்தவனும் அவன்தான்"
        },
        {
            "chapter": 53,
            "verse": 51,
            "text": "ஸமூது' (சமூகத்தாரையும் அழித்தவன் அவனே); எனவே, (அவர்களில் எவரையும் மிஞ்சுமாறு) விடவில்லை"
        },
        {
            "chapter": 53,
            "verse": 52,
            "text": "இவர்களுக்கு முன்னர் இருந்த நூஹுவுடைய சமூகத்தாரையும் (அவன் தான் அழித்தான்,) நிச்சயமாக அவர்கள் பெரும் அநியாயக் காரர்களாகவும், அட்டூழியம் செய்தவர்களாகவும் இருந்தனர்"
        },
        {
            "chapter": 53,
            "verse": 53,
            "text": "அன்றியும், அவனே (லூத் சமூகத்தார் வாழ்ந்திருந்த) ஊர்களான முஃதஃபிகாவையும் அழித்தான்"
        },
        {
            "chapter": 53,
            "verse": 54,
            "text": "அவ்வூர்களைச் சூழ வேண்டிய (தண்டனை) சூழ்ந்து கொண்டது"
        },
        {
            "chapter": 53,
            "verse": 55,
            "text": "எனவே, (மனிதனே!) உன்னுடைய இறைவனின் அருட் கொடைகளில் எதை நீ சந்தேகிக்கிறாய்"
        },
        {
            "chapter": 53,
            "verse": 56,
            "text": "இவர் முந்திய எச்சரிக்கையாளர்களி(ன் வரிசையி)லுள்ள எச்சரிக்கையாளர் தாம்"
        },
        {
            "chapter": 53,
            "verse": 57,
            "text": "நெருங்கி வர வேண்டியது (அடுத்து) நெருங்கி விட்டது"
        },
        {
            "chapter": 53,
            "verse": 58,
            "text": "(அதற்குரிய நேரத்தில்) அல்லாஹ்வைத் தவிர அதை வெளியாக்குபவர் எவரும் இல்லை"
        },
        {
            "chapter": 53,
            "verse": 59,
            "text": "இச் செய்தியிலிருந்து நீங்கள் ஆச்சரியப்படுகிறீர்களா"
        },
        {
            "chapter": 53,
            "verse": 60,
            "text": "(இதனைப் பற்றி) நீங்கள் சிரிக்கின்றீர்களா? நீங்கள் அழாமலும் இருக்கின்றீர்களா"
        },
        {
            "chapter": 53,
            "verse": 61,
            "text": "அலட்சியமாகவும் நீங்கள் இருக்கின்றீர்கள்"
        },
        {
            "chapter": 53,
            "verse": 62,
            "text": "ஆகவே நீங்கள் அல்லாஹ்வுக்கு ஸுஜூது செய்யுங்கள், அவனையே வணங்குங்கள்"
        },
        {
            "chapter": 54,
            "verse": 1,
            "text": "(இறுதி) நேரம் நெருங்கி விட்டது சந்திரனும் பிளந்து விட்டது"
        },
        {
            "chapter": 54,
            "verse": 2,
            "text": "எனினும், அவர்கள் ஓர் அத்தாட்சியைப் பார்த்தால், (அதைப்) புறக்கணித்து விடுகிறார்கள், \"இது வழமையாக நடைபெறும் சூனியம் தான்\" என்றும் கூறுகிறார்கள்"
        },
        {
            "chapter": 54,
            "verse": 3,
            "text": "அன்றியும், அவர்கள் (காண்பிக்கப் பெறும் அத்தாட்சிகளைப்) பொய்ப்பிக்க முற்படுகின்றனர், மேலும் தங்கள் இச்சைகளையே பின்பற்றுகின்றனர், ஆயினும் ஒவ்வொரு காரியமும் (அதற்கான நிலையில்) உறுதிப்பட்டே விடும்"
        },
        {
            "chapter": 54,
            "verse": 4,
            "text": "அச்சுறுத்தலுள்ள பல செய்திகள் திடமாக (முன்னரே) அவர்களிடம் வந்திருக்கின்றன"
        },
        {
            "chapter": 54,
            "verse": 5,
            "text": "நிறைவான ஞானம் உடையவை - ஆனால் (அவர்களுக்கு அவற்றின்) எச்சரிக்கைகள் பயனளிக்கவில்லை"
        },
        {
            "chapter": 54,
            "verse": 6,
            "text": "ஆகையால் (நபியே!) அவர்களை விட்டும் நீர் திரும்பி விடும், (அவர்களுக்கு) வெறுப்பான (கேள்வி கணக்கு) விஷயத்திற்காக அழைப்பவர் (அவர்களை) அழைக்கும் நாளில்"
        },
        {
            "chapter": 54,
            "verse": 7,
            "text": "(தாழ்ந்து பணிந்து) கீழ்நோக்கிய பார்வையுடன், அவர்கள் புதை குழிகளிலிருந்து பரவிச் செல்லும் வெட்டுக் கிளிகளைப் போல் வெளியேறுவார்கள்"
        },
        {
            "chapter": 54,
            "verse": 8,
            "text": "அழைப்பவரிடம் விரைந்து வருவார்கள், \"இது மிகவும் கஷ்டமான நாள்\" என்றும் அக்காஃபிர்கள் கூறுவார்கள்"
        }
    ]
}
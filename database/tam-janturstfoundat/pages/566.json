{
    "pages": [
        {
            "chapter": 68,
            "verse": 43,
            "text": "அவர்களுடைய பார்வைகள் கீழ் நோக்கியவையாக இருக்கும்நிலையில் இழிவு அவர்களை மூடிக் கொள்ளும்; அவர்களோ (உலகில்) திடமாக இருந்த போது, ஸுஜூது செய்யுமாறு அழைக்கப்பட்டுக் கொண்டுதானிருந்தனர். (ஆனால் அப்போது அலட்சியமாக இருந்தனர்)"
        },
        {
            "chapter": 68,
            "verse": 44,
            "text": "எனவே, என்னையும், இந்தச் செய்தியைப் பொய்யாக்குவோரையும் விட்டு விடுவீராக! அவர்களே அறியாத விதத்தில் படிப்படியாகப் பிடிப்போம்"
        },
        {
            "chapter": 68,
            "verse": 45,
            "text": "அன்றியும், நான் அவர்களுக்கு அவகாசம் கொடுப்பேன், நிச்சயமாக என் திட்டமே உறுதியானது"
        },
        {
            "chapter": 68,
            "verse": 46,
            "text": "நீர் அவர்களிடம் ஏதாவது கூலிகேட்டு, அதனால் அவர்களுக்கு கடன் சுமை ஏற்பட்டு விட்டதா"
        },
        {
            "chapter": 68,
            "verse": 47,
            "text": "அல்லது மறைவான விஷயங்கள் (எழுதப்படும் ஏடு) அவர்களிடம் இருந்து (அதில்) அவர்கள் எழுதுகின்றார்களா"
        },
        {
            "chapter": 68,
            "verse": 48,
            "text": "ஆகவே, உம்முடைய இறைவனின் கட்டளைக்காக (நபியே!) நீர் பொறுத்திருப்பீராக, மீனுடையவரைப் போன்று (அவசரப்பட்டவர்) ஆகிவிடவேண்டாம், அவர் துன்பம் நிறைந்தவராகத் (தன் இறைவனை) அழைத்தபோது"
        },
        {
            "chapter": 68,
            "verse": 49,
            "text": "அவருடைய இறைவனிடமிருந்து அருள் கொடை அவரை அடையாதிருந்தால், அவர் பழிக்கப்பட்டவராக வெட்டவெளியில் எறியப்பட்டிருப்பார்"
        },
        {
            "chapter": 68,
            "verse": 50,
            "text": "ஆனால், அவருடைய இறைவன், அவரைத் தேர்ந்தெடுத்து, அவரை ஸாலிஹானவர்களில் - நல்லவர்களில் நின்றும் ஆக்கினான்"
        },
        {
            "chapter": 68,
            "verse": 51,
            "text": "மேலும், எவர்கள் நிராகரிக்கின்றார்களோ அவர்கள் நல்லுபதேசத்தை (குர்ஆனை) கேட்கும் போது, தங்களுடைய பார்வைகளால் உம்மை வீழ்த்திட நெருங்குகிறார்கள்; \"நிச்சயமாக அவர் பைத்தியக்காரர்\" என்றும் கூறுகின்றனர்"
        },
        {
            "chapter": 68,
            "verse": 52,
            "text": "ஆனால் அது (குர்ஆன்) அகிலத்தார் அனைவருக்குமே நல்லுபதேசயேன்றி வேறில்லை"
        },
        {
            "chapter": 69,
            "verse": 1,
            "text": "நிச்சயமானது"
        },
        {
            "chapter": 69,
            "verse": 2,
            "text": "நிச்சயமானது எது"
        },
        {
            "chapter": 69,
            "verse": 3,
            "text": "அன்றியும் நிச்சயமானது என்னவென்று உமக்கு அறிவித்தது எது"
        },
        {
            "chapter": 69,
            "verse": 4,
            "text": "ஸமூது (கூட்டத்தாரு)ம், ஆது (கூட்டத்தாரு)ம் திடுக்கிடச் செய்வதை (கியாம நாளைப்) பொய்ப்பித்தனர்"
        },
        {
            "chapter": 69,
            "verse": 5,
            "text": "எனவே, ஸமூது கூட்டத்தார் (அண்டம் கிடுகிடச் செய்யும்) பெரும் சப்தத்தால் அழிக்கப்பட்டனர்"
        },
        {
            "chapter": 69,
            "verse": 6,
            "text": "இன்னும், ஆது கூட்டத்தாரோ பேரொலியோடு வேகமாகச் சுழன்று அடித்த கொடுங்காற்றினால் அழிக்கப்பட்டனர்"
        },
        {
            "chapter": 69,
            "verse": 7,
            "text": "அவர்கள் மீது, அதை ஏழு இரவுகளும், எட்டுப் பகல்களும் தொடர்ந்து வீசச் செய்தான், எனவே அந்த சமூகத்தினரை, அடியுடன் சாய்ந்துவிட்ட ஈச்சமரங்களைப் போல் (பூமியில்) விழுந்து கிடப்பதை (அக்காலை நீர் இருந்திருந்தால்) பார்ப்பீர்"
        },
        {
            "chapter": 69,
            "verse": 8,
            "text": "ஆகவே, அவர்களில் எஞ்சிய எவரையும் நீர் காண்கிறீரா"
        }
    ]
}
{
    "pages": [
        {
            "chapter": 68,
            "verse": 16,
            "text": "விரைவிலேயே அவனுடைய மூக்கின் மீது அடையாளமிடுவோம்"
        },
        {
            "chapter": 68,
            "verse": 17,
            "text": "நிச்சயமாக நாம் தோட்டமுடையவர்களைச் சோதித்தது போலவே, நாம் அவர்களைச் சோதித்தோம். அ(த் தோட்; டத்திற்குடைய)வர்கள் அதிலுள்ள கனிகளை அதிகாலையில் சென்று பறித்து விடுவோமென்று சத்தியம் செய்தார்கள்"
        },
        {
            "chapter": 68,
            "verse": 18,
            "text": "அல்லாஹ் நாடினால் என்று அவர்கள் கூறவில்லை"
        },
        {
            "chapter": 68,
            "verse": 19,
            "text": "எனவே, அவர்கள் தூங்கிக் கொண்டிருந்த போது உம் இறைவனிடமிருந்து சுற்றக் கூடிய (நெருப்பின் ஆபத்)து சுற்றி(த் தோட்டத்தை) அழித்து விட்டது"
        },
        {
            "chapter": 68,
            "verse": 20,
            "text": "(நெருப்புக் கரித்து விட்ட படியால் அத்தோட்டம்) காலையில் கருத்த சாம்பலைப் போல் ஆயிருந்தது"
        },
        {
            "chapter": 68,
            "verse": 21,
            "text": "(இது அறியாது) காலையில் எழுந்த அவர்கள் ஒருவரை ஒருவர் அழைத்தனர்"
        },
        {
            "chapter": 68,
            "verse": 22,
            "text": "நீங்கள் (விளைந்த) கனிகளைக் கொய்பவர்களாக இருந்தால் உங்கள் தோட்டத்திற்கு அதிகாலையில் செல்லுங்கள்\" (என்று கூறிக் கொண்டனர்)"
        },
        {
            "chapter": 68,
            "verse": 23,
            "text": "எனவே அவர்கள் (பிறர் அறியாது) மெதுவாகப் பேசிக் கொண்டு சென்றனர்"
        },
        {
            "chapter": 68,
            "verse": 24,
            "text": "எந்த ஏழை எளியவரும் இன்று உங்களிடம் அ(த் தோட்டத்)தில் நிச்சயமாக பிரவேசிக்கக் கூடாது\" (என்று)"
        },
        {
            "chapter": 68,
            "verse": 25,
            "text": "உறுதியுடன் சக்தியுடையவர்களாக காலையில் சென்றனர்"
        },
        {
            "chapter": 68,
            "verse": 26,
            "text": "ஆனால், அவர்கள் அதை (தோட்டத்தை அழிந்து போன நிலையில்) கண்ட போது: \"நிச்சயமாக நாம் வழி தவறி (வேறு தோட்டத்திற்கு) வந்து விட்டோம்\" என்று கூறினார்கள்"
        },
        {
            "chapter": 68,
            "verse": 27,
            "text": "(பின்னர் கவனித்துப் பார்த்துவிட்டு) \"இல்லை! (ஏழை எளியோர்க்கு எதுவும் கிடைக்காமற் செய்து) நாம் தாம் பாக்கியம் இழந்தவர்களாக ஆகிவிட்டோம்\" (என்றும் கூறிக்கொண்டனர்)"
        },
        {
            "chapter": 68,
            "verse": 28,
            "text": "அவர்களில் நடுநிலையுள்ள ஒருவர் \"நீங்கள் தஸ்பீஹு செய்திருக்க வேண்டும் என்று நான் உங்களுக்கு கூறவில்லையா?\" என்று கூறினார்"
        },
        {
            "chapter": 68,
            "verse": 29,
            "text": "எங்கள் இறைவன் தூயவன், நாம் தாம் நிச்சமயாக அநியாயம் செய்தவர்கள் ஆகிவிட்டோம்\" என்றும் கூறினர்"
        },
        {
            "chapter": 68,
            "verse": 30,
            "text": "பின்னர், அவர்களில் சிலர் சிலரை நிந்தித்தவர்களாக முன்னோகினர்"
        },
        {
            "chapter": 68,
            "verse": 31,
            "text": "அவர்கள் கூறினார்கள்: \"எங்களுக்குண்டான கேடே! நிச்சயமாக நாம் வரம்பு மீறியவர்களாக இருந்தோம்"
        },
        {
            "chapter": 68,
            "verse": 32,
            "text": "எங்களுடைய இறைவன் இதைவிட மேலானதை எங்களுக்கு மாற்றித் தரக்கூடும், நாங்கள் (தவ்பா செய்து) நிச்சயமாக எங்களுடைய இறைவன் மீதே ஆதரவு வைக்கிறோம்\" (எனக் கூறினர்)"
        },
        {
            "chapter": 68,
            "verse": 33,
            "text": "இவ்வாறுதான் (இவ்வுலக) வேதனை வருகிறது, அவர்கள் அறிந்து கொள்வார்களானால் மறுமையின் வேதனை (இதைவிட) மிகவும் பெரிது (என உணர்ந்து சன்மார்க்கத்தின் பால் திரும்புவார்கள்)"
        },
        {
            "chapter": 68,
            "verse": 34,
            "text": "நிச்சயமாக, பயபக்தியுடையோருக்கு, அவர்களுடைய இறைவனிடத்தில் (பாக்கியமுடைய) சுவனச் சோலைகள் உண்டு"
        },
        {
            "chapter": 68,
            "verse": 35,
            "text": "நாம் முஸ்லிம்களை, (பாவம் செய்யும்) குற்றவாளிகளைப் போல் ஆக்குவோமா"
        },
        {
            "chapter": 68,
            "verse": 36,
            "text": "சத்தியத்தை நிராகரிப்போரே! உங்களுக்கு என்ன நேர்ந்தது? (இரு சாராரும் சமமென) எவ்வாறு நீங்கள் தீர்ப்புச் செய்கிறீர்கள்"
        },
        {
            "chapter": 68,
            "verse": 37,
            "text": "அல்லது உங்களிடம் ஏதாவது வேத(ஆதார)ம் இருக்கின்றதா? அதில் நீங்கள் படித்திருக்கின்றீர்களா"
        },
        {
            "chapter": 68,
            "verse": 38,
            "text": "நிச்சயமாக நீங்கள் உங்களுக்காகத் தெரிந்தெடுத்துக் கொள்வதுவே (சரி) என்று அதில் இருக்கின்றதா"
        },
        {
            "chapter": 68,
            "verse": 39,
            "text": "அல்லது, நீங்கள் தீர்ப்புச் செய்து கொள்வதெல்லாம் கியாம நாள் வரை உங்களுக்கு நிச்சயமாகக் கிடைத்துக் கொண்டிருக்கும் என்று நம் உறுதி பிரமாணங்கள் உங்களிடம் இருக்கின்றனவா"
        },
        {
            "chapter": 68,
            "verse": 40,
            "text": "(அவ்வாறெனில்) அவர்களில் எவர் அதற்குப் பொறுப்பேற்பவர் என்பதை (நபியே!) நீர் அவர்களிடம் கேட்பீராக"
        },
        {
            "chapter": 68,
            "verse": 41,
            "text": "அல்லது (பொறுப்பேற்க) அவர்களுக்கு இணை வைக்கும் கூட்டாளிகள் தாம் இருக்கின்றார்களா? அவ்வாறாயின், அவர்கள் உண்மையாளர்களாக இருந்தால் அவர்களுடைய கூட்டாளிகளைக் கொண்டு வரட்டும்"
        },
        {
            "chapter": 68,
            "verse": 42,
            "text": "கெண்டைக் காலை விட்டு (திரை) அகற்றப்படும் நாளில் ஸுஜூது செய்யுமாறு (மக்கள்) அழைக்கப்படும் நாளில், (இவ்வுலகில் மாறு செய்த) அவர்கள் அதற்கும் இயலாதிருப்பார்கள்"
        }
    ]
}
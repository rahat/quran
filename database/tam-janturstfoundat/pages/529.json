{
    "pages": [
        {
            "chapter": 54,
            "verse": 7,
            "text": "(தாழ்ந்து பணிந்து) கீழ்நோக்கிய பார்வையுடன், அவர்கள் புதை குழிகளிலிருந்து பரவிச் செல்லும் வெட்டுக் கிளிகளைப் போல் வெளியேறுவார்கள்"
        },
        {
            "chapter": 54,
            "verse": 8,
            "text": "அழைப்பவரிடம் விரைந்து வருவார்கள், \"இது மிகவும் கஷ்டமான நாள்\" என்றும் அக்காஃபிர்கள் கூறுவார்கள்"
        },
        {
            "chapter": 54,
            "verse": 9,
            "text": "இவர்களுக்கு முன்னர் நூஹின் சமூகத்தினர் (மறுமையைப்) பொய்யாக்கினர், ஆகவே அவர்கள் நம் அடியாரைப் பொய்ப்பித்து (அவரைப்) 'பைத்தியக்காரர்' என்று கூறினர், அவர் விரட்டவும் பட்டார்"
        },
        {
            "chapter": 54,
            "verse": 10,
            "text": "அப்போது அவர், \"நிச்சயமாக நாம் தோல்வியடைந்தவனாக இருக்கிறேன், ஆகவே, நீ (எனக்கு) உதவி செய்வாயாக!\" என்று அவர் தம் இறைவனிடம் பிரார்த்தித்தார்"
        },
        {
            "chapter": 54,
            "verse": 11,
            "text": "ஆகவே, நாம் கொட்டும் மழையைக் கொண்டு வானங்களின் வாயில்களைத் திறந்து விட்டோம்"
        },
        {
            "chapter": 54,
            "verse": 12,
            "text": "மேலும், பூமியின் ஊற்றுகளை பொங்க வைத்தோம், இவ்வாறாக, குறிப்பிட்ட ஓர் அளவின் படி (இரு வகை) நீரும் கலந்(து பெருக் கெடுத்)தது"
        },
        {
            "chapter": 54,
            "verse": 13,
            "text": "அப்போது, பலகைகளினாலும் ஆணிகளினாலும் செய்யப்பட்ட மரக்கலத்தின் மீது அவரை ஏற்றிக் கொண்டோம்"
        },
        {
            "chapter": 54,
            "verse": 14,
            "text": "எனவே, எவர் (அவர்களால்) நிராகரிக்கப்பட்டுக் கொண்டிருந்தாரோ, அவருக்கு (நற்) கூலி கொடுப்பதற்காக, (அம்மரக்கலம்) நம் கண் முன்னிலையில் மிதந்து சென்று கொண்டிருந்தது"
        },
        {
            "chapter": 54,
            "verse": 15,
            "text": "நிச்சயமாக நாம் (வருங்காலத்திற்கு இ(ம் மரக்கலத்)தை ஓர் அத்தாட்சியாக விட்டு வைத்தோம்; (இதன் மூலமாக) நல்லுணர்வு பெறுவோர் உண்டா"
        },
        {
            "chapter": 54,
            "verse": 16,
            "text": "ஆகவே, என் (கட்டளையினால் ஏற்பட்ட) வேதனையும், எச்சரிக்கையும் எப்படி இருந்தன? (என்பதை கவனிக்க வேண்டாமா)"
        },
        {
            "chapter": 54,
            "verse": 17,
            "text": "நிச்சயமாக, இக் குர்ஆனை நன்கு நினைவு படுத்திக் கொள்ளும் பொருட்டே எளிதாக்கி வைத்திருக்கின்றோம். எனவே (இதிலிருந்து) நல்லுணர்வு பெறுவோர் உண்டா"
        },
        {
            "chapter": 54,
            "verse": 18,
            "text": "ஆது' (கூட்டத்தாரும் தங்கள் நபியை) பொய்ப்படுத்தினர், அதனால், என் (கட்டளையினால் ஏற்பட்ட) வேதனையும். எச்சரிக்கையும் எப்படி இருந்தன (என்பதை கவனிக்க வேண்டாமா)"
        },
        {
            "chapter": 54,
            "verse": 19,
            "text": "நிச்சயமாக நாம் அவர்கள் மீது, நிலையான துர்பாக்கியமுடைய ஒரு நாளில், பேரிறைச்சலைக் கொண்ட வேகமான காற்றை அனுப்பினோம்"
        },
        {
            "chapter": 54,
            "verse": 20,
            "text": "நிச்சயமாக: வேரோடு பிடுங்கப் பட்ட பேரீத்த மரங்களின் அடித்துறைப் போல் (அக்காற்று) மனிதர்களை பிடுங்கி எறிந்து விட்டது"
        },
        {
            "chapter": 54,
            "verse": 21,
            "text": "ஆகவே, என் (கட்டளையினால் ஏற்பட்ட) வேதனையும் எச்சரிக்கையும் எப்படி இருந்தன? (என்பதைக் கவனிக்க வேண்டாமா)"
        },
        {
            "chapter": 54,
            "verse": 22,
            "text": "நிச்சமயாக, இக் குர்ஆனை நன்கு நினைவு படுத்திக் கொள்ளும் பொருட்டே எளிதாக்கி வைத்திருக்கின்றோம், எனவே (இதிலிருந்து) நல்லுணர்வு பெறுவோர் உண்டா"
        },
        {
            "chapter": 54,
            "verse": 23,
            "text": "ஸமூது(கூட்டமு)ம் எச்சரிக்கைகளைப் பொய்ப்பித்தது"
        },
        {
            "chapter": 54,
            "verse": 24,
            "text": "நம்மிலிருந்துள்ள ஒரு தனி மனிதரையா நாம் பின்பற்றுவோம்? (அப்படிச் செய்தால்) நாம் நிச்சயமாக வழி கேட்டிலும் பைத்தியத்திலும் இருப்போம்\" என்றும் (அக்கூட்டத்தினர்) கூறினர்"
        },
        {
            "chapter": 54,
            "verse": 25,
            "text": "நம்மிடையே இருந்து இவர் மீதுதானா (நினைவுறுத்தும்) நல்லுபதேசம் இறக்கப்படவேண்டும், அல்ல! அவர் ஆணவம் பிடித்த பெரும் பொய்யர்\" (என்றும் அவர்கள் கூறினர்)"
        },
        {
            "chapter": 54,
            "verse": 26,
            "text": "ஆணவம் பிடித்த பெரும் பொய்யர் யார்?\" என்பதை நாளைக்கு அவர்கள் திட்டமாக அறிந்து கொள்வார்கள்"
        },
        {
            "chapter": 54,
            "verse": 27,
            "text": "அவர்களைச் சோதிக்கும் பொருட்டு, நிச்சயமாக நாம் ஒரு பெண் ஒட்டகத்தை அனுப்பி வைப்போம், ஆகவே, நீர் அவர்களை கவனித்துக் கொண்டும், பொறுமையுடனும் இருப்பீராக"
        }
    ]
}
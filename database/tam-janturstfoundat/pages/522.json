{
    "pages": [
        {
            "chapter": 51,
            "verse": 31,
            "text": "(பின்னர் இப்றாஹீம்;) \"தூதர்களே! உங்களுடைய காரியம் என்ன?\" என்று வினவினார்"
        },
        {
            "chapter": 51,
            "verse": 32,
            "text": "குற்றவாளிகளான ஒரு சமூகத்தினர் பால் நாங்கள் நிச்சயமாக அனுப்பப்பட்டிருக்கிறோம்\" என்று அவர்கள் கூறினார்கள்"
        },
        {
            "chapter": 51,
            "verse": 33,
            "text": "அவர்கள் மீது (சுட்ட) களிமண் கற்களை எறிவதற்காக (நாங்கள் அனுப்பப்பட்டுள்ளோம்)"
        },
        {
            "chapter": 51,
            "verse": 34,
            "text": "வரம்பு மீறியவர்களுக்காக உங்கள் இறைவனிடம் (அக்கற்கள்) அடையாள மிடப்பட்டவை"
        },
        {
            "chapter": 51,
            "verse": 35,
            "text": "ஆகவே அவ்வூரில் இருந்த முஃமின்களை (முதலில்) நாம் வெளியேற்றி விட்டோம்"
        },
        {
            "chapter": 51,
            "verse": 36,
            "text": "எனவே, அதில் முஸ்லிம்களிலிருந்து ஒரு வீட்டாரைத் தவிர, ஒருவரையும் நாம் காணவில்லை"
        },
        {
            "chapter": 51,
            "verse": 37,
            "text": "நோவினை தரும் வேதனையை அஞசுகிறார்களே அவர்களுக்கு நாம் இதில் ஓர் அத்தாட்சிளை விட்டு வைத்தோம்"
        },
        {
            "chapter": 51,
            "verse": 38,
            "text": "மலும், மூஸாவி(ன் வரலாற்றி)லும் ஓர் அத்தாட்சி இருக்கிறது நாம் அவரைத் தெளிவான ஆதாரத்துடன் ஃபிர்அவ்னிடத்தில் அனுப்பிய போது"
        },
        {
            "chapter": 51,
            "verse": 39,
            "text": "அவன் தன் (ஆட்சி, செல்வம், படைகள் ஆகியவற்றின்) வல்லமையின் காரணமாக (அவரைப்) புறக்கணித்து; \"இவர் ஒரு சூனியக்காரர், அல்லது பைத்தியக்காரர்\" என்று கூறினான்"
        },
        {
            "chapter": 51,
            "verse": 40,
            "text": "ஆகவே, நாம் அவனையும், அவனுடைய படைகளையும் பிடித்து அவர்களைக் கடலில் எறிந்தோம்; அவன் நிந்தனைக்கும் ஆளாகி விட்டான்"
        },
        {
            "chapter": 51,
            "verse": 41,
            "text": "இன்னும், 'ஆது' (சமூகத்தாரிலும் ஒரு படிப்பினை இருக்கிறது); நாம் அவர்கள் மீது (நாசம் விளைவிக்கக் கூடிய) மலட்டுக் காற்றை அனுப்பியN போது"
        },
        {
            "chapter": 51,
            "verse": 42,
            "text": "(க்காற்றான)து தன் எதிரில் பட்டதையெல்லாம் தூள் தூளாக்காமல் விடவில்லை"
        },
        {
            "chapter": 51,
            "verse": 43,
            "text": "மேலும் 'ஸமூது' (சமூகத்தாரிலும் ஒரு படிப்பினை இருக்கிறது); \"ஒரு காலம் சுகம் அனுபவியுங்கள்\" என்று அவர்களுக்குக் கூறப்பட்டபோது"
        },
        {
            "chapter": 51,
            "verse": 44,
            "text": "அவர்கள் தங்கள் இறைவனுடைய கடடளையை மீறினார்கள்; அவர்கள் பார்த்துக் கொண்டிருக்கும் நிலையிலேயே (நில நடுக்கம் பேரிடி போன்ற) பயங்கரமான பெரும் சப்தம் அவர்களைப் பிடித்துக் கொண்டது"
        },
        {
            "chapter": 51,
            "verse": 45,
            "text": "ஆகவே, அவர்கள் நிற்கவும் சக்தி பெற்றார்களில்லை (எத்தகைய) உதவியும் பெற்றுக் கொள்ள முடியாதவர்களா(க மடிந்து) போயினர்"
        },
        {
            "chapter": 51,
            "verse": 46,
            "text": "அன்றியும், இவர்களுக்கு முன்னால் நூஹுடைய சமூகத்தாரையும் (நினைவூட்டுவீராக); நிச்சயமாக அவர்கள் பாவம் செய்யும் சமூகத்தாராகவே இருந்தார்கள்"
        },
        {
            "chapter": 51,
            "verse": 47,
            "text": "மேலும், நாம் வானத்தை (நம்) சக்திகளைக் கொண்டு அமைத்தோம்; நிச்சயமாக நாம் விரிவாற்றலுடையவராவோம்"
        },
        {
            "chapter": 51,
            "verse": 48,
            "text": "இன்னும், பூமியை - நாம் அதனை விரித்தோம்; எனவே, இவ்வாறு விரிப்பவர்களில் நாமே மேம்பாடுடையோம்"
        },
        {
            "chapter": 51,
            "verse": 49,
            "text": "நீங்கள் சிந்தித்து நல்லுணர்வு பெறுவதற்காக ஒவ்வொரு பொருளையும் ஜோடி ஜோடியாக நாம் படைத்தோம்"
        },
        {
            "chapter": 51,
            "verse": 50,
            "text": "ஆகவே, அல்லாஹ்வின் பக்கம் விரைந்து செல்லுங்கள்; நிச்சயமாக, நான் அவனிடமிருந்து உங்களுக்குத் தெளிவாக அச்சமூட்டி எச்சரிக்கை செய்பவனாகவே இருக்கின்றேன் (என்று நபியே! நீர் கூறுவீராக)"
        },
        {
            "chapter": 51,
            "verse": 51,
            "text": "மேலும், அல்லாஹ்வுடன் வேறு நாயனை (இணையாக) ஆக்காதீர்கள்; நிச்சயமாக, நான் அவனிடமிருந்து உங்களுக்குத் தெளிவாக அச்சமூட்டி எச்சரிக்கை செய்பவனாகவே - இருக்கின்றேன் (என்றும் கூறும்)"
        }
    ]
}
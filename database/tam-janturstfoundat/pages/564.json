{
    "pages": [
        {
            "chapter": 67,
            "verse": 27,
            "text": "எனவே, அது நெருங்கி வருவதை அவர்கள் காணும் போது நிராகரிப்போரின் முகங்கள் (நிறம் பேதலித்துக்) கெட்டுவிடும், இன்னும், \"நீங்கள் எதை வேண்டிக் கொண்டிருந்தீர்களோ, அது இது தான்\" என்று அவர்களுக்குக் கூறப்படும்"
        },
        {
            "chapter": 67,
            "verse": 28,
            "text": "கூறுவீராக: அல்லாஹ், என்னையும் என்னுடன் இருப்பவர்களையும் (நீங்கள் ஆசிப்பது போல்) அழித்து விட்டாலும், அல்லது (நாங்கள் நம்புவது போல்) அவன் எங்கள் மீது கிருபை புரிந்தாலும், நோவினை செய்யும் வேதனையை விட்டு, காஃபிர்களைக் காப்பவர் யார் என்பதை கவனித்தீர்களா"
        },
        {
            "chapter": 67,
            "verse": 29,
            "text": "(நபியே!) நீர் கூறும்: (எங்களைக் காப்பவன்) அவனே - அர்ரஹ்மான், அவன் மீதே நாங்கள் ஈமாக் கொண்டோம், மேலும் அவனையே முற்றிலும் சார்ந்திருக்கிறோம் - எனவே, வெகு சீக்கிரத்தில் பகிரங்கமான வழி கேட்டிலிருப்பவர் யார் என்பதை நீங்கள் அறிவீர்கள்"
        },
        {
            "chapter": 67,
            "verse": 30,
            "text": "(நபியே!) நீர் கூறும்: உங்களின் தண்ணீர் பூமியினுள் (உறிஞ்சப்பட்டுப்) போய்விட்டால், அப்பொழுது ஓடும் நீரை உங்களுக்குக் கொண்டு வருபவன் யார்? என்பதை கவனித்தீர்களா? என்று (எனக்கு அறிவியுங்கள்)"
        },
        {
            "chapter": 68,
            "verse": 1,
            "text": "நூன், எழுதுகோல் மீதும் இன்னும் (அதன் மூலம்) அவர்கள் எழுதுவதின் மீதும் சத்தியமாக"
        },
        {
            "chapter": 68,
            "verse": 2,
            "text": "உம்முடைய இறைவன் அருட்கொடையால், நீர் பைத்தியக்காரர் அல்லர்"
        },
        {
            "chapter": 68,
            "verse": 3,
            "text": "இன்னும், உமக்குக் குறைவே இல்லாத நற்கூலி நிச்சயமாக இருக்கிறது"
        },
        {
            "chapter": 68,
            "verse": 4,
            "text": "மேலும், (நபியே) நிச்சயமாக நீர் மிக உயர்ந்த மகத்தான நற்குணம் உடையவராக இருக்கின்றீர்"
        },
        {
            "chapter": 68,
            "verse": 5,
            "text": "எனவே, வெகு சீக்கிரத்தில் நீரும் பார்ப்பீர்; அவர்களும் பார்ப்பார்கள்"
        },
        {
            "chapter": 68,
            "verse": 6,
            "text": "உங்களில் எவர் (பைத்தியமென்னும் நோயால்) சோதனைக்குள்ளாக்கப்பட்டவர் என்பதை"
        },
        {
            "chapter": 68,
            "verse": 7,
            "text": "உம்முடைய இறைவன் அவனுடைய வழியை விட்டுத் தவறியவர்கள் யார் என்பதை நிச்சயமாக நன்கறிவான்; (அது போன்றே) நேர்வழி பெற்றோரையும் அவன் நன்கறிவான்"
        },
        {
            "chapter": 68,
            "verse": 8,
            "text": "எனவே, (சன்மார்க்கத்தைப்) பொய்ப்பிப்பவர்களுக்கு நீர் வழிபடாதீர்"
        },
        {
            "chapter": 68,
            "verse": 9,
            "text": "(சன்மார்க்க போதனையை) நீர் தளர்த்தினால், தாங்களும் தளர்ந்து போகலாம் என்று அவர்கள் விரும்புகின்றனர்"
        },
        {
            "chapter": 68,
            "verse": 10,
            "text": "அன்றியும், இழிவானவனான அதிகம் சத்தியம் செய்யும் ஒவ்வொருவனுக்கும் நீர் வழிபடாதீர்"
        },
        {
            "chapter": 68,
            "verse": 11,
            "text": "(அத்தகையவன்) குறைகூறித்திரிபவன், கோள் சொல்லிக் கொண்டு நடப்பவன்"
        },
        {
            "chapter": 68,
            "verse": 12,
            "text": "(எப்பொழுதும்) நன்மையானவற்றைத் தடுத்துக் கொண்டிருப்பவன், வரம்பு மீறிய பெரும் பாவி"
        },
        {
            "chapter": 68,
            "verse": 13,
            "text": "கடின சித்தமுடையவன், அப்பால் இழி பிறப்புமுடையவன்"
        },
        {
            "chapter": 68,
            "verse": 14,
            "text": "பெரும் செல்வமும், (பல) ஆண் மக்களும் உள்ளவனாக அவனிருப்பதால்"
        },
        {
            "chapter": 68,
            "verse": 15,
            "text": "நம் வசனங்கள் அவனிடம் ஓதப்பட்டால், \"இவை முன்னோர்களின் கட்டுக்கதைகள்\" என்று அவன் கூறுகின்றான்"
        }
    ]
}
{
    "juzs": [
        {
            "chapter": 17,
            "verse": 1,
            "text": "Пок аст он Худое, ки бандаи худро шабе аз масҷидулҳаром ба масҷидулақсо, ки гирдогирдашро баракат додаем, сайр дод, то баъзе аз оёти худро ба ӯ нишон диҳем, албатта! Ӯ шунавову биност"
        },
        {
            "chapter": 17,
            "verse": 2,
            "text": "Ва он китобро ба Мӯсо додем ва, онро роҳнамои банӣ-Исроил гардонидем, ки ҷуз Ман корсозе интихоб накунед"
        },
        {
            "chapter": 17,
            "verse": 3,
            "text": "Эй фарзандони мардуме, ки бо Нӯҳ дар киштияшон нишондем, бидонед, ки ӯ бандае сипосгузор буд"
        },
        {
            "chapter": 17,
            "verse": 4,
            "text": "Ва банӣ-Исроилро дар он китоб хабар додем, ки ду бор дар замин фасод хоҳед кард ва низ саркашӣ хоҳед кард, саркашӣ кардане бузург"
        },
        {
            "chapter": 17,
            "verse": 5,
            "text": "Чун аз он ду бор ваъдаи нахустин даррасид, гурӯҳе аз бандагони худро, ки ҷанговароне зӯрманд буданд, ба сари шумо фиристодем. Онҳо ҳатто дар даруни хонаҳо ҳам куштор карданд ва ид ваъда ба анҷом расид"
        },
        {
            "chapter": 17,
            "verse": 6,
            "text": "Бори дигар шуморо бар онҳо ғалаба додем ва ба молу фарзанд мадад кардем ва бар шуморатон афзудем"
        },
        {
            "chapter": 17,
            "verse": 7,
            "text": "Агар некӣ кунед, ба худ мекунед ва агар бадӣ кунед, ба худ мекунед. Ба чун ваъдаи дуввум фаро расид, касоне бар саратон фиристодем то шуморо ғамгин созанд ва чун бори аввал, ки ба масҷид даромада буданд, ба масҷид дароянд ва ба ҳар чӣ даст ёбанд, нобуд созанд"
        },
        {
            "chapter": 17,
            "verse": 8,
            "text": "Шояд Парвардигоратон бар шумо раҳмат оварад. Ва агар бозгардед, бозмегардем ва ҷаҳаннамро зиндони кофирон сохтаем"
        },
        {
            "chapter": 17,
            "verse": 9,
            "text": "Ин Қуръон ба дурусттарин динҳо роҳ менамояд ва мӯъминонеро, ки корҳои шоиста ба ҷой меоваранд, хушхабар медиҳад, ки аз музде некӯ баҳраманд хоҳанд шуд"
        },
        {
            "chapter": 17,
            "verse": 10,
            "text": "Ва барои касоне, ки ба охират имон надоранд, азобе дардовар муҳайё кардаем"
        },
        {
            "chapter": 17,
            "verse": 11,
            "text": "Ва одамӣ ба дуъо бадиеро металабад, чунон, ки гӯӣ ба дуъо хайреро меҷӯяд. Ва одамӣ то буда, шитобзада будааст"
        },
        {
            "chapter": 17,
            "verse": 12,
            "text": "Шабу рӯзро ду оят аз оёти Худо қарор додем. Ояти шабро торик гардонидем ва ояти рӯзро равшан, то ба талаби ризқе, ки Парвардигоратон муқаррар дошта аст, бархезед ва шумори солҳову ҳисобро бидонед ва мо ҳар чизро ба тафсил баён кардаем"
        },
        {
            "chapter": 17,
            "verse": 13,
            "text": "Кирдори некӯ бади ҳар инсонеро чун тавқе ба гарданаш овехтаем. Ва дар рӯзи қиёмат барои ӯ номае кушода берун оварем, то дар он бингарад"
        },
        {
            "chapter": 17,
            "verse": 14,
            "text": "«Бихон номаатро Имрӯз ту худ барои ҳисоб кардани аз худ басандаӣ!»"
        },
        {
            "chapter": 17,
            "verse": 15,
            "text": "Ҳар кӣ ҳидоят шавад, ба суди худ ҳидоят шуда ва ҳар кӣ гумроҳ гардад, ба зиёни худ гумроҳ шудааст ва ҳеҷ кас бори дигареро барнадорад ва Мо ҳеҷ қавмеро азоб намекунем то он гоҳ, ки паёмбаре бифиристем"
        },
        {
            "chapter": 17,
            "verse": 16,
            "text": "Чун, бихоҳем деҳаеро ҳалок кунем, дорандаҳои неъматашро бияфзоем, то дар он ҷо табаҳкорӣ кунанд, он гоҳ азоб бар онҳо воҷиб гардад ва онро дар ҳам фурӯ кӯбем"
        },
        {
            "chapter": 17,
            "verse": 17,
            "text": "Баъд аз Нӯҳ чӣ бисёр мардумеро ҳалок кардаем. Ва Парвардигори ту огоҳӣ ёфтан ва дидани гуноҳони бандагонашро кофист"
        },
        {
            "chapter": 17,
            "verse": 18,
            "text": "Ҳар кас, ки хорони ин ҷаҳон бошад, ҳар чӣ бихоҳем, зудаш арзонӣ дорем, он гоҳ ҷаҳаннамро ҷойгоҳи ӯ созем то баддидашудаву рондашуда ба он дарафтад"
        },
        {
            "chapter": 17,
            "verse": 19,
            "text": "Ва ҳар кӣ хоҳони охират бошад ва дар талаби он саъй кунад ва мӯъмин бошад, ҷазои саъйаш дода хоҳад шуд"
        },
        {
            "chapter": 17,
            "verse": 20,
            "text": "Ҳамаро – чӣ он гурӯҳро ва чӣ ин гурӯҳро аз атои Парвардигорат пай дар пай хоҳем дод, зеро атои Парвардигоратро аз касе бознадоранд"
        },
        {
            "chapter": 17,
            "verse": 21,
            "text": "Бингар, ки чӣ гуна баъзеяшонро бар баъзе дигар бартарӣ ниҳодаем ва дар охират дараҷоту бартариҳо бартару болотар аст"
        },
        {
            "chapter": 17,
            "verse": 22,
            "text": "Бо Худои якто худои дигаре ба худоӣ магир, ки баддидашудаву хор хоҳӣ монд"
        },
        {
            "chapter": 17,
            "verse": 23,
            "text": "Парвардигорат муқаррар дошт, ки ҷуз Ӯро напарастед ва ба падару модар некӣ кунед. Ҳар гоҳ то ту зинда ҳастӣ, ҳар ду ё яке аз он ду солхӯрда шаванд, ононро маёзор ва ба дуруштӣ хитоб макун ва бо онон ба икром сухан бигӯй"
        },
        {
            "chapter": 17,
            "verse": 24,
            "text": "Дар баробарашон аз рӯи меҳрубони сари хоксорӣ хам бикун ва бигӯ: «Эй Парвардигори ман, ҳамчунон ки маро дар хурдӣ парвариш доданд, бар онҳо раҳмат овар»"
        },
        {
            "chapter": 17,
            "verse": 25,
            "text": "Парвардигоратон аз ҳар каси дигар ба он чӣ дар дилҳоятон мегузарад, донотар аст ва агар аз солеҳон бошед, Ӯ тавбакунандагонро меомурзад"
        },
        {
            "chapter": 17,
            "verse": 26,
            "text": "Ҳаққи хешовандону мискин ва дар роҳ мондаро адо кун ва ҳеҷ исрофкорӣ макун"
        },
        {
            "chapter": 17,
            "verse": 27,
            "text": "Исрофкорон бо шайтонҳо бародаранд ва шайтон нисбат ба Парвардигораш ношукр буд"
        },
        {
            "chapter": 17,
            "verse": 28,
            "text": "Ва агар ба интизори кушоише, ки аз ҷониби Парвардигорат умед медорӣ, ва аз онҳо рӯйгардонӣ мекунӣ, пас бо онҳо ба нармӣ сухан бигӯй"
        },
        {
            "chapter": 17,
            "verse": 29,
            "text": "На дасти худ аз рӯи хиссат (хасисӣ) ба гардан бубанд ва на ба саховат якбора бикушой, ки дар ҳар ду ҳол маломатзадаву ҳасратхӯрда бинишинӣ"
        },
        {
            "chapter": 17,
            "verse": 30,
            "text": "Парвардигори ту дар ризқи ҳар кас, ки бихоҳад, кушоиш медиҳад ё танг мегирад, зеро Ӯ ба бандагонаш огоҳу биност"
        },
        {
            "chapter": 17,
            "verse": 31,
            "text": "Фарзандони худро аз бими дарвешӣ макушед. Мо ҳам шуморо рӯзӣ медиҳем ва ҳам онҳоро Куштанатон хатои бузургест"
        },
        {
            "chapter": 17,
            "verse": 32,
            "text": "Ва ба зино наздик машавед. Зино коре зишт ва роҳе нописанд аст"
        },
        {
            "chapter": 17,
            "verse": 33,
            "text": "Касеро, ки Худо куштанашро ҳаром кардааст, накушед, ғайри ба ҳақ. Ва ҳар кас, ки ба ситам кушта шавад, ба талабкунандаи хуни ӯ қудрате додаем, вале дар интиқом аз ҳад нагузарад, ки Ӯ пирӯзманд аст"
        },
        {
            "chapter": 17,
            "verse": 34,
            "text": "Ҷуз ба тарзе некӯтар ба моли ятим наздик нашавед, то он гоҳ, ки ба ҳадди булуғаш бирасад. Ва ба аҳди худ вафо кунед, ки бозхост хоҳед шуд"
        },
        {
            "chapter": 17,
            "verse": 35,
            "text": "Чун чизеро чен кунед, паймонаро комил гардонед ва бо тарозуи дуруст вазн кунед, ки ин беҳтар ва саранҷомаш некӯтар аст"
        },
        {
            "chapter": 17,
            "verse": 36,
            "text": "Аз паи он чӣ надонӣ, ки чист, марав, зеро гӯшу чашму дил — ҳамаро ба он бозхост кунанд"
        },
        {
            "chapter": 17,
            "verse": 37,
            "text": "Ба худписандӣ бар замин роҳ марав, ки заминро нахоҳӣ шикофт ва ба баландии кӯҳҳо нахоҳӣ расид"
        },
        {
            "chapter": 17,
            "verse": 38,
            "text": "Ҳамаи- ин корҳо нописанд аст ва Парвардигори ту онҳоро нохуш дорад"
        },
        {
            "chapter": 17,
            "verse": 39,
            "text": "Ин ҳикматест, ки Парвардигори ту ба ту ваҳй кардааст. Бо Худои якто худои дигаре напиндор, ки маломатшудаву рондашуда ба ҷаҳаннамат андозанд"
        },
        {
            "chapter": 17,
            "verse": 40,
            "text": "Оё Парвадигоратон барои шумо писарон интихобид ва худ фаршитагонро ба духтарӣ ихтиёр кард? Ҳаққо, ки суханест бузург, ки бар забои меоваред"
        },
        {
            "chapter": 17,
            "verse": 41,
            "text": "Мо суханони гуногун дар ин Қуръон овардем, бошад, ки панд гиранд, вале ҷуз ба рамиданашон наяфзояд"
        },
        {
            "chapter": 17,
            "verse": 42,
            "text": "Бигӯ: «Ҳамчунон, ки мегӯянд, агар бо Ӯ худоёни Дигаре ҳам буданд, пас ба сӯи соҳиби арш роҳе ҷуста буданд»"
        },
        {
            "chapter": 17,
            "verse": 43,
            "text": "Ӯ пок аст ва аз он чӣ дар борааш мегӯянд, бартару болотар аст"
        },
        {
            "chapter": 17,
            "verse": 44,
            "text": "Ҳафт осмону замин ва ҳар чӣ дар онҳост, тасбеҳаш мекунанд ва ҳеҷ мавҷуде нест, ҷуз он ки Ӯро ба покӣ меситояд, вале шумо зикри тасбеҳашонро намефаҳмед. Ӯ бурдбор ва бахшоянда аст"
        },
        {
            "chapter": 17,
            "verse": 45,
            "text": "Чун ту Қуръон бихонӣ, мисни туву онон, ки ба қиёмат имон намеоваранд, пардае ғафс қарор медиҳем"
        },
        {
            "chapter": 17,
            "verse": 46,
            "text": "Ва бар дилҳошон парда афканем, то онро дарнаёбанд ва гӯшҳошон сангин кунем. Ва чун Парвардигоратро дар Қуръон ба яктоӣ ёд кунӣ, бозмегарданду мераманд"
        },
        {
            "chapter": 17,
            "verse": 47,
            "text": "Мо беҳтар медонем, ки чун ба ту гӯш медиҳанд, чаро гӯш медиҳанд ё вақте ки бо ҳам наҷво мекунанд, чӣ мегӯянд. Кофирон мегӯянд: «Шумо дар паи марди ҷодушудае ба роҳ афтодаед»"
        },
        {
            "chapter": 17,
            "verse": 48,
            "text": "Бингар, ки чӣ гуна, барои ту, масалҳо задаанд. Гумроҳ шудаанд ва роҳ ба ҷое намебаранд"
        },
        {
            "chapter": 17,
            "verse": 49,
            "text": "Гуфтанд: «Оё агар аз мо устухоне бимонаду хоке, боз ҳам бо офаринише нав аз қабр бармехезем?»"
        },
        {
            "chapter": 17,
            "verse": 50,
            "text": "Бигӯ: «Санг бошед ё охан"
        },
        {
            "chapter": 17,
            "verse": 51,
            "text": "ё махлуқе, ки дар хотиратон бузург менамояд». Хоҳанд гуфт: «Чӣ касе моро бозмегардонад?» Бигӯ: «Он кас, ки бори нахуст шуморо офарид». Он гоҳ дар баробари ту сар меҷунбонанд ва мегӯянд: «Чӣ вақт?» Бигӯ: «Мумкин аст, ки дар ҳамин наздикӣ»"
        },
        {
            "chapter": 17,
            "verse": 52,
            "text": "Рӯзе, ки шуморо даъват мекунад ва шумо ситоишгӯён посух медиҳед ва мепиндоред, ки андаке орамидаед"
        },
        {
            "chapter": 17,
            "verse": 53,
            "text": "Ва ба бандагони ман бигӯ, ки бо якдигар ба беҳтарин тарз сухан бигӯянд, ки шайтон дар миёни онҳо ба фитнагарист, зеро шайтон одамиро душмане ошкор аст"
        },
        {
            "chapter": 17,
            "verse": 54,
            "text": "Парвардигоратон ба шумо огоҳтар аст. Агар бихоҳад, бар шумо раҳмат меоварад ва агар бихоҳад, азобатон мекунад ва мо туро ба коргузорияшон нафиристодаем"
        },
        {
            "chapter": 17,
            "verse": 55,
            "text": "Ва Парвардигори ту ба он чӣ дар осмонҳову замин аст, огоҳтар аст. Баъзе аз паёмбаронро бар баъзе дигар беҳтарӣ додаем ва ба Довуд Забурро додем"
        },
        {
            "chapter": 17,
            "verse": 56,
            "text": "Бигӯ: «Онҳоеро, ки ҷуз Ӯ худо мепиндоред, бихонед. Наметавонанд балоро аз шумо дур созанд ё онро насиби дигарон кунанд!»"
        },
        {
            "chapter": 17,
            "verse": 57,
            "text": "Онҳое, ки кофирон ба худоӣ мехонанд, дар талаби онанд, ки худ ба даргоҳи Парвардигорашон василае биёбанд ва наздиктарин шаванд ва ба раҳмати Ӯ умед мебанданд ва аз азоби Ӯ метарсанд, зеро азоби Парвардигорат тарснок аст"
        },
        {
            "chapter": 17,
            "verse": 58,
            "text": "Ҳеҷ деҳае набошад, ки пеш аз фаро расидаии рӯзи қиёмат ҳалокаш накунем ё ба азобе сахт гирифтораш насозем. Ва ин дар он китоб навишта шудааст"
        },
        {
            "chapter": 17,
            "verse": 59,
            "text": "Моро аз фиристодани мӯъҷизот бознадошт. Фақат ин ки пешиниён дурӯғаш бароварданд. Ба қавми Самуд ба унвони мӯъҷизае равшангар модашутурро додем. Бар он ситам карданд ва Мо ин мӯъҷизаҳоро фақат барои тарсондан мефиристем"
        },
        {
            "chapter": 17,
            "verse": 60,
            "text": "Ва он гоҳ ки туро гуфтем: «Парвардигорат бар ҳамаи мардум иҳота дорад». Ва он чӣ дар хоб ба ту нишон додем ва достони дарахти малъун, ки дар Қуръон омадааст, чизе ҷуз озмоиши мардум набуд. Мо мардумро метарсонем, вале танҳо ба куфру саркашияшон афзуда мешавад"
        },
        {
            "chapter": 17,
            "verse": 61,
            "text": "Ва ба фариштагон гуфтем: «Одамро саҷда кунед». Ҳамагон ғайри Иблис саҷда карданд. Гуфт: «Оё барои касе, ки аз гил офаридаӣ, саҷда кунам?»"
        },
        {
            "chapter": 17,
            "verse": 62,
            "text": "Ва гуфт: «Бо ман бигӯй, чаро инро бар ман бартарӣ ниҳодаӣ? Агар маро то рӯзи қиёмат мӯҳлат диҳӣ, фарзандонн ӯро ғайри андаке реша канам»"
        },
        {
            "chapter": 17,
            "verse": 63,
            "text": "Гуфт: «Бирав, ҷазои ту ва ҳар кас, ки пайрави ту гардада, ҷаҳаннам аст, ки ҷазое тамом аст!»"
        },
        {
            "chapter": 17,
            "verse": 64,
            "text": "Бо фарёди худ ҳар киро тавонӣ, аз ҷой, бархезон ва ба ёрии саворону пиёдагонат бар онон битоз ва дар молу фарзанд бо онон шарики кун ва ба онхо ваъда бидеҳ. Ва ҳол он ки шайтон ҷуз ба фиребе ваъдаашон надиҳад"
        },
        {
            "chapter": 17,
            "verse": 65,
            "text": "Туро бар бандагоди Ман ҳеҷ ғолибияте набошад ва Парвардигори ту барои нигаҳбониашон кофист!»"
        },
        {
            "chapter": 17,
            "verse": 66,
            "text": "Парвардигори шумост, ки киштиро дар дарё меронад то аз фазли Ӯ рӯзии худ ба даст оред. Зеро бо шумо меҳрубон аст"
        },
        {
            "chapter": 17,
            "verse": 67,
            "text": "Чун дар дарё шуморо озоре расад, ҳамаи онҳое, ки мепарастед, аз назаратон нест шаванд, ғайри Ӯ. Ва чун шуморо ба соҳили наҷот бирасонад, аз Ӯ рӯйгардон шавед, зеро одамӣ ношукр аст"
        },
        {
            "chapter": 17,
            "verse": 68,
            "text": "Оё бепарвоед аз ин, ки ногаҳон дар соҳили дарё шуморо дар замин фурӯ барад, ё тундбоде регбор бар шумо фнристад ва барои худ ҳеҷ нигаҳбоне наёбед"
        },
        {
            "chapter": 17,
            "verse": 69,
            "text": "Ё бепарвоанд аз ин ки, бори дигар шуморо ба дарё бозгардонад ва тӯфоне сахту киштишикан бифиристад ва ба хотири кофирие, ки намудаед ғарқатон созад ва касе, ки моро аз корамон бозхост кунад, наёбед"
        },
        {
            "chapter": 17,
            "verse": 70,
            "text": "Мо фарзандони Одамро каромат бахшидем ва бар дарёву хушкӣ савор кардем ва аз чизҳои хушу покиза рӯзӣ додаем ва бар бисёре аз махлуқоти худ беҳтариашон додем"
        },
        {
            "chapter": 17,
            "verse": 71,
            "text": "Рӯзе, ки ҳар гурӯҳ аз мардумро бо пешвоёнашон бихонем, номаи ҳар кӣ ба дасти росташ дода шавад чун бихонад, бинад, ки ба андозаи риштаи борике, ки даруни донаи хурмост, ба ӯ ситам нашудааст"
        },
        {
            "chapter": 17,
            "verse": 72,
            "text": "Ва ҳар кӣ дар ин дунё нобино бошад, дар охират низ нобино ва гумроҳтар аст"
        },
        {
            "chapter": 17,
            "verse": 73,
            "text": "Наздик буд туро аз он чӣ бар ту ваҳй карда будем, бероҳ созанд, то чизи дигаре ғайри онро ба дурӯғ ба мо нисбат кунӣ, он гоҳ бо ту дӯстӣ кунанд"
        },
        {
            "chapter": 17,
            "verse": 74,
            "text": "Ва агар ба ту пойдорӣ намедодем, наздик буд, ки андаке ба онон майл кунӣ"
        },
        {
            "chapter": 17,
            "verse": 75,
            "text": "Он гоҳ туро дучандон дар дунё ва дучандон дар охират азоб мекардем ва барои худ дар баробари Мо ёридиҳандае намеёфтӣ"
        },
        {
            "chapter": 17,
            "verse": 76,
            "text": "Ва наздик буд, ки туро аз ин сарзамин бархезонанд, то аз он ҷо овораат созанд. Ва худ пас аз ту андак замоне мемонданду бас"
        },
        {
            "chapter": 17,
            "verse": 77,
            "text": "Суннати Худо дар бораи паёмбароне, ки пеш аз ту фиристодаем, чунин аст ва суннати моро тағйирпазир наёбӣ"
        },
        {
            "chapter": 17,
            "verse": 78,
            "text": "Аз ҳангоми заволи хуршед то он гоҳ ки шаб фаро мерасад, намозро барпой дор ва низ намози субҳгоҳро. Ва намози субҳгоҳро ҳамагон ҳозир шаванд"
        },
        {
            "chapter": 17,
            "verse": 79,
            "text": "Порае аз шабро ба намоз хондан зинда бидор. Ин нофила (ибодат) хоси ту аст. Бошад, ки Парвардигорат туро ба мақоме писандида бирасонад"
        },
        {
            "chapter": 17,
            "verse": 80,
            "text": "Бигӯ: «Эй Парвардигори ман, маро ба ростиву некӯӣ дохил кун ва ба ростиву некӯӣ берун бар ва маро аз ҷониби худ пирӯзиву ёрӣ ато кун"
        },
        {
            "chapter": 17,
            "verse": 81,
            "text": "Бигӯ: «Ҳак омад ва ботил нобуд шуд. Ҳаққо, ки ботил нобуд шуданӣ буд»"
        },
        {
            "chapter": 17,
            "verse": 82,
            "text": "Ва ин Қуръонро, ки барои мӯъминон шифову раҳмат аст, нозил мекунем, вале кофиронро ҷуз зиён наяфзояд"
        },
        {
            "chapter": 17,
            "verse": 83,
            "text": "Чун ба инсон неъмат додем, рӯй гардонд ва худро ба як сӯ кашид ва чун зараре ба ӯ расид, ноумед гардид"
        },
        {
            "chapter": 17,
            "verse": 84,
            "text": "Бигӯ: «Ҳар кас ба тарикаи худ амал мекунад ва Парвардигори ту беҳтар медонад, ки кадом як ба ҳидоят наздиктар аст»"
        },
        {
            "chapter": 17,
            "verse": 85,
            "text": "Туро аз рӯҳ мепурсанд. Бигӯ: «Рӯҳ ҷузъе аз фармони Парвардигори ман аст ва шуморо ҷуз андак донише надодаанд»"
        },
        {
            "chapter": 17,
            "verse": 86,
            "text": "Агар бихоҳем ҳамаи он чиро, ки бар ту ваҳй кардаем, бозмеситонем ва ту барои худ дар баробари Мо мададкоре намеёбӣ"
        },
        {
            "chapter": 17,
            "verse": 87,
            "text": "Магар Парвардигорат раҳмат кард, ки инъоми Ӯ дар бораи ту бисёр аст"
        },
        {
            "chapter": 17,
            "verse": 88,
            "text": "Бигӯ; «Агар ҷину инс гирд оянд, то монанди ин Қуръон биёваранд, наметавонанд монанди онро биёваранд, ҳарчанд, ки якдигарро ёрӣ диҳанд»"
        },
        {
            "chapter": 17,
            "verse": 89,
            "text": "Мо дар ин Куръон барои мардум ҳар мисолсро гуногун баён кардем, вале бештари мардум ҷуз ношукрӣ ҳеҷ коре накарданд"
        },
        {
            "chapter": 17,
            "verse": 90,
            "text": "Гуфтанд: «Ба ту имон намеоварем, то барои мо аз замин чашмае равон созӣ"
        },
        {
            "chapter": 17,
            "verse": 91,
            "text": "ё туро бӯстоне бошад аз дарахтони хурмову ангур, ки дар мобайнаш нахрҳо ҷорӣ гардонӣ"
        },
        {
            "chapter": 17,
            "verse": 92,
            "text": "ё чунон ки гуфтаӣ, осмонро пора-пора бар сари мо афканӣ ё Худову фариштагонро пеши мо ҳозир оварӣ"
        },
        {
            "chapter": 17,
            "verse": 93,
            "text": "ё туро хонае аз тилло бошад, ё ба осмон боло раВӣ. Ва мо ба осмон рафтанатро бовар накунем, то барои мо китобе, ки аз он бихонем, биёварӣ». Бигӯ: «Парвардигори ман пок аст. Оё на ин аст, ки ман инсоне ҳастам, ки ба пайғамбарӣ омадаам?»"
        },
        {
            "chapter": 17,
            "verse": 94,
            "text": "Ҳеҷ чиз мардумро аз имон овардан он гоҳ ки ҳидояташон мекарданд, бознадошт, ғайри инки мегуфтанд: «Оё Худо инсонеро ба рисолат (пайғамбарӣ) мефиристад?»"
        },
        {
            "chapter": 17,
            "verse": 95,
            "text": "Бигӯ: «Агар дар рӯи замин фариштагон ба оромӣ роҳ мерафтанд, барояшон ба паёмбарӣ фариштае аз осмон нозил мекардем»"
        },
        {
            "chapter": 17,
            "verse": 96,
            "text": "Бигӯ; «Худо миёни ману шумо шоҳидиро кофист, зеро Ӯ ба бандагонаш огоҳу биност!»"
        },
        {
            "chapter": 17,
            "verse": 97,
            "text": "Ва ҳар киро Худо ҳидоят кунад, хидоятшуда аст. Ва ҳар киро гумроҳ созад, ғайри Худо барои Ӯ сарпарасте наёбӣ ва дар рӯзи қиёмат, дар ҳоле ки чеҳраҳояшон рӯ ба замин аст, кӯру гунгу кар зинда ва ҷамъашон мекунем ва ҷаҳаннам ҷойгохи онҳост, ки ҳар чӣ шӯълаи он фурӯ нишинад, бештараш меафрӯзем"
        },
        {
            "chapter": 17,
            "verse": 98,
            "text": "Ин ҷазои онҳост, зеро ба оёти Мо имон наёварданд ва гуфтанд: «Оё чун мо устухон шудему хокӣ, моро ба сурати тозае зинда мекунанд"
        },
        {
            "chapter": 17,
            "verse": 99,
            "text": "Оё намедонанд, ки Худое, ки осмонҳову заминро офаридааст, қодир аст, ки монанди онҳоро биёфаринад ва барояшон муддати умре ниҳода, ки дар он шаке нест? Аммо золимон фақат инкор кунанд"
        },
        {
            "chapter": 17,
            "verse": 100,
            "text": "Бигӯ: «Агар шумо молики ҳамаи хазоини Парвардигори ман мебудед, аз бими дарвешӣ бахилӣ пеша мекардед, зеро одамӣ бахил аст"
        },
        {
            "chapter": 17,
            "verse": 101,
            "text": "Аз банӣ-Исроил бипурс, ки чун Мӯсо назди онон омад, ба ӯ нӯҳ нишонаи ошкоро дода будем. Ва Фиръавн ба ӯ гуфт: «Эй Мӯсо пиндорам, ки туро ҷоду карда бошанд»"
        },
        {
            "chapter": 17,
            "verse": 102,
            "text": "Гуфт: «Ба ҳақиқат медонӣ, ин нишонаҳои ошкорро ҷуз Парвардигори осмонҳову замин нафиристода аст. Ва ман, эй Фиръавн, туро ба яқин ҳалокшуда мебинам»"
        },
        {
            "chapter": 17,
            "verse": 103,
            "text": "Фиръавн қасди он дошт, кн онҳоро аз он сарзамин барканад, вале Мо ӯ ва ҳамаи ҳамроҳонашро ғарқ сохтем"
        },
        {
            "chapter": 17,
            "verse": 104,
            "text": "Ва пас аз ӯ ба банӣ-Исроил гуфтем: «Дар он сарзамин сокин шавед ва чун ваъдаи охират расад, ҳамаи шуморо бо ҳам зиндаву ҷамъ мекунем»"
        },
        {
            "chapter": 17,
            "verse": 105,
            "text": "Ин Қуръонро ба ҳақ нозил кардаем ва ба ҳак нозил шудааст ва туро нафиристодем, магар он ки хушхабар диҳӣ ва битарсони"
        },
        {
            "chapter": 17,
            "verse": 106,
            "text": "Ва Қуръонро ба тафориқ (ҷудо-ҷудо) нозил кардем, то ту онро оҳиста-оҳиста ва андак-андак бар мардум бихонӣ ва нозилаш кардем, нозил кардане ба камол"
        },
        {
            "chapter": 17,
            "verse": 107,
            "text": "Бигӯ; «Хоҳ ба он имон биёваред ё имон наёваред, онон, ки аз ин пеш дониш омӯхтаанд, чун Қуръон барояшон тиловат шавад, саҷдакунон бар рӯй дармеафтанд (Саҷда)"
        },
        {
            "chapter": 17,
            "verse": 108,
            "text": "ва мегӯянд: «Пок аст Парвардигори мо. Ваъдаи Парвардигори мо анҷом ёфтанист»"
        },
        {
            "chapter": 17,
            "verse": 109,
            "text": "Ва ба рӯ дармеафтаид ва мегирянд ва бар хушӯъашон (шикастагиашон) афзуда мешавад"
        },
        {
            "chapter": 17,
            "verse": 110,
            "text": "Бигӯ: «Чӣ Оллоҳро бихонед, чӣ Раҳмонро бихонед, ҳар кадомро, ки бихонед, номҳои некӯ аз они Ӯст». Садоятро ба намоз баланд макун ва низ садоятро ба он паст макун ва миёни ин ду роҳе интихоб кун"
        },
        {
            "chapter": 17,
            "verse": 111,
            "text": "Бигӯ; «Шукр Худоро, ки фарзанде надорад ва Ӯро шарике дар мулк нест ва ба нотавонӣ наяфтад, то ба ёрӣ мӯҳтоҷ шавад. Пас Ӯро такбир гӯй, такбире шоиста"
        },
        {
            "chapter": 18,
            "verse": 1,
            "text": "Сипос Худовандеро, ки бар бандаи худ ин китобро нозил кард ва ҳеҷ каҷиву инҳироф дар он наниҳод"
        },
        {
            "chapter": 18,
            "verse": 2,
            "text": "Китобе холӣ аз каҷи. То мардумро аз хашми шадиди худ битарсонад ва мӯъминонро, ки корҳои шоиста мекунанд, хабари хуш диҳад, ки мукофоте некӯ доранд"
        },
        {
            "chapter": 18,
            "verse": 3,
            "text": "дар ҳоле ки то абад дар он ҷовидонаанд"
        },
        {
            "chapter": 18,
            "verse": 4,
            "text": "Ва касонеро, ки гуфтанд: «Худо фарзанде ихтиёр кард», битарсонад"
        },
        {
            "chapter": 18,
            "verse": 5,
            "text": "Не. худ ба он донише доранд ва на падаронашон доштаанд. Чӣ бузург аст сухане, ки аз даҳонашон берун меояд ва дурӯғ мегӯянд"
        },
        {
            "chapter": 18,
            "verse": 6,
            "text": "Шояд агар ба ин сухан имон наёваранд, худатро ба хотирашон аз андӯҳ ҳалок созӣ"
        },
        {
            "chapter": 18,
            "verse": 7,
            "text": "Мо ҳар чӣ дар рӯи замин аст, зиннати он қарор додем то имтиҳонашон кунем, ки қадомашон ба амал беҳтаранд"
        },
        {
            "chapter": 18,
            "verse": 8,
            "text": "Ва низ мо растем, ки рӯи заминро чун биёбоне хушк хоҳем кард"
        },
        {
            "chapter": 18,
            "verse": 9,
            "text": "Оё пиндоштаӣ, ки асҳоби каҳф ва рақим аз нишонаҳои аҷибу ғариби Мо будаанд"
        },
        {
            "chapter": 18,
            "verse": 10,
            "text": "Он гоҳ ки он ҷавонмардон ба ғорҳо паноҳ бурданд ва гуфтанд: «Эй Парвардигори мо, моро аз сӯи худ раҳмат ато кун ва кори моро ба роҳи рост андоз»"
        },
        {
            "chapter": 18,
            "verse": 11,
            "text": "Соле чанд дар он ғор ба хобашон кардем"
        },
        {
            "chapter": 18,
            "verse": 12,
            "text": "Сипас бедорашон кардем, то бидонем кадом як аз он ду гурӯҳ ҳисоботи муддати орамиданашонро доштаанд"
        },
        {
            "chapter": 18,
            "verse": 13,
            "text": "Мо хабарашонро ба ростӣ барои ту ҳикоят мекунем: онҳо ҷавонмардоне буданд, ки ба Парвардигорашон имон оварда буданд ва Мо низ бар ҳидояташон афзудем"
        },
        {
            "chapter": 18,
            "verse": 14,
            "text": "Бар дилҳояшон нерӯ бахшидем. Он гоҳ, ки бархостанд ва гуфтанд: «Парвардигори мо Парвардигори осмонҳову замин аст. Ҷуз Ӯ касеро худо нахонем, ки ҳар гоҳ чунин кунем, сухане сахт куфромез гуфта бошем"
        },
        {
            "chapter": 18,
            "verse": 15,
            "text": "Инҳо, ки қавми мо ҳастанд, ба ғайри Ӯ худоёне ихтиёр кардаанд. Чаро барои исботи худоии онҳо далели равшане намеоваранд? Кист ситамкортар аз касе, ки ба Худо дурӯғ мебандад"
        },
        {
            "chapter": 18,
            "verse": 16,
            "text": "Агар аз қавми худ канора ҷустаед ва ҷуз Худои якто худои дигареро намепарастед, ба ғор паноҳ баред ва Худо раҳмати худ бар шумо арзонӣ дорад ва неъмататонро дар он муҳайё дорад"
        },
        {
            "chapter": 18,
            "verse": 17,
            "text": "Ва хуршедро мебинӣ, ки чун бармеояд, аз ғорашон ба ҷониби рост майл мекунад ва чук ғуруб кунад, онҳоро вогузорад ва ба чап гардад. Ва онон дар саҳнаи ғоранд. Ва ин аз оёти Худост. Ҳар киро Худо ҳидоят кунад, ҳидоят ёфтааст ва ҳар киро гумроҳ созад, ҳаргиз корсозе роҳнамо барои ӯ нахоҳӣ ёфт"
        },
        {
            "chapter": 18,
            "verse": 18,
            "text": "Мепиндоштӣ, ки бедоранд, ҳол он ки дар хоб буданд ва Мо ононро ба дасти росту дасти чап мегардонидем ва сагашон бар даргоҳи ғор ду дасти худ дароз карда буд. Агар ба сарашон мерафтӣ, гурезон бозмегаштӣ ва аз онҳо сахт метарсидӣ"
        },
        {
            "chapter": 18,
            "verse": 19,
            "text": "Ҳамчунин бедорашон кардем, то бо якдигар гуфтушунид кунанд. Яке аз онҳо пурсид: «Чанд вақт аст, ки орамидаед?» Гуфтанд: «Як рӯз ё порае аз рӯзро орамидаем». Гуфтанд: «Парвардигоратон беҳтар донад, ки чанд вақт орамидаед. Якеро аз худ бо ин пулатон ба шаҳр бифиристед, то бингаред, ки ғизои покиза кадом аст ва бароятон аз он рӯзиятонро биёварад. Ва бояд, ки ба меҳрубонӣ рафтор кунад, то касе ба шумо огоҳӣ наёбад"
        },
        {
            "chapter": 18,
            "verse": 20,
            "text": "Зеро агар шуморо биёбанд, сангсор хоҳанд кард ё ба дини худ дароваранд. Ва агар чунин шавад, то абад наҷот нахоҳед ёфт»"
        },
        {
            "chapter": 18,
            "verse": 21,
            "text": "Ба ин тарз мардумро ба ҳолашон огоҳ кардем то бидонанд, ки ваъдаи Худо рост аст ва дар қиёмат шубҳае нест. Он гоҳ дар бораи онҳо бо якдигар ба гуфтугӯ пардохтанд ва гуфтанд: «Бар рӯи онҳо биное бисозед, Парвардигорашон ба корашон огоҳтар аст». Ва онон, ки бар холашон огоҳтар шуда буданд, гуфтанд: «На, ин ҷоро масҷиде мекунем»"
        },
        {
            "chapter": 18,
            "verse": 22,
            "text": "Хоҳанд гуфт: «Се тан буданд ва чаҳорумашон сагашон буд» ва мегӯянд: «Панҷ тан буданд ва шашуминашон сагашон буд». Тир ба торикӣ мезананд ва мегӯянд: «Ҳафт тан буданд ва ҳаштуминашон сагашон буд». Бигӯ: «Парвардигори ман ба адади онҳо донотар аст ва шумори онҳоро ҷуз андак касон намедонанд». Ва ту дар бораи онҳо ҷуз ба зоҳир муҷодала накун ва аз кас напурс"
        },
        {
            "chapter": 18,
            "verse": 23,
            "text": "Ҳаргиз магӯй: «Фардо чунин мекунам»"
        },
        {
            "chapter": 18,
            "verse": 24,
            "text": "магар Худованд бихоҳад. Ва чун фаромуш кунӣ, Парвардигоратро ба ёд ор ва бигӯ: «Шояд Парвардигори ман маро аз наздиктарин роҳ ҳидоят кунад»"
        },
        {
            "chapter": 18,
            "verse": 25,
            "text": "Ва онон дар ғори худ сесад сол орамиданд ва нуҳ сол ба он афзудаанд"
        },
        {
            "chapter": 18,
            "verse": 26,
            "text": "Бигӯ: «Худованд донотар аст, ки чанд сол орамиданд. Ғайби осмонҳову замин аз они Ӯст. Чӣ биносту чӣ шунавост! Ҷуз Ӯ дӯсте надоранд ва касро дар фармони худ шарик насозад»"
        },
        {
            "chapter": 18,
            "verse": 27,
            "text": "Аз китоби Парвардигорат ҳар чӣ бар ту ваҳй шудааст, тиловат кун. Сухани Ӯро тағйирдиҳандае нест, Ва ту ғайри Ӯ паноҳгоҳе намеёбӣ"
        },
        {
            "chapter": 18,
            "verse": 28,
            "text": "Ва ҳамроҳ бо касоне, ки ҳар субҳу шом Парвардигорашонро мехонанд ва хушнудии Ӯро меҷӯянд, худро ба сабр водор. Ва набояд чашмони ту барои ёфтани зебу зиннатҳои ин зиндагии дунявӣ аз инон як сӯ гардад. Ва аз он, ки дилашро аз зикри худ бехабар сохтаем ва аз паи ҳавои нафси худ меравад ва дар корҳояш исроф меварзад, панравӣ накун"
        },
        {
            "chapter": 18,
            "verse": 29,
            "text": "Бигӯ: «Ин сухани ҳақ аз ҷониби Парвардигори шумост. Ҳар кӣ бихоҳад, имон биёварад ва ҳар кӣ бихоҳад, кофир шавад». Мо барои кофирон, оташе, ки лаҳиби (шӯълаи) он ҳамаро дар бар мегирад, омода кардаем ва чун ба истиғоса (додхоҳӣ) об хоҳанд, аз обе чун миси гудохта, ки аз ҳарораташ чеҳраҳо кабоб мешавад, бихӯронандашон, чӣ оби баде ва чӣ оромгоҳе бад"
        },
        {
            "chapter": 18,
            "verse": 30,
            "text": "Касоне, ки имон овардаанд ва корҳое шоиста кардаанд, бидонанд, ки Мо мукофоти некӯкоронро барбод намекунем"
        },
        {
            "chapter": 18,
            "verse": 31,
            "text": "Барояшон биҳиштҳое ҷовид аст. Аз зери поҳошон наҳрҳо ҷорист. Биҳиштиёнро ба дастбандҳое зар меороянд ва ҷомаҳое сабз аз шоҳии нозуку дебои дурушт мепӯшанд ва дар он ҷо бар тахтҳо такя мезананд. Чӣ мукофоти некӯе ва чӣ оромгоҳи некӯе"
        },
        {
            "chapter": 18,
            "verse": 32,
            "text": "Барояшон достони ду мардро баён кун, ки ба яке ду токистон дода будем ва бар гирди онҳо дарахтони хурмо ва дар миёнашон киштзор карда будем"
        },
        {
            "chapter": 18,
            "verse": 33,
            "text": "Он ду токистон меваи худро медоданд бе ҳеҷ каму кост. Ва наҳре байни он ду ҷорӣ гардонидем"
        },
        {
            "chapter": 18,
            "verse": 34,
            "text": "Ҳосил аз они ӯ буд. Ба дӯсташ, ки бо ӯ гуфтугӯ мекард, гуфт; «Ман ба мол аз ту бештар ва ба нафар пирӯзтарам»"
        },
        {
            "chapter": 18,
            "verse": 35,
            "text": "Ва он мард ситам бар хештан карда ба боғи худ даромад ва гуфт: «Напиндорам, ки ин бор ҳаргиз аз миён биравад"
        },
        {
            "chapter": 18,
            "verse": 36,
            "text": "Ва он мард ситам бар худаш карда ба боғи худ ҳам маро назди Худо баранд, ҷойгоҳе беҳтар аз ин боғ хоҳам ёфт»"
        },
        {
            "chapter": 18,
            "verse": 37,
            "text": "Дӯсташ, ки бо ӯ гуфтугӯ мекард, гуфт: «Оё бар он кас, ки туро аз хок ва сипас аз нутфа биёфарид ва марде ростқомат кард, кофир шудаӣ"
        },
        {
            "chapter": 18,
            "verse": 38,
            "text": "Вале Ӯ Худои якто, Парвардигори ман аст ва ман ҳеҷ касро шарики Парвардигорам намесозам"
        },
        {
            "chapter": 18,
            "verse": 39,
            "text": "Чаро он гоҳ, ки ба боғи худ даромадӣ, нагуфтӣ: «Ҳар чӣ Худованд хоҳад ва ҳеҷ қуввае ғайри қувваи Худо нест?» Агар мебинӣ, ки дороиву фарзанди ман камтар аз ту аст"
        },
        {
            "chapter": 18,
            "verse": 40,
            "text": "шояд Парвардигори ман маро чизе беҳтар аз боғи ту диҳад. Шояд бар он боғ соъиқае (офате) бифиристад ва онро ба замине софу лағзанда бадал созад"
        },
        {
            "chapter": 18,
            "verse": 41,
            "text": "Ё оби он бар замин фурӯ равад ва ҳаргиз ба ёфтани он қудрат наёбӣ"
        },
        {
            "chapter": 18,
            "verse": 42,
            "text": "Ба самарааш офат расид ва бомдодон дасти пушаймонӣ бар даст месоид, ки чӣ ҳарче карда буд ва акнун ҳамаи биноҳояш фурӯ рехта аст. Ва мегӯяд;. «Эй кош, касеро шарики Парвардигорам насохта будам!»"
        },
        {
            "chapter": 18,
            "verse": 43,
            "text": "Ғайри Худо гурӯҳе, ки ба ёриаш бархезанд, набуд ва худи ӯ қудрат надошт"
        },
        {
            "chapter": 18,
            "verse": 44,
            "text": "Он ҷо ёрӣ кардан Хулон ҳақро сазовор. Мукофоти Ӯ беҳтар ва саранҷомаш некӯтар аст"
        },
        {
            "chapter": 18,
            "verse": 45,
            "text": "Барояшон зиндагии дунёро мисол ор» ки чун боронест, ки аз осмон биборад ва бо он гиёҳони гуногун ба фаровонӣ бирӯяд. Ногоҳ хушк шавад ва бод ба ҳар сӯ парокандааш созад ва Худо бар ҳар коре тавоност"
        },
        {
            "chapter": 18,
            "verse": 46,
            "text": "Дороиву фарзанд зебу зиннатҳои ин зиндагонии дунёст ва кирдорҳои нек, ки ҷовидон бар ҷой мемонанд, назди Парвардигорат беҳтар ва умед бастан ба онҳо некӯтар аст"
        },
        {
            "chapter": 18,
            "verse": 47,
            "text": "Рӯзе, ки кӯҳҳоро ба роҳ меандозем ва заминро бинӣ, ки ҳар чӣ андарун дорад, берун афкандааст ва ҳамаро барои ҳисоб гирд меоварем ва як тан аз онҳоро ҳам раҳо намекунем"
        },
        {
            "chapter": 18,
            "verse": 48,
            "text": "Ҳама дар як саф ба Парвардигорат арза мешаванд. Акнун назди Мо омадед, ҳамчунон ки нахустин бор шуморо биёфаридем. Оё мепиндоштед, ки ҳаргиз бароятон ваъдагоҳе қарор нахоҳем дод"
        },
        {
            "chapter": 18,
            "verse": 49,
            "text": "Дафтари аъмол кушода шавад. Гунаҳкоронро бинӣ, ки аз он чӣ дар он омадааст, бимноканд ва мегӯянд: «Вой бар мо, ин чӣ дафтарест, ки ҳеҷ гуноҳи хурду бузургеро ҳисоб ношуда нагузоштааст». Он гоҳ амалҳои худро дар муқобили худ биёбанд ва Парвардигори ту ба касе ситам намекунад"
        },
        {
            "chapter": 18,
            "verse": 50,
            "text": "Ва он гоҳ, ки ба фариштагон гуфтем, ки Одамро саҷда кунед, ҳама ғайри Иблис, ки аз ҷин буд ва аз фармони Парвардигораш сар битофт, саҷда карданд. Оё шайтон ва фарзандокашро ба ҷои ман ба дӯстӣ мегиред, ҳол он, ки душмани шумоянд? Золимон бад чизеро ба ҷои Худо интихобиданд"
        },
        {
            "chapter": 18,
            "verse": 51,
            "text": "Он гоҳ ки оомонҳову замин ва худашонро меофаридам, аз онҳо ёрӣ нахостам. Зеро Ман гумроҳкунандагонро ба ёрӣ намегирам"
        },
        {
            "chapter": 18,
            "verse": 52,
            "text": "Ва рӯзе, ки мегӯяд: «Онҳоеро, ки мепиндоштед шарикони Мананд, ҷеғ занед». Ҷеғ заданд ва шарикон ҷавоб надиҳанд. Он гоҳ ҳалокатгоҳро миёнашон қарор диҳем"
        },
        {
            "chapter": 18,
            "verse": 53,
            "text": "З Чун гунаҳкорон оташро бубинанд, бидонанд, ки дар он хоҳанд афтод ва роҳи раҳоӣ аз он нест"
        },
        {
            "chapter": 18,
            "verse": 54,
            "text": "Дар ин Қуръон барои мардум ҳар гуна достоне баён кардаем, вале одами беш аз ҳама ба ҷадал (хусумат) бармехезад"
        },
        {
            "chapter": 18,
            "verse": 55,
            "text": "Мардумонро чун (аз Худо) ҳидоят омад, ҳеҷ чиз аз имон овардану бахшоиш хостан бознадошт, ғайри он, ки мебоист ба суннати пешиниён гирифтори азоб шаванд ё он ки азоби рӯёрӯю ошкоро бар онон фаро расад"
        },
        {
            "chapter": 18,
            "verse": 56,
            "text": "Ва Мо паёмбаронро нафиристодем, ҷуз он ки ба мардум мужда диҳанд ё бим. Ва кофирон мехоҳанд бо ҷидоли ботил ҳақро аз миён бибаранд, ва оёту хушдорҳои Маро ба масхара мегиранд"
        },
        {
            "chapter": 18,
            "verse": 57,
            "text": "Кист ситамкортар аз он, ки оёти Парвардигорашро барояш бихонанд ва ӯ рӯй гардонад ва корҳое, ки аз пеш карда, фаромӯш кунад? Бар дили онҳо парда афкандем, то оётро дарнаёбанд ва гӯшҳояшонро кар сохтем, ки агар ба роҳи ҳидояташон даъват кунӣ, ҳаргиз роҳ наёбанд"
        },
        {
            "chapter": 18,
            "verse": 58,
            "text": "Парвардигорат бахшояндаву меҳрубон аст. Агар мехост, ба сабаби кирдорашон дар ин ҷаҳон бозхосташон кунад, бо шитоб ба азобашон месупурд. Аммо азобро замоне муъайян аст, ки чун фаро расад, паноҳгоҳе наёбанд"
        },
        {
            "chapter": 18,
            "verse": 59,
            "text": "Ва он деҳаҳоро, чун кофир шуданд, ба ҳалокат расонидем ва барои ҳалокаташон ваъдае ниҳодем"
        },
        {
            "chapter": 18,
            "verse": 60,
            "text": "Ва Мӯсо ба шогирди худ гуфт: «Ман ҳамчунон хоҳам рафт то он ҷо, ки ду дарё ба ҳам расидаанд. Ё мерасам ё умрам ба сар меояд»"
        },
        {
            "chapter": 18,
            "verse": 61,
            "text": "Чун он ду ба он ҷо, ки ду дарё ба ҳам расида буданд, расиданд, моҳияшонро фаромӯш карданд ва моҳӣ роҳи дарё гирифт ва дар об шуд"
        },
        {
            "chapter": 18,
            "verse": 62,
            "text": "Чун аз он ҷо гузаштанд, ба шогирди худ гуфт: «Хӯроки чоштамонро биёвар, ки дар ин сафарамон ранҷи фаровон дидаем»"
        },
        {
            "chapter": 18,
            "verse": 63,
            "text": "Гуфт: «Оё ба ёд дорӣ он гоҳро, ки дар канори санг макон гирифта будем? Ман моҳиро фаромӯш кардаам. Ва ин шайтон буд, ки сабаб шуд фаромӯ шаш кунам ва моҳӣ ба тариқи тааҷҷубовар ба дарё рафт»"
        },
        {
            "chapter": 18,
            "verse": 64,
            "text": "Гуфт: «Он ҷо ҳамон ҷоест, ки дар талабаш будаем». Ва ба пайи қадамҳои худ ҷустуҷӯкунон бозгаштанд"
        },
        {
            "chapter": 18,
            "verse": 65,
            "text": "Дар он ҷо бандае аз бандагони Моро, ки раҳмати худ ба ӯ арзонӣ дошта будем ва худ ба ӯ дониш омӯхта будем, биёфтанд"
        },
        {
            "chapter": 18,
            "verse": 66,
            "text": "Мӯсо гуфташ; «Оё бо ту биёям то аз он ҳидояте ки ба ту омӯхтаанд, ба ман биёмӯзӣ?»"
        },
        {
            "chapter": 18,
            "verse": 67,
            "text": "Гуфт: «Туро сабри ҳамроҳӣ бо ман нест"
        },
        {
            "chapter": 18,
            "verse": 68,
            "text": "Ва чи гуна дар баробари чизе, ки ба он огоҳӣ Наёфтаӣ, сабр хоҳӣ кард?»"
        },
        {
            "chapter": 18,
            "verse": 69,
            "text": "Гуфт: «Агар Худо бихоҳад, маро собир хоҳӣ ёфт, он чунон ки дар ҳеҷ коре туро нофармонӣ накунам»"
        },
        {
            "chapter": 18,
            "verse": 70,
            "text": "Гуфт: «Агар аз паи ман меой, набояд, ки аз ман чизе бипурсӣ, то ман худ туро аз он огоҳ кунам»"
        },
        {
            "chapter": 18,
            "verse": 71,
            "text": "Пас ба роҳ афтоданд, то ба киштӣ савор шуданд. Киштиро сӯрох кард. Гуфт: «Киштиро сӯрох мекунӣ, то мардумашро ғарқ созӣ? Коре, ки мекунӣ, коре сахт бузург ва зишт аст!»"
        },
        {
            "chapter": 18,
            "verse": 72,
            "text": "Гуфт: «Нагуфтам. ки туро сабри ҳамроҳӣ бо ман нест?»"
        },
        {
            "chapter": 18,
            "verse": 73,
            "text": "Гуфт: «Агар фаромӯш кардаам, маро бозхост макун ва ба ин андоза бар ман сахт магир»"
        },
        {
            "chapter": 18,
            "verse": 74,
            "text": "Ва рафтанд, то ба писаре расиданд, ӯро кушт. Мӯсо гуфт: «Оё ҷони покеро, бе он ки қатле карда бошад, мекушӣ? Содиркунандаи коре зишт гардидӣ»"
        }
    ]
}
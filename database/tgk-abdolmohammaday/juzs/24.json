{
    "juzs": [
        {
            "chapter": 39,
            "verse": 32,
            "text": "Пас кист ситамкортар аз он, ки бар Худо дурӯғ мебандад ва сухани ростеро, ки бар ӯ омадааст, дурӯғ мебарорад. Оё кофиронро дар ҷаҳаннам ҷойгоҳе нест"
        },
        {
            "chapter": 39,
            "verse": 33,
            "text": "Ва касе, ки сухани рост овард ва тасдиқаш кард, онон парҳезгоронанд"
        },
        {
            "chapter": 39,
            "verse": 34,
            "text": "Барояшон ҳар чӣ бихоҳанд, дар назди Парвардигорашон муҳайёст. Ин аст подоши (мукофоти) некӯкорон"
        },
        {
            "chapter": 39,
            "verse": 35,
            "text": "то Худо бадтарин амалҳоеро, ки кардаанд, аз онон нобуд кунад ва ба беҳтар аз он чӣ мекардаанд, мукофоташон диҳад"
        },
        {
            "chapter": 39,
            "verse": 36,
            "text": "Туро ба касоне, ки ғайри Худо ҳастанд, метарсонанд. Оё Худо барои нигаҳдории бандааш кофӣ нест? Ва ҳар касро, ки Худо гумроҳ созад, ҳеҷ роҳнамое нахоҳад буд"
        },
        {
            "chapter": 39,
            "verse": 37,
            "text": "Ҳар касро, ки Худо роҳнамоӣ кунад, гумроҳкунандае нест. Оё Худо ғолибу интиқомгиранда нест"
        },
        {
            "chapter": 39,
            "verse": 38,
            "text": "Агар аз онҳо бипурсӣ: «Чй касе осмонҳову заминро офаридааст?» Хоҳанд гуфт: «Худои якто». Бигӯ: «Пас инҳоеро, ки ғайри Ӯ мепарастед, чӣ гуна мебинед? Агар Худои якто бихоҳад ба ман ранҷе бирасонад, оё инҳо метавонанд он ранҷро дафъ кунанд? Ё агар бихоҳад ба ман раҳмате ато кунад, метавонанд он раҳматро аз ман боздоранд?» Бигӯ; «Худо барои ман бас аст. Таваккалкунандагон ба Ӯ таваккал мекунанд»"
        },
        {
            "chapter": 39,
            "verse": 39,
            "text": "Бигӯ: «Эй қавми ман, мувофиқи имкони худ амал кунед. Ман низ амал мекунам. Ва ба зуди хоҳед донист, ки"
        },
        {
            "chapter": 39,
            "verse": 40,
            "text": "чӣ касе ба азобе, ки ӯро хор месозад, гирифтор мешавад ё азоби ҷовид бар сари ӯ фуруд меояд»"
        },
        {
            "chapter": 39,
            "verse": 41,
            "text": "Мо ин китобро ба ҳақ барои ҳидояти мардум бар ту нозил кардем. Пас ҳар кас, ки ҳидоят ёфт, ба нафъи худи ӯст ва ҳар кӣ гумроҳ шуд, ба зиёни худ ба гумроҳӣ афтода ва ту вакили онҳо нестӣ"
        },
        {
            "chapter": 39,
            "verse": 42,
            "text": "Худо ҷонҳоро ба ҳангоми мурданашон мегирад ва низ ҷони касонеро, ки дар хоби худ намурдаанд. Ҷонҳоеро, ки ҳукми марг бар онҳо ронда шуда, нигаҳ медорад ва дигаронро то замоне, ки муъайян аст, бозмефиристад. Дар ин ибратҳост барои онҳое, ки меандешанд"
        },
        {
            "chapter": 39,
            "verse": 43,
            "text": "Оё ғайри Худо шафеъоне ихтиёр карданд? Бигӯ: «Хатто агар он шафеъон қудрат ба коре надошта бошанд ва чизеро дарнаёбанд?»"
        },
        {
            "chapter": 39,
            "verse": 44,
            "text": "Бигӯ: «Шафоъат саросар аз они Худост. Аз они Ӯст фармонравоии осмонҳову замин. Сипас ҳама ба назди Ӯ бозгардонда мешавед»"
        },
        {
            "chapter": 39,
            "verse": 45,
            "text": "Чун Худоро ба яктоӣ ёд кунанд, дилҳои он касон, ки ба қиёмат имон наёвардаанд, нафрат гирад ва чун номи дигаре ғайри Ӯ бурда шавад, шодмон шаванд"
        },
        {
            "chapter": 39,
            "verse": 46,
            "text": "Бигӯ: «Бор Худое, Туӣ офаринандаи осмонҳову замин, донои ниҳону ошкор, Ту миёни бандагонат дар ҳар чӣ дар он ихтилоф (зиддият) мекардаанд, довари хоҳӣ кард»"
        },
        {
            "chapter": 39,
            "verse": 47,
            "text": "Агар ҳар чӣ дар рӯи замин аст ва ҳамонанди он аз они ситамкорон мебуд, дар рӯзи қиёмат худро бо он аз азоби дарднок бозмехариданд. Ва аз Худо барояшон чизҳое ошкор мешуд, ки ҳаргиз ҳисобашро намекарданд"
        },
        {
            "chapter": 39,
            "verse": 48,
            "text": "Ҷазои бади амалҳое, ки мекарданд, барояшон ошкор шуд ва он чӣ масхарааш мекарданд, гирдорирдашонро бигирифт"
        },
        {
            "chapter": 39,
            "verse": 49,
            "text": "Чун одамиро ранҷе расад, Моро мехонад ва чун аз ҷониби худ неъмате арзонияш дорем, гӯяд: «Ба сабаби доноиям ин неъматро ба ман додаанд». Ин озмоише бошад, вале бештаринашон намедонанд"
        },
        {
            "chapter": 39,
            "verse": 50,
            "text": "Ин сухане буд, ки пешиниёнашон ҳам мегуфтанд, вале ҳар чӣ ҷамъ оварда буданд, ба ҳолашон нафъ накард"
        },
        {
            "chapter": 39,
            "verse": 51,
            "text": "Уқубати амалҳояшон домангирашон шуд. Ва аз ин миён ба онҳо, ки роҳи куфр пеш гирифтаанд, уқубати амалҳояшон хоҳад расид ва наметавонанд аз Мо бигурезанд"
        },
        {
            "chapter": 39,
            "verse": 52,
            "text": "Оё ҳанӯз надонистаанд, ки Худост, ки рӯзии ҳар касро, ки бихоҳад афзун месозад ё тангрӯзиаш мекунад? Ва дар ин худ ибратҳост барои мардуме ки имон меоваранд"
        },
        {
            "chapter": 39,
            "verse": 53,
            "text": "Бигӯ: «Эй бандагони Ман, ки бар зиёни худ исроф кардаед, аз раҳмати Худо ноумед нашавед. Зеро Худо ҳамаи гуноҳонро мебахшояд. Ӯст бахшояндаву меҳрубон"
        },
        {
            "chapter": 39,
            "verse": 54,
            "text": "Пеш аз он ки азоб фаро расад ва касе ба ёриатон барнахезад, ба Парвардигоратон рӯй оред ва ба Ӯ таслим шавед"
        },
        {
            "chapter": 39,
            "verse": 55,
            "text": "Ва пеш аз он ки баногоҳ ва бехабар азоб бар шумо фуруд ояд, ба беҳтарин чизе, ки аз ҷониби Парвардигоратон нозил шудааст, пайравӣ кунед"
        },
        {
            "chapter": 39,
            "verse": 56,
            "text": "то касе нагӯяд: «Эй ҳасрато бар ман, ки дар кори Худо кутоҳӣ кардам ва аз масхаракунандагон будам»"
        },
        {
            "chapter": 39,
            "verse": 57,
            "text": "Ё бигӯяд: «Агар Худо маро ҳидоят мекард, ман аз парҳезгорон мебудам»"
        },
        {
            "chapter": 39,
            "verse": 58,
            "text": "Ё чун азобро бубинад, бигӯяд: «Агар бори дигар ба дунё бозмегардидам, аз некӯкорон мешудам!»"
        },
        {
            "chapter": 39,
            "verse": 59,
            "text": "Оре, оёти ман барои ту нозил шуд ва ту гарданкашӣ кардӣ ва аз кофирон буди"
        },
        {
            "chapter": 39,
            "verse": 60,
            "text": "Дар рӯзи қиёмат касонеро, ки ба Худо дурӯғ бастаанд, мебинӣ, рӯяшон сиёҳ шудааст. Оё мутакаббиронро дар ҷаҳаннам ҷойгоҳе нест"
        },
        {
            "chapter": 39,
            "verse": 61,
            "text": "Худо парҳезгоронро ба сабаби роҳи наҷотёбӣ, ки дар пеш гирифта буданд, мераҳонад. Ба онҳо ҳеҷ бадӣ нарасад ва аз андӯҳ дур бошанд"
        },
        {
            "chapter": 39,
            "verse": 62,
            "text": "Худост, ки офаридгори ҳар чизест ва Ӯ нигаҳбони ҳар чизе"
        },
        {
            "chapter": 39,
            "verse": 63,
            "text": "Калидҳои осмонҳову замин назди Ӯст ва онҳо, ки ба оёти Худо кофир шудаанд, зиёндидагон ҳастанд"
        },
        {
            "chapter": 39,
            "verse": 64,
            "text": "Бигӯ: «Эй нодонон, оё маро фармон медиҳед, ки ғайр аз Худоро бипарастам?»"
        },
        {
            "chapter": 39,
            "verse": 65,
            "text": "Ба ту ва паёмбарони пеш аз ту ваҳй шудааст, ки агар ширк биёваред, амалҳоятон ночиз гардад ва худ аз зиёнкунандагон хоҳед буд"
        },
        {
            "chapter": 39,
            "verse": 66,
            "text": "Балки Худоро бипараст ва шукргузори Ӯ бош"
        },
        {
            "chapter": 39,
            "verse": 67,
            "text": "Худоро нашинохтанд, ончунон ки лоиқи шинохти Ӯст. Ва дар рӯзи қиёмат замин якҷо дар қабзаи Ӯст ва осмонҳо дар ҳам печида дар яди қудрати Ӯ. Пок аст ва бартар аз ҳар чӣ шарики Ӯ мепиндоранд"
        },
        {
            "chapter": 39,
            "verse": 68,
            "text": "Ва дар сӯр дамида шавад. Пас ҳар кӣ дар осмонҳо ва ҳар кӣ дар замин аст, — ғайри онҳо, ки Ӯ бихоҳад, — беҳуш мешаванд. Ва бори дигар дар он дамида шавад, ногаҳон аз ҷой бармехезанд ва менигаранд"
        },
        {
            "chapter": 39,
            "verse": 69,
            "text": "Ва замин ба нури Парвардигораш равшан шавад ва номаҳои аъмолро биниҳанд ва паёмбарону гувоҳонро биёваранд ва дар миёни мардум ба ҳақ довари шавад ва бар касе ситаме наравад"
        },
        {
            "chapter": 39,
            "verse": 70,
            "text": "Ҷазои ҳар кас баробари кирдораш ба тамомӣ адо шавад, дар ҳоле ки Худо ба корҳое, ки мекардаанд, огоҳтар аст"
        },
        {
            "chapter": 39,
            "verse": 71,
            "text": "Ва кофиронро гурӯҳ-гурӯҳ ба ҷаҳаннам биронанд. Чун ба ҷаҳаннам расанд, дарҳояш кушода шавад ва нигаҳбонони оташ гӯянд: «Оё паёмбароне аз худи шумо бар шумо фиристода нашудаанд, то оёти Парвардигоратонро бароятон бихонанд ва шуморо аз дидор бо чунин рӯзе битарсонанд?» Мегӯянд: «Бале». Вале бар кофирон азоб ҳатмӣ шуда буд"
        },
        {
            "chapter": 39,
            "verse": 72,
            "text": "Гуфта шавад: «Аз дарҳои ҷаҳаннам дохил шавед, ҳамеша дар он ҷо хоҳед буд». Ҷойгоҳи саркашон чӣ бад ҷойгоҳест"
        },
        {
            "chapter": 39,
            "verse": 73,
            "text": "Ва ононро, ки аз Парвардигорашон тарсидаанд, гурӯҳ-гурӯҳ ба биҳишт мебаранд. Чун ба биҳишт бирасанд, дарҳояш кушода шавад. Ва дарбонҳои бихишт гӯяндашон: «Салом бар шумо, биҳиштатон хуш бод, ба дарун биёед, ҳамеша дар ин ҷо хоҳед буд!»"
        },
        {
            "chapter": 39,
            "verse": 74,
            "text": "Мегӯянд: «Шукр Худоеро, ки ҳар ваъда, ки ба мо дод, рост буд. Он заминро ба мерос ба мо дод. Ва акнун дар ҳар ҷои биҳишт, ки бихоҳем, макон мегирем». Амалкунандагонро чӣ музди некӯест"
        },
        {
            "chapter": 39,
            "verse": 75,
            "text": "Ва фариштагонро мебинӣ, ки гирди арши Худо ҳалқа задаанд ва ба ситоиши Парвардигорашон тасбеҳ мегӯянд. Миёни онҳо низ ба ҳақ довари гардад ва гуфта шавад, ки ситоиш аз они Худоест, ки Парвардигори ҷаҳониён аст"
        },
        {
            "chapter": 40,
            "verse": 1,
            "text": "Ҳо, мим"
        },
        {
            "chapter": 40,
            "verse": 2,
            "text": "Нозил шудани ин китоб аз ҷониби Худои ғолиби доност"
        },
        {
            "chapter": 40,
            "verse": 3,
            "text": "бахшояндаи гуноҳ, пазирандаи тавба, сахтуқубат, соҳиби ниъам (неъматҳо). Ҳеҷ худое ғайри Ӯ нест. Бозгашти ҳама ба сӯи Ӯст"
        },
        {
            "chapter": 40,
            "verse": 4,
            "text": "Фақат кофирон дар оёти Худо ҷидол мекунанд. Пас омаду рафташон дар шаҳрҳо туро нафиребад"
        },
        {
            "chapter": 40,
            "verse": 5,
            "text": "Пеш аз онҳо қавми Нӯҳ ва гурӯҳҳое, ки баъд аз эшон буданд, паёмбарашонро такзиб карданд. Ва ҳар уммате оҳанги он кард, ки паёмбарашро дастгир кунад ва ба ботил ба хусумат бархост, то ҳақро аз миён бардорад. Аммо Ман онҳоро ба уқубат фурӯ гирифтам ва уқубати Ман чӣ сахт буд"
        },
        {
            "chapter": 40,
            "verse": 6,
            "text": "Ба ин тарз ҳукми Парвардигори ту бар кофирон воҷиб шуд, ки аҳли ҷаҳаннаманд"
        },
        {
            "chapter": 40,
            "verse": 7,
            "text": "Онон, ки аршро мебардоранд ва онон, ки бар гирди он ҳастанд, ба ситоиши Парвардигорашон тасбеҳ, мегӯянд ва ба Ӯ имон доранд ва аз Ӯ барои мӯъминон бахшоиш мехоҳанд: «Эй Парварднгори мо, раҳмату илми Ту ҳама чизро фаро гирифтааст. Пас ононро, ки тавба кардаанд ва ба роҳи ту омадаанд, бибахш ва аз азоби ҷаҳаннам нигаҳ дор"
        },
        {
            "chapter": 40,
            "verse": 8,
            "text": "Ва эй Парвардигори мо, ононро ва ҳар кӣ солеҳ бошад, аз падарону ҳамсарон ва фарзандонашон ба биҳиштҳои ҷовидонӣ, ки ба онҳо ваъда додаӣ, дохил кун, ки Ту ғолибу ҳакими"
        },
        {
            "chapter": 40,
            "verse": 9,
            "text": "Ононро аз азобҳо ҳифз куд, ки ҳар киро дар он рӯз аз азобҳо ҳифз кунӣ, бар ӯ раҳмат овардаӣ ва он комёбии бузургест!»"
        },
        {
            "chapter": 40,
            "verse": 10,
            "text": "Кофиронро нидо медиҳанд, ки душмании Худо бо шумо аз душмании шумо бо худатон, он гоҳ ки ба имонатон даъват мекарданд ва роҳи куфр пеш мегирифтед, бузургтар аст"
        },
        {
            "chapter": 40,
            "verse": 11,
            "text": "Мегӯянд: «Эй Парвардигори мо, моро ду бор мирондӣ ва, ду бор зинда сохтӣ ва мо ба гуноҳонамон иқрор кардаем. Оё берун шуданро роҳе ҳаст?»"
        },
        {
            "chapter": 40,
            "verse": 12,
            "text": "Ин азоб ба он сабаб аст, ки чун Худоро ба яктоӣ мехонданд, шумо инкор мекардед ва агар барои Ӯ шарике қарор медоданд, шумо ба он шарик имон меовардед. Пас фармон фармони Худои баландмартабаи бузург аст"
        },
        {
            "chapter": 40,
            "verse": 13,
            "text": "Ӯст, он ки оёти Худро ба шумо нишон дод ва бароятон аз осмон рӯзӣ фиристод. Танҳо касе панд мегирад, ки рӯй ба Худо оварад"
        },
        {
            "chapter": 40,
            "verse": 14,
            "text": "Пас Худоро бихонед, дар ҳоле ки танҳо барои Ӯ дар дин ихлос мекунед, агарчи кофиронро нохуш ояд"
        },
        {
            "chapter": 40,
            "verse": 15,
            "text": "Баландкунандаи мартабаҳо, соҳиби арш, ки бар ҳар як аз бандагонаш, ки бихоҳад, ба фармони Худ ваҳй мефиристад, то мардумро аз рӯзи қиёмат битарсонад"
        },
        {
            "chapter": 40,
            "verse": 16,
            "text": "Он рӯз, ки ҳамагон ошкор шаванд, ҳеҷ чиз аз онҳо бар Худо пушида намонад. Дар он рӯз фармонравоӣ аз они кист? Аз они Худои яктои қаҳҳор"
        },
        {
            "chapter": 40,
            "verse": 17,
            "text": "Он рӯз ҳар касро монанди амалаш ҷазо медиҳанд ва ба кас ситаме намеравад. Ва Худо зуд ҳисобкунанда аст"
        },
        {
            "chapter": 40,
            "verse": 18,
            "text": "Аз рӯзи қиёмат битарсонашон. Он гоҳ ки дилҳо лабрез аз андӯҳ наздики ҳанҷарҳо (гулӯҳо) расад. Ситамкоронро дар он рӯз на хешованде бошад ва на шафеъе, (пуштибон) ки суханашро бишнаванд"
        },
        {
            "chapter": 40,
            "verse": 19,
            "text": "Назарҳои дуздидаро ва ҳар чӣ дилҳо ниҳон доштаанд, медонад"
        },
        {
            "chapter": 40,
            "verse": 20,
            "text": "Худо ба ҳақ доварӣ мекунад. Вале касоне, ки ғайри Ӯ ба худоӣ мехонанд, ҳеҷ довари натавонанд, зеро Худо мешунавад ва мебинад"
        },
        {
            "chapter": 40,
            "verse": 21,
            "text": "Оё дар замин сайр намекунанд, то бингаранд, ки оқибати пешиниёнашон чӣ гуна будааст? Тавоноии онҳо ва ёдгориҳое, ки дар рӯи замин падид оварда буданд, аз инҳо беш буд. Ва Худо онҳоро ба ҷазои куфрашон фурӯ гирифт ва аз қаҳри Худовандашон нигаҳдорандае набуд"
        },
        {
            "chapter": 40,
            "verse": 22,
            "text": "Ин ба он сабаб буд, ки паёмбаронашон бо далелҳои равшан наздашон омаданд, вале инкор карданд ва Худо ҳам ононро фурӯ гирифт. Ва Худо нерӯманд аст ва ба сахтӣ уқубат мекунад"
        },
        {
            "chapter": 40,
            "verse": 23,
            "text": "Мо Мӯсоро бо оёти Худ ва ҳуҷҷате ошкор фиристодем"
        },
        {
            "chapter": 40,
            "verse": 24,
            "text": "ба сӯи Фиръавну Ҳомон ва Қорун. Ва гуфтанд, ки ӯ ҷодугаре дурӯғгӯст"
        },
        {
            "chapter": 40,
            "verse": 25,
            "text": "Чун дини ҳақро аз ҷониби Мо бар онҳо арза дошт, гуфтанд: «Писарони касонеро, ки ба Ӯ имон овардаанд, бикушед ва занонашонро зинда бигузоред!» Ва ҳиласозии кофирон дар тариқи барбодӣ бошад"
        },
        {
            "chapter": 40,
            "verse": 26,
            "text": "Фиръавн гуфт: «Бигузоред, Мӯсоро бикушам ва ӯ Худои худро ба ёрӣ талабад, Метарсам динатонро дигаргун кунад ё дар ин сарзамин фасоде бархезонад"
        },
        {
            "chapter": 40,
            "verse": 27,
            "text": "Мӯсо гуфт: «Ман ба Парвардигори худ ва Парвардигори шумо аз ҳар худписанде, ки ба рӯзи хисоб бовар надорад, паноҳ мебарам!»"
        },
        {
            "chapter": 40,
            "verse": 28,
            "text": "Ва марде мӯъмин аз хонадони Фиръавн, ки имонашро пинҳон дошта буд, гуфт: «Оё мардеро, ки мегӯяд, ки Парвардигори ман Худои яктост ва бо далелҳои равшан аз ҷониби Парвардигоратон омадааст, мекушед? Агар дурӯғ мегӯяд, гуноҳи дурӯғаш бар гардани худи ӯст ва агар рост мегӯяд, баъзе аз ваъдаҳое, ки додааст, ба шумо хоҳад расид, Албатта Худо ҳеҷ исрофкори дурӯғгӯеро ҳидоят намекунад"
        },
        {
            "chapter": 40,
            "verse": 29,
            "text": "Эй қавми ман, имрӯз фармонравоӣ аз они шумост. Бар ин сарзамин ғалаба доред. Вале агар азоби Худо бар сари мо ояд, чӣ касе ёриямон хоҳад кард?» Фиръавн гуфт: «Шуморо ғайри он чи худ маслиҳат додаам, роҳе нишон надиҳам ва ба ғайри роҳи савоб роҳнамоӣ накунам»"
        },
        {
            "chapter": 40,
            "verse": 30,
            "text": "Он ки имон оварда буд, гуфт: «Эй қавми ман, бар шумо аз он чӣ бар сари он қавмҳои дигар омадааст, бимнокам (метарсам)"
        },
        {
            "chapter": 40,
            "verse": 31,
            "text": "Ҳамонанди қавми Нӯҳ ва Од ва Самуд ва касоне, ки аз он пас омаданд. Ҳол он ки Худо барои бандагонаш хостори зулм нест"
        },
        {
            "chapter": 40,
            "verse": 32,
            "text": "Эй қавми ман, аз он рӯз, ки якдигарро ба фарёд бихонед, бар шумо бимнокам"
        },
        {
            "chapter": 40,
            "verse": 33,
            "text": "Он рӯз, ки ҳамагӣ пушт карда бозмегардед ва ҳеҷ кас шуморо аз азоби Худо нигоҳ намедорад. Ва ҳар кас, ки Худо гумроҳаш кунад, ҳеҷ роҳнамое надорад"
        },
        {
            "chapter": 40,
            "verse": 34,
            "text": "Юсуф пеш аз ин бо далоили равшан бар шумо мабъус (фиристода) шуд ва шумо аз он чӣ оварда буд, ҳамчунон дар шак мебудед. Чун Юсуф бимурд, гуфтед: «Худо пас аз ӯ дигар паёмбаре нахоҳад фиристод!» Худо таҷовузкори шаковарандаро ин гуна гумроҳ месозад"
        },
        {
            "chapter": 40,
            "verse": 35,
            "text": "Касоне, ки бе ҳеҷ ҳуҷате, ки дар даст дошта бошанд, дар оёти Худо ҷидол мекунанд. Кори онон назди Худову мӯъминон сахт нописанд аст. Худо бар дили ҳар мутакаббири (худро аз дигарон болотар донандаи) ҷабборе инчунин мудр мениҳад"
        },
        {
            "chapter": 40,
            "verse": 36,
            "text": "Фиръавн гуфт: «Эй Ҳомон, барои ман қалъаи баланде бисоз, шояд ба он дарҳо даст ёбам"
        },
        {
            "chapter": 40,
            "verse": 37,
            "text": "дарҳои осмонҳо. Ва Худои Мӯсоро бубинам, зеро пиндорам, ки дурӯғ мегӯяд». Ба ин сон кирдори зишти Фиръавн дар назараш ороста шуд ва ӯ аз роҳ бозмонд ва чораҷӯии ӯ ғайри зиён ҳеҷ набуд"
        },
        {
            "chapter": 40,
            "verse": 38,
            "text": "Он марде, ки имон оварда буд, гуфт: «Эй қавми ман, аз паи ман биёед, то ба роҳи савоб ҳидоятатон кунам"
        },
        {
            "chapter": 40,
            "verse": 39,
            "text": "Эй қавми ман, ин зиндагии дунё беарзишу таъайюшест (хушгузарониест). Ва охират сарои бақост (боқӣ)"
        },
        {
            "chapter": 40,
            "verse": 40,
            "text": "Ҳар кас кори баде бикунад, фақат монанди амалаш ҷазо ёбад. Ва ҳар кас аз марду зан, ки мӯъмин бошад ва амали солеҳе ба ҷой орад, ба биҳишт дохил шавад ва беҳисоб рӯзиаш диҳанд"
        },
        {
            "chapter": 40,
            "verse": 41,
            "text": "Эй қавми ман, чист, ки ман шуморо ба наҷот мехонам ва шумо маро ба оташ даъват мекунед"
        },
        {
            "chapter": 40,
            "verse": 42,
            "text": "Маро даъват мекунед, ки ба Худо кофир шавам ва чизеро, ки намешиносам, шарики Ӯ қарор диҳам, ҳол он ки ман шуморо ба Худои ғолиби бахшоянда даъват мекунам"
        },
        {
            "chapter": 40,
            "verse": 43,
            "text": "Бешак он чӣ шумо маро ба он даъват мекунед, тавонои онаш нест, ки дар дунёву охират касеро ба сӯи худ хонад, ҳол он ки бозгашти мо ба сӯи Худои яктост ва таҷовузкорон дар ҷаҳаннам бошанд"
        },
        {
            "chapter": 40,
            "verse": 44,
            "text": "Ба зуди он чиро, ки акнун мегӯям, ба ёд хоҳед овард. Ва ман кори худ ба Худо ҳавола кардам, зеро Ӯ бандагонашро мебинад!»"
        },
        {
            "chapter": 40,
            "verse": 45,
            "text": "Худо ӯро аз осеби макре, ки барояш андешида буданд, нигоҳ дошт ва он азоби ногувор хонадонӣ Фиръавнро дар миён гирифт"
        },
        {
            "chapter": 40,
            "verse": 46,
            "text": "Оташ. Ҳар субҳу шом бар он арза шаванд ва рӯзе, ки қиёмат барпо шавад, нидо диҳанд ки хонадонӣ Фиръавнро ба сахттарин азобҳо дароваред!»"
        },
        {
            "chapter": 40,
            "verse": 47,
            "text": "Ва он гоҳ дар даруни оташ бо якдигар ба муҷодала бархезанд ва нотавонон ба гарданкашон гӯянд, ки мо пайравони шумо будем, оё метавонед андаке аз ин оташе, ки насиби мо шудааст, кам кунед"
        },
        {
            "chapter": 40,
            "verse": 48,
            "text": "Онон, ки саркашӣ карда буданд, мегӯянд: «Ҳамаи мо дар оташем. Ва Худост, ки миёни бандагонаш довари кардааст!»"
        },
        {
            "chapter": 40,
            "verse": 49,
            "text": "Ва онон, ки дар оташанд, ба нигаҳбонони ҷаҳаннам мегӯянд: «Аз Парвардигоратон бихоҳед, то як рӯз аз азоби мо кам кунад»"
        },
        {
            "chapter": 40,
            "verse": 50,
            "text": "Мегӯянд: «Оё паёмбаронатон бо далелҳои равшан назди шумо наёмада буданд?» Мегӯянд: «Бале». Мегӯянд: «Пас дуъо кунед». Ва дуъои кофирон, ғайри он ки барбод равад, чизе дигар нахоҳад буд"
        },
        {
            "chapter": 40,
            "verse": 51,
            "text": "Мо паёмбаронамон ва мӯъминонро дар зиндагии дунё ва дар рӯзи қиёмат, ки шоҳидон барои шоҳидӣ рост меистанд, ёрӣ мекунем"
        },
        {
            "chapter": 40,
            "verse": 52,
            "text": "дар рӯзе, ки ситамкоронро пузиш (узр) хостан нафъ надиҳад ва насиби онҳо лаънат аст ва он сарои (макони) бад"
        },
        {
            "chapter": 40,
            "verse": 53,
            "text": "Мо ба Мӯсо мартабаи ҳидоят додем ва он китобро (тавротро) ба банӣ-Исроил мерос додем"
        },
        {
            "chapter": 40,
            "verse": 54,
            "text": "Китобе, ки худ ҳидоят аст ва барои хирадмандон андарз (панд)"
        },
        {
            "chapter": 40,
            "verse": 55,
            "text": "Сабр кун, ки ваъдаи Худо ҳақ аст. Барои гуноҳат бахшоиш бихоҳ ва ҳар шомгоҳу бомдод ба ситоиши Парвардигорат тасбеҳ бигӯй"
        },
        {
            "chapter": 40,
            "verse": 56,
            "text": "Онон, ки бе ҳеҷ ҳуҷҷате, ки аз осмон омада бошад, дар бораи оёти Худо муҷодала мекунанд, дар дилашон ғайри ҳаваси бузургӣ нест, вале ба он нахоҳанд расид. Пас ба Худо паноҳ бибар, ки Ӯ шунавову биност"
        },
        {
            "chapter": 40,
            "verse": 57,
            "text": "Офариниши осмону замин аз офариниши мардум бузургтар аст, вале бештари мардум намедонанд"
        },
        {
            "chapter": 40,
            "verse": 58,
            "text": "Нобинову бино баробар нестанд. Низ онҳое, ки имон овардаанд ва корҳои шоиста кардаанд, бо зишткорон яксон набошанд. Чӣ андак панд мегиред"
        },
        {
            "chapter": 40,
            "verse": 59,
            "text": "Қиёмат меояд ва дар он шӯбҳае нест, вале бештари мардум имон намеоваранд"
        },
        {
            "chapter": 40,
            "verse": 60,
            "text": "Парвардигоратон гуфт: «Дуову илтиҷо кунед Маро, то шуморо иҷобат кунам. Онҳое, ки аз парастиши Ман саркашӣ мекунанд, ба зуди дар айни хори ба ҷаҳаннам дароянд!»"
        },
        {
            "chapter": 40,
            "verse": 61,
            "text": "Худост, он ки шабро бароятон офарид, то дар он биёромед ва рӯзро равшаноӣ бахшид. Худо фазли худ ба мардум арзонӣ медорад. Вале бештари мардум шукркунанда нестанд"
        },
        {
            "chapter": 40,
            "verse": 62,
            "text": "Ин аст Худои якто — Парвардигори шумо, офаридгорн ҳар чизе. Худое ғайри Ӯ нест. Пас чӣ гуна аз ҳақ бероҳатон мекунанд"
        },
        {
            "chapter": 40,
            "verse": 63,
            "text": "Ҳамчунин инҳо, ки оёти Худоро инкор мекунанд, аз имон рӯй бармегардонанд"
        },
        {
            "chapter": 40,
            "verse": 64,
            "text": "Худост, ки заминро қароргоҳи шумо сохт ва осмонро чун биное бардошт. Ва шуморо сурат бахшид ва суратҳоятонро некӯ сохт. Ва аз чизҳои покизаву хуш рӯзиятон дод. Ин аст Худои якто — Парвардигори шумо. Бартару бузургвор аст Худо — он Парвардигори ҷаҳониён"
        },
        {
            "chapter": 40,
            "verse": 65,
            "text": "Ӯ зинда аст, Худое ғайри Ӯ нест. Ӯро ибодат кунед, дар ҳоле, ки дини Ӯро ба ихлос пазируфта бошед, ки ситоиш (шукру зикри нек) аз они Худоест, ки Парвардигори ҷаҳониён аст"
        },
        {
            "chapter": 40,
            "verse": 66,
            "text": "Бигӯ: «Маро манъ кардаанд, ки чизҳоеро, ки ба ҷои Худо мепарастед, парастиш кунам, дар ҳоле, ки аз ҷониби Парвардигорам барои ман далоиле равшан омадааст. Ва ба ман фармон додаанд, ки дар баробари Парвардигори ҷаҳониён таслим бошам»"
        },
        {
            "chapter": 40,
            "verse": 67,
            "text": "Ӯст он Худое, ки шуморо аз хок, сипас аз нутфа, сипас аз лахтаи хуне биёфаридааст. Он гоҳ шуморо, дар сурати кӯдаке баровард, то ба синни ҷавонӣ бирасед ва пир шавед. Баъзе аз шумо пеш аз пирӣ бимиред ва баъзе ба он замони муъайян мерасед ва шояд ба ақл дарёбед"
        },
        {
            "chapter": 40,
            "verse": 68,
            "text": "Ӯст, ки зинда мекунад ва мемиронад. Ва чун иродаи чизе кунад, мегӯядаш: «Мавҷуд шав!» Пас мавҷуд мешавад"
        },
        {
            "chapter": 40,
            "verse": 69,
            "text": "Оё надидаӣ онҳое, ки дар оёти Худо кашмакаш мекунанд, чӣ гуна каҷрав мешаванд"
        },
        {
            "chapter": 40,
            "verse": 70,
            "text": "Касоне, ки ин китобро дурӯғ мешуморанд ва он чиро, ки ба василаи паёмбарон фиристодаем, такзиб мекунанд (дурӯғ мебароранд), ба зуди хоҳанд донист"
        },
        {
            "chapter": 40,
            "verse": 71,
            "text": "он гоҳ ки тавқҳоро ба гарданашон андозанд ва бо занчирҳо бикашандашон"
        },
        {
            "chapter": 40,
            "verse": 72,
            "text": "дар оби ҷӯшон, сипас дар оташ афрӯхта шаванд"
        },
        {
            "chapter": 40,
            "verse": 73,
            "text": "Он гоҳ ба онҳо гуфта шавад: «Он шарикон, ки барои Худо мегирифтед, куҷо ҳастанд?»"
        },
        {
            "chapter": 40,
            "verse": 74,
            "text": "Мегӯянд: «Онҳоро аз даст додаем, балки пеш аз ин чизеро ба худоӣ намехондаем». Худо кофиронро ба ин тарз гумроҳ мекунад"
        },
        {
            "chapter": 40,
            "verse": 75,
            "text": "Ин ба он сабаб аст, ки ба ноҳақ дар замин шодмонӣ мекардед ва нозу карашма мекардед"
        },
        {
            "chapter": 40,
            "verse": 76,
            "text": "Аз дарҳои ҷаҳаннам дохил шавед. Ҳамеша дар он ҷо бимонед. Ва ҷойгоҳи саркашон чӣ бад чойгоҳест"
        },
        {
            "chapter": 40,
            "verse": 77,
            "text": "Пас сабр кун, албатта, ваъдаи Худо рост аст. Е баъзе аз он чизҳоро, ки ба онҳо ваъда додаем, ба ту нишон медиҳем ё туро бимиронем ва онҳо ба назди Мо бозгардонида шаванд"
        },
        {
            "chapter": 40,
            "verse": 78,
            "text": "Пеш аз ту паёмбароне фиристодаем. Достони баъзеро бароят гуфтаем ва достони баъзеро нагуфтаем. Ва ҳеҷ паёмбареро нарасад, ки ояте биёварад, магар ба фармони Худо. Ва чун фармони Худо даррасад, ба ҳақ довари гардад ва онон, ки бар ботил будаанд, он ҷо, зиён хоҳанд дид"
        },
        {
            "chapter": 40,
            "verse": 79,
            "text": "Худост, ки чорпоёнро бароятон офарид, то бар баъзе савор шавед ва аз баъзе бихӯред"
        },
        {
            "chapter": 40,
            "verse": 80,
            "text": "Ва шуморо дар он манфиатҳост ва метавонед бо онҳо ба ҳоҷате, ки дар назар доред, бирасед. Ва бар онҳо ва бар киштиҳо савор шавед"
        },
        {
            "chapter": 40,
            "verse": 81,
            "text": "Оёти худро бар шумо менамоёнад. Пас кадом як аз оёти Худоро инкор мекунед"
        },
        {
            "chapter": 40,
            "verse": 82,
            "text": "Оё дар замин сайр накардаанд, то бингаранд, ки оқибати касоне, ки пеш аз онҳо мезистаанд, чӣ гуна будааст? Мардуме, ки қувваташон бештар ва осорашон дар рӯи замин фаровонтар буд. Пас он чизҳое, ки ба даст меоварданд, фоида набахшид"
        },
        {
            "chapter": 40,
            "verse": 83,
            "text": "Чун паёмбаронашон бо далелҳои равшан ба сӯяшон омаданд, ба дониши худ дилхуш буданд, то он чизе, ки масхарааш мекарданд, онҳоро дар миён гирифт"
        },
        {
            "chapter": 40,
            "verse": 84,
            "text": "Ва чун азоби Моро диданд, гуфтанд: «Ба Худои якто имон овардем ва ба он чизҳое, ки шарики Худо қарор дода будем кофир шудем»"
        },
        {
            "chapter": 40,
            "verse": 85,
            "text": "Аммо ба он ҳангом, ки азоби Моро диданд, дигар имонашон барояшон суде набахшид, Ин суннати Худост дар рафтор бо бандагонаш. Ва кофирон дар он рӯз зиён карданд"
        },
        {
            "chapter": 41,
            "verse": 1,
            "text": "Ҳо, мим"
        },
        {
            "chapter": 41,
            "verse": 2,
            "text": "Китобест, ки аз ҷониби Он бахшояндаи меҳрубон нозил шудааст"
        },
        {
            "chapter": 41,
            "verse": 3,
            "text": "Китобест, ки ояҳояш ба тафсилу фаҳмо баён шуда, Қуръонест ба забони арабӣ барои мардуме, ки медонанд"
        },
        {
            "chapter": 41,
            "verse": 4,
            "text": "Ҳам муждадиҳанда аст ва ҳам бимдиҳанда. Бештарашон аз он эъроз кардаанд (рӯй гардондаанд) ва сухан намешунаванд"
        },
        {
            "chapter": 41,
            "verse": 5,
            "text": "Гуфтанд: «Дилҳои мо аз он чӣ моро ба он даъват мекунӣ, дар парда аст ва гӯшҳоямон сангин аст ва миёни мову ту ҳиҷобест. Ту ба кори худ пардоз ва мо низ ба кори худ мепардозем»"
        },
        {
            "chapter": 41,
            "verse": 6,
            "text": "Бигӯ: «Ман инсоне ҳастам ҳамонанди шумо. Ба ман ваҳй шуда, ки худоятон Худоест якто. Пас ба ӯ рӯй оваред ва аз Ӯ бахшоиш бихоҳед. Ва вой бар мушрикон"
        },
        {
            "chapter": 41,
            "verse": 7,
            "text": "онҳое, ки закот намедиҳанд ва ба охират имон надоранд"
        },
        {
            "chapter": 41,
            "verse": 8,
            "text": "Ононро, ки имон овардаанд ва корҳои шоиста мекунанд, подошест (мукофотест) тамомношуданӣ»"
        },
        {
            "chapter": 41,
            "verse": 9,
            "text": "Бигӯ: «Оё ба касе, ки заминро дар ду рӯз офаридааст, кофир мешавед ва барои Ӯ шарикҳо қарор медиҳед? Ӯст Парвардигори ҷаҳониён"
        },
        {
            "chapter": 41,
            "verse": 10,
            "text": "Бар рӯи замин кӯҳҳо падид овард ва онро пурбаракат сохт ва ризқи ҳамаро муъайян кард дар чаҳор рӯз яксон барои ҳамаи пурсандагон"
        },
        {
            "chapter": 41,
            "verse": 11,
            "text": "Сипас ба осмон пардохт ва он дуде буд. Пас ба осмону замин гуфт: «Хоҳ ё нохоҳ биёед». Гуфтанд: «Фармонбардор омадем»"
        },
        {
            "chapter": 41,
            "verse": 12,
            "text": "Он гоҳ ҳафт осмонро дар ду рӯз офарид. Ва дар ҳар осмоне корашро ба он ваҳй кард. Ва осмони дунёро ба чароғҳое биёростем ва ҳифзаш кардем. Ин аст тадбири Он ғолиби доно»"
        },
        {
            "chapter": 41,
            "verse": 13,
            "text": "Пас агар рӯй гардонанд, бигӯ: «Шуморо аз раъду барқе ҳамонанди раъду барқе, ки бар Оду Самуд фуруд омад, метарсонам"
        },
        {
            "chapter": 41,
            "verse": 14,
            "text": "Он гоҳ ки расулони пеш ва баъди онҳо навдашон омаданд ва гуфтанд, ки ғайри Худои якторо мапарастед, гуфтанд: «Агар Парвардигори мо мехост, фариштагонро аз осмон мефаровард. Мо ба он чӣ шумо бо он фиристода шудаед, имон намеоварем»"
        },
        {
            "chapter": 41,
            "verse": 15,
            "text": "Аммо қавми Од ба ноҳақ дар, рӯи замин гарданкашӣ карданд ва гуфтанд: «Чӣ касе аз мо боқувват тар аст?» Оё намедиданд, ки Худое, ки онҳоро офаридааст, аз онҳо бо қувваттар аст, ки оёти Моро инкор мекарданд"
        },
        {
            "chapter": 41,
            "verse": 16,
            "text": "Мо низ боде сахту ғуррон дар рӯзҳое шум бар сарашон фиристодем, то дар дунё азоби хориро ба онҳо бичашонем. Ва азоби охират хоркунандатар аст ва касе ба ёриашон барнахезад"
        },
        {
            "chapter": 41,
            "verse": 17,
            "text": "Аммо қавми Самуд, ҳидояташон кардем. Ва онҳо куриро аз ҳидоят бештар дӯст медоштанд, то он ки ба хотири амалҳое, ки мекарданд, соъиқаи азоби хоркунанда онҳоро фурӯ гирифт"
        },
        {
            "chapter": 41,
            "verse": 18,
            "text": "Ва Мо касонеро, ки имон оварда буданд ва парҳезгор буданд, наҷот додем"
        },
        {
            "chapter": 41,
            "verse": 19,
            "text": "Ва рӯзе, ки душманони Худоро гирд оваранд ва ба саф биронандашон"
        },
        {
            "chapter": 41,
            "verse": 20,
            "text": "чун ба канори оташ оянд, гӯшу чашмҳо ва пӯстҳошон ба амалҳое, ки кардаанд, бар зиддашон шоҳидӣ диҳанд"
        },
        {
            "chapter": 41,
            "verse": 21,
            "text": "Ба пӯстҳои худ гӯянд: «Чаро бар зидди мо шоҳидӣ додед?» Гӯянд: «Он Худое, ки ҳар чизеро ба сухан меоварад ва шуморо нахустин бор биёфарид ва ба Ӯ бозгашт меёбед, моро ба сухан овардааст»"
        },
        {
            "chapter": 41,
            "verse": 22,
            "text": "Аз ин ки гӯшу чашмҳо ва пӯстҳоятон ба зиёни шумо шоҳидӣ диҳанд, чизе ниҳон намедоштед, балки мепиндоштед, ки Худо бар бисёре аз корҳое, ки мекунед, огоҳ нест"
        },
        {
            "chapter": 41,
            "verse": 23,
            "text": "Ва ин буд гумоне, ки ба Парвардигоратон доштед. Ҳалокатон кард ва дар шумори зиёнкардагон даромадед"
        },
        {
            "chapter": 41,
            "verse": 24,
            "text": "Пас агар сабр кунанд, ҷойгоҳашон дар оташ аст ва агар ҳам толиби афв шаванд, касе онҳоро афв накунад"
        },
        {
            "chapter": 41,
            "verse": 25,
            "text": "Ба барояшон ҳамдамоне муқаррар кардем ва онон ҳолу ояндаро дар назарашон биёростанд. Ва бар онҳо низ монанди пешиниёнашон аз ҷинну инс азоб муқаррар шуд. Зеро зиёнкор буданд"
        },
        {
            "chapter": 41,
            "verse": 26,
            "text": "Кофирон гуфтанд: «Ба ин Қуръон гӯш мадиҳед ва сухани беҳуда ба он биёмезед, шояд пирӯз гардед!»"
        },
        {
            "chapter": 41,
            "verse": 27,
            "text": "Кофиронро азобе сахт мечашонем ва бадтар аз он чӣ мекардаанд, подош медиҳем"
        },
        {
            "chapter": 41,
            "verse": 28,
            "text": "Ин аст кайфари (ҷазои) душманони Худо оташ. Дар даруни он хонае ҳамешагӣ доранд. Ин ҷазои онҳост, зеро оёти Моро инкор мекарданд"
        },
        {
            "chapter": 41,
            "verse": 29,
            "text": "Кофирон гӯянд: «Эй Парвардигори мо, он ду танро аз ҷинну инс, ки моро гумроҳ карданд, ба мо бинамоён, то пой бар сари онҳо ниҳем, то аз мо пасттар (поёнтар) раванд!»"
        },
        {
            "chapter": 41,
            "verse": 30,
            "text": "Бар онон, ки гуфтанд: «Парвардигори мю Оллоҳ аст» ва пойдорӣ кардаанд, фариштагон фуруд меоянд, ки метарсед ва ғамгин набошед, шуморо ба биҳиште, ки ба шумо ваъда дода шуда, хушхабар аст"
        },
        {
            "chapter": 41,
            "verse": 31,
            "text": "Мо дар дунё дӯстони шумо будем ва низ дар охират дӯстдори шумоем. Дар биҳишт ҳар чӣ дилатон бихоҳад ва ҳар чӣ талаб кунед, бароятон фароҳам аст"
        },
        {
            "chapter": 41,
            "verse": 32,
            "text": "Меҳмоннавозист аз ҷониби Худои бахшояндаи меҳрубон"
        },
        {
            "chapter": 41,
            "verse": 33,
            "text": "Чӣ касеро сухан некӯтар аз сухани он, ки ба сӯи Худо даъват мекунад ва корҳои шоиста мекунад ва мегӯяд, албатта, ки ман аз мусалмононам"
        },
        {
            "chapter": 41,
            "verse": 34,
            "text": "Хубиву бадӣ баробар нестанд. Ҳамеша ба некӯтарин тарзе ҷавоб деҳ, то касе, ки миёни туву ӯ душманӣ аст, чун дӯсти меҳрубони ту гардад"
        },
        {
            "chapter": 41,
            "verse": 35,
            "text": "Бархурдор нашаванд аз ин ғайри касоне, ки босабр бошанд ва касоне, ки аз имон баҳрае бузург дошта бошанд"
        },
        {
            "chapter": 41,
            "verse": 36,
            "text": "Ва агар аз ҷониби шайтон гирифтори васвасае гардӣ, ба Худо паноҳ бибар, ки Ӯ шунавову доност"
        },
        {
            "chapter": 41,
            "verse": 37,
            "text": "Ва аз нишонаҳои қудрати Ӯ шабу рӯз ва офтобу моҳ аст. Ба офтобу моҳ саҷда макунед. Ба Худои якто, ки онҳоро офаридааст, саҷда кунед, агар Ӯро мепарастед"
        },
        {
            "chapter": 41,
            "verse": 38,
            "text": "Агар онон такаббур меварзанд, онҳо, ки дар назди Парвардигори ту ҳастанд, бе он ки малул шаданд шабу рӯз тасбеҳи Ӯ мегӯянд (Саҷда)"
        },
        {
            "chapter": 41,
            "verse": 39,
            "text": "Ва аз оёти қудрати Ӯ он, ки ту заминро хушк мебинӣ. Чун об бар он бифиристем, ба ҷунбиш ояд ва гиёҳ бирӯёнад. Он кас, ки онро зинда мекунад, зиндакунандаи мурдагон аст, ки Ӯ бар ҳар чизе тавоност"
        },
        {
            "chapter": 41,
            "verse": 40,
            "text": "Касоне, ки дар оёти Мо роҳи ботил пеш мегиранд, бар Мо пӯшида нестанд. Оё он ки ба оташ афканда мешавад, беҳтар аст ё он ки рӯзи қиёмат бе ҳеҷ ваҳшате меояд? Ҳарчи мехоҳед бикунед, Ӯ ба корҳоятон биност"
        },
        {
            "chapter": 41,
            "verse": 41,
            "text": "Ба ҷазои худ расанд онон, ки ба Қуръон, ки барои ҳидояташон омадааст, имон намеоваранд, ҳол он ки китобе арҷманд аст"
        },
        {
            "chapter": 41,
            "verse": 42,
            "text": "На аз пеши рӯй ботил ба ӯ роҳ ёбад ва на аз пас. Нозилшуда аз ҷониби Худованде ҳакиму сутуданист. (лоиқи шукру сипос аст)"
        },
        {
            "chapter": 41,
            "verse": 43,
            "text": "Ҳар чӣ дар бораи ту мегӯянд, дар бораи паёмбарони пеш аз ту низ гуфтаанд. Албатта Парвардигори ту ҳам бахшоянда аст ва ҳам соҳиби уқубатест дардовар"
        },
        {
            "chapter": 41,
            "verse": 44,
            "text": "Агар Қуръонро ба забони Аҷам мефиристодем, мегуфтанд: «Чаро оёташ ба равшанӣ баён нашудааст? Китобе ба забони Аҷам ва паёмбаре араб?» Бигӯ: «Ин китоб барои онҳо, ки имон оварданд, ҳидоят ва шифост ва онҳо, ки имон наоварданд, гӯшҳояшон сангин аст ва чашмонашон кӯр аст, чунонанд, ки гӯи онҳоро аз ҷое дур садо мекунанд"
        },
        {
            "chapter": 41,
            "verse": 45,
            "text": "Мӯсоро китоб додем, аммо дар он ихтилоф карданд. Ва агар он сухане, ки Парвардигорат аз пеш гуфта буд, намебуд миёнашон кор ба поён меомад. Ва, албатта, ҳанӯз ба сахтӣ дар шубҳаанд"
        },
        {
            "chapter": 41,
            "verse": 46,
            "text": "Ҳар кас, ки коре шоиста кунад, ба фоидаи худи ӯст ва ҳар кӣ бад кунад, ба зиёни ӯст. Ва Парвардигори ту ба бандагон зулм раво намедорад"
        }
    ]
}
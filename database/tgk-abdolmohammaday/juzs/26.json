{
    "juzs": [
        {
            "chapter": 46,
            "verse": 1,
            "text": "Ҳо, мим"
        },
        {
            "chapter": 46,
            "verse": 2,
            "text": "Нозил шудани ин китоб аз ҷониби Худои ғолибу ҳаким аст"
        },
        {
            "chapter": 46,
            "verse": 3,
            "text": "Мо осмонҳову замин ва он чиро, ки дар миёни он дӯст, ба ҳак, ва то муддате муъайян офаридаем. Ва кофирон аз он чӣ онҳоро метарсонанд, рӯй мегардонанд"
        },
        {
            "chapter": 46,
            "verse": 4,
            "text": "Бигӯ: «Аз онҳое, ки ғайри Оллоҳ ба худоӣ мехонед, хабар диҳед. Ба ман нишон диҳед, ки аз ин замин чӣ чизро офаридаанд? Ё дар хилқати (офаридани) осмонҳо ширкатдоштаанд? Агар рост мегӯед, барои ман китобе, ки пеш аз ин Қуръон омада бошад ё агар донише аз пешиниён мондааст, биёваред"
        },
        {
            "chapter": 46,
            "verse": 5,
            "text": "Ва кист гумроҳтар аз он, ки ба ҷои Оллоҳ чизеро ба худои мехонад, ки то рӯзи қиёмат ба ӯ ҷавоб намедиҳад, ва бутон аз дуъои бутпарастон бехабаранд"
        },
        {
            "chapter": 46,
            "verse": 6,
            "text": "Ва чун дар қиёмат мардумро ҷамъ оранд, бутон бо парастандагони худ душман бошанд ва аз ибодаташон мункиранд"
        },
        {
            "chapter": 46,
            "verse": 7,
            "text": "Чун оёти Мо ба равшанӣ ба онон хонда шавад, кофирон ҳақиқатеро, ки барояшон нозил шудааст, гӯянд: «Ҷодуии ошкор аст»"
        },
        {
            "chapter": 46,
            "verse": 8,
            "text": "Ё мегӯянд: «Ин китоб дурӯғест, ки худ бофтааст!» Бигӯ: «Агар ман онро чун дурӯғе ба ҳам бофта бошам, шумо наметавонед хашми Худоро аз ман боздоред. Худо аз он таънаҳо, ки ба он мезанед, огоҳтар аст. Ва шоҳидии Ӯ миёни ману шумо кофист. Ва Ӯст бахшояндаву меҳрубон!»"
        },
        {
            "chapter": 46,
            "verse": 9,
            "text": "Бигӯ: «Ман аз миёни дигар паёмбарон навомада (аввалин) нестам ва намедонам, ки бар ман ё бар шумо чӣ хоҳад шуд. Ман ба чизе ғайри он чӣ ба ман ваҳй мешавад, пайравӣ намекунам ва ман фақат бимдиҳандае ошкор ҳастам»"
        },
        {
            "chapter": 46,
            "verse": 10,
            "text": "Бигӯ: «Чӣ мекунед, агар Қуръон аз ҷониби Худо бошад ва шумо ба он имон наёваред? Яке аз банӣ-Исроил ба он шоҳидӣ дод ва имон овард. Вале шумо гарданкашӣ мекунед. Худо мардуми ситамкорро ҳидоят намекунад!»"
        },
        {
            "chapter": 46,
            "verse": 11,
            "text": "Кофирон мӯъминонро гуфтанд: «Агар дар он хайре мебуд, инҳо аз мо пештар қабул намекарданд». Ва чун ба он роҳ наёфтанд, хоҳанд гуфт, ки ин дурӯғе дерина аст"
        },
        {
            "chapter": 46,
            "verse": 12,
            "text": "Ва пеш аз он китоби Мӯсо роҳнамову раҳмат буд. Ва ин китобест тасдиқкунандаи он ба забони арабӣ то ситамкоронро биме ва некӯкоронро хушхабаре бошад"
        },
        {
            "chapter": 46,
            "verse": 13,
            "text": "Албатта онон, ки гуфтанд, ки Парвардигори мо Оллоҳ аст, ва сипас пойдорӣ карданд, биме бар онҳо нест ва андӯҳгин намешаванд"
        },
        {
            "chapter": 46,
            "verse": 14,
            "text": "Инҳо ба мукофоти амалҳояшон аҳли биҳиштанд ва дар он ҷо ҷовидонаанд"
        },
        {
            "chapter": 46,
            "verse": 15,
            "text": "Одамиро ба некӣ кардан бо падару модари худ супориш кардем. Модараш бори ӯро ба душворӣ бардошт ва ба душворӣ бар замин ниҳод. Ва муддати ҳамл то аз шир бозгирифтанаш сӣ моҳ аст то чун ба синни ҷавонӣ расад ва ба чиҳилсолагӣ дарояд, гӯяд: «Эй Парвардигори ман, ба ман биёмӯз то шукри неъмате, ки бар ман ва бар падару модарам ато кардаӣ, ба он ҷой орам. Коре шоиста бикунам, ки Ту аз он хушнуд шавӣ ва фарзандони маро солеҳ кун. Ман ба Ту бозгаштам ва аз таслимшудагонам»"
        },
        {
            "chapter": 46,
            "verse": 16,
            "text": "Инҳо касоне ҳастанд, ки корҳои некашонро мепазирем ва аз гуноҳашон дармегузарем. Дар зумраи аҳли биҳиштанд. Ҳар ваъдае, ки ба онҳо дода шуда, рост аст"
        },
        {
            "chapter": 46,
            "verse": 17,
            "text": "Ва он ки ба падару модараш гуфт: «Уф бар шумо, оё ба ман ваъда медиҳед, ки аз гӯрам бархезонанд ва ҳол он ки мардуме пеш аз ман будаанд, ки барнахостаанд? Ва он ду ба даргоҳи Худо истиғоса (додхоҳӣ) мекунанд ва, гӯянд: «Вой бар ту, имон биёвар, ки ваъдаи Худо ҳақ аст!» Мегӯяд: «Инҳо чизе ҷуз ҳамон афсонаи пешиниён нест!»"
        },
        {
            "chapter": 46,
            "verse": 18,
            "text": "Дар бораи инҳо ҳамон сухан, ки дар бораи умматҳои пешин аз ҷинну инс гуфта шуда буд, ба ҳақиқат мепайвандад. Инҳо зиёнкунандагонанд"
        },
        {
            "chapter": 46,
            "verse": 19,
            "text": "Ва ҳар якро нисбат ба коре, ки кардааст, дараҷаҳост, то Худо ҷазои корҳояшонро ба тамомӣ бидиҳад ва ба он он ситам намешавад"
        },
        {
            "chapter": 46,
            "verse": 20,
            "text": "Ва рӯзе, ки кофиронро бар оташ арза кунанд: дар зиндагии дунявӣ аз чизҳои покиза ва хуш баҳраманд шудед, имрӯз ба азоби хори ҷазоятон медиҳанд. Ва ин ба он сабаб аст, ки дар замин бе ҳеҷ ҳаққе такаббурӣ мекардед ва бадкорӣ пеш гирифта будед"
        },
        {
            "chapter": 46,
            "verse": 21,
            "text": "Бародари қавми Одро ба ёд биёвар, ки чун қавми худро дар Аҳқоф бим дод — ва пеш аз ӯ паёмбароне буданд ва рафтанду пас аз ӯ паёмбароне омаданд, — ки ғайри Худои якторо напарастед, ки ман аз азоби рӯзе бузург бар шумо метарсам"
        },
        {
            "chapter": 46,
            "verse": 22,
            "text": "Гуфтанд: «Оё омадаӣ, то моро аз худоёнамон рӯйгардон созӣ? Агар рост мегӯӣ, ҳар чӣ ба мо ваъда додаӣ, биёвар»"
        },
        {
            "chapter": 46,
            "verse": 23,
            "text": "Гуфт: «Инро Худо медонад ва ман он чиро ба он фиристода шудаам, ба шумо мерасонам. Вале мебинам, ки мардуме нодон ҳастед»"
        },
        {
            "chapter": 46,
            "verse": 24,
            "text": "Чун абре диданд, ки аз ҷониби рӯдхонаҳошон меояд, гуфтанд: «Ин абре боронзост». На ин ҳамон чизест, ки онро ба шитоб металабидед. Бод аст ва дар он бод азобе дардовар"
        },
        {
            "chapter": 46,
            "verse": 25,
            "text": "ба фармони Парвардигораш ҳама чизро ҳалок мекунад. Чунон шуданд, ки акнун фақат хонаҳояшонро бинӣ. Ва Мо муҷримонро (гунаҳгоронро) ин тавр ҷазо медиҳем"
        },
        {
            "chapter": 46,
            "verse": 26,
            "text": "Ва онҳо чунон тавону қудрат дода будем, ки ба шумо надидаем. Барояшон гӯшу чашму дил қарор додем. Вале гӯшу чашму дилашон ба ҳолашон ҳеҷ фоида накард, зеро оёти Худоро инкор мекарданд, то он азобе, ки ба масхарааш мегирифтанд, онҳоро фурӯ шрифт"
        },
        {
            "chapter": 46,
            "verse": 27,
            "text": "Мо ҳамаи қарияҳоеро (деҳаҳоеро), ки атрофи шумо будаанд, ҳалок кардаем ва оётро гуногун баён кардем, шояд, ки бозгарданд"
        },
        {
            "chapter": 46,
            "verse": 28,
            "text": "Пас чаро он худоёне, ки ғайри Оллоҳ барои наздикӣ ба худоӣ гирифта буданд, ёрияшон накарданд, балки аз назарашон гум шуданд? Ия аст дурӯғу бофтаҳояшон"
        },
        {
            "chapter": 46,
            "verse": 29,
            "text": "Ва гурӯҳе аз ҷинро назди ту равона кардем, то Қуръонро бишнаванд. Чун ба ҳазраташ (наздаш) расиданд, гуфтанд: «Гӯш андозед! Чун ба поён омад, монанди бимдиҳандагоне назди қавми худ бозгаштанд"
        },
        {
            "chapter": 46,
            "verse": 30,
            "text": "Гуфтанд: «Эй қавми мо, мо китобе шунидем, ки баъд аз Мӯсо нозил шуда, китобҳои пешинро тасдиқ мекунад ва ба ҳақ ва роҳи рост роҳ менамояд"
        },
        {
            "chapter": 46,
            "verse": 31,
            "text": "Эй қавми мо, ин даъваткунанда ба Худоро қабул кунед ва ба ӯ имон биёваред, то Худо гуноҳонатонро бибахшояд ва шуморо аз азобе дардовар дар амон дорад"
        },
        {
            "chapter": 46,
            "verse": 32,
            "text": "Ва ҳар касе, ки ба ин даъваткунанда ҷавоб нагӯяд, наметавонад, дар рӯи замин аз Худо бигурезад ва ӯро ғайри Худо ҳеҷ ёваре нест ва дар гумроҳии ошкорест!»"
        },
        {
            "chapter": 46,
            "verse": 33,
            "text": "Оё намебинанд, ки Худо яктост, он ки осмонҳову заминро биёфарид ва дар офаридани онҳо дарнамонд. Ӯ метавонад мурдагонро зинда кунад. Бале, Ӯ бар ҳар коре тавоност"
        },
        {
            "chapter": 46,
            "verse": 34,
            "text": "Рӯзе, ки кофирон ба оташ арза шаванд... Оё ин ҳақиқат нест? Гӯянд: «Бале, ба Парвардигорамон савганд!» Гӯяд: «Ба хотири он ки кофир будед, инак азобро бичашед!»"
        },
        {
            "chapter": 46,
            "verse": 35,
            "text": "Пас пойдорӣ кун, ҳамчунон ки паёмбарони улулазм (боазм) пойдорӣ карда буданд, Ва дар уқубаташон шитоб макун. Он рӯз, ки он ваъдаеро, ки ба онҳо дода шуда, бингаранд, пиндоранд, ки ҷуз ба қадри соъате аз рӯз дар гӯр намонда буданд. Ин расонидани пайғом аст. Оё ҷуз нофармонон ба ҳалокат мерасанд"
        },
        {
            "chapter": 47,
            "verse": 1,
            "text": "Худо амалҳои касонеро, ки кофир шуданд ва мардумро аз роҳи Худо боздоштанд, ботил сохтааст"
        },
        {
            "chapter": 47,
            "verse": 2,
            "text": "Худо гуноҳи касонеро, ки имон овардаанд ва корҳои шоиста кардаанд ва ба он чӣ бар Муҳаммад нозил шуда, — ки он ҳақ аст ва аз ҷониби Парвардигорашон, — имон овардаанд, аз онҳо дур кард ва корҳояшонро ба салоҳ овард"
        },
        {
            "chapter": 47,
            "verse": 3,
            "text": "Ва ин ба он сабаб аст, ки кофирон ба ботил пайравӣ карданд ва онон, ки имон оварданд, ба ҳаққе, ки аз ҷониби Парвардигорашон омада буд, пайравӣ кардаанд. Худо барои мардум инчунин мисол меорад"
        },
        {
            "chapter": 47,
            "verse": 4,
            "text": "Чун бо кофирон рӯбарӯ шудед, гарданашонро бизанед. Ва чун онҳоро сахт фурӯ кӯфтед, асирашон кунед ва сахт бибандед. Он гоҳ ё ба миннат озод кумед ё ба фидя (ба ивази пул). То он гоҳ, ки ҷанг ба поён ояд. Ва ин аст ҳукми Худо. Ва агар Худо мехост, аз онон интиқом мегирифт, вале хост то шуморо ба якдигар биёзмояд. Ва онон, ки дар роҳи Худо кушта шудаанд, амалҳояшонро ботил намекунад"
        },
        {
            "chapter": 47,
            "verse": 5,
            "text": "Ба зуди, ки ҳидояташон кунад ва корҳояшонро ба салоҳ оварад"
        },
        {
            "chapter": 47,
            "verse": 6,
            "text": "Ва ба биҳиште, ки барояшон васф кардааст, дохилашон созад"
        },
        {
            "chapter": 47,
            "verse": 7,
            "text": "Эй касоне, ки имон овардаед, агар Худоро ёрӣ кунед, шуморо ёрӣ хоҳад кард ва пойдорӣ хоҳад бахшид"
        },
        {
            "chapter": 47,
            "verse": 8,
            "text": "Ҳалокату шӯрбахтӣ бод бар кофирон. Худо амалҳояшонро ботил кардааст"
        },
        {
            "chapter": 47,
            "verse": 9,
            "text": "Зеро онон чизеро, ки Худо нозил кардааст, нохуш доранд. Худо низ амалҳояшонро нобуд кард"
        },
        {
            "chapter": 47,
            "verse": 10,
            "text": "Оё дар замин сайр накардаанд, то бингаранд, ки оқибати касоне, ки пеш аз онҳо будаанд, чӣ гуна будааст? Худо ҳалокашон кард ва кофирон низ оқибате ончунон хоҳанд дошт"
        },
        {
            "chapter": 47,
            "verse": 11,
            "text": "Ин ба он сабаб аст, ки Худо ёвари 'касонест, ки имон овардаанд. Ва кофиронро ҳеҷ ёваре нест"
        },
        {
            "chapter": 47,
            "verse": 12,
            "text": "Худо касонеро, ки имон овардаанд ва корҳои шоиста мекунанд, ба биҳиштҳое, ки наҳрҳо аз он порист, дохил хоҳад кард. Ва кофирон аз ин ҷаҳон баҳраманд мешаванд ва чун чорпоён мехӯранд ва ҷойгоҳашон оташ аст"
        },
        {
            "chapter": 47,
            "verse": 13,
            "text": "Чӣ қарияҳое (деҳаҳое), ки мардумаш аз мардуми қарияи ту, ки аз он берунат карданд, хеле пурқувваттар буданд, ки ҳалокашон кардем ва ҳеҷ ёрикунандае надоштанд"
        },
        {
            "chapter": 47,
            "verse": 14,
            "text": "Оё касе, ки аз ҷониби Парвардигораш далели равшане дорад, монанди касонест, ки кирдори бадашон дар назарашон ороста шуда ва аз паи ҳавоҳои худ мераванд"
        },
        {
            "chapter": 47,
            "verse": 15,
            "text": "Васфи биҳиште, ки ба парҳезгорон ваъда дода шуда, ин аст, ки дар он наҳрҳоест аз обҳое тағйирнопазир ва наҳрҳое аз шире, ки таъмаш дигаргун намешавад ва наҳрҳое аз шароб, ки ошомандагон аз он лаззат мебаранд ва наҳрҳое аз асали мусаффо. Ва дар он ҷо ҳар гуна мева, ки бихоҳанд, ҳаст ва низ бахшоиши Парвардигорашон. Оё биҳиштиён монанди касоне ҳастанд, ки дар оташи ҷовидонаанд ва ононро аз обе ҷӯшон меошомананд, чунон ки рудаҳояшон тика-тика мешавад"
        },
        {
            "chapter": 47,
            "verse": 16,
            "text": "Баъзе ба ту гӯш медиҳанд, то он гоҳ ки аз назди ту берун раванд, аз донишмандон мепурсанд: «Ин чӣ суханоне буд, ки мегуфт?» Худо бар дилҳояшон мӯҳр ниҳодааст ва аз паи ҳавоҳои худ рафтаанд"
        },
        {
            "chapter": 47,
            "verse": 17,
            "text": "Онон, ки ҳидоят ёфтаанд, Худо ба ҳидояташон меафзояд ва парҳезгорияшон ато мекунад"
        },
        {
            "chapter": 47,
            "verse": 18,
            "text": "Оё танҳо мунтазири онанд, ки ба ногоҳ қиёмат фаро расад? Ҳар оина (Албатта) нишонаҳои қиёмат ошкор шудааст. Ва чун фаро расад, панд гирифтанашонро чӣ фоида"
        },
        {
            "chapter": 47,
            "verse": 19,
            "text": "Пас бидон, ки ҳеҷ худое ҷуз Оллоҳ нест. Аз гуноҳи худ ва аз гуноҳи мардону занони мӯъмин бахшоиш бихоҳ. Худо медонад, ки рӯз ба куҷо меравед ва шаб ба куҷо меоромед"
        },
        {
            "chapter": 47,
            "verse": 20,
            "text": "Касоне, ки имон овардаанд, мегӯянд: «Чаро аз ҷониби Худо сурае нозил намешавад?» Чун сурае аз муҳқамот нозил шавад, ки дар оя сухан аз ҷанг рафта бошад, ононро, ки дар дилашон маразе ҳаст, бинӣ, ки чун касе, ки беҳушии марг бар ӯ ғолиб шуда, ба ту менигаранд. Пас барояшоя шоистатар"
        },
        {
            "chapter": 47,
            "verse": 21,
            "text": "фармонбардорист ва сухани некӯ гуфтан. Ва чун тасмим ба ҷанг гирифта шуд, агар бо Худо садоқат кунанд, барояшон беҳтар аст"
        },
        {
            "chapter": 47,
            "verse": 22,
            "text": "Оё агар ба ҳукумат расидед, мехоҳед дар замин фасод кунед ва пайванди хешовандиятонро бибуред"
        },
        {
            "chapter": 47,
            "verse": 23,
            "text": "Инҳоанд, ки Худо лаънаташон кардааст ва гӯшҳояшонро кару чашмонашонро кӯр сохтааст"
        },
        {
            "chapter": 47,
            "verse": 24,
            "text": "Оё дар Қуръон намеандешанд ё бар дилҳояшон қуфлҳост"
        },
        {
            "chapter": 47,
            "verse": 25,
            "text": "Шайтон амалҳои касонеро, ки баъд аз ошкор шудани роҳи ҳидоят муртад шуданд (аз дин гаштанд) ва бозгаштанд, дар назарашон биёрост ва орзуяшон дароз кард"
        },
        {
            "chapter": 47,
            "verse": 26,
            "text": "Ва ин ба он сабаб аст, ки ба он гурӯҳ, ки оёти Худоро нохуш медоштанд, мегуфтанд: «Мо дар баъзе аз корҳо фармонбардори шумо ҳастем. Ва Худо аз розашон огоҳ аст"
        },
        {
            "chapter": 47,
            "verse": 27,
            "text": "Чӣ гунаанд, он гоҳ ки фариштагон онҳоро мемиронанд ва бар рӯ ва пуштҳояшон мезананд"
        },
        {
            "chapter": 47,
            "verse": 28,
            "text": "Ин ба ҷазои он аст, ки ба он чӣ Худоро ба хашм меоварад, пайравӣ мекардаанд ва ба он чӣ хушнудаш месохта, бадбинӣ доштаанд. Худо низ амалҳояшонро нобуд кард"
        },
        {
            "chapter": 47,
            "verse": 29,
            "text": "Оё онон, ки дар дилашон маразест, мепиндоранд, ки Худо кинаеро, ки дар дил пинҳон доранд, ошкор нахоҳад кард"
        },
        {
            "chapter": 47,
            "verse": 30,
            "text": "Агар бихоҳем, онҳоро ба ту менамоёнем ва ту онҳоро ба симояшон 'ё аз шеваи суханашон хоҳӣ шинохт ва Худо аз амалҳоятон огоҳ аст"
        },
        {
            "chapter": 47,
            "verse": 31,
            "text": "Ва шуморо меозмоем, то муҷоҳидон ва собиронатонро маълум дорем ва хабарҳоятонро ошкор кунем"
        },
        {
            "chapter": 47,
            "verse": 32,
            "text": "Касоне, ки имон наёварданд ва аз роҳи Худо рӯйгардон шуданд ва бо он ки роҳи ҳидоят барояшон ошкор шуда буд, бо паёмбар мухолифат намуданд, ҳеҷ зиёне ба Худо нахоҳанд расонид ва Худо амалҳояшонро нобуд хоҳад кард"
        },
        {
            "chapter": 47,
            "verse": 33,
            "text": "Эй касоне, ки имон овардаед, ба Худо итоъат кунед ва ба паёмбар итоъат кунед ва аъмоли худро ботил масозед"
        },
        {
            "chapter": 47,
            "verse": 34,
            "text": "Худо касонеро, ки кофир шуданд ва мардумро аз роҳи Худо боздоштанд ва дар куфр мурданд, ҳаргиз нахоҳад бахшонд"
        },
        {
            "chapter": 47,
            "verse": 35,
            "text": "Сустӣ наварзед, то даъват ба мусолиҳа кунед. Шумо бартар ҳастед ва Худо бо шумост ва аз подошҳоятон (мукофотҳоятон) нахоҳад кам кард"
        },
        {
            "chapter": 47,
            "verse": 36,
            "text": "Зиндагии инҷаҳонӣ фақат бозичаву беҳудагист. Ва агар имон биёваред ва парҳезгорӣ кунед, Худо мукофотҳоятонро хоҳад дод. Ва аз шумо молҳоятонро наметалабад"
        },
        {
            "chapter": 47,
            "verse": 37,
            "text": "Агар аз шумо моле талабад ва бардавом ҳам талабад, он гоҳ бахилӣ мекунед ва кинаҳои пинҳонатонро ошкор месозад"
        },
        {
            "chapter": 47,
            "verse": 38,
            "text": "Огоҳ бошед ки шуморо даъват мекунанд то дар роҳи Худо садақа кунед. Баъзе аз шумо бахили мекунанд, ва ҳар кас ки бахилӣ кунад, дар ҳаққи худ бахилӣ кардааст. Зеро Худо беҳоҷат аст ва шумо ҳоҷатмандонед. Ва агар рӯй бартобед, ба ҷои шумо мардуме дигар орад, ки ҳаргиз мисли шумо набошанд"
        },
        {
            "chapter": 48,
            "verse": 1,
            "text": "Мо барои ту пирӯзии намоёнеро ҳукм кардаем"
        },
        {
            "chapter": 48,
            "verse": 2,
            "text": "То Худо гуноҳи туро, он чӣ пеш аз ин буда ва он чӣ пас аз ин бошад, барои ту бибахшояд ва неъмати худро бар ту комил кунад ва туро ба роҳи рост роҳ намояд"
        },
        {
            "chapter": 48,
            "verse": 3,
            "text": "Ва Худо ёрият кунад, ёрӣ кардане пирӯзмандона"
        },
        {
            "chapter": 48,
            "verse": 4,
            "text": "Ӯст, ки бар дилҳои мӯъминон оромиш фиристод, то бар имонашон пайваста бияфзояд. Ва аз они Худост лашкарҳои осмонҳову замин ва Худо донову ҳаким аст"
        },
        {
            "chapter": 48,
            "verse": 5,
            "text": "Ва то мардону занони мӯъминро ба биҳиштҳое дохил кунад, ки дар он наҳрҳо ҷорист ва дар он ҷо ҷовидонанд ва гуноҳонашонро нест кунад. Ва ин дар назди Худо комёбии бузургест"
        },
        {
            "chapter": 48,
            "verse": 6,
            "text": "Ва мардону занони мунофиқ ва мардону занони мушрикро, ки бар Худо бадгумонанд, 'азоб кунад. Бар онҳо бод мусибати бад ва Худо бар онҳо хашм гирифт ва лаънаташон кард ва ҷаҳаннамро барояшон омода кардааст ва ҷаҳаннам ҷойгоҳи бадест"
        },
        {
            "chapter": 48,
            "verse": 7,
            "text": "Аз они Худост лашкарҳои осмонҳову замин ва Худо ғолибу ҳаким аст"
        },
        {
            "chapter": 48,
            "verse": 8,
            "text": "Туро гувоҳидиҳандаву муждадиҳанда ва бимдиҳанда фиристодаем"
        },
        {
            "chapter": 48,
            "verse": 9,
            "text": "То ба Худову паёмбараш имон биёваред ва ёрияш кунеду бузургаш доред ва Худоро субҳгоҳу шомгоҳ тасбеҳ гӯед"
        },
        {
            "chapter": 48,
            "verse": 10,
            "text": "Онон, ки бо ту байъат (аҳд) мекунанд, ҷуз ин нест, ки бо Худо байъат мекунанд. Дасти Худо болои дастҳояшон аст. Ва ҳар кӣ байъатро бишканад, ба зиёни худ шикастааст. Ва ҳар кӣ ба он байъат, ки бо Худо бастааст, вафо кунад, ӯро музде некӯ диҳад"
        },
        {
            "chapter": 48,
            "verse": 11,
            "text": "Аз аъроби бодиянишин онон, ки аз ҷанг қафокашӣ карданд, ба ту хоҳанд гуфт: «Дороиву касони мо моро аз ҷанг боздоштанд, пас барои мо бахшоиш бихоҳ». Ба забон чизе мегӯяд, ки дар дилашон нест. Бигӯ: «Агар Худо бароятон зиёне бихоҳад ё суде бихоҳад, чӣ касе метавонад дар баробари Худо онро дигаргун кунад?» Балки Ӯст, ки ба корҳоятон огоҳ аст"
        },
        {
            "chapter": 48,
            "verse": 12,
            "text": "Ё мепиндоштед, ки паёмбар ва мӯъминон ҳаргиз назди касонашен боз нахоҳанд гашт ва дил ба ин хуш карда будед. Пиндори баде доштаед ва мардуме сазовори ҳалокат будаед"
        },
        {
            "chapter": 48,
            "verse": 13,
            "text": "Ва ҳар кас ба Худову паёмбараш имон наёвардааст, бидонад, ки барои кофирон оташе сӯзон омода кардаем"
        },
        {
            "chapter": 48,
            "verse": 14,
            "text": "Аз они Худост фармонравоии осмонҳову замин. Ҳар киро бихоҳад, мебахшад ва ҳар киро бихоҳад, азоб мекунад ва Худо бахшояндаву меҳрубон аст"
        },
        {
            "chapter": 48,
            "verse": 15,
            "text": "Чун барои гирифтани ғаниматҳо ба роҳ бияфтед, онон, ки аз ҷанг тахаллуф (қафокашӣ) намудаанд, хоҳанд гуфт: «Бигзоред, то мо ҳам аз паи шумо биёем! Мехоҳанд сухани Худоро дигаргун кунанд. Бигӯ: '«Шумо ҳаргиз аз паи мо нахоҳед омад. Худо аз пеш чунин гуфтааст». Сипас хоҳанд гуфт: «Балки бар мо ҳасад мебаред?» На, инҳо ҷуз андаке намефаҳманд"
        },
        {
            "chapter": 48,
            "verse": 16,
            "text": "Ба аъроби бодиянишин, ки аз ҷанг тахаллуф намудаанд, бигӯ: «Ба зудӣ барои ҷанг ба мардуме сахт нерӯманд даъват карда мешавед, ки бо онҳо биҷангед ё мусалмон шаванд. Агар итоъат кунед, Худоятон музде некӯ хоҳад дод ва агар, ҳамчунон ки пеш аз ин сар бартофтаед, сар бартобед, шуморо ба азобе дардовар азоб мекунад»"
        },
        {
            "chapter": 48,
            "verse": 17,
            "text": "Бар кӯр ҳараҷе (гуноҳе) нест ва бар ланг хараҷе нест ва бар бемор хараҷе нест. Ва ҳар кӣ ба Худову паёмбараш итоъат кунад, ӯро ба биҳиштҳое дохил мекунад, ки дар он наҳрҳо равон аст. Ва ҳар кӣ сар бартобад, ба азобе дардовараш азоб мекунад"
        },
        {
            "chapter": 48,
            "verse": 18,
            "text": "Худо аз мӯъминон, он ҳангом ки дар зери дарахт бо ту байъат карданд, хушнуд гашт ва донист, ки дар дилашон чӣ мегузарад. Пас оромиш бар онҳо нозил кард ва ба фатҳе (ғалабае) наздик мукофоташон дод"
        },
        {
            "chapter": 48,
            "verse": 19,
            "text": "ва ба ғаниматҳои бисёр, ки ба даст меоваранд. Ва Худо ғолибу ҳаким аст"
        },
        {
            "chapter": 48,
            "verse": 20,
            "text": "Худо ба шумо ваъдаи ғаниматҳои бисёр додааст, ки ба даст меоваред ва ин ғаниматро зудтар ато кард ва шуморо аз осеби мардумон амон бахшид, то барои мӯъминон ибрате бошад ва ба роҳи рост ҳидояташон кунад"
        },
        {
            "chapter": 48,
            "verse": 21,
            "text": "Ва ғаниматҳои дигаре, ки ҳанӯз ба онҳо даст наёфтаед. Ҳар оина (Албатта) Худо ба он (бо илмаш) иҳота дорад ва Ӯ ба ҳар коре тавоност"
        },
        {
            "chapter": 48,
            "verse": 22,
            "text": "Ва агар кофирон бо шумо ба ҷанг бархезанд, пушт гардонда бигрезанд ва дигар ҳеҷ дӯсту ёригаре намеёбанд"
        },
        {
            "chapter": 48,
            "verse": 23,
            "text": "Ин суннати Худост, ки аз пеш чунин будааст ва ту дар суннати Худо дигаргунӣ 'нахоҳӣ ёфт"
        },
        {
            "chapter": 48,
            "verse": 24,
            "text": "Ӯст, ки чун дар батни (мобайни) Макка бар онҳо ғолибиятатон дод, дасти онҳоро аз шумо ва дасти шуморо аз онҳо боздошт. Ва Худо ба корҳое, ки мекардед, огоҳу бино буд"
        },
        {
            "chapter": 48,
            "verse": 25,
            "text": "Инҳо ҳамонҳоянд, ки кофир шуданд ва шуморо аз масҷидулҳаром боздоштанд ва нагузоштанд, ки қурбонӣ ба қурбонгоҳаш бирасад. Агар мардони мусалмону занони мусалмоне, ки онҳоро намешиносед, дар миёни онҳо набуданд ва бими он набуд, ки онҳоро зери пой кунед ва нодониста гуноҳ содир кунед, Худо дасти шуморо аз онҳо бознамедошт. Ва Худо ҳар киро бихоҳад, шомили раҳмати Худ гардонад. Агар аз якдигар ҷудо мебуданд, кофиронашонро ба азобе дардовар азоб мекардем"
        },
        {
            "chapter": 48,
            "verse": 26,
            "text": "Он гоҳ ки кофирон тасмим гирифтанд, дар дили худ таъассубро, таъассуби ҷоҳилӣ, Худо низ оромиши Худро бар дили паёмбараш ва мӯъминон фурӯд овард ва ба тақво лозимашон кард, ки инҳо ба тақво сазовортару шоистатар буданд ва Худо бар ҳар чизе доност"
        },
        {
            "chapter": 48,
            "verse": 27,
            "text": "Худо хоби паёмбарашро рост баровард, ки гуфта буд: «Агар Худо бихоҳад, эмин гурӯҳе сартарошида ва гурӯҳе мӯй кӯтоҳ карда бе ҳеҷ тарс ба масҷидулҳаром дохил мешавед. Ӯ чизҳое медонист, ки шумо намедонистед. Ва ҷуз он дар ҳамин наздикӣ фатҳе насиби шумо карда буд"
        },
        {
            "chapter": 48,
            "verse": 28,
            "text": "Ӯст, ки паёмбарашро ба ҳидоят ва дини ҳақ фиристод, то он динро бар ҳамаи динҳо ғолиб гардонад. Ва Худо барои шоҳидӣ дидан кофист"
        },
        {
            "chapter": 48,
            "verse": 29,
            "text": "Муҳаммад — паёмбари Худо ва касоне, ки бо ӯ ҳастанд, бар кофирон сахтгиранд ва бо якдигар меҳрубон. Ононро бинӣ, ки руқӯъ мекунанд, ба саҷда меоянд ва талабкунандаи фазлу хушнудии Худо ҳастанд. Нишонашон асари саҷдаест, ки бар чеҳраи онҳост. Ин аст васфашон дар Таврот ва дар Инҷил, мисли зироате ҳастанд, ки гиёҳ барорад ва он ҷавона маҳкам шавад ва бар поҳои худ биистад ва деҳқононро ба ҳайрат водорад, то он ҷо ки кофиронро ба хашм оварад. Худо аз миёни онҳо касонеро, ки имон овардаанд, ва корҳои шоиста кардаанд, бахшоиш ва мукофоте бузург ваъда додааст"
        },
        {
            "chapter": 49,
            "verse": 1,
            "text": "Эй касоне, ки имон овардаед, бар Худову паёмбари Ӯ пешдастӣ макунед ва аз Худо битарсед, зеро Худо шунавову доност"
        },
        {
            "chapter": 49,
            "verse": 2,
            "text": "Эй касоне, ки имон овардаед, садои худро аз садои паёмбар баландтар накунед ва ҳамчунон, ки бо якдигар баланд сухан мегӯед, бо ӯ ба овози баланд сухан нагӯед, ки амалҳоятон ночиз шавад ва шумо огоҳ нашавед"
        },
        {
            "chapter": 49,
            "verse": 3,
            "text": "Касоне, ки дар назди паёмбари Худо садояшонро поин меоваранд, ҳамонҳоянд, ки Худо дилҳояшонро ба такво озмуда аст. Онҳоро бахшоишу музди бисёр аст"
        },
        {
            "chapter": 49,
            "verse": 4,
            "text": "Онҳое, ки аз он сӯи ҳуҷраҳо туро нидо медиҳанд, бештар бехирадонанд"
        },
        {
            "chapter": 49,
            "verse": 5,
            "text": "Агар сабр, мекарданд, то ту худ берун меомадӣ ва назди онҳо мерафтӣ, барояшон беҳтар мебуд ва Худо бахшояндаи меҳрубон аст"
        },
        {
            "chapter": 49,
            "verse": 6,
            "text": "Эй касоне, ки имон овардаед, агар фосиқе бароятон хабаре овард, таҳқиқ кунед, мабод аз рӯи нодонӣ ба мардуме осеб (ранҷ) бирасонед, он гоҳ, аз коре, ки кардаед, пушаймон шавед"
        },
        {
            "chapter": 49,
            "verse": 7,
            "text": "Ва бидонед, ки паёмбари Худо дар миёни шумост. Агар дар бисёре аз корҳо аз шумо фармон бибарад, ба ранҷ меафтед. Вале Худо имонро маҳбуби шумо сохт ва онро дар дилатон биорост ва куфру фисқу нофармониро дар назаратон бад гардонид. Инҳо худ роҳёфтагонанд"
        },
        {
            "chapter": 49,
            "verse": 8,
            "text": "Бахшишу неъматест аз ҷониби Худо ва Худо донову ҳаким аст"
        },
        {
            "chapter": 49,
            "verse": 9,
            "text": "Ва агар ду гурӯҳ аз мӯъминон бо якдигар ба чанг бархостанд, миёнашон оштӣ андозед. Ва агар як гурӯҳ бар дигаре даст дарозӣ кард, бо он ки даст дарозӣ кардааст, биҷангед, то ба фармони Худо бозгардад. Пас агар бозгашт, миёнашон сулҳе одилона барқарор кунед ва адолат кунед, ки Худо одилонро дӯст дорад"
        },
        {
            "chapter": 49,
            "verse": 10,
            "text": "Ҳар оина (Албатта) мӯъминон бародаронанд. Миёни бародаронатон оштӣ андозед ва аз Худо битарсед, шояд, ки бар шумо раҳмат орад"
        },
        {
            "chapter": 49,
            "verse": 11,
            "text": "Эй касоне, ки имон овардаед, мабод, ки гурӯҳе аз мардон гурӯҳи дигарро масхара кунад, шояд он масхарашудагон беҳтар аз онҳо бошанд. Ва мабод, ки гурӯҳе аз занон гурӯҳи дигарро масхара кунад, шояд он масхарашудагон беҳтар аз онҳо бошанд. Ва аз ҳам айбчӯй макунед ва якдигарро ба лақабҳои зишт махонед. Бад аст унвони фисқ пас аз имон овардан. Ва касоне, ки тавба намекунанд, худ ситамкоронанд"
        },
        {
            "chapter": 49,
            "verse": 12,
            "text": "Эй касоне, ки имон овардаед, аз бисёре аз гумонҳо бипарҳезед. Зеро баъзе аз гумонҳо дар ҳадди гуноҳ аст. Ва дар корҳои пинҳонии якдигар ҷосусӣ макунед. Ва аз якдигар ғайбат макунед. Оё ҳеҷ як аз шумо дӯст дорад, ки гӯшти бародари мурдаи худро бихӯрад? Пас онро нохуш хоҳед дошт. Ва аз Худо битарсед, зеро Худо тавбапазиру меҳрубон аст"
        },
        {
            "chapter": 49,
            "verse": 13,
            "text": "Эй мардум, мо шуморо аз як марду як зан биёфаридем. Ва шуморо ҷамоъатҳо ва қабилаҳо кардем, то якдигарро бишиносед. Албатта гиромитарини шумо назди Худо парҳезгортарини шумост. Худо донову кордон аст"
        },
        {
            "chapter": 49,
            "verse": 14,
            "text": "Аъроби бодиянишин гуфтанд: «Имон овардем!» Бигӯ: «Имон наёва. рдаед. Бигӯед, ки таслим шудаем ва ҳанӯз имон дар дилҳоятон дохил нашудааст. Ва агар Худову паёмбарашро итоъат кунед, аз савоби амалҳои шумо кам карда намешавад, зеро Худо бахшояндаву меҳрубон аст»"
        },
        {
            "chapter": 49,
            "verse": 15,
            "text": "Мӯьминон касоне ҳастанд, ки ба Худову паёмбари Ӯ имон овардаанд ва дигар шак накардаанд ва бо молу ҷони худ дар роҳи Худо ҷиҳод кардаанд. Инҳо ростгӯёнанд"
        },
        {
            "chapter": 49,
            "verse": 16,
            "text": "Бигӯ: «Оё мехоҳед Худоро аз диндории худ огоҳ кунед? Ҳол он ки Худо аз ҳар чӣ дар осмонҳову ҳар чӣ дар замин аст, огоҳ аст ва Ӯ ба ҳар чизе олим аст!»"
        },
        {
            "chapter": 49,
            "verse": 17,
            "text": "Аз ин ки ислом овардаанд, бар ту миннат мекунанд. Бигӯ: «Ба хотири исломатон бар ман миннат мекунед, балки Худо ба он сабаб, ки шуморо ба имон роҳ намудааст, бар шумо миннат мениҳад, агар рост мегӯед!»"
        },
        {
            "chapter": 49,
            "verse": 18,
            "text": "Албатта Худо ниҳони осмонҳову заминро медонад ва ба ҳар коре, ки мекунед, биност"
        },
        {
            "chapter": 50,
            "verse": 1,
            "text": "Қоф. Қасам ба ин Қуръони арҷманд"
        },
        {
            "chapter": 50,
            "verse": 2,
            "text": "Ки дар тааҷҷуб шуданд, аз ин ки аз миёни худашон бимдиҳандае сӯяшон омад, ва кофирон гуфтанд: «Ин чизе аҷиб аст"
        },
        {
            "chapter": 50,
            "verse": 3,
            "text": "Оё замоне, ки мурдему хок шудем, дигар бор зинда мешавем? Ин бозгаште мухол (номумкин) аст!»"
        },
        {
            "chapter": 50,
            "verse": 4,
            "text": "Мо медонем, ки хок чӣ гуна аз (ҷасадҳои) онҳо кам мекунад. Ва китобе, ки ҳама чиз дар он нигаҳдорӣ шуда, назди Мост"
        },
        {
            "chapter": 50,
            "verse": 5,
            "text": "Оре, онҳо сухани ростеро, ки бар онҳо омада буд, дурӯғ шумурданд. Пас дар коре шӯрида афтоданд"
        },
        {
            "chapter": 50,
            "verse": 6,
            "text": "Оё ба ин осмон бар болои сарашон назар намекунашд, ки чӣ гуна онро бино кардаем ва оростаем ва ҳеҷ шикофе дар он нест"
        },
        {
            "chapter": 50,
            "verse": 7,
            "text": "Ва заминро густурдем ва дар он кӯҳҳои баланд афкандем ва аз ҳар гуна набототи хушманзар дар он рӯёнидем"
        },
        {
            "chapter": 50,
            "verse": 8,
            "text": "Бинише ва пандест барои ҳар бандае, ки ба Худо бозгардад"
        },
        {
            "chapter": 50,
            "verse": 9,
            "text": "Ва аз осмои обе пурбаракат фиристодем ва бо он боғҳову донаҳои даравшуданӣ рӯёнидем"
        },
        {
            "chapter": 50,
            "verse": 10,
            "text": "ва нахлҳои баланд бо хушаҳои барҳам чида"
        },
        {
            "chapter": 50,
            "verse": 11,
            "text": "то ризқи баидагон бошад ва бо он об сарзамини мурдаро зинда кардем. Баромадан аз гӯр низ чунин аст"
        },
        {
            "chapter": 50,
            "verse": 12,
            "text": "Пеш аз онҳо қавми Нӯҳ ва асҳоби Рас ва Самуд такзиб карда (дурӯғ бароварда) буданд"
        },
        {
            "chapter": 50,
            "verse": 13,
            "text": "ва қавми Оду Фиръавн ва қавми Лут"
        },
        {
            "chapter": 50,
            "verse": 14,
            "text": "ва асҳоби Айка ва қавми Туббаъ ҳама паёмбаронро дурӯғ шумурданд ва сазовори ваъдаи азоби Ман шуданд"
        },
        {
            "chapter": 50,
            "verse": 15,
            "text": "Оё аз офариниши нахустин оҷиз шуда будем? На онҳо дар офариниши тоза дар шакканд"
        },
        {
            "chapter": 50,
            "verse": 16,
            "text": "Мо одамиро офаридаем ва аз васвасаҳои нафси ӯ огоҳ ҳастем, зеро аз раги гарданаш ба ӯ наздиктарем"
        },
        {
            "chapter": 50,
            "verse": 17,
            "text": "Ҳангоме ки он ду фариштаи фарогиранда дар ҷониби росту ҷониби чапи ӯ нишастаанд, ҳар чизро фаро мегиранд"
        },
        {
            "chapter": 50,
            "verse": 18,
            "text": "Ҳар каломе ки мегӯяд, албатта дар канори ӯ нозиру нависандае ҳозир аст"
        },
        {
            "chapter": 50,
            "verse": 19,
            "text": "Ба ростӣ, ки беҳушии марг фаро мерасад. Ин аст он чӣ аз он мегурехтӣ"
        },
        {
            "chapter": 50,
            "verse": 20,
            "text": "Ва дар сур дамида мешавад, Ин аст, рӯзи ваъдаҳои азоб"
        },
        {
            "chapter": 50,
            "verse": 21,
            "text": "Ҳар касе меояд ва бо ӯ касест, ки меронадаш ва касест, ки барояш шоҳидӣ медиҳад"
        },
        {
            "chapter": 50,
            "verse": 22,
            "text": "Ту аз ин ғофил будӣ. Мо парда аз баробарат бардоштем ва имрӯз чашмонат тезбин шудааст"
        },
        {
            "chapter": 50,
            "verse": 23,
            "text": "Фариштаи (муваккали) ӯ гӯяд: «Ин аст он чӣ ман омода кардаам»"
        },
        {
            "chapter": 50,
            "verse": 24,
            "text": "Ҳар ношукри саркашро ба ҷаҳаннам бияндозед"
        },
        {
            "chapter": 50,
            "verse": 25,
            "text": "он ки аз бахшиш бахилӣ кард ва таҷовузкор буд ва шак меовард"
        },
        {
            "chapter": 50,
            "verse": 26,
            "text": "он ки бо Худои як то худои дигаре қарор дод. Пас ба азоби сахташ бипартоед"
        },
        {
            "chapter": 50,
            "verse": 27,
            "text": "Ҳамнишини ӯ гӯяд: «Эй Парвардигори мо, ман ӯро ба саркашӣ водор накардам, балки ӯ худ, сахт дар гумроҳӣ буд»"
        },
        {
            "chapter": 50,
            "verse": 28,
            "text": "Мегӯяд: «Назди Ман муҷодала накунед. Ман пеш аз ин бо шумо сухан аз азоб гуфта будам"
        },
        {
            "chapter": 50,
            "verse": 29,
            "text": "Ваъдаи Ман дигаргун намешавад ва Ман ба бандагон зулм намекунам»"
        },
        {
            "chapter": 50,
            "verse": 30,
            "text": "Рӯзе, ки ҷаҳаннамро мегӯем: «Оё пур шудаӣ?» Мегӯяд: «Оё ҳеҷ зиёдатӣ ҳаст?»"
        },
        {
            "chapter": 50,
            "verse": 31,
            "text": "Ва биҳиштро барои парҳезгорон наздик биёваранд, то аз он дур набошанд"
        },
        {
            "chapter": 50,
            "verse": 32,
            "text": "Ин ҳамон чизест, ки ба ҳар тавбакунащдаи парҳезгоре ваъдааш дода буданд"
        },
        {
            "chapter": 50,
            "verse": 33,
            "text": "Онҳоеро, ки дар ниҳон аз Худои раҳмон метарсанд ва бо диле тавбакор омадаанд"
        },
        {
            "chapter": 50,
            "verse": 34,
            "text": "Гӯянд: «Дар амон аз ҳар азобе ба биҳишт дохил шавед. Ин рӯз рӯзи ҷовидонист»"
        },
        {
            "chapter": 50,
            "verse": 35,
            "text": "Дар он ҷо ҳар чӣ бихоҳанд, ҳаст ва бештар аз он назди Мо ҳаст"
        },
        {
            "chapter": 50,
            "verse": 36,
            "text": "Пеш аз онҳо чӣ бисёр мардумеро, ки боқувваттар буданд ва дар шаҳрҳо сайру ҷустуҷӯ мекарданд, ба ҳалокат овардаем. Оё роҳи гурезе ҳаст"
        },
        {
            "chapter": 50,
            "verse": 37,
            "text": "Дар ин сухан барои соҳибдилон ё онон, ки бо ҳузур гӯш меандозанд, андарзест (пандест)"
        },
        {
            "chapter": 50,
            "verse": 38,
            "text": "Мо осмонҳову замин, ва он чиро миёни онҳост, дар шаш рӯз офаридем ва ҳеҷ хастагӣ ба Мо нарасид"
        },
        {
            "chapter": 50,
            "verse": 39,
            "text": "Дар баробари он чӣ мегӯянд, пойдорӣ кун ва дар ситоиши Парвардигорат пеш аз баромадани офтоб ва пеш аз фаромадани он тасбеҳ гӯй"
        },
        {
            "chapter": 50,
            "verse": 40,
            "text": "Ва низ дар порае аз шаб ва баъд аз ҳар саҷда ӯро тасбеҳ гӯй"
        },
        {
            "chapter": 50,
            "verse": 41,
            "text": "Ва он гоҳ ки мунодӣ (нидокунанда, Исрофил) аз маконе наздик нидо медиҳад, гӯш фаро дор"
        },
        {
            "chapter": 50,
            "verse": 42,
            "text": "Рӯзе, ки он овози сахтро ба ҳақ мешунаванд, он рӯз рӯзи берун шудан аз гӯр аст"
        },
        {
            "chapter": 50,
            "verse": 43,
            "text": "Мо зинда мекунем ва мемиронем ва бозгашт назди Мост"
        },
        {
            "chapter": 50,
            "verse": 44,
            "text": "Рӯзе, ки замин бишкофад ва онҳо ба шитоб берун оянд ва ин ҷамъоварӣ барои Мо осон аст"
        },
        {
            "chapter": 50,
            "verse": 45,
            "text": "Мо ба он чӣ мегӯянд, донотарем ва ту ба онҳо зӯр намегӯӣ. Пас ҳар киро аз ваъдаи азоби Ман метарсад, ба Қуръон панд деҳ"
        },
        {
            "chapter": 51,
            "verse": 1,
            "text": "Савганд ба бодҳое, ки хок пароканда мекунанд"
        },
        {
            "chapter": 51,
            "verse": 2,
            "text": "савганд, ба абрҳои гаронбор"
        },
        {
            "chapter": 51,
            "verse": 3,
            "text": "савганд ба киштиҳое, ки ба осонӣ равонанд"
        },
        {
            "chapter": 51,
            "verse": 4,
            "text": "ва савганд ба фариштагоне, ки тақсимкунандаи корҳоянд"
        },
        {
            "chapter": 51,
            "verse": 5,
            "text": "ки он чӣ шуморо ваъда медиҳанд, рост аст"
        },
        {
            "chapter": 51,
            "verse": 6,
            "text": "ва рӯзи ҷазо омаданист"
        },
        {
            "chapter": 51,
            "verse": 7,
            "text": "Ва савганд ба осмон, ки ба ситорагон ороста аст"
        },
        {
            "chapter": 51,
            "verse": 8,
            "text": "ки шумо (дар хусуси пайғамбар) сухани гуногун мегӯед"
        },
        {
            "chapter": 51,
            "verse": 9,
            "text": "Аз ҳақ бозгардонида шавад, он ки бозгардониданашро хостаанд"
        },
        {
            "chapter": 51,
            "verse": 10,
            "text": "Марг бод бар он дурӯғгӯён"
        },
        {
            "chapter": 51,
            "verse": 11,
            "text": "онон ки ба ғафлат дар ҷаҳл фурӯ рафтаанд"
        },
        {
            "chapter": 51,
            "verse": 12,
            "text": "Мепурсанд: «Рӯзи ҷазо кай хоҳад буд?»"
        },
        {
            "chapter": 51,
            "verse": 13,
            "text": "Рӯзест, ки бар оташ азобашон мекунанд"
        },
        {
            "chapter": 51,
            "verse": 14,
            "text": "«Азоби худро бичашед! Ин аст он чизе, ки ба шитоб металабидед!»"
        },
        {
            "chapter": 51,
            "verse": 15,
            "text": "Парҳезгорон дар боғҳову канори чашмасорон бошанд"
        },
        {
            "chapter": 51,
            "verse": 16,
            "text": "Он чиро Худо ба онҳо додааст, гирифтаанд. Зеро пеш аз он некӯкор буданд"
        },
        {
            "chapter": 51,
            "verse": 17,
            "text": "андаке аз шабро мехобиданд"
        },
        {
            "chapter": 51,
            "verse": 18,
            "text": "ва ба ҳангоми саҳар истиғфор (тавба) мекарданд"
        },
        {
            "chapter": 51,
            "verse": 19,
            "text": "ва дар молҳояшон барои пурсандаву маҳрум хаққе буд"
        },
        {
            "chapter": 51,
            "verse": 20,
            "text": "Ва дар замин барои ахли яқин ибратҳоест"
        },
        {
            "chapter": 51,
            "verse": 21,
            "text": "ва низ дар вуҷуди худатон. Оё намебинед"
        },
        {
            "chapter": 51,
            "verse": 22,
            "text": "Ва ризқи шумо ва ҳар чӣ ба шумо ваъда шуда, дар осмон аст"
        },
        {
            "chapter": 51,
            "verse": 23,
            "text": "Пас савганд ба Парвардигори осмонаҳову замин, ки ин сухан ончунон ки сухан мегӯянд, ҳақ ва рост аст"
        },
        {
            "chapter": 51,
            "verse": 24,
            "text": "Оё достони меҳмонони гиромии Иброҳим ба ту расидааст"
        },
        {
            "chapter": 51,
            "verse": 25,
            "text": "Он гоҳ ки назди ӯ омаданду гуфтанд: «Салом!» Гуфт: «Салом! Шумо мардуми ношинохтаед!»"
        },
        {
            "chapter": 51,
            "verse": 26,
            "text": "Дар ниҳон ва шитобон назди касони худ рафт ва гӯсолаи фарбеҳе овард"
        },
        {
            "chapter": 51,
            "verse": 27,
            "text": "Таъомро ба наздашон гузошту гуфт: «Чаро намехӯред?»"
        },
        {
            "chapter": 51,
            "verse": 28,
            "text": "Ва аз онҳо бимнок шуд. Гуфтанд: «Матарс!» Ва ӯро ба фарзанде доно хушхабар доданд"
        },
        {
            "chapter": 51,
            "verse": 29,
            "text": "Ва занаш фарёдзанон омад ва бар рӯй заду гуфт: Ман пиразане нозоям»"
        },
        {
            "chapter": 51,
            "verse": 30,
            "text": "Гуфтанд: «Парвардигори ту инчунин гуфтааст. Ва ӯ ҳакиму доност!»"
        }
    ]
}
{
    "chapter": [
        {
            "chapter": 67,
            "verse": 1,
            "text": "Бузургвору бобаракат Худованде, ки фармонравой ба дасти Ӯст ва Ӯ бар ҳар чизе тавоност"
        },
        {
            "chapter": 67,
            "verse": 2,
            "text": "он ки маргу зиндагиро биёфарид, то биёзмоядатон, ки кадом як аз шумо ба амал некӯтар аст ва Ӯст ғолибу бахшоянда"
        },
        {
            "chapter": 67,
            "verse": 3,
            "text": "Он ки ҳафт осмони табақа-табақаро биёфарид. Дар офариниши Худои раҳмон ҳеҷ халалу беназмӣ намебинӣ. Пес бори дигар назар кун, оё дар осмон шикофе мебинӣ"
        },
        {
            "chapter": 67,
            "verse": 4,
            "text": "Бори дигар низ чашм боз кун ва бингар. Нигоҳи ту хаставу дармонда ба назди ту бозхоҳад гашт"
        },
        {
            "chapter": 67,
            "verse": 5,
            "text": "Мо осмони дунёро ба чароғҳое биёростем ва он чароғҳоро василаи сангсор кардани шаётин гардонидем ва барояшон азоби оташи сӯзон омода кардаем"
        },
        {
            "chapter": 67,
            "verse": 6,
            "text": "Ва барои касоне, ки ба Парвардигорашон кофир шудаанд, азоби ҷаҳаннам бошад ва ҷаҳаннам бад ҷои бозгаштест"
        },
        {
            "chapter": 67,
            "verse": 7,
            "text": "Чун дар ҷаҳаннам афканда шаванд, ба ҷӯш ояд ва бонги зишташро бишнаванд"
        },
        {
            "chapter": 67,
            "verse": 8,
            "text": "Наздик аст, ки аз хашм пора-пора шавад. Ва чун гурӯҳеро дар он (афкананд, нигаҳбононаш гӯяндашон)"
        },
        {
            "chapter": 67,
            "verse": 9,
            "text": "«Оё шуморо бимдиҳандае наёмад?» Гӯянд: «Чаро, бимдиҳанда омад, вале ӯро дурӯғ баровардем ва гуфтем; «Худо ҳеҷ чиз нозил накардааст, шумо дар гумроҳии бузурге ҳастед!»"
        },
        {
            "chapter": 67,
            "verse": 10,
            "text": "Ва мегӯянд: «Агар мо мешунидем ё ақл мекардем, аҳли ин оташи сӯзанда намебудем»"
        },
        {
            "chapter": 67,
            "verse": 11,
            "text": "Пас ба гуноҳи худ эътироф мекунанд. Эй лаънат бод бар онҳо, ки аҳли оташи сӯзандаанд"
        },
        {
            "chapter": 67,
            "verse": 12,
            "text": "Барои касоне, ки нодида аз Парвардигорашон метарсанд бахшоишу музди фаровон аст"
        },
        {
            "chapter": 67,
            "verse": 13,
            "text": "Чӣ пинҳон сухан гӯед ва чӣ ошкоро, Ӯ ба ҳар чӣ дар дилҳо мегузарад, доност"
        },
        {
            "chapter": 67,
            "verse": 14,
            "text": "Оё он кӣ офарида, намедонад? Ҳол он ки Ӯ борикбину огоҳ аст"
        },
        {
            "chapter": 67,
            "verse": 15,
            "text": "Ӯст, ки заминро роми шумо гардонид Пас бар рӯи он сайр кунед, ва аз ризқи Худо бихӯред. Чун аз қабр берун оед, ба сӯи Ӯ меравед"
        },
        {
            "chapter": 67,
            "verse": 16,
            "text": "Оё аз он кӣ дар осмон аст, эмин нишастаед, ки ногоҳ заминро ба ларзиш дароварад ва замин шуморо дар худ фурӯ барад"
        },
        {
            "chapter": 67,
            "verse": 17,
            "text": "Ё аз он кӣ дар осмон аст, эмин нишастаед, ки ногоҳ боде ҳамроҳ бо сангрез бар сари шумо фиристад? Ба зуди хоҳед донист, ки бим додани Ман чӣ гуна аст"
        },
        {
            "chapter": 67,
            "verse": 18,
            "text": "Албатта касоне, ки пеш аз онҳо буданд, паёмбаронро дурӯғ бароварданд. Пас азоби Ман чӣ гуна буд"
        },
        {
            "chapter": 67,
            "verse": 19,
            "text": "Оё паррандагонеро, ки бол кушуда ва бол кашида бар болои сарашон дар парвозанд, надидаанд? Онҳоро ҷуз Худои раҳмон касе дар ҳаво нигоҳ натавонад дошт. Ӯст, ки ба ҳама чиз биност"
        },
        {
            "chapter": 67,
            "verse": 20,
            "text": "Оё онон, ки ёрони шумоянд, тавонанд дар баробари Худо ёриатон кунанд? Кофирон дар фиребе беш нестанд"
        },
        {
            "chapter": 67,
            "verse": 21,
            "text": "Оё кист он кӣ ба шумо рӯзӣ диҳад, агар Ӯ рӯзии худ боздорад? На! дар саркашиву дури аз ҳақ пойдор меистанд"
        },
        {
            "chapter": 67,
            "verse": 22,
            "text": "Оё он касе, ки нагунсор (хамшуда) бар рӯй афтода роҳ меравад, ҳидоятёфтатар аст ё он ки бар пой истода ва ба роҳи рост меравад"
        },
        {
            "chapter": 67,
            "verse": 23,
            "text": "Бигӯ: «Ӯст, ки шуморо офаридааст ва гӯшу чашму дил додааст. Чӣ андак шукр мегузоред!»"
        },
        {
            "chapter": 67,
            "verse": 24,
            "text": "Бигӯ: «Ӯст, ки шуморо дар замин офарид ва дар қиёмат назди Ӯ ҷамъ оварда мешавед»"
        },
        {
            "chapter": 67,
            "verse": 25,
            "text": "Мегӯянд: «Агар рост мегӯед, ин ваъда чӣ вақт фаро мерасад?»"
        },
        {
            "chapter": 67,
            "verse": 26,
            "text": "Бигӯ: «Илми он назди Худост ва ман бимдиҳандае ошкорам»"
        },
        {
            "chapter": 67,
            "verse": 27,
            "text": "Кофирон чун аз наздикаш бингаранд, чеҳраашон гирифта шавад, Ва ба онҳо гуфта мешавад: «Ин аст он чӣ ботилаш мехондед"
        },
        {
            "chapter": 67,
            "verse": 28,
            "text": "Бигӯ: «Хабар диҳед, ки агар (фаразан) Худо марову ҳамроҳонамро ҳалок кунад ё бар мо раҳмат оварад, чӣ касе кофиронро аз азоби дардовар мераҳонад?»"
        },
        {
            "chapter": 67,
            "verse": 29,
            "text": "Бигӯ: «Ӯ Худои раҳмон аст. Ба Ӯ имон овардем ва бар Ӯ таваккал кардем. Ва ба зуди, хоҳед донист, чӣ касе дар гумроҳии ошкор аст!»"
        },
        {
            "chapter": 67,
            "verse": 30,
            "text": "Бигӯ: «Хабар диҳед, агар обатон дар замин фурӯ равад, чӣ касе шуморо оби равон хоҳад дод?»"
        }
    ]
}
{
    "rukus": [
        {
            "chapter": 53,
            "verse": 26,
            "text": "Ва чӣ бисёр фариштагон дар осмонанд, ки шафоъаташон ҳеҷ нафъ надиҳад, лекин аз он пас, ки Худо барои ҳар кӣ хоҳад, рухсат диҳад ва хушнуд бошад. (нафъ кунад)"
        },
        {
            "chapter": 53,
            "verse": 27,
            "text": "Онон, ки ба охират имон надоранд, фариштагонро ба номҳои занон меноманд"
        },
        {
            "chapter": 53,
            "verse": 28,
            "text": "Инҳоро ба он чӣ мегӯянд, ҳеҷ донише нест. Танҳо аз гумони худ пайравӣ мекунанд ва гумон барои шинохти ҳақиқат кофӣ нест"
        },
        {
            "chapter": 53,
            "verse": 29,
            "text": "Пас ту низ аз касе, ки аз сухани Мо рӯйгардон мешавад ва ғайри зиндагии дунявиро намеҷӯяд, рӯй гардон"
        },
        {
            "chapter": 53,
            "verse": 30,
            "text": "Ниҳояти донишашон ҳамин аст. Парвардигори ту ба он касе ки аз роҳи Ӯ гумроҳ мешавад ё ба роҳи ҳидоят меафтад, донотар аст"
        },
        {
            "chapter": 53,
            "verse": 31,
            "text": "Аз они Худост ҳар чӣ дар осмонҳову ҳар чӣ дар замин аст, то бадкоронро дар баробари корҳояшон ҷазо диҳад ва некӯкоронро ба кирдори некашон мукофот диҳад"
        },
        {
            "chapter": 53,
            "verse": 32,
            "text": "Касоне, ки аз гуноҳони бузургу зиштиҳо парҳез мекунанд, — ғайри он ки гуноҳе кӯчак аз онҳо сар занад, — бидонанд, ки бахшоиши Парвардигори ту васеъ аст ва Ӯ ба шумо он гоҳ ки аз замин биёфаридатон ва он гоҳ ки дар шиками модаратон пинҳон будед, огоҳтар аст. Худатонро бегуноҳ надонед. Ӯст, ки парҳезгорро беҳтар мешиносад"
        }
    ]
}
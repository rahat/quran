{
    "maqras": [
        {
            "chapter": 16,
            "verse": 111,
            "text": "Рӯзи қиёмат ҳар кас ба дифоъ аз худ ба муҷодала мепардозад ва ҷазои ҳар кас, чунон кӣ хаққи ӯст, дода мешавад ва ба касе ситам раво надоранд"
        },
        {
            "chapter": 16,
            "verse": 112,
            "text": "Худо деҳаеро мисол меорад, ки тинҷу ором буд, рӯзии мардумаш ба фаровонӣ аз ҳар ҷо мерасид, аммо ношукрии неъмати Худо карданд ва Худо ба ҷазои амалҳояшон ба гуруснагиву ваҳшат мубталояшон сохт"
        },
        {
            "chapter": 16,
            "verse": 113,
            "text": "Паёмбаре аз худашон ба наздашон омад, дурӯғ бароварданд ва азоб он ситамкоронро фурӯ гирифт"
        },
        {
            "chapter": 16,
            "verse": 114,
            "text": "Аз ин чизҳои ҳалолу покиза, ки Худо ба шумо рӯзӣ додааст, бихӯред ва агар Худоро мепарастед, шукри неъматашро ба ҷой оваред"
        },
        {
            "chapter": 16,
            "verse": 115,
            "text": "Худо ҳаром кардааст бар шумо мурдору хун ва гӯшти хук ва ҳар чиро ҷуз ба номи Худо забҳ карда бошанд. Аммо касе, ки ночор шавад, ҳар гоҳ бемайлӣ ҷӯяд ва аз ҳад нагузаронад, Худо бахшояндаву меҳрубон аст"
        },
        {
            "chapter": 16,
            "verse": 116,
            "text": "То бар Худо дурӯғ бофед, барои ҳар дурӯғ, ки бар забонатон меояд, нагӯед, ки ин ҳалол асту ин ҳаром. Касоне, ки ба Худованд дурӯғ мебанданд, наҷот намеёбанд"
        },
        {
            "chapter": 16,
            "verse": 117,
            "text": "Андак фоидае мебаранд ва дар иваз ба азобе дардовар гирифтор мешаванд"
        },
        {
            "chapter": 16,
            "verse": 118,
            "text": "Ва бар яҳудиён он чиро, ки пеш аз ин барои ту ҳикоят кардем, ҳаром карда будем. Мо ба онҳо ситам накардаем, онҳо худ ба худ ситам кардаанд"
        },
        {
            "chapter": 16,
            "verse": 119,
            "text": "Парвардигори ту барои касоне, ки аз рӯи нодонӣ кунандаи коре зишт шаванд, сипас тавба кунанд ва ба салоҳ оянд, бахшояндаву меҳрубон аст"
        },
        {
            "chapter": 16,
            "verse": 120,
            "text": "Иброҳим бузургвор марде буд. Ба фармони Худо бар пой истод ва соҳиби дини холис буд. Ва аз мушрикон набуд"
        },
        {
            "chapter": 16,
            "verse": 121,
            "text": "ва шукургузори неъматҳои Ӯ буд, Худовандаш интихобаш кард ва ба роҳи рост ҳидоят кард"
        },
        {
            "chapter": 16,
            "verse": 122,
            "text": "Дар дунё ба ӯ некӣ ато кардем ва дар охират аз солеҳон аст"
        },
        {
            "chapter": 16,
            "verse": 123,
            "text": "Ба ту низ ваҳй кардем, ки аз дини поки Иброҳим пайравӣ кун, ки ӯ аз мушрикон набуд"
        },
        {
            "chapter": 16,
            "verse": 124,
            "text": "Шанбе гирифтанро (бузург доштани шанберо) барои т; асоне, ки дар он ихтилоф карда буданд, фарз кардаанд ва Парвардигори ту дар рӯзи қиёмат дар бораи он чӣ ихтилоф мекарданд, ҳукм хоҳад кард"
        },
        {
            "chapter": 16,
            "verse": 125,
            "text": "Мардумро бо ҳикмату панди некӯ ба роҳи Парвардигорат бихон ва бо беҳтарин тарз бо онон муҷодала кун. Зеро Парвардигори ту ба касоне, ки аз роҳи Ӯ каҷрав шудаанд, огоҳтар аст ва ҳидоятёфтагонро беҳтар мешиносад"
        },
        {
            "chapter": 16,
            "verse": 126,
            "text": "Агар уқубат мекунед, чунон уқубат кунед, ки шуморо уқубат кардаанд. Ва агар сабр кунед, собиронро сабр некӯтар аст"
        },
        {
            "chapter": 16,
            "verse": 127,
            "text": "Сабр кун, ки сабри ту бе тавфиқи Худо нест ва барояшон ғамгин мабош ва аз макрашон дилтангӣ накун"
        },
        {
            "chapter": 16,
            "verse": 128,
            "text": "зеро Худо бо касонест, ки мепарҳезанд ва некӣ мекунанд"
        }
    ]
}
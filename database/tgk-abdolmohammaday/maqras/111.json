{
    "maqras": [
        {
            "chapter": 16,
            "verse": 90,
            "text": "Худо ба адлу эҳсон ва бахшиш ба хешовандон фармон медиҳад. Ва аз фаҳшову зишткорӣ ва ситам наҳй мекунад. Шуморо панд медиҳад, бошад, ки пазирои панд шавед"
        },
        {
            "chapter": 16,
            "verse": 91,
            "text": "Чун бо Худо паймон бастед, ба он вафо кунед ва чун савганд хӯрдед, онро машканед, ки Худоро зомини худ кардаед ва Ӯ медонад, ки чӣ мекунед"
        },
        {
            "chapter": 16,
            "verse": 92,
            "text": "Ва монандн он зан, ки риштаеро, ки маҳкам тофта буд, аз ҳам кушуд ва қитъа-қитъа кард, мабошед, то савгандҳои худро василаи фиреби якдигар созед, ба ин баҳона, ки гурӯҳе бештар аз гурӯҳи дигар аст. Худо шуморо ба он меозмояд ва дар рӯзи қиёмат чизеро, ки дар он ихтилоф мекардед, бароятон баён мекунад"
        },
        {
            "chapter": 16,
            "verse": 93,
            "text": "Агар Худо мехост, ҳамаи шуморо як уммат карда буд, вале ҳар киро бихоҳад, гумроҳ месозад ва ҳар киро бихоҳад, ҳидоят мекунад ва аз ҳар коре, ки мекунед, бозхост мешавед"
        },
        {
            "chapter": 16,
            "verse": 94,
            "text": "Савгандҳои худро василаи фиреби якдигар масозед, то қадамеро, ки устувор сохтаед, билағзад ва ба сабаби рӯйгоронӣ аз роҳи Худо гирифтори бадӣ шавед ва ба азобе бузург гирифтор оед"
        },
        {
            "chapter": 16,
            "verse": 95,
            "text": "Паймони Худоро ба баҳои андак мафурӯшед, зеро агар бидонед, он чӣ дар назди Худост, бароятон беҳтар аст"
        },
        {
            "chapter": 16,
            "verse": 96,
            "text": "Он чӣ назди шумост, фано мешавад ва он чӣ назди Худост, боқӣ мемонад. Ва ононро, ки сабр варзиданд, савобе беҳтар аз кирдорашон хоҳем дод"
        },
        {
            "chapter": 16,
            "verse": 97,
            "text": "Ҳар зану марде, ки коре некӯ анҷом диҳад, агар имон оварда бошад, зиндагии хушу покизае ба ӯ хоҳем дод ва савобе беҳтар аз кирдорашон ато хоҳем кард"
        },
        {
            "chapter": 16,
            "verse": 98,
            "text": "Ва чун Қуръон бихонӣ, аз шайтони раҷим ба Худо паноҳ бубар"
        },
        {
            "chapter": 16,
            "verse": 99,
            "text": "Шайтонро бар касоне, ки имон овардаанд ва бар Худо таваккал мекунанд, ғолибияте нест"
        },
        {
            "chapter": 16,
            "verse": 100,
            "text": "Ғолибияти ӯ танҳо бар касонеет, ки дӯсташ медоранд ва ба Худо ширк меоваранд"
        },
        {
            "chapter": 16,
            "verse": 101,
            "text": "Чун ояеро ҷонишини ояи дигар кунем, Худо беҳтар медонад, ки чӣ чиз нозил кунад. Гуфтанд, ки ту дурӯғ мебофӣ, на, бештаринашон нодонанд"
        },
        {
            "chapter": 16,
            "verse": 102,
            "text": "Бигӯ: «Онро руҳулқудус (Ҷабраил (а)) ба ҳақ аз ҷониби Парвардигорат нозил кардааст, то мӯъминонро устуворӣ ато намояд ва мусалмононро ҳидояту хушхабар бошад»"
        },
        {
            "chapter": 16,
            "verse": 103,
            "text": "Медонем, ки мегӯянд: «Ин Қуръонро башаре ба ӯ меомузад». Забони касе, ки ба ӯ нисбат мекунанд, аҷамист, ҳол он ки ин забони арабии равшанест"
        },
        {
            "chapter": 16,
            "verse": 104,
            "text": "Худо касонеро, ки ба оёташ имон намеоваранд, ҳидоят намекунад ва барояшон азобе дардовар муҳайёст"
        },
        {
            "chapter": 16,
            "verse": 105,
            "text": "Касоне дурӯғ мебофанд, ки ба оёти Худо имон надоранд. Инҳ худ дурӯғгӯянд"
        },
        {
            "chapter": 16,
            "verse": 106,
            "text": "Касе, ки пас аз имон ба Худо кофир мешавад, на он ки ӯро ба зур водоштаанд, то изҳори куфр кунад ва ҳол он, кн дилаш ба имони худ оромгирандаву осуда аст, бар онон, ки дари дилро ба рӯи куфр мекушоянд, мавриди хашми Худоянд ва азобе бузург барояшон муҳайёст"
        },
        {
            "chapter": 16,
            "verse": 107,
            "text": "Ва ин ба он сабаб аст, ки инҳо зиндагии дунёро бештар аз зиндагии охират дӯст доранд ва Худо мардуми кофирро ҳидоят намекунад"
        },
        {
            "chapter": 16,
            "verse": 108,
            "text": "Худо бар дилу гӯшҳо ва чашмонашон мӯҳр ниҳодааст ва худ бехабаранд"
        },
        {
            "chapter": 16,
            "verse": 109,
            "text": "Ба ночор дар охират ҳам аз зиёндидагон бошанд"
        },
        {
            "chapter": 16,
            "verse": 110,
            "text": "Сипас Парвардигори ту барои касоне, ки пас аз он ранҷҳо, ки диданд, ҳиҷрат карданд ва ба ҷиҳод рафтанд ва пой фушурданд, бахшояндаву меҳрубон аст"
        }
    ]
}
{
    "maqras": [
        {
            "chapter": 38,
            "verse": 21,
            "text": "Оё хабари он хусуматкунандагонро шунидаӣ, он гоҳ ки аз девори қаср ба масҷид даромаданд"
        },
        {
            "chapter": 38,
            "verse": 22,
            "text": "Бар Довуд дохил шуданд. Довуд аз онҳо тарсид. Гуфтанд: «Матарс, мо ду даъвогар ҳастем, ки яке бар дигаре ситам кардааст. Миёни мо ба ҳақ довари кун ва пой аз адолат берун манеҳ ва моро ба рохи рост ҳидоят кун"
        },
        {
            "chapter": 38,
            "verse": 23,
            "text": "Ин бародари ман аст. Ӯро наваду нӯҳ меш (гӯсфанд) аст ва маро як меш. Мегӯяд: «Онро ҳам ба ман бидеҳ» ва дар даъво бар ман ғалаба ёфтааст»"
        },
        {
            "chapter": 38,
            "verse": 24,
            "text": "Довуд гуфт: «Ӯ, ки меши туро аз ту мехоҳад то ба мешҳои худ бияфзояд, ба ту ситам мекунад. Ва бисёре аз шарикон ғайри касоне, ки имон овардаанд ва корҳои шоиста кардаанд — ва инҳо низ андак ҳастанд — бар якдигар ситам мекунанд». Ва Довуд донист, ки ӯро озмудем. Пас аз Парвардигораш бахшоиш хост ва ба руқӯъ дарафтоду тавба кард. (Саҷда)"
        },
        {
            "chapter": 38,
            "verse": 25,
            "text": "Мо ин хатояшро бахшидем. Ӯро ба даргоҳи Мо тақарруб (наздикӣ) аст ва бозгаште некӯ"
        },
        {
            "chapter": 38,
            "verse": 26,
            "text": "Эй Довуд, Мо туро халифаи рӯи замин гардонидем. Дар миёни мардум ба ҳақ довари кун ва аз паи ҳавои нафс марав, ки туро аз роҳи Худо бероҳ созад. Онон, ки аз роҳи Худо каҷрав шаванд, ба он сабаб, ки рӯзи ҳисобро аз ёд бурдаанд, ба азобе сахт гирифтор мешаванд"
        },
        {
            "chapter": 38,
            "verse": 27,
            "text": "Мо ин осмону замин ва он чиро, ки миёни онҳост, ба ботил наёфаридаем. Ин гумони касонест, ки кофир шуданд. Пас вой бар кофирон аз оташ"
        },
        {
            "chapter": 38,
            "verse": 28,
            "text": "Оё касонеро, ки имон овардаанд ва корҳои шоиста кардаанд, монанди фасокунандагон дар замин қарор хоҳем дод? Ё парҳезгоронро чун гуноҳкорон"
        },
        {
            "chapter": 38,
            "verse": 29,
            "text": "Китобе муборак аст, ки онро бар ту нозил кардаем, то дар оятҳояш бияндешанд ва хирадмандон аз он панд гиранд"
        },
        {
            "chapter": 38,
            "verse": 30,
            "text": "Сулаймонро ба Довуд ато кардем. Чӣ бандае некӯе буд ва рӯй ба Худо дошт"
        },
        {
            "chapter": 38,
            "verse": 31,
            "text": "Он гоҳ ки ба ҳангоми аср аспони тезравро, ки истода буданд, ба ӯ нишон доданд"
        },
        {
            "chapter": 38,
            "verse": 32,
            "text": "гуфт: «Ман дӯстии ин аспонро бар ёди Парвардигорам бигзидам, то офтоб дар пардаи ғуруб пушида шуд (яъне намози аср қазо шуд)"
        },
        {
            "chapter": 38,
            "verse": 33,
            "text": "он аспонро назди ман бозгардонед». Пас ба буридани соқҳо ва гарданашон оғоз кард"
        },
        {
            "chapter": 38,
            "verse": 34,
            "text": "Мо Сулаймонро озмудем ва бар тахти ӯ ҷасадеро афкандем ва ӯ рӯй ба Худо овард"
        },
        {
            "chapter": 38,
            "verse": 35,
            "text": "Гуфт: «Эй Парвардигори ман, маро бибахш ва маро мулке ато кун, ки пас аз ман касе сазовори он набошад, ки ту бахшояндаӣ»"
        },
        {
            "chapter": 38,
            "verse": 36,
            "text": "Пас бодро роми ӯ кардем, ки ба нармӣ ҳар ҷо, ки мехост, ба фармони ӯ мерафт"
        },
        {
            "chapter": 38,
            "verse": 37,
            "text": "Ва девонро, ки ҳам бинокор буданду ҳам ғаввос (шиновар)"
        },
        {
            "chapter": 38,
            "verse": 38,
            "text": "Ва гурӯҳе дигарро, ки ҳама баста дар занҷири ӯ буданд"
        },
        {
            "chapter": 38,
            "verse": 39,
            "text": "Ин атои беҳисоби Мост, хоҳӣ онро бидеҳ ва хоҳӣ нигаҳ дор"
        },
        {
            "chapter": 38,
            "verse": 40,
            "text": "Ӯрост назди Мо тақаррубу (наздик шудану) бозгаште некӯ"
        },
        {
            "chapter": 38,
            "verse": 41,
            "text": "Ва аз бандаи Мо Айюб ёд кун, он гоҳ ки Парвардигорашро нидо кард, ки маро шайтон ба ранҷу азоб афканда аст"
        },
        {
            "chapter": 38,
            "verse": 42,
            "text": "«Поятро бар замин бикӯб: ин обест барои шустушӯй ва сард барои ошомидан»"
        },
        {
            "chapter": 38,
            "verse": 43,
            "text": "Ва ба ӯ хонаводааш ва ҳамчанди он аз дигар ёронро ато кардем ва ин худ раҳмате аз Мо буд ва барои хирадмандон андарзе (панде)"
        },
        {
            "chapter": 38,
            "verse": 44,
            "text": "«Дастае аз чубҳои борик ба даст гир ва бо он (занатро) бизан ва савганди худро машикан». Ӯро бандае собир ёфтем, Ӯ, ки ҳамеша рӯй ба даргоҳи Мо дошт, чӣ некӯ бандае буд"
        },
        {
            "chapter": 38,
            "verse": 45,
            "text": "Бандагони Мо Иброҳиму Исҳоқ ва Яъқуб он мардони қудратманду бо илмро ёд кун"
        },
        {
            "chapter": 38,
            "verse": 46,
            "text": "Ононро хислати покдилӣ бахшидем, то ёди қиёмат кунанд"
        },
        {
            "chapter": 38,
            "verse": 47,
            "text": "Онҳо дар назди Мо интихобшудагону неконанд"
        },
        {
            "chapter": 38,
            "verse": 48,
            "text": "Ва Исмоил ва Алясаъ ва Зулкифлро ёд кун, ки ҳама аз неконанд"
        },
        {
            "chapter": 38,
            "verse": 49,
            "text": "Ин Қуръон пандест ва парҳезгоронро бозгаште некӯст"
        },
        {
            "chapter": 38,
            "verse": 50,
            "text": "бихиштҳои ҷовидон, ки дари он ба рӯяшон кушода аст"
        },
        {
            "chapter": 38,
            "verse": 51,
            "text": "Дар он ҷо такя задаанд ва ҳар гуна меваву нӯшиданӣ, ки бихоҳанд, металабанд"
        }
    ]
}
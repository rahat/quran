{
    "maqras": [
        {
            "chapter": 12,
            "verse": 7,
            "text": "Дар достони Юсуф ва бародаронаш барои онон, ки аз он пурсидаанд, ибратҳост"
        },
        {
            "chapter": 12,
            "verse": 8,
            "text": "Он гоҳ, ки гуфтанд: «Юсуф ва бародараш назди падарамон маҳбубтар аз мо ҳастанд, ҳол он ки мо худ гурӯҳе нерӯмандем. Падарамон дар гумроҳии ошкорест»"
        },
        {
            "chapter": 12,
            "verse": 9,
            "text": "«Юсуфро бикушед ё дар сарзамине дигараш биандозед, то падар хоси шумо гардад ва аз он пас мардуме шоиста гардед»"
        },
        {
            "chapter": 12,
            "verse": 10,
            "text": "Яке аз онҳо гуфт: «Агар мехоҳед коре кунед, Юсуфро накушед; дар қаъри торики чоҳаш бипартоед, то корвоне ӯро бигирад»"
        },
        {
            "chapter": 12,
            "verse": 11,
            "text": "Гуфтанд: Эй падар, чӣ шуд, ки моро бар Юсуф боварӣ намекунӣ, ҳол он ки мо хайрхоҳи ӯ ҳастем"
        },
        {
            "chapter": 12,
            "verse": 12,
            "text": "Фардо ӯро бо мо бифирист, то бигардаду бози кунад ва мо нигаҳдораш ҳастем»"
        },
        {
            "chapter": 12,
            "verse": 13,
            "text": "Гуфт: «Агар ӯро бибаред, ғамгин мешавам ва метарсам, ки аз ӯ ғофил шавед ва гург ӯро бихӯрад»"
        },
        {
            "chapter": 12,
            "verse": 14,
            "text": "Гуфтанд: «Бо ин гурӯҳи нерӯманд, ки мо ҳастем, агар гург ӯро бихӯрад, аз зиёнкорон хоҳем буд»"
        },
        {
            "chapter": 12,
            "verse": 15,
            "text": "Чун ӯро бурданд ва қасд карданд, ки дар қаъри торики чоҳаш бияфкананд, ба ӯ ваҳй кардем, ки онҳоро аз ин корашон огоҳ хоҳӣ сохт ва худ надонанд"
        },
        {
            "chapter": 12,
            "verse": 16,
            "text": "Шабҳангом гирён назди падарашон боз омаданд"
        },
        {
            "chapter": 12,
            "verse": 17,
            "text": "Гуфтанд: «Эй падар, мо ба асп тохтан рафта будем ва Юсуфро назди матоъи худ гузошта будем, гург ӯро хӯрд. Ва ҳарчанд ҳам, ки рост бигӯем, ту сухани моро бовар надорӣ»"
        },
        {
            "chapter": 12,
            "verse": 18,
            "text": "Ҷомаашро, ки ба хуни дурӯғин оғушта буд, оварданд, гуфт: «Нафси шумо кореро дар назаратон биёроста аст. Акнун барои ман сабри ҷамил беҳтар аст ва Худост, ки дар ин бора аз ӯ ёрӣ бояд хост»"
        },
        {
            "chapter": 12,
            "verse": 19,
            "text": "Корвоне омад. Обоварашонро фиристоданд. Сатил фурӯ кард. Гуфт: «Муждагонӣ, ин писарест». Ӯро чун матоъе пинҳон сохтанд ва Худо ба коре, ки мекарданд, огоҳ буд"
        },
        {
            "chapter": 12,
            "verse": 20,
            "text": "Ӯро ба баҳои андак, ба чанд дирҳам фурӯхтанд, ки ҳеҷ рағбате ба ӯ надоштанд"
        },
        {
            "chapter": 12,
            "verse": 21,
            "text": "Касе аз мардуми Миср, ки ӯро харида буд, ба занаш гуфт: «То дар ин ҷост, гиромияш бидор, шояд ба мо суде бирасонад, ё ӯро ба фарзандӣ бипазирем». Ва инчунин Юсуфро дар замин ҷой додем, то ба ӯ таъбири хоб омӯзем. Ва Худо бар кори хеш ғолиб аст. Вале бештари мардум намедоканд"
        },
        {
            "chapter": 12,
            "verse": 22,
            "text": "Ва чун болиғ шуд, ҳикмату донишаш додем ва некӯкоронро инчунин мукофот медиҳем"
        },
        {
            "chapter": 12,
            "verse": 23,
            "text": "Ва он зан, ки Юсуф дар хонааш буд, дар паи комҷӯӣ аз Юсуф мебуд. Ва дарҳоро басту гуфт: «Бишитоб». Гуфт: «Паноҳ мебарам ба Худо, Ӯ парваронандаи ман аст ва маро обрӯи некӯ дода ва ситамкорон наҷотёфта намешаванд»"
        },
        {
            "chapter": 12,
            "verse": 24,
            "text": "Он зан майли ӯ кард. Ва агар бурҳони Парвардигорашро надида буд, ӯ низ майли он зан мекард. Чунин кардем, то бадиву зишткориро аз вай бозгардонем. Зеро ӯ аз бакдагони покдили Мо буд"
        },
        {
            "chapter": 12,
            "verse": 25,
            "text": "Ҳар ду ба ҷониби дар давиданд ва зан ҷомаи ӯро аз пас бидарид. Ва шӯи он занро наздики дар диданд. Зан гуфт: «Ҷазои касе, ки бо зани ту қасди баде дошта бошад, чист, ҷуз ин ки ба зиндон афтад ё ба азобе дардовар гирифтор ояд?»"
        },
        {
            "chapter": 12,
            "verse": 26,
            "text": "Юсуф гуфт: «Ӯ дар паи комҷӯӣ аз ман буд ва маро ба худ хонд». Ва яке аз касони зан гувоҳӣ дод, ки агар ҷомааш аз пеш даридааст, зан рост мегӯяд ва ӯ дурӯғгӯст"
        },
        {
            "chapter": 12,
            "verse": 27,
            "text": "Ва агар ҷомааш аз пас даридааст, зан дурӯғ мегӯяд ва ӯ ростгӯст"
        },
        {
            "chapter": 12,
            "verse": 28,
            "text": "Чун дид ҷомааш аз пас даридааст, гуфт: «Ин аз макри шумо занон аст, ки макри шумо занон макре бузург аст"
        },
        {
            "chapter": 12,
            "verse": 29,
            "text": "Эй Юсуф, забони худ нигоҳ дор ва эй зан, аз гуноҳи худ бахшоиш бихоҳ, ки ту аз хатокоронӣ»"
        }
    ]
}
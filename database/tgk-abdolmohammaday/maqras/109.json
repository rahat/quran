{
    "maqras": [
        {
            "chapter": 16,
            "verse": 51,
            "text": "Худо гуфт: «Ду худоро мапарастед ва фақат Ӯст Худои якто. Пас аз Ман битарсед?»"
        },
        {
            "chapter": 16,
            "verse": 52,
            "text": "Ҳарчи дар осмонҳову замин аст, аз они Ӯст ва парастиш хоси Ӯст. Оё аз ғайри Худо метарсед"
        },
        {
            "chapter": 16,
            "verse": 53,
            "text": "Ҳар неъмате, ки шуморост, аз ҷониби Худованд аст ва чун меҳнате ба шумо расад, ба пешгоҳи Ӯ зорӣ мекунед"
        },
        {
            "chapter": 16,
            "verse": 54,
            "text": "Ва боз чун он меҳнатро ба поён орад, гурӯҳе аз шумо ба Парвардигорашон мушрик мешаванд"
        },
        {
            "chapter": 16,
            "verse": 55,
            "text": "то неъматро, ки ба онҳо додаем, ношукрӣ кунанд, Акнун мутаматтеъ (баҳраманд) шавед, ба зудӣ хоҳед донист"
        },
        {
            "chapter": 16,
            "verse": 56,
            "text": "Он гоҳ аз он чӣ рӯзиашон додаем, насибе барои бутоне, ки ҳеҷ намедонанд, муъайян мекунанд. Ба Худо савганд ба сабаби дурӯғе, ки мебандед, бозхост мешавед"
        },
        {
            "chapter": 16,
            "verse": 57,
            "text": "Барои Худо духтарон коил мешаванд — Ӯ пок аст — ва барои худ ҳар чӣ дӯст доранд"
        },
        {
            "chapter": 16,
            "verse": 58,
            "text": "Ва чун ба якешон муждаи духтар диҳанд, сияҳрӯй шавад ва хашмгин гардад"
        },
        {
            "chapter": 16,
            "verse": 59,
            "text": "Аз шарми ин мужда аз мардум пинҳон мешавад. Оё бо хори нигоҳаш дорад ё дар хок ниҳонаш кунад? Огоҳ бошед, ки бад доварӣ мекунанд"
        },
        {
            "chapter": 16,
            "verse": 60,
            "text": "Сифати бад аз они касонест, ки ба қиёмат имон намеоваранд ва сифати бартар аз они Худованд аст. Ва Ӯст пирӯзманду ҳаким"
        },
        {
            "chapter": 16,
            "verse": 61,
            "text": "Агар Худованд бихоҳад, ки мардумро ба гуноҳашон ҳалок кунад, бар рӯи замин ҳеҷ ҷунбандае боқӣ нагузорад, вале азобашонро то муддате муъайян ба дер меафканад. Ва чун аҷалашон фаро расад, як соъат пасу пеш нашаванд"
        },
        {
            "chapter": 16,
            "verse": 62,
            "text": "Он чиро намеписанданд, ба Худо нисбат кунанд ва забонашон ба дурӯғ гӯяд, ки хубиҳо аз они онҳост, на, бешак насиби онҳо оташ аст ва онҳоро ба шитоб ба сӯи он баранд"
        },
        {
            "chapter": 16,
            "verse": 63,
            "text": "Ба Худо савганд, ки барои мардуме ҳам, ки пеш аз ту будаанд, паёмбароне фиристодаем. Вале шайтон амалҳояшонро дар чашмашон биёрост. Ва дар он рӯз шайтон дӯсташон хоҳад буд ва онҳоро азобе дардовар аст"
        },
        {
            "chapter": 16,
            "verse": 64,
            "text": "Мо ин китобро бар ту нозил кардаем, барои он ки ҳар чиро дар он ихтилоф мекунанд, барояшон баён кунӣ. Ва низ роҳнамову раҳмате барои мӯъминон бошад"
        },
        {
            "chapter": 16,
            "verse": 65,
            "text": "Ва Худо аз осмон борон фиристод ва замини мурдаро бо он зинда кард. Барои мардуме, ки гӯши шунаво доранд, дар ин ибратест"
        },
        {
            "chapter": 16,
            "verse": 66,
            "text": "Барои шумо дар чорпоён пандест. Аз шири холис, ки аз шикамашон, аз миёни саргину хун берун меояд, ба шумо менӯшонем. Шире, ки ба коми нӯшандагонаш гуворост"
        },
        {
            "chapter": 16,
            "verse": 67,
            "text": "Ва аз меваҳои нахлҳову токҳо шаробе мастиовар ва ризқе некӯ ба даст меоваред ва хирадмандонро дар ин ибратест"
        },
        {
            "chapter": 16,
            "verse": 68,
            "text": "Парвардигори ту ба занбӯри асал илҳом дод, ки аз кӯҳҳову дарахтон ва дар биноҳое, ки месозанд, хонаҳое интихоб кун"
        },
        {
            "chapter": 16,
            "verse": 69,
            "text": "Он гоҳ аз ҳар самарае бихӯр ва фармонбардор ба роҳи Парвардигорат бирав. Аз шиками Ӯ шаробе рангоранг берун меояд, ки шифои мардум дар он аст. Ва соҳибони андешаро дар ин ибратест"
        },
        {
            "chapter": 16,
            "verse": 70,
            "text": "Худо шуморо биёфарид, он гоҳ мемиронад ва аз миёни шумо касеро ба пирӣ мерасонад, то ҳар чиро, ки омӯхтааст, аз ёд бибарад, зеро Худо донову тавоност"
        },
        {
            "chapter": 16,
            "verse": 71,
            "text": "Худо рӯзии баъзе аз шуморо аз баъзе дигар афзун кардаст. Пас онон, ки фузунӣ ёфтаанд, аз рӯзии худ ба ғуломони худ намедиҳанд, то ҳама дар рӯзӣ яксон шаванд. Оё неъмати Худоро инкор мекунед"
        },
        {
            "chapter": 16,
            "verse": 72,
            "text": "Худо барои шумо аз миёни худатон ҳамсароне қарор дод ва аз ҳамсаронатон фарзандон ва фарзандзодагон падид овард ва аз чизҳои хушу пок рӯзиятон дод. Оё ҳануз ба ботил имон меоваранд ва неъмати Худоро ношукрӣ мекунанд"
        },
        {
            "chapter": 16,
            "verse": 73,
            "text": "Ғайри Худо чизҳоеро мепарастанд, ки нотавонанд ва ёрои он надоранд, ки аз осмонҳову замин рӯзияшон диҳанд"
        },
        {
            "chapter": 16,
            "verse": 74,
            "text": "Барои Худо мисол наоред; Худо медонад ва шумо намедонед"
        }
    ]
}
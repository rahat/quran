{
    "maqras": [
        {
            "chapter": 16,
            "verse": 30,
            "text": "Аз парҳезгорон пурсанд: «Парвардигори шумо чӣ чиз нозил кардааст?» Гӯянд: «Беҳтаринро». Ба онон, ки дар ин дунё некӣ кунанд, некӣ музд диҳанд ва диёри охират некӯтар аз он аст ва ҷойгоҳи парҳезгорон чӣ ҷойгоҳи хубест"
        },
        {
            "chapter": 16,
            "verse": 31,
            "text": "Ба биҳиштҳои ҷовидон дохил мешаванд. Дар он ҷӯйҳо равон аст. Ҳар чӣ бихоҳанд, барояшон муҳайёст. Худо парҳезгоронро инчунин мукофот медиҳад"
        },
        {
            "chapter": 16,
            "verse": 32,
            "text": "онҳое, ки чун фариштагонашон поксират бимиронанд, мегӯянд: «Салом бар шумо! Ба мукофоти корҳое, ки мекардаед, ба биҳишт дароед»"
        },
        {
            "chapter": 16,
            "verse": 33,
            "text": "Оё чашм ба роҳанд, ки фариштагон наздашон биёянд, ё фармони Парвардигорат фаро расад? Гурӯҳе низ, ки пеш аз онҳо буданд, чунин мекарданд ва Худо ба онҳо ситам накард, балки онҳо худ ба худ ситам мекарданд"
        },
        {
            "chapter": 16,
            "verse": 34,
            "text": "Ба ҷазои кирдори бадашон расиданд ва ҳамон чизҳое, ки ба масхара мегирифтанд, бар сарашон омад"
        },
        {
            "chapter": 16,
            "verse": 35,
            "text": "Мушрикон гуфтанд: «Агар Худо мехост, мову падаронамон ҳеҷ чиз ҷуз Ӯро намепарастидем ва он чиро ҳаром кардаем, ҳаром намекардем». Мардуме ҳам, ки пеш аз онҳо буданд, чунин мегуфтанд. Оё паёмбаронро ҷуз таблиғи ошкоро вазифаи дигарест"
        },
        {
            "chapter": 16,
            "verse": 36,
            "text": "Ба миёни ҳар миллате паёмбаре фиристодем, ки Худоро бипарастед ва аз бут дурӣ ҷӯед. Баъзеро Худо ҳидоят кард ва бар баъзе гумроҳӣ муқаррар гашт. Пас дар замин бигардед ва бингаред, ки оқибати кори касоне, ки паёмбаронро ба дурӯғ нисбат медоданд, чӣ гуна будааст"
        },
        {
            "chapter": 16,
            "verse": 37,
            "text": "Ва агар ту ба ҳидояти онҳо ҳарис бошӣ, Худо онро, ки гумроҳ кардааст, ҳидоят намекунад ва ин гумроҳонро ҳеҷ ёридиҳандае нест"
        },
        {
            "chapter": 16,
            "verse": 38,
            "text": "То он ҷо, ки метавонистанд, ба Худо қасам хӯрданд, ки Худо касонеро, ки мемиранд, ба қиёмат зинда намекунад. Оре, ин ваъдаест, ки анҷом додани он бар ӯҳдаи Ӯст, вале бештари мардум намедонанд"
        },
        {
            "chapter": 16,
            "verse": 39,
            "text": "То он чиро ки дар он ихтилоф мекарданд, барояшон ошкор кунад ва кофирон бидонанд, ки дурӯғ мегуфтаанд"
        },
        {
            "chapter": 16,
            "verse": 40,
            "text": "Фармони Мо ба ҳар чизе, ки иродаашро бикунем, ин аст, ки мегӯем: «Мавҷуд шав!» Ва мавҷуд мешавад"
        },
        {
            "chapter": 16,
            "verse": 41,
            "text": "Ба онон, ки мавриди ситам воқеъ шуданд ва дар роҳи Худо муҳоҷират карданд, дар ин ҷаҳон ҷойгоҳе некӯ медиҳем. Ва агар бидонанд, музди охират бузургтар аст"
        },
        {
            "chapter": 16,
            "verse": 42,
            "text": "онон, ки сабр пеша карданд ва бар Парвардигорашон таваккал мекунанд"
        },
        {
            "chapter": 16,
            "verse": 43,
            "text": "Агар худ намедонед, аз аҳли китоб бипурсед, ки Мо пеш аз ту ба пайғамбарӣ нафиристодем, ғайри мардоне, ки ба онҳо ваҳй мефиристодем"
        },
        {
            "chapter": 16,
            "verse": 44,
            "text": "ҳамроҳ бо далоили равшан ва китобҳо ва бар ту низ Қуръонро нозил кардем, то он чиро барси мардум нозил шудааст, барояшон баён кунӣ ва бошад, ки бияндешанд"
        },
        {
            "chapter": 16,
            "verse": 45,
            "text": "Оё онон, ки содиркунандан бадиҳо мешаванд, магар эминанд аз ин, ки замин ба фармони Худо онҳоро фурӯ барад ё азоб аз ҷое, ки намедонанд, бар сарашон фуруд ояд"
        },
        {
            "chapter": 16,
            "verse": 46,
            "text": "Ё ба ҳангоми омадурафт фурӯ гирадашон, чунон ки натавонанд бигурезанд"
        },
        {
            "chapter": 16,
            "verse": 47,
            "text": "Ё аз онон ягон-ягон кам кунад? Албатта Парвардигоратон мушфиқу меҳрубон аст"
        },
        {
            "chapter": 16,
            "verse": 48,
            "text": "Оё ба чизҳое, ки Худо офаридааст, наменигаранд, ки барои саҷда ба даргоҳи Ӯ сояҳояшон аз росту чап ҳаракат доранд ва дар баробари Ӯ хошеъанд (тобеъанд)"
        },
        {
            "chapter": 16,
            "verse": 49,
            "text": "Ҳар чӣ дар осмонҳову замин аст аз ҷунбандагону фариштагон Худоро саҷда мекунанд ва такаббур намеварзанд"
        },
        {
            "chapter": 16,
            "verse": 50,
            "text": "Аз Парвардигорашон, ки болои онҳост, метарсанд ва ба ҳар чӣ амр шудаанд, ҳамон мекунанд"
        }
    ]
}
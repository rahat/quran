{
    "maqras": [
        {
            "chapter": 16,
            "verse": 1,
            "text": "Фармони Худованд даррасид, ба шитобаш наталабед. Ӯ пок аст ва аз ҳар чӣ шарики Ӯ месозанд, бартар аст"
        },
        {
            "chapter": 16,
            "verse": 2,
            "text": "Фариштагонро ҳамроҳи ваҳй, ки фармони Ӯст, бар ҳар як аз бандагонаш, ки бихоҳад, поён мефиристад, то бим диҳанд, ки ғайри Ман худое нест, пас аз Ман битарсед"
        },
        {
            "chapter": 16,
            "verse": 3,
            "text": "Осмонҳову заминро ба ҳақ биёфарид, аз ҳар чӣ бо Ӯ шарик месозанд, болотар аст"
        },
        {
            "chapter": 16,
            "verse": 4,
            "text": "Одамиро аз нутфа биёфарид. Ва акнун ӯст, ки ба ошкоро душманӣ мекунад"
        },
        {
            "chapter": 16,
            "verse": 5,
            "text": "Чаҳорпоёнро бароятон биёфарид, шуморо аз онҳо ҳарорату дигар нафъҳост. Ва аз онҳо мехӯред"
        },
        {
            "chapter": 16,
            "verse": 6,
            "text": "Ва чун шабҳангом бозмегардонед ва бомдодон берун мефиристед, нишони зинату обрӯи шумоянд"
        },
        {
            "chapter": 16,
            "verse": 7,
            "text": "Борҳоятонро ба шаҳрҳое, ки бе ранҷи тан ба онҳо натавонед расид, ҳамл мекунанд, зеро Парвардигоратон мушфиқу меҳрубон аст"
        },
        {
            "chapter": 16,
            "verse": 8,
            "text": "Ва аспону уштурону харонро барои он офаридааст, ки саворашон шавед ва низ зинати шумо бошанд. Ва Худо чизҳое офарида, ки шумо намедонед"
        },
        {
            "chapter": 16,
            "verse": 9,
            "text": "Бар Худост, ки роҳи ростро бинамояд. Аз миёни роҳҳо низ роҳест каҷ. Агар Худо мехост, ҳамаи шуморо ҳидоят мекард"
        },
        {
            "chapter": 16,
            "verse": 10,
            "text": "Ӯст, ки аз осмон бароятон борон нозил кард. Аз он менӯшед ва ба он гиёҳ мерӯяд ва чорпоёнро мечаронед"
        },
        {
            "chapter": 16,
            "verse": 11,
            "text": "Ва бо он бароятон киштзор ва зайтуну наҳлҳо ва токистонҳо ва ҳар навъ мева бирӯёнад. Дар ин ибратест барои мардуме, ки меандешанд"
        },
        {
            "chapter": 16,
            "verse": 12,
            "text": "Ва мусаххари (тобеъи) шумо кард шабу рӯзро ва хуршеду моҳро ва ситорагон ҳама фармонбардори амри Ӯ ҳастанд. Дар ин барои онҳо, ки ба ақл дармеёбанд, ибратҳост"
        },
        {
            "chapter": 16,
            "verse": 13,
            "text": "Дар замин чизҳое бо рангҳои гуногун офарид, дар ин ибратест барои мардуме, ки панд мегиранд"
        },
        {
            "chapter": 16,
            "verse": 14,
            "text": "Ӯст, ки дарёро ром кард то аз он гӯшти тоза бихӯред ва зеварҳое берун оред ва худро ба он биёроед ва киштиҳоро бинӣ, ки дарёро мешикофанд ва пеш мераванд то аз фазли Худо рӯзӣ биталабед, шояд, ки шукр гӯед"
        },
        {
            "chapter": 16,
            "verse": 15,
            "text": "Ва бар замин кӯҳҳои бузург афканд, то шуморо наларзонад. Ва ҷӯйҳову роҳҳо падид овард. Шояд ҳидоят шавед"
        },
        {
            "chapter": 16,
            "verse": 16,
            "text": "Ва нишонаҳо ниҳод ва ба ситорагон роҳ меёбанд"
        },
        {
            "chapter": 16,
            "verse": 17,
            "text": "Оё он ки меофаринад, монанди касест, ки намеофаринад? Чаро дарнамеёбед"
        },
        {
            "chapter": 16,
            "verse": 18,
            "text": "Агар бихоҳед неъматҳои Худоро шумор кунед, шумор кардан натавонед. Худо бахшояндаву меҳрубон аст"
        },
        {
            "chapter": 16,
            "verse": 19,
            "text": "Он чиро, ки пинҳон мекунед ё ошкор месозед, Худо ба он огоҳ аст"
        },
        {
            "chapter": 16,
            "verse": 20,
            "text": "Онҳоеро, ки ба ҷои Оллоҳ ба худоӣ мехонанд, наметавонанд чизе биёфаринанд ва худ махлуқанд"
        },
        {
            "chapter": 16,
            "verse": 21,
            "text": "Мурдагонанд, на зиндагон ва надонанд, ки чӣ вақт онҳоро дубора зинда мекунанд"
        },
        {
            "chapter": 16,
            "verse": 22,
            "text": "Худои шумо Худоест якто. Ва онон, ки ба охират имон надоранд, дилҳояшон инкор кунад ва худ кибр кунанд"
        },
        {
            "chapter": 16,
            "verse": 23,
            "text": "Ба ростӣ, ки Худо медонад, ки чӣ дар дил пинҳон медоранд ва чӣ чизро ошкор месозанд ва Ӯ мутакаббиронро дӯст надорад"
        },
        {
            "chapter": 16,
            "verse": 24,
            "text": "Чун ба онҳо гуфта шавад: «Парвардигоратон чӣ чиз нозил кардааст?» Гӯянд: «Афсонаҳои гузаштагон»"
        },
        {
            "chapter": 16,
            "verse": 25,
            "text": "То дар рӯзи қиёмат ҳамаи бори гуноҳи хеш ва бори гуноҳи касонеро, ки ба нодонӣ гумроҳашон карда буданд, бардоранд. Огоҳ бош, ки бори баде бармедоранд"
        },
        {
            "chapter": 16,
            "verse": 26,
            "text": "Пешиниёнашон ҳилла сохтанд. Фармони Худо даррасид ва он биноро аз поя вайрон сохт ва сақф бар сарашон фуруд омад ва аз сӯе, ки нафаҳмиданд, азоб ононро фурӯ гирифт"
        },
        {
            "chapter": 16,
            "verse": 27,
            "text": "Он гоҳ дар рӯзи қиёмат расвояшон созад ва гӯяд: «Бутоне, ки шарики Ман мехондед ва бар сари онҳо бо якдигар ихтилоф мекардед, акнун куҷоянд?» Донишмандон гӯянд: «Имрӯз насиби кофирон хориву азоб аст"
        },
        {
            "chapter": 16,
            "verse": 28,
            "text": "Касоне ҳастанд, ки бар худ ситам раво доштаанд, чун фариштагон ҷонашонро биситонанд, сари таслим фуруд оранд ва гӯянд: «Мо ҳеҷ кори баде намекардем». Оре, Худо аз корҳое, ки мекардед, огоҳ аст"
        },
        {
            "chapter": 16,
            "verse": 29,
            "text": "Аз дарҳои ҷаҳаннам дохил шавед ва то абад дар он ҷо бимонед. Бад ҷойгоҳест ҷойгоҳи гарданкашон"
        }
    ]
}
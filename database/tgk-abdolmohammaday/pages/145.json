{
    "pages": [
        {
            "chapter": 6,
            "verse": 132,
            "text": "Барои ҳар як баробари корҳое, ки анҷом додаанд, дараҷотест, ки Парвардигори ту аз он чӣ мекунанд, ғофил нест"
        },
        {
            "chapter": 6,
            "verse": 133,
            "text": "Ва Парвардигори ту бениёзу меҳрубон аст. Ва ҳамчунон ки шуморо аз насли мардумони дигар биёфарида аст, агар бихоҳад, шуморо мебарад ва пас аз шумо ҳар чиро, ки бихоҳад, ҷонишинатон месозад"
        },
        {
            "chapter": 6,
            "verse": 134,
            "text": "Ҳарчи ба шумо ваъда додаанд, хоҳад омад ва шуморо роҳи гурезе нест"
        },
        {
            "chapter": 6,
            "verse": 135,
            "text": "Бигӯ: «Эй қавми ман, ҳар чӣ аз дастатон бармеояд, бикунед, ки ман низ мекунам; ба зудӣ хоҳед донист, ки поёни ин зиндагӣ ба нафъи кӣ хоҳад буд, Албатта ситамкорон растагор намешаванд!»"
        },
        {
            "chapter": 6,
            "verse": 136,
            "text": "Барои Худо аз киштаҳову чорпоёне, ки офаридааст, насибе муъайян карданд ва ба хаёли худ гуфтанд, ки ин аз они Худост ва ин аз они бутони мост. Пас он чӣ аз они бутонашон буд, ба Худо намерасид ва он чӣ аз они Худо буд, ба бутонашон мерасид. Ба тарзе бад доварӣ мекарданд"
        },
        {
            "chapter": 6,
            "verse": 137,
            "text": "Ҳамчунин коҳинон куштани фарзандро дар назари бисёре аз мушрикон биёростанд, то ҳалокашон кунанд ва дар бораи динашон ба шакку иштибохашон андозанд. Агар Худо мехост, чунин намекарданд. Пас бо дурӯғе, ки мебофанд, таркашои соз"
        }
    ]
}
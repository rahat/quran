{
    "juzs": [
        {
            "chapter": 67,
            "verse": 1,
            "text": "اُھو (الله) وڏي برڪت وارو آھي جنھن جي ھٿ ۾ (ساري مُلڪ جي) بادشاھي آھي، ۽ اُھو سڀڪنھن شيءِ تي وس وارو آھي"
        },
        {
            "chapter": 67,
            "verse": 2,
            "text": "(الله اُھو آھي) جنھن موت ۽ حياتي پيدا ڪئي (انھيءَ لاءِ) ته اوھان کي پرکي ته عمل جي ڪري تمام چڱو اوھان مان ڪير آھي؟ ۽ اُھو غالب بخشڻھار آھي"
        },
        {
            "chapter": 67,
            "verse": 3,
            "text": "(الله اُھو آھي) جنھن ستن آسمانن کي طبقا طبقا بڻايو، (اي ڏسندڙ تون الله) ٻاجھاري جي بڻاوت ۾ ڪو فرق نه ڏسندين. پوءِ ورائي (نظر ڪري) ڏس ته (ڪٿي) ڪا ڦوٽ ڏسين ٿو؟"
        },
        {
            "chapter": 67,
            "verse": 4,
            "text": "پوءِ وري به ٻه ڀيرا ڏس ته (ضرور تنھنجي) نظر تو ڏانھن جھڪي ٿي ٿڪجي موٽندي"
        },
        {
            "chapter": 67,
            "verse": 5,
            "text": "۽ بيشڪ دنيا جي آسمان کي (ستارن جي) ڏيئن سان سينگاريو اٿون ۽ اُنھن کي شيطانن جي چُٽڻ لاءَ (به) بڻايوسون ۽ شيطانن لاءِ دوزخ جو عذاب تيار ڪيو اٿون"
        },
        {
            "chapter": 67,
            "verse": 6,
            "text": "۽ جن پنھنجي پالڻھار جو انڪار ڪيو تن لاءِ دوزخ جي سزا آھي، ۽ اُھا جاءِ بڇڙي آھي"
        },
        {
            "chapter": 67,
            "verse": 7,
            "text": "جڏھن کين دوزخ ۾ اڇليو ويندو (تڏھن) اُن جون (گڏھ جھڙيون) ھينگون ٻڌندا ۽ اُھو پيو اُڀامندو"
        },
        {
            "chapter": 67,
            "verse": 8,
            "text": "جو ڪاوڙ کان (ڄڻ ته) اجھو ٿو ڦاٽي. جنھن مھل ڪنھن ٽوليءَ کي اُن ۾ پيو وجھبو (تنھن مھل) دوزخ جا داروغا انھن کان پڇندا ته اوھان وٽ ڪو ڊيڄاريندڙ (پيغمبر) نه آيو ھو ڇا؟"
        },
        {
            "chapter": 67,
            "verse": 9,
            "text": "چوندا ھائو! بيشڪ اسان وٽ ڊيڄاريندڙ آيو ھو، پر (اُن کي) ڪوڙو ڄاتوسون ۽ چيوسون ته الله ڪا (به) شيءِ نه لاٿي آھي، اوھين ته رڳو وڏيءَ گمراھيءَ ۾ (پيل) آھيو"
        },
        {
            "chapter": 67,
            "verse": 10,
            "text": "۽ چوندا ته جيڪڏھن اسين ٻُڌون ھا يا سمجھون ھا ته دوزخين (جي ٽوليءَ) ۾ (ڪڏھن داخل) نه ٿيون ھا"
        },
        {
            "chapter": 67,
            "verse": 11,
            "text": "پوءِ پنھنجو ڏوھ (پاڻ) مڃيندا، پوءِ دوزخين تي لعنت ھجي شال"
        },
        {
            "chapter": 67,
            "verse": 12,
            "text": "بيشڪ جيڪي پنھنجي پالڻھار کان پرپٺ ڊڄندا آھن تن لاءِ بخشش ۽ وڏو اجر آھي"
        },
        {
            "chapter": 67,
            "verse": 13,
            "text": "۽ پنھنجي ڳالھ ڳجھي ڳالھايو يا اُھا پڌري چئو، ته بيشڪ الله سينن جو ڳُجھ ڄاڻندڙ آھي"
        },
        {
            "chapter": 67,
            "verse": 14,
            "text": "جنھن پيدا ڪيو سو ڪيئن نه ڄاڻندو؟ ۽ اُھو اونھي نظر وارو خبر رکندڙ آھي"
        },
        {
            "chapter": 67,
            "verse": 15,
            "text": "(الله) اُھو آھي جنھن زمين کي اوھان جي لاءِ تابع ڪيو ته ان جي رستن ۾ گھمو ۽ الله جي رزق مان کائو، ۽ (جيئرو ٿي) ڏانھس کڙو ٿيڻو آھي"
        },
        {
            "chapter": 67,
            "verse": 16,
            "text": "(اوھين) اُنھيءَ کان بي ڀَوا ٿيا آھيو ڇا ته جيڪو آسمان ۾ آھي سو متان اوھان کي زمين ۾ ڳِھائي ڇڏي پوءِ اُتي جو اُتي زمين ڌڏي؟"
        },
        {
            "chapter": 67,
            "verse": 17,
            "text": "(اوھين) انھيءَ کان بي ڀَوا ٿيا آھيو ڇا ته جيڪو آسمان ۾ آھي سو متان اوھان تي پھڻ وسائيندڙ واءُ موڪلي، پوءِ سگھو ڄاڻندؤ ته منھنجو ڊيڄارڻ ڪيئن آھي؟"
        },
        {
            "chapter": 67,
            "verse": 18,
            "text": "۽ بيشڪ جيڪي انھن کان اڳ ھوا تن (به) ڪوڙ ڀانيو پوءِ منھنجي سزا ڪھڙي طرح ھئي"
        },
        {
            "chapter": 67,
            "verse": 19,
            "text": "پنھنجي مٿاھون پکين ڏانھن نه ڏٺو اٿن ڇا؟ جي کنڀڙاٽيون ٽيڙي ھلندا آھن ۽ (ڪڏھن ڪڏھن) بند ڪندا آھن، انھن کي ٻاجھاري (الله) کانسواءِ (ٻيو ڪو) به جھلي نه رکندو آھي، بيشڪ اُھو سڀڪنھن شيءِ کي ڏسندڙ آھي"
        },
        {
            "chapter": 67,
            "verse": 20,
            "text": "اُھو اوھان جو لشڪر ڪھڙو آھي جو اوھان کي ٻاجھاري (الله) کانسواءِ مدد ڏئي؟ ڪافر رڳو ڀولي ۾ (پيل) آھن"
        },
        {
            "chapter": 67,
            "verse": 21,
            "text": "(ڀلا) اُھو ڪير آھي جو جيڪڏھن الله پنھنجو رزق جھلي ته اھو اوھان کي روزي ڏئي؟ بلڪ (ڪافر) سرڪشي ۽ (حق کان) نفرت ۾ اڙجي پيا آھن"
        },
        {
            "chapter": 67,
            "verse": 22,
            "text": "ڀلا جيڪو پنھنجي مُنھن ڀر اونڌو ڪريل ھلندو ھجي سو وڌيڪ سڌي رستي وارو آھي يا اُھو جيڪو سڌو سنئون سڌي واٽ تي ھلندو ھجي؟"
        },
        {
            "chapter": 67,
            "verse": 23,
            "text": "چئو ته (الله) اُھو آھي جنھن اوھان کي پيدا ڪيو ۽ اوھان جا ڪن ۽ اکيون ۽ دليون بڻايائين، (اوھين) ٿورڙو احسان مڃيندا آھيو"
        },
        {
            "chapter": 67,
            "verse": 24,
            "text": "چئونَ ته (الله) اُھو آھي جنھن اوھان کي زمين ۾ پکيڙيو ۽ (اوھين) ڏانھس گڏ ڪيا ويندؤ"
        },
        {
            "chapter": 67,
            "verse": 25,
            "text": "۽ (ڪافر) چوندا آھن ته اھو انجام ڪڏھن (پورو) ٿيندو جيڪڏھن سچا آھيو؟"
        },
        {
            "chapter": 67,
            "verse": 26,
            "text": "(اي پيغمبر کين) چؤ ته (اھا) خبر رڳو الله وٽ آھي، ۽ آءٌ رڳو پڌرو ڊيڄاريندڙ آھيان"
        },
        {
            "chapter": 67,
            "verse": 27,
            "text": "۽ جنھن مھل ان (انجام) کي ويجھو ٿيل ڏسندا ته ڪافرن جا مُنھن ڪاراٽجي ويندا، ۽ چئبن ته جنھن کي طلبيندا ھئو سو ھيءُ آھي"
        },
        {
            "chapter": 67,
            "verse": 28,
            "text": "(اي پيغمبر کين) چؤ ته ڏٺو اٿوَ ڇا ته جيڪڏھن مون کي ۽ جيڪي مون ساڻ آھن تن کي الله ھلاڪ ڪري يا الله اسان تي ٻاجھ ڪري ته (هر صورت ۾) ڪافرن کي ڏکوئيندڙ عذاب کان ڪير ڇڏائيندو؟"
        },
        {
            "chapter": 67,
            "verse": 29,
            "text": "(اي پيغمبر کين) چؤ ته اُھو ٻاجھارو آھي اُن تي ايمان آندوسون ۽ مٿس ڀروسو ڪيوسون، پوءِ سگھو ئي ڄاڻندؤ ته پڌريءَ گمراھي ۾ ڪير آھي"
        },
        {
            "chapter": 67,
            "verse": 30,
            "text": "(اي پيغمبر کين) چؤ ته ڏٺو اٿو ڇا ته جيڪڏھن اوھان جو پاڻي ھيٺ پيھي وڃي ته اوھان وٽ وھندڙ پاڻي ڪير آڻيندو؟"
        },
        {
            "chapter": 68,
            "verse": 1,
            "text": "نٓ قَلَم جو قسم آھي ۽ اُن جو به جيڪي لکندا آھن"
        },
        {
            "chapter": 68,
            "verse": 2,
            "text": "ته تون پنھنجي پالڻھار جي فضل سان ڪو چريو نه آھين"
        },
        {
            "chapter": 68,
            "verse": 3,
            "text": "۽ بيشڪ تولاءِ اڻ کٽ ثواب آھي"
        },
        {
            "chapter": 68,
            "verse": 4,
            "text": "۽ بيشڪ تون وڏي خُلق تي آھين"
        },
        {
            "chapter": 68,
            "verse": 5,
            "text": "پوءِ سگھوئي ڏسندين ۽ اُھي (به) ڏسندا"
        },
        {
            "chapter": 68,
            "verse": 6,
            "text": "ته اوھان مان ڪير چريو آھي"
        },
        {
            "chapter": 68,
            "verse": 7,
            "text": "بيشڪ تنھنجو پالڻھار ئي انھيءَ کي تمام چڱي طرح ڄاڻندڙ آھي جيڪو سندس واٽ کان گمراھ ٿيو، ۽ اھو سنئين واٽ ويندڙن کي به تمام چڱي طرح ڄاڻندڙ آھي"
        },
        {
            "chapter": 68,
            "verse": 8,
            "text": "تنھنڪري ڪوڙ ڀائيندڙن جو چيو نه مڃ"
        },
        {
            "chapter": 68,
            "verse": 9,
            "text": "اُھي گھرندا آھن ته جيڪڏھن نرمي ڪرين ته اُھي به نرمي ڪن"
        },
        {
            "chapter": 68,
            "verse": 10,
            "text": "۽ تون سڀڪنھن وڏي قسميءَ خوار جو چيو نه مڃ"
        },
        {
            "chapter": 68,
            "verse": 11,
            "text": "(جو) گھڻو عيب لائيندڙ چغلي ھڻندڙ گھمندڙ"
        },
        {
            "chapter": 68,
            "verse": 12,
            "text": "خير کان جھليندڙ حد کان لنگھيل گنھگار"
        },
        {
            "chapter": 68,
            "verse": 13,
            "text": "بدعادتو اِن سڀنيءَ کانپوءِ (حرامي (به) ھجي"
        },
        {
            "chapter": 68,
            "verse": 14,
            "text": "انھي ڪري جو مال ۽ اولاد وارو آھي"
        },
        {
            "chapter": 68,
            "verse": 15,
            "text": "جڏھن وٽس اسان جون آيتون پڙھجن (تڏھن) چوي ته اڳين جون آکاڻيون آھن"
        },
        {
            "chapter": 68,
            "verse": 16,
            "text": "سگھوئي کيس سونڍ تي داغ ڏينداسون"
        },
        {
            "chapter": 68,
            "verse": 17,
            "text": "بيشڪ اسان ھنن کي (اھڙي طرح) آزمايو جھڙي طرح باغ وارن کي آزمايو ھوسون، جڏھن قسم کنيائون ته سويرو (ئي) اُن پوک کي ضرور لُڻندا (سين)"
        },
        {
            "chapter": 68,
            "verse": 18,
            "text": "۽ اِنشاءَالله نه چيائون"
        },
        {
            "chapter": 68,
            "verse": 19,
            "text": "پوءِ تنھنجي پالڻھار (جي پار) کان اُن (باغ) تي ھڪ (اھڙي) بلا پلٽي ۽ اُھي (اڃا) سمھيل ئي ھوا"
        },
        {
            "chapter": 68,
            "verse": 20,
            "text": "جو (اُھو) ناڙ وانگر ٿي پيو"
        },
        {
            "chapter": 68,
            "verse": 21,
            "text": "پوءِ سويرو ھڪ ٻئي کي سڏڻ لڳا"
        },
        {
            "chapter": 68,
            "verse": 22,
            "text": "جيڪڏھن اوھين لاباري ڪرڻ وارا آھيو ته پوءِ پنھنجي پوک تي سويرو ھلو"
        },
        {
            "chapter": 68,
            "verse": 23,
            "text": "پوءِ اُھي ھليا ۽ ھڪ ٻئي کي ھوريان چوڻ لڳا"
        },
        {
            "chapter": 68,
            "verse": 24,
            "text": "ته (جئن) ھن (پوک) ۾ اڄ اوھان وٽ ڪو مسڪين اندر اچي نه سگھي"
        },
        {
            "chapter": 68,
            "verse": 25,
            "text": "۽ (پنھنجي گمان ۾) بخل (جي نيت) تي سگھارا ٿي سويرو پھتا"
        },
        {
            "chapter": 68,
            "verse": 26,
            "text": "پوءِ جنھن مھل اُن (پوک) کي ڏٺائون (ته) چيائون ته بيشڪ اسين رستو ڀليل آھيون"
        },
        {
            "chapter": 68,
            "verse": 27,
            "text": "(نه نه!) بلڪ اسين بي نصيب (ٿيل) آھيون"
        },
        {
            "chapter": 68,
            "verse": 28,
            "text": "سندن چڱي (مڙس) چيو ته اوھان کي نه چيو ھومِ ڇا ته الله جي پاڪائي ڇونه ٿا بيان ڪريو؟"
        },
        {
            "chapter": 68,
            "verse": 29,
            "text": "چيائون ته (اسين) پنھنجي پالڻھار جي پاڪائي بيان ڪريون ٿا ۽ بيشڪ (انھي نيت ڪري) ظالم ھواسون"
        },
        {
            "chapter": 68,
            "verse": 30,
            "text": "پوءِ ھڪ ٻئي کي ملامت ڪندڙ ٿي ھڪڙن ٻـين ڏانھن مھاڙ ڪئي"
        },
        {
            "chapter": 68,
            "verse": 31,
            "text": "چوڻ لڳا ته ويل اسان لاءِ بيشڪ اسين حد کان لنگھندڙ ھواسون"
        },
        {
            "chapter": 68,
            "verse": 32,
            "text": "مانَ اسان جو پالڻھار اسان کي ھن کان ڀلو (ٻيو باغ) بدلو ڏئي بيشڪ اسين پنھنجي پالڻھار ڏانھن اُميد رکندڙ آھيون"
        },
        {
            "chapter": 68,
            "verse": 33,
            "text": "ائين ئي آفت (پوڻي) آھي، ۽ بيشڪ آخرت جو عذاب تمام وڏو آھي، ارمان! جيڪڏھن سمجھن ھا"
        },
        {
            "chapter": 68,
            "verse": 34,
            "text": "بيشڪ پرھيزگارن لاءِ سندن پالڻھار وٽ نعمت جا باغ آھن"
        },
        {
            "chapter": 68,
            "verse": 35,
            "text": "مسلمانن کي گنھگارن جھڙو ڪنداسون ڇا؟"
        },
        {
            "chapter": 68,
            "verse": 36,
            "text": "اوھان کي ڇا ٿيو آھي؟ ڪھڙو ٺھراءُ ٿا ڪيو؟"
        },
        {
            "chapter": 68,
            "verse": 37,
            "text": "اوھان وٽ ڪو ڪتاب آھي ڇا جنھن ۾ (ھيءَ ڳالھ) پڙھندا آھيو"
        },
        {
            "chapter": 68,
            "verse": 38,
            "text": "ته بيشڪ جيڪي اوھين پسند ڪندا آھيو سو آخرت ۾ اوھان لاءِ ھوندو"
        },
        {
            "chapter": 68,
            "verse": 39,
            "text": "اوھان جا اسان جي ذمي (ھن ڳالھ جا) ڪي پڪا انجام ٿيل آھن ڇا جو اُنھن جو قيامت تائين حُڪم ھلندو ته بيشڪ جيڪو ٺھراءُ ڪريو ٿا سو اوھان لاءِ آھي"
        },
        {
            "chapter": 68,
            "verse": 40,
            "text": "(اي پيغمبر) مشرڪن کان پڇ ته انھن مان ڪير ھن (ڳالھ) جو ذمي وار آھي"
        },
        {
            "chapter": 68,
            "verse": 41,
            "text": "انھن (مشرڪن) کي (ھن ڳالھ ۾) ڪي شريڪ آھن ڇا؟ جيڪڏھن سچا آھن ته جڳائين ته پنھنجي شريڪن کي (مدد لاءِ) آڻين"
        },
        {
            "chapter": 68,
            "verse": 42,
            "text": "جنھن ڏينھن پنّي جي تجلّي ٿيندي ۽ اُنھن کي سجدي ڏانھن سڏبو پوءِ نه ڪري سگھندا"
        },
        {
            "chapter": 68,
            "verse": 43,
            "text": "انھن جون اکيون جھڪيون ھونديون. (۽) کين خواري وٺي ويندي، ۽ بيشڪ اُنھن کي سجدي ڏانھن سڏبو ھو حالانڪ اُھي چڱا ڀلا (به) ھوا"
        },
        {
            "chapter": 68,
            "verse": 44,
            "text": "پوءِ (اي پيغمبر) مون کي ۽ انھيءَ کي جو ھن (قرآن جي) ڳالھ کي ڪوڙ ڀائيندو آھي ڇڏي ڏي، (اسين) انھن کي درجي بدرجي (اُتان دوزخ ۾) ڇڪينداسون جتان اُھي نه ڄاڻندا"
        },
        {
            "chapter": 68,
            "verse": 45,
            "text": "انھن کي مُھلت ڏيان ٿو، بيشڪ منھنجي رِٿ پڪي آھي"
        },
        {
            "chapter": 68,
            "verse": 46,
            "text": "انھن کان ڪو اجورو گھرندو آھين ڇا جنھنڪري (ان) چٽيءَ کان ڳوري بار آھن"
        },
        {
            "chapter": 68,
            "verse": 47,
            "text": "(يا) انھن وٽ ڪو ڳجھ (جو علم) آھي ڇا جو اھي لکندا آھن"
        },
        {
            "chapter": 68,
            "verse": 48,
            "text": "پوءِ (تون) پنھنجي پالڻھار جي حُڪم (اچڻ) تائين صبر ڪر ۽ مڇيءَ واري (يونس) وانگر نه ھُج، جڏھن دانھن ڪيائين ۽ اُھو ڏک ۾ ڀرجي ويو ھو"
        },
        {
            "chapter": 68,
            "verse": 49,
            "text": "جيڪڏھن کيس سندس پالڻھار جي طرفان رحمت نه پھچي ھا ته ضرور سُڃ ۾ اڇليو وڃي ھا ۽ اُھو بڇڙي حال ھجي ھا"
        },
        {
            "chapter": 68,
            "verse": 50,
            "text": "پوءِ سندس پالڻھار کيس نوازيو ۽ صالحن مان ڪيائينس"
        },
        {
            "chapter": 68,
            "verse": 51,
            "text": "۽ بيشڪ ڪافر جڏھن قرآن ٻڌندا آھن (تڏھن) توکي پنھنجن (تکين) اکين سان ٿيڙڻ تي آھن ۽ چوندا آھن ته بيشڪ ھي (پيغمبر) چريو آھي"
        },
        {
            "chapter": 68,
            "verse": 52,
            "text": "۽ (حقيقت ۾) ھي (قرآن) ته جھانن لاءِ نصيحت آھي"
        },
        {
            "chapter": 69,
            "verse": 1,
            "text": "قيامت"
        },
        {
            "chapter": 69,
            "verse": 2,
            "text": "ڇا آھي (اھا) قيامت"
        },
        {
            "chapter": 69,
            "verse": 3,
            "text": "۽ ڪھڙي شيءِ توکي ڄاڻايو ته قيامت ڇا آھي؟"
        },
        {
            "chapter": 69,
            "verse": 4,
            "text": "ثمود ۽ عاد (قوم) قيامت کي ڪُوڙ ڄاتو"
        },
        {
            "chapter": 69,
            "verse": 5,
            "text": "پوءِ ثمود (قوم) سي ته ھڪڙي رڙ سان ناس ڪيا ويا"
        },
        {
            "chapter": 69,
            "verse": 6,
            "text": "۽ عاد سي ھڪ بيحد سخت واءُ سان ناس ڪيا ويا"
        },
        {
            "chapter": 69,
            "verse": 7,
            "text": "(الله) اُن (واءُ) کي ست راتيون ۽ اٺ ڏينھن لڳولڳ مٿن کڙو ڪيو پوءِ قوم کي اُن (زمين) ۾ ڪريل ڏسين ھا ڄڻ ته اُھي ڀتي کجيءَ جا ٿُڙ آھن"
        },
        {
            "chapter": 69,
            "verse": 8,
            "text": "پوءِ انھن کي ڪجھ بچيل ڏسين ٿو ڇا؟"
        },
        {
            "chapter": 69,
            "verse": 9,
            "text": "۽ فرعون ۽ جيڪي اُن کان اڳ ھوا ۽ ناس ڪيل شھرن وارا (به) گناھ (جا ڪم) ڪري آيا"
        },
        {
            "chapter": 69,
            "verse": 10,
            "text": "۽ پنھنجي پالڻھار جي رسول جي نافرماني ڪيائون تنھنڪري (الله) وڏي پڪڙ سان کين پڪڙيو"
        },
        {
            "chapter": 69,
            "verse": 11,
            "text": "بيشڪ جڏھن پاڻي حد کان لنگھي ويو (تڏھن) اسان اوھان کي ھلندڙ ٻيڙيءَ ۾ چاڙهيو"
        },
        {
            "chapter": 69,
            "verse": 12,
            "text": "ھن ڪري ته اُن (ڳالھ) کي اوھان لاءِ يادگيري ڪريون ۽ ان کي ڪو ياد رکڻ وارو ڪَنُّ ياد رکي"
        },
        {
            "chapter": 69,
            "verse": 13,
            "text": "پوءِ جڏھن صُور ۾ ھڪڙي ڦوڪ ڦوڪبي"
        },
        {
            "chapter": 69,
            "verse": 14,
            "text": "۽ زمين ۽ جبل کنيا ويندا پوءِ ھڪ ڀيرو انھن کي ڪٽيو ويندو"
        },
        {
            "chapter": 69,
            "verse": 15,
            "text": "پوءِ اُن ڏينھن قيامت قائم ٿيندي"
        },
        {
            "chapter": 69,
            "verse": 16,
            "text": "۽ آسمان ڦاٽندو پوءِ اُھو اُن ڏينھن ڍلو ٿيل ھوندو"
        },
        {
            "chapter": 69,
            "verse": 17,
            "text": "۽ ملائڪ آسمان جي ڪنارن تي ھوندا، ۽ تنھنجي پالڻھار جو تخت اُن ڏينھن اٺ ملائڪ پنھنجي مٿان کڻندا"
        },
        {
            "chapter": 69,
            "verse": 18,
            "text": "اُن ڏينھن اوھان کي (الله جي) آڏو ڪيو ويندو اوھان جي ڪا ڳالھ ڳجھي لڪي نه رھندي"
        },
        {
            "chapter": 69,
            "verse": 19,
            "text": "پوءِ جنھن کي سندس اعمالنامون سندس سڄي ھٿ ۾ ڏنو ويو سو چوندو ته وٺو منھنجو اعمالنامو پڙھو"
        },
        {
            "chapter": 69,
            "verse": 20,
            "text": "بيشڪ مون يقين رکيو ھو ته آءٌ پنھنجي حساب کي پھچندس"
        },
        {
            "chapter": 69,
            "verse": 21,
            "text": "اُھو چڱي گذران ۾ ھوندو"
        },
        {
            "chapter": 69,
            "verse": 22,
            "text": "مٿاھين بھشت ۾"
        },
        {
            "chapter": 69,
            "verse": 23,
            "text": "جنھن جا ميوا ويجھا ھوندا"
        },
        {
            "chapter": 69,
            "verse": 24,
            "text": "(چئبن ته) وڻنديءَ تي کائو ۽ پيئو انھيءَ ڪري جو گذريل ڏينھن ۾ اڳي موڪليو ھيؤ"
        },
        {
            "chapter": 69,
            "verse": 25,
            "text": "۽ جنھن کي سندس اعمالنامون سندس کٻي ھٿ ۾ ڏنو ويو، سو چوندو ھاءِ ارمان جيڪر منھنجو اعمالنامون مون کي نه ملي ھا"
        },
        {
            "chapter": 69,
            "verse": 26,
            "text": "نه ڄاڻان ھا ته منھنجو حساب ڇا آھي؟"
        },
        {
            "chapter": 69,
            "verse": 27,
            "text": "ھاءِ ارمان جيڪر موت نبيريندڙ ھجي ھا"
        },
        {
            "chapter": 69,
            "verse": 28,
            "text": "منھنجي مال مون کي (ڪو) فائدو نه ڏنو"
        },
        {
            "chapter": 69,
            "verse": 29,
            "text": "مون کان منھنجي بادشاھت چٽ ٿي"
        },
        {
            "chapter": 69,
            "verse": 30,
            "text": "(ملائڪن کي چئبو ته) پڪڙيوس پوءِ ڳچيءَ ۾ ڳٽ ٻڌوس"
        },
        {
            "chapter": 69,
            "verse": 31,
            "text": "وري دوزخ ۾ وجھوس"
        },
        {
            "chapter": 69,
            "verse": 32,
            "text": "وري اھڙي زنجير ۾ قابو ڪريوس جنھن جي ڊيگھ ستر گز ھجي"
        },
        {
            "chapter": 69,
            "verse": 33,
            "text": "ڇو ته اُھو (ماڻھو) الله وڏي کي نه مڃيندو ھو"
        },
        {
            "chapter": 69,
            "verse": 34,
            "text": "۽ نڪي (ٻـين کي) مسڪينن جي کارائڻ تي تاڪيد ڪندو ھو"
        },
        {
            "chapter": 69,
            "verse": 35,
            "text": "تنھنڪري اُن جو اڄ ھت ڪو دوست ڪونھي"
        },
        {
            "chapter": 69,
            "verse": 36,
            "text": "۽ نڪي اُن جو ڦٽن جي روڳ کانسواءِ ٻيو ڪو کاڌو آھي"
        },
        {
            "chapter": 69,
            "verse": 37,
            "text": "(جو) ڏوھارين کانسواءِ (ٻيو) ڪو ان کي نه کارائيندو"
        },
        {
            "chapter": 69,
            "verse": 38,
            "text": "پوءِ جيڪي ڏسو ٿا اُن جو قسم کڻان ٿو"
        },
        {
            "chapter": 69,
            "verse": 39,
            "text": "۽ جيڪي نه ٿا ڏسو تنھن جو (به)"
        },
        {
            "chapter": 69,
            "verse": 40,
            "text": "ته بيشڪ ھي (قرآن) ھڪ سڳوري قاصد جو سنيھو آھي"
        },
        {
            "chapter": 69,
            "verse": 41,
            "text": "۽ اُھو ڪنھن شاعر جو ڪلام نه آھي، اوھين ٿورڙو يقين رکو ٿا"
        },
        {
            "chapter": 69,
            "verse": 42,
            "text": "۽ نڪي ڪنھن ڳجھ بڪندڙ جو ڪلام آھي، ٿوري نصيحت وٺو ٿا"
        },
        {
            "chapter": 69,
            "verse": 43,
            "text": "(ھيءُ) جھانن جي پالڻھار کان نازل ٿيل آھي"
        },
        {
            "chapter": 69,
            "verse": 44,
            "text": "۽ جيڪڏھن (پيغمبر) اسان تي ڪي ڳالھيون (پاڻون) ٺاھي ھا"
        },
        {
            "chapter": 69,
            "verse": 45,
            "text": "ته ضرور سڄي ھٿ کان کيس پڪڙيون ھا"
        },
        {
            "chapter": 69,
            "verse": 46,
            "text": "وري سندس دل جي رڳ وڍي ڇڏيون ھا"
        },
        {
            "chapter": 69,
            "verse": 47,
            "text": "پوءِ اوھان مان ڪو ھڪڙو (اسان جي عذاب کي) کانئس جھلڻ وارو نه آھي"
        },
        {
            "chapter": 69,
            "verse": 48,
            "text": "۽ بيشڪ ھي (قرآن) پرھيزگارن لاءِ نصيحت آھي"
        },
        {
            "chapter": 69,
            "verse": 49,
            "text": "۽ بيشڪ اسين ڄاڻون ٿا ته ڪي اوھان مان ڪوڙ ڀانئيندڙ آھن"
        },
        {
            "chapter": 69,
            "verse": 50,
            "text": "۽ بيشڪ ھي (قرآن) ڪافرن لاءِ ارمان (جو سبب) آھي"
        },
        {
            "chapter": 69,
            "verse": 51,
            "text": "۽ بيشڪ ھي (قرآن) پورو سَچو آھي"
        },
        {
            "chapter": 69,
            "verse": 52,
            "text": "تنھنڪري تون پنھنجي وڏي پالڻھار جي نالي کي پاڪائيءَ سان ياد ڪر"
        },
        {
            "chapter": 70,
            "verse": 1,
            "text": "ھڪ سوال ڪندڙ ڪافرن تي پوندڙ عذاب جو سوال ڪيو"
        },
        {
            "chapter": 70,
            "verse": 2,
            "text": "جنھن کي ڪو ھٽائڻ وارو نه آھي"
        },
        {
            "chapter": 70,
            "verse": 3,
            "text": "جو وڏن مرتبن واري الله جي طرف کان (پوندڙ) آھي"
        },
        {
            "chapter": 70,
            "verse": 4,
            "text": "جنھن ڏينھن جي ڊيگھ پنجاھ ھزار ورھيه آھي تنھن ۾ ملائڪ ۽ جبرئيل الله ڏانھن چڙھندا"
        },
        {
            "chapter": 70,
            "verse": 5,
            "text": "تنھنڪري تون چڱو صبر ڪر"
        },
        {
            "chapter": 70,
            "verse": 6,
            "text": "ڇوته ڪافر انھيءَ (ڏينھن) کي پري ڏسن ٿا"
        },
        {
            "chapter": 70,
            "verse": 7,
            "text": "۽ اسين اُن کي ويجھو ٿا ڏسون"
        },
        {
            "chapter": 70,
            "verse": 8,
            "text": "جنھن ڏينھن آسمان پگھريل ٽامي وانگر ٿيندو"
        },
        {
            "chapter": 70,
            "verse": 9,
            "text": "۽ جبل رڱيل اُن جان ٿيندا"
        },
        {
            "chapter": 70,
            "verse": 10,
            "text": "۽ ڪو مائٽ ڪنھن ٻئي مائٽ کان نه پڇندو"
        },
        {
            "chapter": 70,
            "verse": 11,
            "text": "(توڙي جو) اُھي کين ڏسڻ ۾ ايندا، گنھگار گھرندو ته جيڪر اُن ڏينھن جي عذاب جي بدران پنھنجا پُٽ بدلو ڏئي"
        },
        {
            "chapter": 70,
            "verse": 12,
            "text": "۽ پنھنجي زال ۽ پنھنجو ڀاءُ (به)"
        },
        {
            "chapter": 70,
            "verse": 13,
            "text": "۽ پنھنجو اُھو سارو قبيلو (به) جنھن کيس ٽڪايو ٿي"
        },
        {
            "chapter": 70,
            "verse": 14,
            "text": "۽ اُھو (به) جيڪي سڀئي زمين ۾ آھي پوءِ سندس اھو (بدلو ڏيڻ) ڇڏائيس"
        },
        {
            "chapter": 70,
            "verse": 15,
            "text": "ائين نه آھي، بيشڪ اِھو (دوزخ) الانبن واري باھ آھي"
        },
        {
            "chapter": 70,
            "verse": 16,
            "text": "مَٿي جي کَل کي ڇڪيندڙ آھي"
        },
        {
            "chapter": 70,
            "verse": 17,
            "text": "جيڪو (خدا کان) پٺيرو ٿيو ۽ منھن موڙيائين تنھنکي سڏي ٿي"
        },
        {
            "chapter": 70,
            "verse": 18,
            "text": "۽ (مال) گڏ ڪيائين پوءِ سانڀيائين"
        },
        {
            "chapter": 70,
            "verse": 19,
            "text": "بيشڪ ماڻھو حرص وارو پيدا ٿيل آھي"
        },
        {
            "chapter": 70,
            "verse": 20,
            "text": "جڏھن (ڪو) ڏُک پھچندو اٿس (ته) دانھون ڪندو آھي"
        },
        {
            "chapter": 70,
            "verse": 21,
            "text": "۽ جڏھن ڪو سُک پھچندو اٿس (ته) ڪنجوس ٿيندو آھي"
        },
        {
            "chapter": 70,
            "verse": 22,
            "text": "پر (اُھي) نمازي (نه)"
        },
        {
            "chapter": 70,
            "verse": 23,
            "text": "جيڪي پنھنجي نماز تي ھميشه پورا آھن"
        },
        {
            "chapter": 70,
            "verse": 24,
            "text": "۽ اُھي (به) جن جي مالن ۾ (خداءَ جو) حصّو مقرر ٿيل آھي"
        },
        {
            "chapter": 70,
            "verse": 25,
            "text": "سوال ڪندڙ ۽ نه سوال ڪندڙن لاءِ"
        },
        {
            "chapter": 70,
            "verse": 26,
            "text": "۽ اُھي جيڪي قيامت جي ڏينھن جو يقين رکندا آھن"
        },
        {
            "chapter": 70,
            "verse": 27,
            "text": "۽ اُھي جيڪي پنھنجي پالڻھار جي عذاب کان ڊڄڻ وارا آھن"
        },
        {
            "chapter": 70,
            "verse": 28,
            "text": "بيشڪ سندس پالڻھار جو عذاب (اھڙو آھي) جنھن کان بچي نه سگھبو"
        },
        {
            "chapter": 70,
            "verse": 29,
            "text": "۽ اُھي جيڪي پنھنجين اگھڙن کي نگاھ رکڻ وارا آھن"
        },
        {
            "chapter": 70,
            "verse": 30,
            "text": "پنھنجين زالن يا پنھنجين ٻانھين کانسواءِ پوءِ بيشڪ اُھي ملامت وارا نه آھن"
        },
        {
            "chapter": 70,
            "verse": 31,
            "text": "پوءِ جيڪي اُن کانسواءِ (ٻي ڳالھ) طلبيندا سي ئي حد کان لنگھڻ وارا آھن"
        },
        {
            "chapter": 70,
            "verse": 32,
            "text": "۽ اُھي جيڪي پنھنجين امانتن کي ۽ پنھنجن انجامن کي پوري ڪرڻ وارا آھن"
        },
        {
            "chapter": 70,
            "verse": 33,
            "text": "۽ اُھي جيڪي پنھنجين شاھدين تي قائم آھن"
        },
        {
            "chapter": 70,
            "verse": 34,
            "text": "۽ اُھي جيڪي پنھنجي نماز جي سنڀال ڪندڙ آھن"
        },
        {
            "chapter": 70,
            "verse": 35,
            "text": "اُھي (بھشت جي) باغن ۾ عزت سان رھندا"
        },
        {
            "chapter": 70,
            "verse": 36,
            "text": "پوءِ ڪافرن کي ڇا (ٿيو) آھي جو توڏانھن ڪنڌ کڻي ڊوڙندا آھن"
        },
        {
            "chapter": 70,
            "verse": 37,
            "text": "سڄي پاسي کان ۽ کٻي پاسي کان ٽوليون ٽوليون ٿي"
        },
        {
            "chapter": 70,
            "verse": 38,
            "text": "منجھائن سڀڪو شخص نعمت واري بھشت جي گھڙڻ جي طمع ڪري ٿو ڇا؟"
        },
        {
            "chapter": 70,
            "verse": 39,
            "text": "ائين نه آھي، بيشڪ اسان اُنھن کي اُنھيءَ شيءِ مان پيدا ڪيو آھي جنھنجي خبر اٿن"
        },
        {
            "chapter": 70,
            "verse": 40,
            "text": "پوءِ اُڀرندن ۽ اُلھندن جي پالڻھار جو قسم کڻان ٿو ته بيشڪ اسين وسوارا آھيون"
        },
        {
            "chapter": 70,
            "verse": 41,
            "text": "ھن (ڳالھ) تي جو اُنھن کان چڱا (ٻيا) مٽائي آڻيون ۽ اسين ڪي عاجز ٿيڻ وارا نه آھيون"
        },
        {
            "chapter": 70,
            "verse": 42,
            "text": "پوءِ (اي پيغمبر) انھن کي (ايسين) ٺاھ ٺاھيندو ۽ راند ڪندو ڇڏي ڏي جيسين اُھي پنھنجو اُھو ڏينھن ڏسن جنھن جو کين انجام ڏجي ٿو"
        },
        {
            "chapter": 70,
            "verse": 43,
            "text": "جنھن ڏينھن قبرن مان ڊوڙندا نڪرندا ڄڻ ته اُھي ڪنھن جھنڊي ڏانھن ڊڪن ٿا"
        },
        {
            "chapter": 70,
            "verse": 44,
            "text": "ان وقت سندن اکيون جھڪيون ھونديون انھن کي خواري وٺي ويندي، اِھو اُھو ڏينھن آھي جنھن جو کين انجام ڏنو ٿي ويو"
        },
        {
            "chapter": 71,
            "verse": 1,
            "text": "بيشڪ اسان نوح کي سندس قوم ڏانھن موڪليو ته پنھنجي قوم کي انھن وٽ ڏکوئيندڙ عذاب جي پھچڻ کان اڳ ۾ ڊيڄار"
        },
        {
            "chapter": 71,
            "verse": 2,
            "text": "چيائين ته اي منھنجي قوم بيشڪ آءٌ اوھان لاءِ پڌرو ڊيڄاريندڙ آھيان"
        },
        {
            "chapter": 71,
            "verse": 3,
            "text": "ته الله جي عبادت ڪريو ۽ کانئس ڊڄو ۽ منھنجو چيو مڃيو"
        },
        {
            "chapter": 71,
            "verse": 4,
            "text": "ته اوھان جا گناھ اوھان کي بخشي ۽ اوھان کي ٺھرايل وقت تائين ڍر ڏئي، بيشڪ الله جو ٺھرايل وقت ايندو (تڏھن) ان کي ڍر نه ڏبي، جيڪڏھن ڄاڻندا آھيو"
        },
        {
            "chapter": 71,
            "verse": 5,
            "text": "(نوح) چيو ته اي منھنجا پالڻھار بيشڪ آءٌ پنھنجي قوم کي رات ۽ ڏينھن سڏيندو رھيس"
        },
        {
            "chapter": 71,
            "verse": 6,
            "text": "پوءِ منھنجي سڏڻ سندن حق ۾ ڀڄڻ کانسواءِ (ٻيو) ڪي نه وڌايو"
        },
        {
            "chapter": 71,
            "verse": 7,
            "text": "۽ بيشڪ مون جڏھن به انھن کي سڏيو ته تون انھن کي بخشين (تڏھن) پنھنجيون آڱريون پنھنجن ڪَنن ۾ وڌائون ۽ پنھنجا ڪپڙا پاڻ تي ويڙھيائون ۽ (ڪُفر تي) قائم رھيا ۽ تمام گھڻو ھٺ ڪيائون"
        },
        {
            "chapter": 71,
            "verse": 8,
            "text": "وري بيشڪ مون اُنھن کي ڏاڍيان سڏيو"
        },
        {
            "chapter": 71,
            "verse": 9,
            "text": "وري بيشڪ مون انھن کي ظاھر ظھور چيو ۽ انھن کي ڳجھي طرح (به) چيم"
        },
        {
            "chapter": 71,
            "verse": 10,
            "text": "پوءِ چيم ته پنھنجي پالڻھار کان بخشش گھرو، ڇوته اُھو بخشڻھار آھي"
        },
        {
            "chapter": 71,
            "verse": 11,
            "text": "ته گھڻو وسندڙ مينھن اوھان تي لڳولڳ وسائي"
        },
        {
            "chapter": 71,
            "verse": 12,
            "text": "۽ اوھان کي مال ۽ پٽ گھڻا ڏئي ۽ اوھان کي باغ ڏئي ۽ اوھان کي نَھرون بڻائي ڏي"
        },
        {
            "chapter": 71,
            "verse": 13,
            "text": "اوھان کي ڇا (ٿيو) آھي جو الله جي وڏائي جو ويساھ نه ٿا رکو"
        },
        {
            "chapter": 71,
            "verse": 14,
            "text": "حالانڪ اوھان کي قسمن قسمن ۾ بڻايائين"
        },
        {
            "chapter": 71,
            "verse": 15,
            "text": "نه ڏسندا آھيو ڇا ته الله ڪيئن ستن آسمانن کي طبقا طبقا بڻايو"
        },
        {
            "chapter": 71,
            "verse": 16,
            "text": "۽ انھن ۾ چنڊ کي روشن ڪيائين ۽ سج کي (چمڪندڙ) ڏيئو ڪيائين"
        },
        {
            "chapter": 71,
            "verse": 17,
            "text": "۽ الله اوھان کي زمين منجھان ھڪڙي ڄمائڻ طرح ڄمايو"
        },
        {
            "chapter": 71,
            "verse": 18,
            "text": "وري اوھان کي زمين ۾ موٽائي نيندو ۽ وري اوھان کي پوري طرح ٻاھر ڪڍندو"
        },
        {
            "chapter": 71,
            "verse": 19,
            "text": "۽ الله اوھان لاءِ زمين کي وڇاڻو بڻايو"
        },
        {
            "chapter": 71,
            "verse": 20,
            "text": "ته اُن ۾ ويڪرين واٽن سان ھلو"
        },
        {
            "chapter": 71,
            "verse": 21,
            "text": "نوح چيو ته اي منھنجا پالڻھار بيشڪ انھن منھنجو چيو نه مڃيو ۽ اُنھن جي پويان لڳا جن جي حق ۾ سندن مال ۽ سندن اولاد ڇيئي کانسواءِ (ٻيو) ڪي نه وڌايو"
        },
        {
            "chapter": 71,
            "verse": 22,
            "text": "۽ انھن تمام وڏو فريب پکيڙيو"
        },
        {
            "chapter": 71,
            "verse": 23,
            "text": "۽ چيائون ته پنھنجن بُتن کي ڪڏھن نه ڇڏيو ۽ نڪي وَد ۽ نڪي سُوَاع ۽ نڪي يَغُوث ۽ يَعُوق ۽ نَسۡر کي ڇڏيو"
        },
        {
            "chapter": 71,
            "verse": 24,
            "text": "۽ بيشڪ گھڻن کي گمراھ ڪيائون، ۽ (اي الله) ظالمن کي گمراھيءَ کانسواءِ (ٻيو) ڪي وڌيڪ نه ڏي"
        },
        {
            "chapter": 71,
            "verse": 25,
            "text": "انھن کي سندن گناھن جي سبب ڪري ٻوڙيو ويو وري انھن کي باھ ۾ داخل ڪيو ويو، پوءِ الله کانسواءِ (ٻيو) ڪو پاڻ لاءِ مددگار نه لڌائون"
        },
        {
            "chapter": 71,
            "verse": 26,
            "text": "۽ نُوح چيو ته اي منھنجا پالڻھار ڪافرن مان ڪو زمين تي رھندڙ نه ڇڏ"
        },
        {
            "chapter": 71,
            "verse": 27,
            "text": "بيشڪ تون جيڪڏھن انھن کي ڇڏيندين ته تنھنجن ٻانھن کي گمراھ ڪندا ۽ اُھي بدڪار مُنڪر کانسواءِ (ٻيو) نه ڄڻيندا"
        },
        {
            "chapter": 71,
            "verse": 28,
            "text": "اي منھنجا پالڻھار مون کي ۽ منھنجي ماءُ پيءُ کي بخش ۽ جيڪو منھنجي گھر ۾ مؤمن ٿي اچي تنھن کي ۽ سڀني مؤمنن ۽ مؤمنياڻين کي (بخش)، ۽ ظالمن کي ھلاڪيءَ کانسواءِ (ٻيو) ڪي وڌيڪ نه ڏي"
        },
        {
            "chapter": 72,
            "verse": 1,
            "text": "(اي پيغمبر) چؤ ته مون ڏانھن (ھن ڳالھ جو) وحي موڪليو ويو ته جِنّن مان ھڪ ٽوليءَ (قرآن) ٻڌو پوءِ چيائون ته بيشڪ اسان ھڪ عجيب قرآن ٻڌو"
        },
        {
            "chapter": 72,
            "verse": 2,
            "text": "جو سڌي رستي ڏانھن ڏس ڏئي ٿو تنھنڪري ان تي ايمان آندوسون، ۽ پنھنجي پالڻھار سان ڪنھن ھڪڙي کي شريڪ ھرگز نه ڪنداسون"
        },
        {
            "chapter": 72,
            "verse": 3,
            "text": "۽ (بيان ڪرڻ لڳا) ته اسان جي پالڻھار جو شان تمام وڏو آھي نڪي ڪو زال ۽ اولاد رکيو اٿس"
        },
        {
            "chapter": 72,
            "verse": 4,
            "text": "۽ ھي ته الله جي نسبت ۾ اسان مان بيوقوف ڪوڙو ٺاھ ٺاھيو ٿي"
        },
        {
            "chapter": 72,
            "verse": 5,
            "text": "۽ ھي ته اسان ڀانيو ھو ته اسان ۽ جنّ ڪڏھن الله تي ڪوڙ نه چوندا"
        },
        {
            "chapter": 72,
            "verse": 6,
            "text": "۽ ھي ته ماڻھن مان ڪيترا مڙس جنّن جي مڙسن جي سام پوندا ھوا پوءِ ماڻھن جنّن (جي حق) ۾ (ھٿئون) وڏائي وڌائي"
        },
        {
            "chapter": 72,
            "verse": 7,
            "text": "۽ ھي ته (اي جنّو) ماڻھن اھڙو گمان ڪيو ھو جھڙو اوھان گمان ڪيو ھو ته الله ھرگز ڪنھن کي پيغمبر ڪري نه موڪليندو"
        },
        {
            "chapter": 72,
            "verse": 8,
            "text": "۽ ھي ته اسان آسمان کي جاچيو پوءِ ڏٺوسونس ته سخت چوڪيدارن ۽ اُلانبن سان ڀرجي ويو آھي"
        },
        {
            "chapter": 72,
            "verse": 9,
            "text": "۽ ھي ته اسان (اڳي) آسمان جي (گھڻن) رستن تي (ملائڪن جي گفتگو) ٻڌڻ لاءِ وھندا ھواسين، پوءِ جيڪو ھاڻي ڪن ڏيندو آھي سو پاڻ لاءِ تيار ٿيل اُلانبي وارو تارو ڏسندو آھي"
        },
        {
            "chapter": 72,
            "verse": 10,
            "text": "۽ ھي ته اسين نه ٿا ڄاڻون ته جيڪي زمين ۾ آھن تن لاءِ ڪنھن مدائي جو ارادو ڪيو ويو آھي يا انھن لاءِ سندن پالڻھار ڪو چڱائي جو ارادو ڪيو آھي"
        },
        {
            "chapter": 72,
            "verse": 11,
            "text": "۽ ھي ته ڪي اسان مان سڌريل آھن ۽ اسان مان ڪي اُن کانسواءِ (به) آھن، (اسين) مختلف ٽوليون ٽوليون ھواسون"
        },
        {
            "chapter": 72,
            "verse": 12,
            "text": "۽ ھي ته اسان ڄاتو ته زمين ۾ الله کي ڪڏھن به ٿَڪائي نه سگھنداسون ۽ نڪي ڀڄي ڪڏھن ٿَڪائي سگھنداسونس"
        },
        {
            "chapter": 72,
            "verse": 13,
            "text": "۽ ھي ته جڏھن اسان ھدايت (جي ڳالھ) ٻڌي (تڏھن) اُن تي ايمان آندوسون، پوءِ جيڪو پنھنجي پالڻھار تي ايمان آڻيندو سو نڪي ڪنھن نقصان کان ۽ نڪي ڪنھن ظلم کان ڊڄندو"
        },
        {
            "chapter": 72,
            "verse": 14,
            "text": "۽ ھي ته اسان مان ڪي مسلمان آھن ۽ اسان مان ڪي گنھگار آھن، پوءِ جيڪي مُسلمان ٿيا تن سِڌي واٽ جي نيت ڪئي"
        },
        {
            "chapter": 72,
            "verse": 15,
            "text": "۽ گنھگار سي دوزخ جي ڪاٺيون ھوندا"
        },
        {
            "chapter": 72,
            "verse": 16,
            "text": "۽ (اي پيغمبر) ھيءَ (به چؤ ته مون ڏانھن موڪليو ويو آھي) ته جيڪڏھن ماڻھو سڌيءَ واٽ تي بيھڪ وٺن ھا ته ضرور انھن (جي پوکن) کي گھڻو پاڻي پياريون ھا"
        },
        {
            "chapter": 72,
            "verse": 17,
            "text": "ته اُن ۾ کين پرکيون ۽ جيڪو پنھنجي پالڻھار جي ياد ڪرڻ کان مُنھن موڙيندو تنھن کي (الله) سخت عذاب ۾ ڦاسائيندو"
        },
        {
            "chapter": 72,
            "verse": 18,
            "text": "۽ ھي ته سڀ مسجدون (خاص) الله جون آھن تنھنڪري الله سان گڏ ڪنھن جي عبادت نه ڪريو"
        },
        {
            "chapter": 72,
            "verse": 19,
            "text": "۽ ھي ته جنھن مھل الله جو ٻانھو (ﷴ ﷺ) بيٺو ته سندس عبادت ڪري تنھن مھل جنّ مٿس ڳاھٽ ڪرڻ تي ھوا"
        },
        {
            "chapter": 72,
            "verse": 20,
            "text": "چؤ ته آءٌ رڳو پنھنجي پالڻھار جي عبادت ڪريان ٿو ۽ ڪنھن ھڪڙي کي ساڻس شريڪ نه ٿو ڪريان"
        },
        {
            "chapter": 72,
            "verse": 21,
            "text": "چؤ ته بيشڪ آءٌ اوھان کي ڏک پھچائڻ ۽ سنئي رستي تي آڻڻ جو وس نٿو رکان"
        },
        {
            "chapter": 72,
            "verse": 22,
            "text": "چؤ ته بيشڪ مون کي الله (جي عذاب) کان ڪوبه نه بچائيندو، ۽ اُن کانسواءِ ڪا پناھ ڪڏھن نه لھندس"
        },
        {
            "chapter": 72,
            "verse": 23,
            "text": "مگر الله جي پار کان خبر پھچائڻي آھي ۽ سندس پيغام پھچائڻا آھن ۽ جيڪو الله ۽ سندس پيغمبر جي نافرماني ڪندو تنھن لاءِ بيشڪ دوزخ جي باھ آھي جنھن ۾ سدائين رھندا"
        },
        {
            "chapter": 72,
            "verse": 24,
            "text": "(ايستائين غفلت ۾ رھندا) جيسين ڪه جيڪو اُنھن کي انجام ڏجي ٿو سو ڏسن پوءِ ڄاڻندا ته مددگار جي ڪري وڌيڪ ھيڻو ۽ ڳاڻيٽي جي ڪري تمام ٿورو ڪير آھي"
        },
        {
            "chapter": 72,
            "verse": 25,
            "text": "(کين) چؤ ته آءٌ نه ٿو ڄاڻان ته جنھنجو اوھان کي انجام ڏجي ٿو سو (الائي) ويجھو آھي يا منھنجو پالڻھار اُن جي ڪا (ٻي) مُدت مُقرر ڪندو"
        },
        {
            "chapter": 72,
            "verse": 26,
            "text": "(اُھو) ڳُجھ جو ڄاڻندڙ آھي پوءِ پنھنجي ڳجھ تي ڪنھن ھڪڙي کي واقف نه ڪندو آھي"
        },
        {
            "chapter": 72,
            "verse": 27,
            "text": "سواءِ انھيءَ جي جو جنھن پيغمبر کي پسند ڪيائين بيشڪ الله سندس اڳتان ۽ سندس پوئتان نگھبان (ملائڪ) موڪليندو آھي"
        },
        {
            "chapter": 72,
            "verse": 28,
            "text": "(ھن لاءِ) ته ڄاڻي ته پنھنجي پالڻھار جا حُڪم سچ پچ پھچايا اٿن ۽ جيڪي وٽن آھي تنھنکي الله ھر طرح پنھنجي وس رکيو آھي ۽ سڀڪنھن شيءَ جو ڳاڻيٽو ڳڻي ڇڏيو اٿس"
        },
        {
            "chapter": 73,
            "verse": 1,
            "text": "اي (پاڻ تي) ڪپڙي ويڙھڻ ورا مڙس"
        },
        {
            "chapter": 73,
            "verse": 2,
            "text": "رات جو کڙو ٿيءُ پر ٿورو"
        },
        {
            "chapter": 73,
            "verse": 3,
            "text": "رات جو اڌ يا اڌ رات کان ٿورو گھٽاءِ"
        },
        {
            "chapter": 73,
            "verse": 4,
            "text": "يا اڌ رات تي وڌاءِ ۽ قرآن ٺاھي ٺاھي پڙھ"
        },
        {
            "chapter": 73,
            "verse": 5,
            "text": "بيشڪ اسين توتي ھڪ ڳرو حُڪم نازل ڪنداسين"
        },
        {
            "chapter": 73,
            "verse": 6,
            "text": "بيشڪ رات جو اُٿڻ (نفس جي) جھڪي ڪرڻ ۾ تمام سخت آھي ۽ لفظن (چوڻ) ۾ تمام پڪو آھي"
        },
        {
            "chapter": 73,
            "verse": 7,
            "text": "بيشڪ توکي ڏينھن ۾ گھڻو ڌنڌو آھي"
        },
        {
            "chapter": 73,
            "verse": 8,
            "text": "۽ پنھنجي پالڻھار جو نالو ياد ڪر ۽ سڀني پاسن کان ھڪ طرفو ٿي چڱي طرح ڏانھس متوجه ٿيءُ"
        },
        {
            "chapter": 73,
            "verse": 9,
            "text": "جو اوڀر ۽ اولھ جو پالڻھار آھي ان کانسواءِ ٻيو ڪو عبادت جو لائق نه آھي تنھنڪري تون کيس ڀرجھلو ڪري وٺ"
        },
        {
            "chapter": 73,
            "verse": 10,
            "text": "۽ (ڪافر) جيڪي چوندا آھن تنھن تي صبر ڪر ۽ چڱي طرح انھن کي ڇڏي ڏي"
        },
        {
            "chapter": 73,
            "verse": 11,
            "text": "۽ مون کي ۽ جيڪي ڪوڙ ڀائيندڙ آسودا آھن تن کي ڇڏي ڏي ۽ اُنھن کي ٿوري مُھلت ڏي"
        },
        {
            "chapter": 73,
            "verse": 12,
            "text": "بيشڪ اسان وٽ (ڳرا) نيل ۽ ٻاريل باھ آھي"
        },
        {
            "chapter": 73,
            "verse": 13,
            "text": "۽ نڙي گھٽيندڙ طعام ۽ ڏکوئيندڙ عذاب آھي"
        },
        {
            "chapter": 73,
            "verse": 14,
            "text": "جنھن ڏينھن زمين ۽ جبل ڌٻندا ۽ جبل واريءَ جا ڍڳ ھاريل ٿيندا"
        },
        {
            "chapter": 73,
            "verse": 15,
            "text": "(اي ماڻھو) بيشڪ اسان اوھان ڏانھن ھڪ پيغمبر اوھان تي شاھدي ڏيندڙ موڪليو جھڙي طرح فرعون ڏانھن (موسى) پيغمبر (ڪري) موڪليوسون"
        },
        {
            "chapter": 73,
            "verse": 16,
            "text": "پوءِ فرعون اُن پيغمبر جي نافرماني ڪئي تنھنڪري اُن کي سخت پڪڙ ۾ پڪڙيوسون"
        },
        {
            "chapter": 73,
            "verse": 17,
            "text": "پوءِ جيڪڏھن (اوھين) ڪافر رھندؤ ته اھڙي ڏينھن کان ڪيئن بچندو جيڪو ٻارن کي ٻڍو ڪندو"
        },
        {
            "chapter": 73,
            "verse": 18,
            "text": "اُن ڏينھن ۾ آسمان ڦاٽندو، الله جو انجام (ضرور پورو) ٿيڻو آھي"
        },
        {
            "chapter": 73,
            "verse": 19,
            "text": "بيشڪ ھيءَ نصيحت آھي، پوءِ جيڪو گھري سو پنھنجي پالڻھار ڏانھن واٽ وٺي"
        },
        {
            "chapter": 73,
            "verse": 20,
            "text": "بيشڪ تنھنجو پالڻھار ڄاڻندو آھي ته تون ٻن ٽھائن رات جي ويجھو اُٿندڙ آھين ۽ اڌ رات جو ۽ ٽھائي رات جي ۽ جيڪي تو ساڻ آھن تن مان به ھڪ ٽولي (اٿندي آھي)، ۽ الله رات ۽ ڏينھن جو اندازو ڪندو آھي، الله ڄاتو ته اوھين رات جو اُٿڻ پورو ڪري نه ٿا سگھو تنھنڪري اوھان تي (ٻاجھ سان) موٽيو پوءِ جيترو آسان ٿي سگھي سو قرآن مان پڙھو، الله ڄاڻي چڪو ته اوھان مان ڪي بيمار ٿيندا ۽ ٻيا جي زمين ۾ مسافري ڪن ٿا الله جي فضل مان (روزيءَ جي) طلب ڪن ٿا ۽ ٻيا الله جي واٽ ۾ (ڪافرن سان) وڙھن ٿا، تنھنڪري جيترو قرآن مان آسان ٿي سگھي سو پڙھو ۽ نماز کي قائم رکو ۽ زڪوٰة ڏيو ۽ الله کي چڱيءَ طرح قرض ڏيو، ۽ جيڪي پاڻ لاءِ چڱائي مان اڳي موڪليندؤ تنھن کي الله وٽ وڌيڪ چڱو ۽ اجر ڪري تمام وڏو لھندؤ، ۽ الله کان بخشش گھرو، ڇوته الله بخشڻھار مھربان آھي"
        },
        {
            "chapter": 74,
            "verse": 1,
            "text": "اي (پاڻتي) ڪپڙي ويڙھڻ وارا مڙس"
        },
        {
            "chapter": 74,
            "verse": 2,
            "text": "کڙو ٿي پوءِ ڊيڄار"
        },
        {
            "chapter": 74,
            "verse": 3,
            "text": "۽ پنھنجي پالڻھار جي وڏائي بيان ڪر"
        },
        {
            "chapter": 74,
            "verse": 4,
            "text": "۽ پنھنجا ڪپڙا پاڪ رک"
        },
        {
            "chapter": 74,
            "verse": 5,
            "text": "۽ پليتي کان پري رھ"
        },
        {
            "chapter": 74,
            "verse": 6,
            "text": "۽ (اھڙو) احسان نه ڪر جو زيادہ عوض گھرين"
        },
        {
            "chapter": 74,
            "verse": 7,
            "text": "۽ پنھنجي پالڻھار (جي حُڪم) لاءِ صبر اختيار ڪر"
        },
        {
            "chapter": 74,
            "verse": 8,
            "text": "پوءِ جڏھن صُور ۾ ڦوڪبو"
        },
        {
            "chapter": 74,
            "verse": 9,
            "text": "تڏھن اُن ڏينھن اوکو وقت ٿيندو"
        },
        {
            "chapter": 74,
            "verse": 10,
            "text": "ڪافرن تي اڻ سکيو (وقت) ھوندو"
        },
        {
            "chapter": 74,
            "verse": 11,
            "text": "مون کي ۽ جنھن کي اڪيلو پيدا ڪيم تنھن کي ڇڏي ڏي"
        },
        {
            "chapter": 74,
            "verse": 12,
            "text": "۽ اُن کي گھڻو مال ڏنم"
        },
        {
            "chapter": 74,
            "verse": 13,
            "text": "۽ (مجلسن ۾) حاضر ٿيڻ وارا پُٽ (به ڏنم)"
        },
        {
            "chapter": 74,
            "verse": 14,
            "text": "۽ ان کي پوري طرح وڌايم"
        },
        {
            "chapter": 74,
            "verse": 15,
            "text": "وري (به) لالچ رکندو آھي ته (کيس) وڌيڪ ڏيان"
        },
        {
            "chapter": 74,
            "verse": 16,
            "text": "ائين نه آھي، بيشڪ اُھو اسان جي آيتن سان جھڳڙو ڪندڙ آھي"
        },
        {
            "chapter": 74,
            "verse": 17,
            "text": "جلد اُن کي وڏي سختي سان تڪليف ڏيندس"
        },
        {
            "chapter": 74,
            "verse": 18,
            "text": "بيشڪ اُن دل ۾ سوچ ڪئي ۽ ٺھراءُ ڪيو"
        },
        {
            "chapter": 74,
            "verse": 19,
            "text": "پوءِ لعنت ھجيس شال ڪيئن ٺھراء ڪيائين"
        },
        {
            "chapter": 74,
            "verse": 20,
            "text": "وري به لعنت ھجيس شال ڪيئن ٺھراءُ ڪيائين"
        },
        {
            "chapter": 74,
            "verse": 21,
            "text": "وري (غور ڪري) ڏٺائين"
        },
        {
            "chapter": 74,
            "verse": 22,
            "text": "وري منھن ۾ شور وڌائين ۽ گھنڊ پاتائين"
        },
        {
            "chapter": 74,
            "verse": 23,
            "text": "وري پٺيرو ٿيو ۽ وڏائي ڪيائين"
        },
        {
            "chapter": 74,
            "verse": 24,
            "text": "پوءِ چيائين ته ھي (قرآن) رڳو جادو آھي جو (جادوگرن کان) ھليو اچي ٿو"
        },
        {
            "chapter": 74,
            "verse": 25,
            "text": "ھي (قرآن) رڳو ماڻھوءَ جو ڪلام آھي"
        },
        {
            "chapter": 74,
            "verse": 26,
            "text": "جلد اُن کي دوزخ ۾ وجھندس"
        },
        {
            "chapter": 74,
            "verse": 27,
            "text": "۽ توکي ڪھڙي شيءَ ڄاڻايو ته دوزخ ڇا آھي"
        },
        {
            "chapter": 74,
            "verse": 28,
            "text": "اُھو نڪي ڪجھ (گوشت) رھائي ٿو ۽ نڪي (ھڏا) ڇڏي ٿو"
        },
        {
            "chapter": 74,
            "verse": 29,
            "text": "ماڻھن کي (ساڙي) ڪارو ڪندڙ آھي"
        },
        {
            "chapter": 74,
            "verse": 30,
            "text": "اُن تي اُڻويہ ڄڻا دربان آھن"
        },
        {
            "chapter": 74,
            "verse": 31,
            "text": "۽ دوزخ جا دربان رڳو ملائڪ ڪيا اٿون، ۽ سندن ڳاڻيٽو رڳو ڪافرن لاءِ پرک ڪئي اٿون ته ڪتاب وارا يقين ڪن ۽ ايمان وارا پنھنجي ايمان ۾ وڌن ۽ ڪتاب وارا ۽ مؤمن شڪ ۾ نه پون ۽ ته جن جي دلين ۾ (منافقيءَ جي) بيماري آھي سي ۽ ڪافر چون ته ھن مثال ڏيڻ ۾ الله جو ڇا مطلب آھي، اھڙيءَ طرح الله جنھن کي گھري (تنھن کي) ڀلائيندو آھي ۽ جنھن کي گھري (تنھن کي) ھدايت ڪندو آھي، ۽ تنھنجي پالڻھار جا لشڪر اُن کانسواءِ (ٻيو) ڪونه ڄاڻندو آھي، ۽ ھيءَ (دوزخ) سڀ ڪنھن ماڻھوءَ لاءِ رڳو نصيحت آھي"
        },
        {
            "chapter": 74,
            "verse": 32,
            "text": "سچ چوان ٿو چنڊ جو قسم آھي"
        },
        {
            "chapter": 74,
            "verse": 33,
            "text": "۽ رات جو جڏھن پٺ ڦيري"
        },
        {
            "chapter": 74,
            "verse": 34,
            "text": "۽ صبح جو (قسم آھي) جڏھن روشن ٿئي"
        },
        {
            "chapter": 74,
            "verse": 35,
            "text": "ته بيشڪ دوزخ ھڪ وڏين شين مان آھي"
        },
        {
            "chapter": 74,
            "verse": 36,
            "text": "(سڀڪنھن) ماڻھو کي ڊيڄاريندڙ آھي"
        },
        {
            "chapter": 74,
            "verse": 37,
            "text": "اوھان مان انھي لاءِ جيڪو گھري ته (بھشت) لاءِ اڳي وڌي يا (دوزخ ۾) پٺ تي رھي"
        },
        {
            "chapter": 74,
            "verse": 38,
            "text": "سڀڪو جيءُ پنھنجي ڪئي ۾ ڳه پيل آھي"
        },
        {
            "chapter": 74,
            "verse": 39,
            "text": "پر سڄي پاسي وارا (ڇٽل آھن)"
        },
        {
            "chapter": 74,
            "verse": 40,
            "text": "(بھشت جي) باغن ۾ ھوندا، گڏجي پڇندا"
        },
        {
            "chapter": 74,
            "verse": 41,
            "text": "ڏوھارين کان"
        },
        {
            "chapter": 74,
            "verse": 42,
            "text": "ته اوھان کي دوزخ ۾ ڪھڙي ڳالھ وڌو"
        },
        {
            "chapter": 74,
            "verse": 43,
            "text": "چوندا ته نڪي نمازين مان ھواسون"
        },
        {
            "chapter": 74,
            "verse": 44,
            "text": "۽ نڪي مسڪينن کي کارائيندا ھواسون"
        },
        {
            "chapter": 74,
            "verse": 45,
            "text": "۽ بڪواتن سان گڏ بڪوات ڪندا ڪندا ھواسون"
        },
        {
            "chapter": 74,
            "verse": 46,
            "text": "۽ بدلي جي ڏينھن کي ڪوڙ ڀانئيندا ھواسون"
        },
        {
            "chapter": 74,
            "verse": 47,
            "text": "تان جو اسان کي موت پھتو"
        },
        {
            "chapter": 74,
            "verse": 48,
            "text": "پوءِ کين پارت ڪندڙن جي پارت نفعو نه ڏيندي"
        },
        {
            "chapter": 74,
            "verse": 49,
            "text": "پوءِ انھن کي ڇا (ٿيو) آھي جو نصيحت کان منھن موڙيندڙ (ٿيا) آھن"
        },
        {
            "chapter": 74,
            "verse": 50,
            "text": "ڄڻ ته اُھي ٽھندڙ گڏھ آھن"
        },
        {
            "chapter": 74,
            "verse": 51,
            "text": "جي شينھن کان ڀڳا ھجن"
        },
        {
            "chapter": 74,
            "verse": 52,
            "text": "بلڪ منجھائن ھر ھڪ مڙس گھرندو آھي ته کيس (آسمان) مان کليل ڪتاب ڏجن"
        },
        {
            "chapter": 74,
            "verse": 53,
            "text": "ائين نه آھي، بلڪ آخرت کان نه ٿا ڊڄن"
        },
        {
            "chapter": 74,
            "verse": 54,
            "text": "سچ آھي ته بيشڪ قرآن ھڪ نصيحت آھي"
        },
        {
            "chapter": 74,
            "verse": 55,
            "text": "پوءِ جيڪو گُھري سو اُن کي پڙھي"
        },
        {
            "chapter": 74,
            "verse": 56,
            "text": "۽ الله جي گھر کانسواءِ (ان کي) ياد ڪري نه سگھندا آھن، (الله) اُھو آھي جنھن کان ڊڄڻ گھرجي ۽ اھو بخشش جو به مالڪ آھي"
        },
        {
            "chapter": 75,
            "verse": 1,
            "text": "قيامت جي ڏينھن جو قسم کڻان ٿو"
        },
        {
            "chapter": 75,
            "verse": 2,
            "text": "۽ ملامت ڪرڻ واري نفس جو قسم ٿو کڻان (ته قيامت ۾ سڀ اُٿندا)"
        },
        {
            "chapter": 75,
            "verse": 3,
            "text": "ماڻھو ڀائيندو آھي ڇا ته سندس ھڏا ڪڏھن گڏ نه ڪنداسون"
        },
        {
            "chapter": 75,
            "verse": 4,
            "text": "ھائو! سنديس آڱرين جي ڏوڏين جي سڌي ڪرڻ تي وسوارا آھيون"
        },
        {
            "chapter": 75,
            "verse": 5,
            "text": "بلڪ ماڻھو ھي گھرندو آھي ته پنھنجي اڳ (جي وقت) لاءِ گناھ ڪري"
        },
        {
            "chapter": 75,
            "verse": 6,
            "text": "پڇي ٿو ته قيامت جو ڏينھن ڪڏھن ٿيندو؟"
        },
        {
            "chapter": 75,
            "verse": 7,
            "text": "پوءِ جڏھن اکيون ڦاٽي وينديون"
        },
        {
            "chapter": 75,
            "verse": 8,
            "text": "۽ چنڊ گرھبو"
        },
        {
            "chapter": 75,
            "verse": 9,
            "text": "۽ سج ۽ چنڊ (ھڪ جاءِ) گڏ ڪبا"
        },
        {
            "chapter": 75,
            "verse": 10,
            "text": "(تڏھن) چوندو ماڻھو ته ڀڄڻ جي واھ ڪٿي آھي؟"
        },
        {
            "chapter": 75,
            "verse": 11,
            "text": "نه نه! ڪا واھ ڪانھي"
        },
        {
            "chapter": 75,
            "verse": 12,
            "text": "تنھنجي پالڻھار وٽ اُن ڏينھن ٽڪاءُ جو ھنڌ آھي"
        },
        {
            "chapter": 75,
            "verse": 13,
            "text": "اُن ڏينھن ماڻھوءَ کي (انھيءَ بابت) خبردار ڪبو جيڪي اڳي موڪليو ھوائين ۽ پوئتي رھايائين"
        },
        {
            "chapter": 75,
            "verse": 14,
            "text": "بلڪ ماڻھو پنھنجي لاءِ (پاڻ) ھڪ حُجت آھي"
        },
        {
            "chapter": 75,
            "verse": 15,
            "text": "توڻيڪ پنھنجا بھانا پيش پيو ڪري"
        },
        {
            "chapter": 75,
            "verse": 16,
            "text": "(اي پيغمبر وحي جي) قرآن پڙھڻ مھل پنھنجي زبان کي (ھن لاءِ) نه چور ته اُھو جلدي (ياد ڪري) وٺين"
        },
        {
            "chapter": 75,
            "verse": 17,
            "text": "ڇوته (تنھنجي سيني ۾) قرآن جو گڏ ڪرڻ ۽ اُن جو پڙھڻ (آسان ڪرڻ) اسان جي ذمي آھي"
        },
        {
            "chapter": 75,
            "verse": 18,
            "text": "پوءِ جڏھن قرآن (ملائڪ کان) پڙھايون تڏھن (پنھنجي دل) اُنجي پڙھڻ جي پٺيان لڳاءِ"
        },
        {
            "chapter": 75,
            "verse": 19,
            "text": "وري بيشڪ اُنجو پڌرو ڪرڻ اسان جي ذمي آھي"
        },
        {
            "chapter": 75,
            "verse": 20,
            "text": "نه نه! بلڪ (اي ڪافرؤ) دنيا کي دوست رکندا آھيو"
        },
        {
            "chapter": 75,
            "verse": 21,
            "text": "۽ آخرت کي ڇڏيندا آھيو"
        },
        {
            "chapter": 75,
            "verse": 22,
            "text": "ڪي مُنھن اُن ڏينھن سرھا ھوندا"
        },
        {
            "chapter": 75,
            "verse": 23,
            "text": "پنھنجي پالڻھار ڏانھن ڏسندڙ ھوندا"
        },
        {
            "chapter": 75,
            "verse": 24,
            "text": "۽ ڪي مُنھن اُن ڏينھن ڪارا ٿيل ھوندا"
        },
        {
            "chapter": 75,
            "verse": 25,
            "text": "ڀانئيندا ته ساڻن پٺيءَ توڙ معاملو ڪيو ويندؤ"
        },
        {
            "chapter": 75,
            "verse": 26,
            "text": "نه نه! جڏھن (ساھ) نِڙ گھٽ تي پھچندو"
        },
        {
            "chapter": 75,
            "verse": 27,
            "text": "۽ چيو ويندو ته ڪو، ڦيڻو رکڻ وارو آھي"
        },
        {
            "chapter": 75,
            "verse": 28,
            "text": "۽ ڀانئيندو ته (ھاڻي روح جي) جُدا ٿيڻ (جو) وقت اچي ويو"
        },
        {
            "chapter": 75,
            "verse": 29,
            "text": "۽ ھڪ پِني ٻئي پِنيءَ سان وچڙندي"
        },
        {
            "chapter": 75,
            "verse": 30,
            "text": "اُن ڏينھن تنھنجي پالڻھار وٽ ھلڻو آھي"
        },
        {
            "chapter": 75,
            "verse": 31,
            "text": "پوءِ نڪي (الله جي ڪلام کي) سچو ڪيائين ۽ نڪي نماز پڙھيائين"
        },
        {
            "chapter": 75,
            "verse": 32,
            "text": "پر ڪوڙ ڀانيائين ۽ منھن موڙيائين"
        },
        {
            "chapter": 75,
            "verse": 33,
            "text": "وري پنھنجي گھر وارن ڏانھن آڪڙجي ھليو"
        },
        {
            "chapter": 75,
            "verse": 34,
            "text": "توتي خرابي ھجي پوءِ توتي خرابي ھجي"
        },
        {
            "chapter": 75,
            "verse": 35,
            "text": "وري (ٻيھر چوان ٿو ته) توتي خرابي ھجي"
        },
        {
            "chapter": 75,
            "verse": 36,
            "text": "ماڻھو (ايئن) ڀانئي ٿو ڇا ته (کيس) بيڪار ڇڏي ڏبو"
        },
        {
            "chapter": 75,
            "verse": 37,
            "text": "(اھو) منيءَ جو ٽيپو نه ھو ڇا جو (ماءُ جي ڳڀيرڻ ۾) اڇليو ٿي ويو"
        },
        {
            "chapter": 75,
            "verse": 38,
            "text": "وري (رت ۾) دڳ ھو پوءِ الله (اُن کي) بڻايو ۽ اُن کي سئين لڱين ڪيائين"
        },
        {
            "chapter": 75,
            "verse": 39,
            "text": "پوءِ منيءَ مان ٻه جنسون نَر ۽ مادي بڻايائين"
        },
        {
            "chapter": 75,
            "verse": 40,
            "text": "اھو الله ھن (ڳالھ) تي وس وارو نه آھي ڇا جو مُئن کي جياري؟"
        },
        {
            "chapter": 76,
            "verse": 1,
            "text": "ڪڏھن ماڻھوءَ تي زماني مان ھڪ (اھڙو) وقت گذري چڪو آھي جو (ھو اھڙي) ڪا شيءَ نه ھو جا يادگيريءَ ۾ اچي"
        },
        {
            "chapter": 76,
            "verse": 2,
            "text": "بيشڪ اسان ماڻھوءَ کي ھڪڙي (پاڻ ۾) گڏيل منيءَ مان پيدا ڪيو، ته اُن کي پرکيون پوءِ کيس ٻڌندڙ ڏسندڙ ڪيوسون"
        },
        {
            "chapter": 76,
            "verse": 3,
            "text": "بيشڪ اسان کيس سڌو دڳ ڏسيو (ھاڻي ھو) شُڪر ڪندڙ ٿئي يا بي شُڪر"
        },
        {
            "chapter": 76,
            "verse": 4,
            "text": "بيشڪ اسان ڪافرن لاءِ زنجير يا ڳٽ ۽ ٻرندڙ باھ تيار ڪئي آھي"
        },
        {
            "chapter": 76,
            "verse": 5,
            "text": "بيشڪ نيڪ بخت ٻانھا (انھي شراب جي) پيالي مان پيئندا جنھن جي ملاوت ڪافور (جي چشمي جي پاڻي) جي ھوندي"
        },
        {
            "chapter": 76,
            "verse": 6,
            "text": "اھو ھڪ چشمو آھي جنھن مان الله جا (پيارا) ٻانھا پيئندا جنھن کي چڱي طرح وھائيندا"
        },
        {
            "chapter": 76,
            "verse": 7,
            "text": "جي (الله جي) باس پوري ڪندا آھن ۽ اُن ڏينھن کان ڊڄندا آھن جنھن جي بڇڙائي (ھر طرف) پڌري ھوندي"
        },
        {
            "chapter": 76,
            "verse": 8,
            "text": "۽ طعام جي احتياج ھوندي مُحتاج ۽ يتيم ۽ قيدي کي کارائيندا آھن"
        },
        {
            "chapter": 76,
            "verse": 9,
            "text": "(۽ چوندا آھن ته) اسين ته اوھان کي الله جي واسطي کارائيندا آھيون اوھان کان نڪو بدلو ۽ نڪا شڪر گذاري گھرندا آھيون"
        },
        {
            "chapter": 76,
            "verse": 10,
            "text": "بيشڪ اسين پنھنجي پالڻھار کان ھڪ ڏکئي ڏينھن کان ڊڄندا آھيون جو تمام سخت آھي"
        },
        {
            "chapter": 76,
            "verse": 11,
            "text": "پوءِ الله اُن ڏينھن جي مدائي کان کين بچايو ۽ اُنھن کي تازگي ۽ خوشي پھچائي"
        },
        {
            "chapter": 76,
            "verse": 12,
            "text": "۽ سندن صبر ڪرڻ سببان باغ ۽ پَٽ (جو ويس) کين بدلو ڏنائين"
        },
        {
            "chapter": 76,
            "verse": 13,
            "text": "اُن (باغ) ۾ تختن تي ٽيڪ ڏئي وھندا، اتي نڪي (سج جي) اُتت ۽ نڪي ڪا سخت سردي ڏسندا"
        },
        {
            "chapter": 76,
            "verse": 14,
            "text": "۽ اُن (باغ) جون ڇانئون مٿن ويجھيون ٿيل ھونديون ۽ اُن جا ميوا (پٽڻ ۾) چڱي طرح ويجھا ڪبا"
        },
        {
            "chapter": 76,
            "verse": 15,
            "text": "۽ روپن ٿانون ۽ پيالن سان وٽن اچ وڃ ٿيندي جي شيشن وانگر ھوندا"
        },
        {
            "chapter": 76,
            "verse": 16,
            "text": "(پر) شيشا (به) چاندي جا جن کي انھن (پياريندڙن) پوري انداز سان ٺھرايو آھي"
        },
        {
            "chapter": 76,
            "verse": 17,
            "text": "۽ اُتي کين شراب جا پيالا پياربا جنھن (جي پاڻي) جي ملاوت سُنڍ (جي چشمي) جي ھوندي"
        },
        {
            "chapter": 76,
            "verse": 18,
            "text": "اُتي اھو ھڪ چشمو آھي جنھن جو نالو سَلۡسَبِيۡل رکيو وڃي ٿو"
        },
        {
            "chapter": 76,
            "verse": 19,
            "text": "۽ وٽن ھميشه رھندڙ نينگر پيا گھمندا ڦرندا، (اي ڏسندڙ) جڏھن انھن کي ڏسندين (ته) انھن کي کنڊريل موتي پيو ڀائيندين"
        },
        {
            "chapter": 76,
            "verse": 20,
            "text": "۽ جڏھن اُتي نھاريندين (ته) اڻ کٽ نعمت ۽ وڏي بادشاھي پيو ڏسندين"
        },
        {
            "chapter": 76,
            "verse": 21,
            "text": "مٿانئن سنھي سائي پَٽ ۽ ٿُلھي پَٽ جا ڪپڙا ھوندا، ۽ چاندِيءَ جا ڪنگڻ کين پارايا ويندا، ۽ سندن پالڻھار کين تمام پاڪ شراب پياريندو"
        },
        {
            "chapter": 76,
            "verse": 22,
            "text": "بيشڪ اھو اوھان (جي عملن) جو بدلو آھي ۽ اوھان جو سعيو قبول ڪيل آھي"
        },
        {
            "chapter": 76,
            "verse": 23,
            "text": "بيشڪ اسان توتي قرآن درجي بدرجي لاٿو"
        },
        {
            "chapter": 76,
            "verse": 24,
            "text": "پوءِ پنھنجي پالڻھار جي حڪم (اچڻ) تائين صبر ڪر ۽ انھن (ماڻھن) مان ڪنھن گنھگار يا بي شڪر جو چيو نه مڃ"
        },
        {
            "chapter": 76,
            "verse": 25,
            "text": "۽ پنھنجي پالڻھار جو نالو صبح ۽ سانجھيءَ ياد ڪر"
        },
        {
            "chapter": 76,
            "verse": 26,
            "text": "۽ ڪجھ (وقت) رات ۾ اُن لاءِ نماز پڙھ ۽ گھڻي رات سندس پاڪائي ساراھ"
        },
        {
            "chapter": 76,
            "verse": 27,
            "text": "بيشڪ اُھي (ڪافر) دنيا کي پيارو رکندا آھن ۽ ڳوري ڏينھن کي پنھنجي پٺيان ڦٽو ڪندا آھن"
        },
        {
            "chapter": 76,
            "verse": 28,
            "text": "اسان کين پيدا ڪيو ۽ سندن سَنڌ پُختا ڪياسون، ۽ جڏھن گھرون (ته) اھڙا ٻيا عوض ۾ مٽائي آڻيون"
        },
        {
            "chapter": 76,
            "verse": 29,
            "text": "بيشڪ اھا نصيحت آھي، پوءِ جيڪو گھري سو پنھنجي پالڻھار ڏانھن واٽ وٺي"
        },
        {
            "chapter": 76,
            "verse": 30,
            "text": "۽ اوھين نه گھرندؤ مگر اُھو جيڪي الله گھري، ڇوته الله ڄاڻندڙ حڪمت وارو آھي"
        },
        {
            "chapter": 76,
            "verse": 31,
            "text": "جنھن کي گھري (تنھن کي) پنھنجي رحمت ۾ داخل ٿو ڪري، ۽ ظالمن لاءِ ڏکوئيندڙ عذاب تيار ڪيو اٿس"
        },
        {
            "chapter": 77,
            "verse": 1,
            "text": "چڱين گُھلندڙن ھيرُن جو قسم آھي"
        },
        {
            "chapter": 77,
            "verse": 2,
            "text": "پوءِ زور سان لڳڻ وارن وائن جو قسم آھي"
        },
        {
            "chapter": 77,
            "verse": 3,
            "text": "۽ (ڪڪرن کي) کڻندڙن پکيڙيندڙن وائن جو قسم آھي"
        },
        {
            "chapter": 77,
            "verse": 4,
            "text": "پوءِ (ڪڪرن کي) ھڪ ٻئي کان جدا ڪندڙ وائن جو قسم آھي"
        },
        {
            "chapter": 77,
            "verse": 5,
            "text": "پوءِ وحي آڻيندڙن ملائڪن جو قسم آھي"
        },
        {
            "chapter": 77,
            "verse": 6,
            "text": "(جي) عذر وڃائڻ لاءِ يا ڊيڄارڻ لاءِ (وحي) آڻيندا آھن"
        },
        {
            "chapter": 77,
            "verse": 7,
            "text": "ته بيشڪ جنھن (ڳالھ) جو اوھان کي انجام ڏجي ٿو سا ضرور ٿيڻي آھي"
        },
        {
            "chapter": 77,
            "verse": 8,
            "text": "پوءِ جڏھن تارا ميٽي ڇڏبا"
        },
        {
            "chapter": 77,
            "verse": 9,
            "text": "۽ جڏھن آسمان چيربو"
        },
        {
            "chapter": 77,
            "verse": 10,
            "text": "۽ جڏھن جبل اڏائبا"
        },
        {
            "chapter": 77,
            "verse": 11,
            "text": "۽ جڏھن پيغمبر (ٺھرايل وقت تي) گڏ ڪبا"
        },
        {
            "chapter": 77,
            "verse": 12,
            "text": "(تڏھن ثابت ٿيندو ته پيغمبرن کي) ڪھڙي ڏينھن لاءِ ترسايو ويو"
        },
        {
            "chapter": 77,
            "verse": 13,
            "text": "فيصلي جي ڏينھن لاءِ"
        },
        {
            "chapter": 77,
            "verse": 14,
            "text": "۽ توکي ڪھڙي شيءَ ڄاڻايو ته فيصلو جو ڏينھن ڇا آھي"
        },
        {
            "chapter": 77,
            "verse": 15,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 16,
            "text": "پھرين کي ھلاڪ نه ڪيو اٿون ڇا؟"
        },
        {
            "chapter": 77,
            "verse": 17,
            "text": "وري (اُن کانپوءِ) پوين کي انھن جي پٺيان آڻيندا آھيون"
        },
        {
            "chapter": 77,
            "verse": 18,
            "text": "ائين ڏوھارين سان ڪندا آھيون"
        },
        {
            "chapter": 77,
            "verse": 19,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 20,
            "text": "اوھان کي خسيس پاڻي مان نه بڻايو اٿون ڇا؟"
        },
        {
            "chapter": 77,
            "verse": 21,
            "text": "پوءِ اُن کي ھڪ پختي ھنڌ ۾ رکيوسون"
        },
        {
            "chapter": 77,
            "verse": 22,
            "text": "ھڪ مُقرّر وقت تائين"
        },
        {
            "chapter": 77,
            "verse": 23,
            "text": "پوءِ (بڻاوت ۾) پورو ڪيوسون جو (اسين) چڱي سگھ وارا آھيون"
        },
        {
            "chapter": 77,
            "verse": 24,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 25,
            "text": "زمين کي ماپائڻ واري نه ڪئي اٿون ڇا؟"
        },
        {
            "chapter": 77,
            "verse": 26,
            "text": "(جو) جيئرن ۽ مُئن کي (ماپائي)"
        },
        {
            "chapter": 77,
            "verse": 27,
            "text": "۽ زمين ۾ اُچا جبل ڪياسون ۽ اوھان کي مٺو پاڻي پياريوسون"
        },
        {
            "chapter": 77,
            "verse": 28,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 29,
            "text": "(چيو ويندو ته ھاڻي) جنھن (دوزخ) کي اوھين ڪوڙ ڀائيندا ھوا تنھن ڏانھن وڃو"
        },
        {
            "chapter": 77,
            "verse": 30,
            "text": "(چئبن ته) ٽن شاخن واريءَ ڇانوَ ڏانھن وڃو"
        },
        {
            "chapter": 77,
            "verse": 31,
            "text": "نه ٿڌي ڇانوَ ھوندي ۽ نه (باھ جي) توَ کان توکي بچائيندي"
        },
        {
            "chapter": 77,
            "verse": 32,
            "text": "بيشڪ اُھا (باھ) ماڙيءَ جيڏيون چڻنگون اڇليندي آھي"
        },
        {
            "chapter": 77,
            "verse": 33,
            "text": "ڄڻ ته اُھي ھيڊا اُٺ آھن"
        },
        {
            "chapter": 77,
            "verse": 34,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 35,
            "text": "اُھو ڏينھن اُھو آھي جنھن ۾ نه ڳالھائيندا"
        },
        {
            "chapter": 77,
            "verse": 36,
            "text": "۽ نڪي کين موڪل ڏبي ته (ڪو) عذر (بيان) ڪن"
        },
        {
            "chapter": 77,
            "verse": 37,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 38,
            "text": "ھيءُ فيصلي جو ڏينھن آھي، اوھان کي ۽ اڳين کي گڏ ڪيوسون"
        },
        {
            "chapter": 77,
            "verse": 39,
            "text": "پوءِ جيڪڏھن اوھان کي بڇڙي رِٿ ڪرڻي آھي ته منھنجي حق ۾ رٿيو"
        },
        {
            "chapter": 77,
            "verse": 40,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 41,
            "text": "بيشڪ پرھيزگار ڇانوَن ۽ چشمن ۾ ھوندا"
        },
        {
            "chapter": 77,
            "verse": 42,
            "text": "۽ جنھن جنس مان گھرندا (تنھن جنس جي) ميون ۾ ھوندا"
        },
        {
            "chapter": 77,
            "verse": 43,
            "text": "(چئبن ته) چڱا ڪم ڪندا ھئو تنھنڪري خوش ٿي کائو ۽ پيئو"
        },
        {
            "chapter": 77,
            "verse": 44,
            "text": "بيشڪ اسين نيڪن کي ائين بدلو ڏيندا آھيون"
        },
        {
            "chapter": 77,
            "verse": 45,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 46,
            "text": "(اي ڪوڙ ڀائيندڙؤ دنيا ۾) ٿوري دير کائي وٺو ۽ آسودا رھو بيشڪ اوھين ڏوھاري آھيو"
        },
        {
            "chapter": 77,
            "verse": 47,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 48,
            "text": "۽ جڏھن کين چئجي ته نماز پڙھو (ته) نماز نه پڙھندا آھن"
        },
        {
            "chapter": 77,
            "verse": 49,
            "text": "اُن ڏينھن ڪوڙ ڀائيندڙن لاءِ خرابي آھي"
        },
        {
            "chapter": 77,
            "verse": 50,
            "text": "پوءِ اُن (قرآن) کانپوءِ ڪھڙي ڳالھ تي ويساھ رکندا"
        }
    ]
}
{
    "pages": [
        {
            "chapter": 27,
            "verse": 23,
            "text": "Расында оларға патша болған бір қатын таптым. Оған әр түрлі нәрсе берілген әрі оның үлкен тақты бар.\" (Шахыл қызы Былқыс қатын патша еді. Б.М.К.Р)"
        },
        {
            "chapter": 27,
            "verse": 24,
            "text": "Оны да елін де Алладан өзге күнге табынғанын көрдім. Шайтан оларға істеген істерін әдемі көрсетіп, жолдан тосқан. Сондықтан тура жол таба алмайтын көрінеді"
        },
        {
            "chapter": 27,
            "verse": 25,
            "text": "(Сәжде аяты бар.) \"Көктер мен жердегі көместі көрнеуге шығаратын, өсімдіктерді өсіретін, сондай-ақ олардың көрнеу, көмес істегендерін білетін Аллаға неге сәжде қылмайды"
        },
        {
            "chapter": 27,
            "verse": 26,
            "text": "Ұлы ғаршының Раббы Алла, Одан басқа ешбір тәңір жоқ"
        },
        {
            "chapter": 27,
            "verse": 27,
            "text": "(Сүлеймен Ғ.С.): \"Шын айттық ба? Немесе өтірікшілерденсің бе? Көреміз\" деді"
        },
        {
            "chapter": 27,
            "verse": 28,
            "text": "Мына хатымды алып барып; оны оларға таста да бұрылып тұрып күт. Не жауап қайтарар екен"
        },
        {
            "chapter": 27,
            "verse": 29,
            "text": "(Былқыс): \"Әй бастықтар! Маған бір елеулі хат тасталды\" деді"
        },
        {
            "chapter": 27,
            "verse": 30,
            "text": "Ол, Сүлейменнен: «Аса қамқор, ерекше мейірімді Алланың атымен» (бастаймын\" дейді)"
        },
        {
            "chapter": 27,
            "verse": 31,
            "text": "Маған ұлықтық қылмаңдар, өзіме бағынган түрде келіңдер!\",-(делінген)"
        },
        {
            "chapter": 27,
            "verse": 32,
            "text": "Әй бастықтар! Маған ақыл беріңдер. Сендер болмайынша, бір іске шешім жасамаймын\" деді"
        },
        {
            "chapter": 27,
            "verse": 33,
            "text": "Олар: \"Біз күшті, қатты жауынгерміз. Әмір беру саған тән. Қане не бұйырасың!\",- десті"
        },
        {
            "chapter": 27,
            "verse": 34,
            "text": "(Патша, оларға): \"Сөз жоқ, патшалар қашан бір мемлекетке кірсе, ол жерді бұзып, елінің құрметтілерін қор етеді. Осылайша істейді\" деді"
        },
        {
            "chapter": 27,
            "verse": 35,
            "text": "Әрине оларға бір сәлемдеме жіберіп, елшілер арқылы не жауап қайтаратындығын күтемін"
        }
    ]
}
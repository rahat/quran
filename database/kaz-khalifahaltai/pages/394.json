{
    "pages": [
        {
            "chapter": 28,
            "verse": 71,
            "text": "Ол сондай Алла, Одан басқа ешбір тәңір жоқ. Дүние, ахиретте барлық мақтау Оған лайық. Үкім Оған тән. Және Сол жаққа қайтарыласыңдар. (Мұхаммед Ғ.С.) оларға: \"Көрдіңдер ме, егер Алла (Т.) сендерге қиямет күніне дейін ұдайы қараңғы қылса, Алладан басқа сендерге жарық келтіретін тәңір кім? Естімейсіңдер ме?\",- де"
        },
        {
            "chapter": 28,
            "verse": 72,
            "text": "Көрдіңдер ме, егер Алла (Т.) сендерге қиямет күніне дейін ұдайы күндіз қылса, Алладан басқа сендерге онда тынығатын түн келтіретін тәңір кім? көз салмайсыңдар ма?\",- де"
        },
        {
            "chapter": 28,
            "verse": 73,
            "text": "Алла, сендерге өз мәрхаметінен түнді тынығу, күндізді кеңшілігін (ризық) іздеулерің үшін жаратты. Әрине шүкірлік етерсіңдер"
        },
        {
            "chapter": 28,
            "verse": 74,
            "text": "Сол күні, Оларға: \"Менің серігім деп, ойлағандарың қайда?\",- деп, дабыстайды"
        },
        {
            "chapter": 28,
            "verse": 75,
            "text": "Ол күні, әр үмметтен бір айғақ шығарып: \"Дәлелдеріңді әкеліңдер\" дейміз. Сонда олар, рас хақиқат, Аллаға тән екенін біледі де олардың жасанды нәрселері жоқ болады"
        },
        {
            "chapter": 28,
            "verse": 76,
            "text": "Рас Қарун, Мұса (Ғ.С.) ның елінен еді де, оларға қарсы келді. Сондай-ақ оған, кілттерін күшті бір топ әрең көтеретін қазыналар берген едік. Сонда оған халқы: \"Елірме! Расында Алла, еліргендерді жақсы көрмейді\" деді"
        },
        {
            "chapter": 28,
            "verse": 77,
            "text": "Алланың саған берген дәулетімен ахирет жұртын ізде де дүниедегі несібеңді де ұмытпа. Алла, саған жақсылық еткендей сен де жақсылық істе, сондай-ақ жер жүзінде Бұліншілік ізденбе! Алла бұзақыларды сүймейді"
        }
    ]
}
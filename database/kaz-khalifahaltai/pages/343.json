{
    "pages": [
        {
            "chapter": 23,
            "verse": 18,
            "text": "Көктен бір мөлшерде жаңбыр жаудырып, оны жер жүзіне тоқтаттық. Рас оны жоғалтуға да күшіміз жетеді"
        },
        {
            "chapter": 23,
            "verse": 19,
            "text": "Міне сонымен сендерге құрма ағаштары, жүзімдер және оның ішінде сендер көректенетін көптеген жемістер бар бақшалар пайда қылдық"
        },
        {
            "chapter": 23,
            "verse": 20,
            "text": "Сондай-ақ Тұрсинадан жеушілерге қатық түрінде майлы өсетін (зейтін) ді шығардық"
        },
        {
            "chapter": 23,
            "verse": 21,
            "text": "Рас сендер үшін малдарда әлбәтте өнеге бар. Сендерге олардың іштеріндегі (сүтін) ішкіземіз. (С. 66-А.) Сондай-ақ малда сендер үшін көптеген пайда бар. Және олардан жейсіңдер"
        },
        {
            "chapter": 23,
            "verse": 22,
            "text": "Мал және кеме менен тасымалданасыңдар"
        },
        {
            "chapter": 23,
            "verse": 23,
            "text": "Рас Нұх (Ғ.С.) ты еліне жібердік. Сонда ол: \"Әй елім! Аллаға құлшылық қылыңдар. Одан басқа тәңірлерің жоқ. Сонда да қорықпайсыңдар ма?\" деді"
        },
        {
            "chapter": 23,
            "verse": 24,
            "text": "Онда елінің қарсы болған бастықтары: \"Бұл өздерің сияқты ғана адам. Сендерге үстем болғысы келеді. Егер Алла қаласа, періште жіберер еді. Бұны бұрынғы аталарымыздан естімедік\" деді"
        },
        {
            "chapter": 23,
            "verse": 25,
            "text": "Ол, жын соққан ғана бір адам. Сондықтан оны бір заманға дейін тосыңдар"
        },
        {
            "chapter": 23,
            "verse": 26,
            "text": "(Нұх Ғ.С.): \"Раббым! Олардың мені жасынға шығаруларына қарсы маған нүсырат бер!\",- деді"
        },
        {
            "chapter": 23,
            "verse": 27,
            "text": "Сонда оған: \"Көздеуіміз де нұсқауымыз бойынша кеме жаса\" деп уахи еттік. Қашан әміріміз келіп, тандыр (дан су) қайнаса, сонда әр жыныстан бір жұп және өздеріне қарсы бұйрық берілгендерден басқа, семьяңды алып, кемеге түс. Сондай-ақ залым болғандар жайында маған түк деме. Өйткені олар, суға батуға тиісті\" деп уахи еттік"
        }
    ]
}
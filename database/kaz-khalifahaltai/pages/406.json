{
    "pages": [
        {
            "chapter": 30,
            "verse": 16,
            "text": "Ал енді сондай қарсы келіп, ахиретте Маған жолығуды жасынға шығарғандар, міне солар; тозаққа әзір түрде қойылады"
        },
        {
            "chapter": 30,
            "verse": 17,
            "text": "Ендеше түнеген мезгілде әрі таң атырған уақытта Алланы пәктеңдер. (Түнгі, таңғы намаз)"
        },
        {
            "chapter": 30,
            "verse": 18,
            "text": "Көктер мен жерде, кешке және түскі уақытқа кіргенде, барлық мақтау Аллаға лайық. (Түскі, кешкі намаздар)"
        },
        {
            "chapter": 30,
            "verse": 19,
            "text": "Ол, өліден тіріні шығарып, тіріден өліні шығарады да жерді өлгеннен кейін жандандырады. Сол сияқты сендер де (қабырдан) шығарыласыңцар"
        },
        {
            "chapter": 30,
            "verse": 20,
            "text": "Оның белгілерінен бірі; сендерді топырақтан жаратуы. Сосын сендер адам болып, тарқаласыңдар. (Өсіп, өнесіңдер)"
        },
        {
            "chapter": 30,
            "verse": 21,
            "text": "Сендерге, оған тұрақтауларың үшін өз жыныстарыңнан жұбайлар жаратып, араларыңа сұйіспеншілік, мейірімділік пайда қылғандығы да Оның белгілерінен. Сөз жоқ, осыларда ойланған елге белгілер бар"
        },
        {
            "chapter": 30,
            "verse": 22,
            "text": "Көктер мен жерді жаратуы, тілдеріңнің түстеріңнің, қарама-қарсылығы да Оның белгілерінен. Шәксіз бұларда білгендер үшін белгілер бар"
        },
        {
            "chapter": 30,
            "verse": 23,
            "text": "Күндіз-түнде ұйықтауларың, сондай-ақ Алланың кеңшілігін іздеулерін де, Оның белгілерінен. Күдіксіз бұларда тыңдаған қауым үшін белгілер бар"
        },
        {
            "chapter": 30,
            "verse": 24,
            "text": "Сендерге үрейлену, дәмету түрінде нажағайды көрсетуі, көктен жаңбыр жаудырып онымен өлгеннен кейін жерді жандандыруы да Оның белгілерінен. Рас бұлар да ақыл жұмсаған халыққа үлгілер бар"
        }
    ]
}
{
    "chapter": [
        {
            "chapter": 72,
            "verse": 1,
            "text": "(Мұхаммед Ғ.С.) оларға: \"Жындардан бір тобының Құран тыңдағаны маған уахи етілді\" де. Сонда жындар: \"Шынында бір ғажайып Құран тыңдадық\" деді"
        },
        {
            "chapter": 72,
            "verse": 2,
            "text": "Құран, бізді тура жолға салады. Енді соған иман келтірдік. Раббымызға ешбіреуді ортақ қоспаймыз"
        },
        {
            "chapter": 72,
            "verse": 3,
            "text": "Расында Раббымыздың ұлықтығы өте жоғары, Ол, қатын, бала иемденбейді"
        },
        {
            "chapter": 72,
            "verse": 4,
            "text": "Өйткені біздің ахымақтар, Аллаға шатақ сөйлеп жүр екен"
        },
        {
            "chapter": 72,
            "verse": 5,
            "text": "Расында адамдар мен жынды, Аллаға байланысты әсте өтірік айтпайды деп ойлаган едік"
        },
        {
            "chapter": 72,
            "verse": 6,
            "text": "Шынында адамдардан кейбір ерлер; жындардың кейбір ерлеріне сиынатын еді де сонда олар, жындардың менменсуін арттыратын еді. (Құлазыған иен даланың қорғаушысы жын деп сиынатындар болған. Б.Ж.М)"
        },
        {
            "chapter": 72,
            "verse": 7,
            "text": "Олар да сендердің Алла ешкімді қайта тірілтпейді деп ойлағандарың тәрізді ойлаған еді"
        },
        {
            "chapter": 72,
            "verse": 8,
            "text": "Әрине көкке қарманғанымызда, оны қатал күзетші және атылған жалындарға толтырылған түрде таптық"
        },
        {
            "chapter": 72,
            "verse": 9,
            "text": "Әлбетте тыңдау үшін; аспанның кей орындарында отыратын едік. Енді біреу тыңдамақшы болса, оны көздеген жұлдызды көреді\" (С. 17-18-А)"
        },
        {
            "chapter": 72,
            "verse": 10,
            "text": "Әрине білмейміз; жер жүзіндегілерге жамандық ойланылуда ма? Немесе оларға, Раббылары жақсылық қалауда ма"
        },
        {
            "chapter": 72,
            "verse": 11,
            "text": "Расында жақсыларымыз да одан төмендеріміз де бар; түрлі жолдарда едік"
        },
        {
            "chapter": 72,
            "verse": 12,
            "text": "Шынында жер жүзінде Алланы еш жеңе алмайтындығымызды, қашып құтыла алмайтындығымызды аңғардық"
        },
        {
            "chapter": 72,
            "verse": 13,
            "text": "Расында осы тура жолды естіп, Оған сендік. Кім Раббына иман келтірсе, сонда ол, кемшіліктен де зияннан да қорықпайды"
        },
        {
            "chapter": 72,
            "verse": 14,
            "text": "Бізден Мұсылмандар да туралықтан адасқандар да бар. Сонда кім Мұсылман болса, ал міне солар, туралықты іздейді"
        },
        {
            "chapter": 72,
            "verse": 15,
            "text": "Ал енді адасқандар, тозаққа отын болады"
        },
        {
            "chapter": 72,
            "verse": 16,
            "text": "(Егер жындар мен адамдар,) ол жолда тұп-тура жүрсе, әрине оларға мол су нәсіп етеміз"
        },
        {
            "chapter": 72,
            "verse": 17,
            "text": "Оларды онда сынау үшін. Кім Раббының зікірінен жалтарса, Раббы оны барған сайын арта түсетін азапқа ұшыратады"
        },
        {
            "chapter": 72,
            "verse": 18,
            "text": "Шын мәнінде мешіттер, Аллаға тән. Ендеше Алламен бірге ешкімді шақырмаңдар"
        },
        {
            "chapter": 72,
            "verse": 19,
            "text": "Расында Алланың құлы (Мұхаммед Ғ.С.) тұрып, Аллаға ғибадат қылған сәтте; олар, оның үстіне үймелеп жабыса жаздады"
        },
        {
            "chapter": 72,
            "verse": 20,
            "text": "(Мұхаммед Ғ.С.): \"Шын мәнінде мен Раббыма құлшылық қылып, Оған ешбір серік қоспаймын\" де"
        },
        {
            "chapter": 72,
            "verse": 21,
            "text": "Расында мен сендерге зиян келтіре алмаймын да игілік те істей алмаймын\" де"
        },
        {
            "chapter": 72,
            "verse": 22,
            "text": "Расында ешкім мені, Алланың азабынан сақтай алмайды да мен де Одан өзге пана таба алмаймын"
        },
        {
            "chapter": 72,
            "verse": 23,
            "text": "Бірақ мен, Алладан әрі Оның пайғамбарлық міндеттемелерінен жалғастырамын. Кім Аллаға, Пайғамбарына қарсы келсе, шәксіз оған мәңгі қалатын тозақ оты бар"
        },
        {
            "chapter": 72,
            "verse": 24,
            "text": "Ақыр өздеріне уәде етілген азапты көрген сәтте, кімнің көмекшісі нашар, саны аз екенін олар біледі"
        },
        {
            "chapter": 72,
            "verse": 25,
            "text": "(Мұхаммед Ғ.С.) оларға: \"Сендерге уәде етілген азап жақын ба? Не Раббым, оны созып қойды ма? Білмеймін\" де"
        },
        {
            "chapter": 72,
            "verse": 26,
            "text": "Көместі білуші Алла, оның сырын ешкімге ашпайды"
        },
        {
            "chapter": 72,
            "verse": 27,
            "text": "Бірақ ұнатқан елшісіне білдіреді. Өйткені Алла, елшісінің алды-артына күзетші қояды"
        },
        {
            "chapter": 72,
            "verse": 28,
            "text": "Олардың, Раббыларының міндеттеиелерін анық жалғастыргандықтарын білу үшін. Әрі олардың жағдайын толық біледі. Және әр нәрсені санап, түгендеп қойған"
        }
    ]
}
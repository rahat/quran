{
    "maqras": [
        {
            "chapter": 3,
            "verse": 33,
            "text": "Негізінен Алла (Т.) Адам мен Нұх (Ғ.С.) ты және Ыбырайым (Ғ.С.) мен Ғымранның жұрағатын әлемдерге ардақты қылды"
        },
        {
            "chapter": 3,
            "verse": 34,
            "text": "(Бұлар) бір- бірінен тараған ұрпақ. Алла әр нәрсені естуші, білуші"
        },
        {
            "chapter": 3,
            "verse": 35,
            "text": "Ғымранның жұбайы (фақуза қызы Ханна): «Раббым! Ішімдегіні азат қылған түрде Саған арнадым, менен қабыл айла! Расында Сен өзің аса естуші, білушісің» деді"
        },
        {
            "chapter": 3,
            "verse": 36,
            "text": "Сонда ол, қыз тапқан сәтте: «Раббым! Шынында мен қыз таптым» деді. Алла оның не тапқанын біледі. Ұл, қыздай емес. «Мен оның атын Мәрйем қойдым. Оны да ұрпағын да шайтаннан Саған сиындырамын» деді"
        },
        {
            "chapter": 3,
            "verse": 37,
            "text": "Сонда оны Раббы жақсы қабылдап, көркем өсірумен өсірді және оған Зәкерияны (Ғ.С.) ие қылды. Зәкерия оның хұжырасына әр кіргенде оның қасында көрек тапты. «Әй Мәрйем! Осы саған қайдан келді?»,- деді. Мәрйем: «Ол Алланың қасынан, шәксіз Алла қалаған құлын есепсіз ризыктандырады» деді"
        },
        {
            "chapter": 3,
            "verse": 38,
            "text": "Сол арада Зәкерия (Ғ.С.) Раббына жалбарынды: «Раббым! Маған қасыңнан игі ұрпақ бер. Шәксіз Сен тілекті естушісін» деді"
        },
        {
            "chapter": 3,
            "verse": 39,
            "text": "Зәкерия (Ғ.С.) хұжырада намаз оқып тұрғанда, періштелер оған: «Расында Алла (Т.) саған, Алладан болған әмірді (Ғиса Ғ.С.ды) растаушы, ел ағасы, нәпсіне ие, игілерден бір Пайғамбар болатын Яхьямен қуанышқа бөлейді» деп дауыстады"
        },
        {
            "chapter": 3,
            "verse": 40,
            "text": "(Зәкерия Ғ.С.): «Раббым! Менің ұлым қалайша болады? Негізінен өзіме кәрілік жетті. Әйелім бедеу» деді. «осылайша Алла қалағанын істейді» (делінген жауап алды)"
        },
        {
            "chapter": 3,
            "verse": 41,
            "text": "«Раббым! Маған бір белгі көрсет» деді. «Белгің; үш күн адамдармен ымдап қана сөйлесуің. Раббыңды көп зікір ет те ертелі- кеш дәріпте» деді"
        },
        {
            "chapter": 3,
            "verse": 42,
            "text": "Сол уақытта періштелер: «Әй Мерйем! Шәксіз, Алла сені таңдады, тазартты және әлемдегі әйелдерден ардақты қылды» деді"
        },
        {
            "chapter": 3,
            "verse": 43,
            "text": "«Әй Мәрйем! Раббыңа бой ұсын, сәжде ет және рүкүғ қылушылармен бірге рүкүғ қыл.»"
        },
        {
            "chapter": 3,
            "verse": 44,
            "text": "(Мұхаммед Ғ.С.) міне бұл саған біз уахи етіп отырған көмес хабарлардан. Олардың қайсысы Мәрйемге ие болады деп, қаламдарын (шар) салған кезде, қастарында жоқ едің. Сондай-ақ олар таласқан сәтте де алдарында емес едің"
        },
        {
            "chapter": 3,
            "verse": 45,
            "text": "Сол уақытта періштелер: «Әй Мәрйем! Расында Алла сені өз тарапынан бір сөзбен қуантады; оның аты Мәсих Ғиса мәрйем ұлы, дүние ақиретте беделді сондай-ақ Аллаға жақындардан болады» деді"
        },
        {
            "chapter": 3,
            "verse": 46,
            "text": "Бесікте және ержеткенде адамдарға сөйлейді. Әрі игілерден болады"
        },
        {
            "chapter": 3,
            "verse": 47,
            "text": "Мәрйем: «Раббым! Маған бір адам тиіспесе сонда балам қалайша болады!»,- деді. (Періштелер): «Солайша Алла қалағанын жаратады» деді. Қашан бір істің болуын қаласа, тек қана оны «бол» дейді, Сонда ол, бола қалады"
        },
        {
            "chapter": 3,
            "verse": 48,
            "text": "Алла (Т.) оған кітапты, хикметті және Тәурат, Інжілді үйретеді"
        },
        {
            "chapter": 3,
            "verse": 49,
            "text": "Сондай-ақ оны Израил ұрпақтарына елші қылады: «Шын мәнінде сендерге раббыларыңнан мұғжизамен келдім. Сендерге құстың мүсіні сияқты жасап, оны үрлеймін. Сонда Алланың бұйрығынша құс болады. Және Алланың бұйрығынша, анадан тума соқырды, аламесті жазып, өлікті тірілтемін әрі үйлеріңде не жеп нені қойғандарыңнан хабар беремін. Расында бұл жағдайда сендер үшін әрине үлгі бар. Егер иман келтірген болсаңдар.»"
        },
        {
            "chapter": 3,
            "verse": 50,
            "text": "«Сондай-ақ сендерге алдымдағы Тәуратты растаушы әрі Раббыларыңнан сендерге арам етілген кей нәрселерді халал ететін аят келтірдім. Алладан қорқыңдар да маған бой ұсыныңдар» (деді)"
        },
        {
            "chapter": 3,
            "verse": 51,
            "text": "«Негізінен Алла менің де Раббым, сендердің де раббыларың. Оған құлшылық қылындар, тура жол осы»"
        }
    ]
}
{
    "maqras": [
        {
            "chapter": 16,
            "verse": 90,
            "text": "Негізінде Алла әділетті, игілікті және ағайынға қарайласуды бұйырады. Және де арсыздықтан, қарсылықтан әм зорекерліктен тыяды. Сендерге насихат береді. Әрине түсінерсіңдер"
        },
        {
            "chapter": 16,
            "verse": 91,
            "text": "Қашан серттессеңдер, Аллаға берегн серттеріңді орындаңдар. Анттарыңды, Алланы өздеріңе кепіл етіп, бекіткеннен кейін бұзбаңдар. Күдіксіз Алла не істегендеріңді біледі"
        },
        {
            "chapter": 16,
            "verse": 92,
            "text": "Бір топты басқа топтан үстем деген сылтаумен араларыңдағы анттарыңды бұзып, жібін мықтап иіргеннен кейін тарқатқан қатын құсаған болмаңдар. Шын мәнінде Алла сендерді осымен сынайды. Сондай-ақ дүниеде қайшылыққа түскен нәрселеріңді қиямет күні сендерге ашықтайды"
        },
        {
            "chapter": 16,
            "verse": 93,
            "text": "Егер Алла қаласа еді, сендерді бір-ақ үммет қылар еді. Алайда, Алла кімді қаласа, адастырып кімді қаласа, тура жолға салады. Әлбетте істегендеріңнен сұраласыңдар"
        },
        {
            "chapter": 16,
            "verse": 94,
            "text": "Анттарыңды алдауға сылтау қылмаңдар. Аяқ берік басылғаннан кейін тайып, Алланыңң жолынан тосқандықтарың үшін жамандығын татасыңдар. Әрі сендерге зор азап бар"
        },
        {
            "chapter": 16,
            "verse": 95,
            "text": "Алланың антын арзымайтын нәрсеге айырбастамаңдар. Білетін болсаңдар, Алланың қасындағы ғана жақсы"
        },
        {
            "chapter": 16,
            "verse": 96,
            "text": "Сендердің жандарыңдағы дүниелік түгейді де Алланың қасындағы қалады. Әрине сабыр еткендердің сыйлығын, істеген істерінен де жақсырақ береміз"
        },
        {
            "chapter": 16,
            "verse": 97,
            "text": "Ер немесе әйелден кім сенген бойда түзу іс істесе, әлбетте оны жақсы тіршілікте жасатамыз. Әрі оларға істеген істерінен жақсырақ сыйлық береміз"
        },
        {
            "chapter": 16,
            "verse": 98,
            "text": "Қашан Құран оқысаң, қуылған шайтаннан Аллаға сиын"
        },
        {
            "chapter": 16,
            "verse": 99,
            "text": "Шын мәнінде иман келтіріп, Раббыларына тәуекел еткендерге шайтанның бір үстемдігі болмайды"
        },
        {
            "chapter": 16,
            "verse": 100,
            "text": "Шынында оның үстемдігі, оны дос тұтып Аллаға шерік қатушыларға ғана жүреді"
        },
        {
            "chapter": 16,
            "verse": 101,
            "text": "Біз, бір аяттың орнына басқа аятты ауыстырған кезде, Алла нені түсіргенін жақсы біледі. Алайда олар Пайғамбарға: “Сен анық жалақорсың” дейді. Олай емес. Олардың көбі түсінбейді"
        },
        {
            "chapter": 16,
            "verse": 102,
            "text": "(Мұхаммед Ғ.С.) Жебірейіл, Құранды; шынайы түрде иман келтіргендерді бекемдеу әм Мұсылмандар үшін туралық әрі қуаныш түрінде Раббың тарапынан түсірді"
        },
        {
            "chapter": 16,
            "verse": 103,
            "text": "Рас білеміз. Өйткені, олар: “Құранды Мұхаммедке бір Адам үйретеді ” дейді. Олардың ұйғарған адамының тілі бөгде. Ал бұл Құран ашық Арап тілінде"
        },
        {
            "chapter": 16,
            "verse": 104,
            "text": "Шынында Алланың аяттарына сенбегендерді, Алла оңғармайды. Сондай-ақ олар үшін күйзелтуші азап бар"
        },
        {
            "chapter": 16,
            "verse": 105,
            "text": "Шын мәнінде Алланың аяттарына сенбегендер, орынсыз жасынға шығарады. Міне солар, жалғаншылар"
        },
        {
            "chapter": 16,
            "verse": 106,
            "text": "Жүрегі иманнан орныққаннан кейін зорлық көрген біреуден басқа біреу; иман келтіргеннен кейін Аллаға қарсы келсе, сондай-ақ біреу көңілін имансыздыққа берсе, оған Алланың ашуы және оларға зор азап бар. (Бұл аят бойынша, жүрегіндегі Аллаға сенімі мықты біреудің зорлық көргенде қарсылық сөз айтуына болады. Б.Ж.М.К.Р.Х.Т)"
        },
        {
            "chapter": 16,
            "verse": 107,
            "text": "Бұл жағдай, олардың дүниені, ақиретке балап жақсы көрулерінің салдарынан. Шынында Алла, қарсы болған елді оңғармайды"
        },
        {
            "chapter": 16,
            "verse": 108,
            "text": "Міне, бұлар сондай; Алла, олардың жүректерін, құлақтарын және көздерін бітеп қойған. Тағы олар мүлде кәперсіз"
        },
        {
            "chapter": 16,
            "verse": 109,
            "text": "Сөз жоқ! Олар ахиретте зиян тартушылар"
        },
        {
            "chapter": 16,
            "verse": 110,
            "text": "(Мұхаммед Ғ.С.) негізінен Раббың; қапа көргеннен кейін босқандардың , соғысқандардың және сабыр еткендердің (жары.) Күдіксіз Раббың бұдан кейін аса жарылқаушы, ерекше мейірімді"
        }
    ]
}
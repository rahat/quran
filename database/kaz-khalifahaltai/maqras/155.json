{
    "maqras": [
        {
            "chapter": 28,
            "verse": 12,
            "text": "Бұрын емізушілерді оған арам еттік. (Бала бөтен омырауды ембей қойды.) Сонда оның әпекесі, Оларға: \"Сендерге, оны сендер үшін бағатын, оған қамқор бір үйдің ішін көрсетейін бе?\",-деді"
        },
        {
            "chapter": 28,
            "verse": 13,
            "text": "Сөйтіп оны, анасына көзайым болып, күйінбеуі, сондай-ақ Алланың уәдесінің хақ екендігін білу үшін қайтардық. Бірақ олардың көбі білмейді"
        },
        {
            "chapter": 28,
            "verse": 14,
            "text": "(Мұса Ғ.С.) ержетіп, теңелген кезде, өзіне хикмет, ғылым бердік. Жақсылық істеушілерді өстіп сыйлыққа бөлейміз"
        },
        {
            "chapter": 28,
            "verse": 15,
            "text": "(Мұса Ғ.С.) елдің кәперсіз уақтында қалаға кірді де онда төбелесіп жатқан екі адам көрді. Бірі өз тобынан, біреуі дұшпан жақтан еді. Сонда өз тобынан болғаны дұшпанына қарсы Мұсадан көмек тіледі. Сонда Мұса (Ғ.С.) оны жүмырықпен ұрғанда оған қаза жетті. (Мұса Ғ.С.): \"Бұл шайтан ісі. Өйткені ол ашық адастырушы дұшпан\" деді"
        },
        {
            "chapter": 28,
            "verse": 16,
            "text": "Раббым! рас өзіме кесір істедім. Мені жарылқа!\",- деді. Сондықтан Алла, оны жарылқады. Өйткені Ол, тым жарылқаушы, ерекше мейірімді"
        },
        {
            "chapter": 28,
            "verse": 17,
            "text": "Раббым! Маған берген нығметіңе серт! Енді күнәкарларға жәрдем етпеймін\" деді"
        },
        {
            "chapter": 28,
            "verse": 18,
            "text": "Қалада қорқып, алаңдықпен таң атырды. Ал және кешегі өзінен көмек тілеген кісі, тағы жалбарынып жатыр. (Тағы төбелесіп жатыр.) Мұса (Ғ.С.) оған: \"Сен анық адасқан екенсің\" деді"
        },
        {
            "chapter": 28,
            "verse": 19,
            "text": "Сонда Мұса (Ғ.С.) екеуінің де дұшпанын ұстағысы келген сәтте: \"Әй Мұса! Кеше бір адамды өлтіргеніңдей бүгін мені өлтіресің бе? Сен Бұл жерде турашылдардан болмай бір зорекер болуды қалайсың ба?\",- деді"
        },
        {
            "chapter": 28,
            "verse": 20,
            "text": "Қаланың шетінен бір адам жүгіріп келіп: \"Әй Мұса! Бастықтар сені өлтіруге кеңесіп жатыр. Дереу шығып кет! Шынында мен саған қамқорларданиын\" деді"
        },
        {
            "chapter": 28,
            "verse": 21,
            "text": "Сонда Мұса (Ғ.С.) қорқа байқастап, қаладан шықты да: \"Раббым! Мені залым елден құтқар!\",- деді"
        },
        {
            "chapter": 28,
            "verse": 22,
            "text": "Ол, Мәдян жаққа жөнелген сәтте: \"Раббымның, маған тура жол көрсетуін үміт етеиін\" деді"
        },
        {
            "chapter": 28,
            "verse": 23,
            "text": "Мәдян суына барган кезде, ол жерде мал суарған бір топ адам көреді. Тағы олардан өзге малдарын судан қайырып түрган екі әйел керді де: \"Екеуіңнің бұйымтайларың не?\",-деді. Екеуі: \"Малшылар малдарын алып кеткенге дейін суара алмаймыз. Әкеміз кәрі шал\" деді. (Бұлар Шұғайып (Ғ.С.) тың қыздары еді"
        },
        {
            "chapter": 28,
            "verse": 24,
            "text": "Мұса (Ғ.С.) олардың малдарын суарды да сосын көлеңкеге бұрылып: \"Раббым! Сен маған хайырдан не жіберсең мұхтажбын\" деді"
        },
        {
            "chapter": 28,
            "verse": 25,
            "text": "Сонда екі әйелдің бірі, ұялған түрде келіп: \"Әкем, бізге мал суарып берген ақыңды беруге сені шақырады\" деді. Мұса (Ғ.С.) Шұғайып (Ғ.С.) қа келген сәтте, оған қиссаларын баян қылды. Шұғайып (Ғ.С.): \"Қорықпа! Залым елден құтылдың\" деді"
        },
        {
            "chapter": 28,
            "verse": 26,
            "text": "Екі қыздың бірі: \"Әкетайым! Оны жалдап ал! Рас ол, жалдаған адамдардың хайырлысы да, күшті, сенімдісі\" деді"
        },
        {
            "chapter": 28,
            "verse": 27,
            "text": "(Қыздардың әкесі Мұса Ғ.С. ға): \"Маған сегіз жыл жалға жүруіңе орай мына екі қызымның бірін саған некелендіргім келеді. Егер он жылға толтырсаң, ол сенің өз жаныңнан болады. Саған машақат қылуды қаламаймын. Алла қаласа, мені ізгілерден табарсың\" деді"
        },
        {
            "chapter": 28,
            "verse": 28,
            "text": "(Мұса Ғ.С.): \"Осы, мені мен сенің арамыздағы келісім бойынша, екі мезгілдің қайсысын орындасаи да маған қарсылық жоқ. Айтқанымызға Алла кепіл\" деді"
        }
    ]
}
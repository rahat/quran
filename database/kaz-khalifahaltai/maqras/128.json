{
    "maqras": [
        {
            "chapter": 20,
            "verse": 111,
            "text": "Тірі, меңгеруші (Алла) ге бастар иіледі. Кім зұлымдық арқаласа, қор болады"
        },
        {
            "chapter": 20,
            "verse": 112,
            "text": "Ал кім иман келтірген түрде түзу іс істесе, сонда ол жамандықтарының артуынан, жақсылықтарының кемуінен қорықпайды"
        },
        {
            "chapter": 20,
            "verse": 113,
            "text": "Осылайша Құранды Арапша түсіріп, онда түрлі ескертулер баян еттік. Мүмкін олар сақтанар. Немесе оларға үгіт пайда қылар"
        },
        {
            "chapter": 20,
            "verse": 114,
            "text": "Шынайы меңгеруші Алла әр нәрседен жоғары. (Мұхаммед Ғ.С.) саған етілген уахи бітуден бұрын Құранды оқуға асықпа да: \"Раббым, білімімді арттыр!\",- де"
        },
        {
            "chapter": 20,
            "verse": 115,
            "text": "Рас бұрын Адамға үкім берген едік. Алайда, ол ұмытты. Оны төзімді таппадық"
        },
        {
            "chapter": 20,
            "verse": 116,
            "text": "Сол уақытта періштелерге: \"Адамға сәжде қылыңдар!\",- дедік. Сонда олар сәжде қылды. Бірақ Ібіліс сәжде қылмай бас тартты"
        },
        {
            "chapter": 20,
            "verse": 117,
            "text": "Сонда Адамға: \"Күдіксіз осы, саған да жұбайыңа да дұшпан. Екеуіңді жаннаттан шығарып жібермесін. Сонда машақат тартасыңдар\" дедік"
        },
        {
            "chapter": 20,
            "verse": 118,
            "text": "Күдіксіз сен жаннатта, аш-жалаңаш қалмайсың"
        },
        {
            "chapter": 20,
            "verse": 119,
            "text": "Сондай-ақ онда шөлдемейсің де күннің ыстығы өтпейді"
        },
        {
            "chapter": 20,
            "verse": 120,
            "text": "Ақыр шайтан оған азғыру жүргізіп: \"Әй Адам! Саған мәңгілік ағашын және таусылмайтын салтанатты көрсетейін бе?\",- деді"
        },
        {
            "chapter": 20,
            "verse": 121,
            "text": "Сонда екеуі, одан жеді. Дереу үятты жерлері көрінді. Сондықтан екеуі де үстеріне жаннаттың жапырақтарын жаба бастады. Адам (Ғ.С.) Раббына күнәкар болып, жолдан тайды"
        },
        {
            "chapter": 20,
            "verse": 122,
            "text": "Сонан кейін Раббы оны есіркеп, тәубесін қабыл етіп, тура жолға салды"
        },
        {
            "chapter": 20,
            "verse": 123,
            "text": "Бір-біріңе дұшпан болған бойда жаннаттан түгел түсіңдер. Егер екеуің тарапымнан бір туралық келіп, кім тура жолыма ілессе, сонда ол адаспайды да машақат тартпайды"
        },
        {
            "chapter": 20,
            "verse": 124,
            "text": "Ал кім үгітімнен бет бұрса, сонда күдіксіз оған бір тар тұрмыс болады. Сондай-ақ оны соқыр түрде жинаймыз"
        },
        {
            "chapter": 20,
            "verse": 125,
            "text": "Раббым, мені неге соқыр етіп тірілттің? Расында мен көретін едім\" дейді"
        },
        {
            "chapter": 20,
            "verse": 126,
            "text": "(Алла): \"Міне осылай. Өйткені саған аяттарымыз келген еді. Сонда сен оны ұмытқан едің. Сол сияқты бүгін сен де ұмытыларсың\" дейді"
        },
        {
            "chapter": 20,
            "verse": 127,
            "text": "Ал міне сөйтіп, шектен шыққан, Раббының аяттарына иман келтірмеген кісіні жазаландырамыз. Әрине ахирет азабы әрі қатты әрі тұрақты"
        },
        {
            "chapter": 20,
            "verse": 128,
            "text": "Оларды жұрттарында жүріп жүрген өздерінен бұрынғы Біз жоқ еткен нәсілдер (дін үлгісі) жолға салмады ма? Рас мұнда ақыл иелеріне өнеге бар"
        },
        {
            "chapter": 20,
            "verse": 129,
            "text": "Егер Раббыңнан бекітілген сөз; белгіленген бір мерзім болмаса, әрине істері біткен болар еді"
        },
        {
            "chapter": 20,
            "verse": 130,
            "text": "(Мұхаммед Ғ.С.) сонда олардың айтқандарына сабыр ет. Күн шығудан бұрын да батудан бұрын да Раббыңды мақтай пәкте. Кеш мезгілдерінде және күндіздің айналасында да пәкте. Мүмкін ризалыққа бөленерсің"
        },
        {
            "chapter": 20,
            "verse": 131,
            "text": "Біз олардың кейбіреуіне сынау үшін берген дүние тіршілігінің ғана сәні түріндегі нәрселерге көзіңді сүзбе. Раббыңның несібесі хайырлы да тұрақты"
        },
        {
            "chapter": 20,
            "verse": 132,
            "text": "Үй-ішіңді намазға бұйыр және өзің де оған көңіл бөл. Біз сенен ризық тілемейміз. Сені біз ризықтандырамыз. Соңғы табыс тақуаға тән"
        },
        {
            "chapter": 20,
            "verse": 133,
            "text": "Олар: \"Бұл, Раббынан бір мүғжиза неге келтірмейді?\",- деді. Оларға, бұрынғы кітаптарда ашық дәлелдер келмеді ме? (Бұрынғы Інжіл, Тәуратты және т.б. кітаптарды қамтыған Бұл Құран, осал бір мүғжиза ма? Ж.Б.К.М.Р)"
        },
        {
            "chapter": 20,
            "verse": 134,
            "text": "Егер бізге бір елші жіберген болсаң, қор және сорлы болудан бұрын аяттарыңа көнер едік\" дер еді"
        },
        {
            "chapter": 20,
            "verse": 135,
            "text": "(Мұхаммед Ғ.С.) оларға: \"Бәріміз де соңын күтеміз. Ал сендер де күтіңдер. Таяуда кімнің тура жолға ие екендігін, кімнің тура жол тапқандығын білесіңдер\" де"
        }
    ]
}
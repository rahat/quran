{
    "maqras": [
        {
            "chapter": 19,
            "verse": 22,
            "text": "Мәрям; ол балаға жүкті болып, соныменен ұзақ бір жерге кетті"
        },
        {
            "chapter": 19,
            "verse": 23,
            "text": "Сонда оны толғақ қысып, құрма ағашының түбіне барды да: \"Әттең-ай! Мен бұдан бұрын өліп қана мүлде ұмытылып кеткен болсам еді\" деді"
        },
        {
            "chapter": 19,
            "verse": 24,
            "text": "(Періште) оның астынғы жағынан: \"Кейіме, Раббың астыңнан бір бұлақ жаратты\" деп дабыстады"
        },
        {
            "chapter": 19,
            "verse": 25,
            "text": "Құрманың бұтағын өзіңе қарай сілк. Саған жас құрма түседі\" (деген үн келді)"
        },
        {
            "chapter": 19,
            "verse": 26,
            "text": "Ал енді же де іш. Көз айым бол.! Егер адамдардан біреу көрсең: \"Аса қамқор Алла үшін ораза атадым. Сондықтан бүгін еш адаммен сөйлеспеймін\" де"
        },
        {
            "chapter": 19,
            "verse": 27,
            "text": "Сонда баланы кетеріп еліне келді. Олар: \"Әй Мәрям! Расында сен өрескел бір нәрсе келтірдің\" деді"
        },
        {
            "chapter": 19,
            "verse": 28,
            "text": "Әй һарұнның қарындасы! (Сонымен рулас қыз.) Әкең де жаман кісі емес, шешең де жаман жолда емес еді"
        },
        {
            "chapter": 19,
            "verse": 29,
            "text": "Мәрям баланы көрсетті. Олар: \"Бесіктегі бір бөбекпен қайтып сөйлесеміз?\",- деді"
        },
        {
            "chapter": 19,
            "verse": 30,
            "text": "(Бала): \"Рас мен Алланың құлымын. Маған кітап беріп, пайғамбар кылды\" деді"
        },
        {
            "chapter": 19,
            "verse": 31,
            "text": "Сондай-ақ мені кайда болсам да құтты етті де, тіршілігім бойынша намазды, зекетті орындауға бұйырды"
        },
        {
            "chapter": 19,
            "verse": 32,
            "text": "(Мені) шешеме мейірімді етіп, бір зоракер және қиқар қылмады"
        },
        {
            "chapter": 19,
            "verse": 33,
            "text": "Маған туылған күнімде, өлер күнімде және тірілтіліп, тұрғызылатын күнім де амандық болады"
        },
        {
            "chapter": 19,
            "verse": 34,
            "text": "Міне осы: Олар шүбәланған Мәрям ұлы Ғиса (Ғ.С) жайындағы Алланың хақ сөзі"
        },
        {
            "chapter": 19,
            "verse": 35,
            "text": "Алланың баласы болуы мүмкін емес. Алла (Т.) одан мүлде пәк. Ол, бір істің болуын қаласа, тек қана оған \"бол\" дейді. Сонда ол, бола қалады"
        },
        {
            "chapter": 19,
            "verse": 36,
            "text": "Күдіксіз Алла, менің де Раббым әрі сендердің де Раббыларың. Онда Оған ғана құлшылық қылыңдар. Тура жол осы"
        },
        {
            "chapter": 19,
            "verse": 37,
            "text": "Алайда, (Яһуди, Христиан) топтары өзара таласты. Қарсы болғандарға, ұлы бір күннің келуінде нендей өкініш"
        },
        {
            "chapter": 19,
            "verse": 38,
            "text": "Олар, алдымызға келген күні, нақ естиді де көреді. Бірақ залымдар, бүгін ашық түрде адасуда"
        },
        {
            "chapter": 19,
            "verse": 39,
            "text": "(Мұхаммед Ғ.С.) ол сенбей селқостықта болғандарға, олар үшін іс бітіп кететін қасырет күнін ескерт"
        },
        {
            "chapter": 19,
            "verse": 40,
            "text": "Расында біз жерге де ондағыларға да мұрагер боламыз. Және олар біз жаққа қайтарылады"
        },
        {
            "chapter": 19,
            "verse": 41,
            "text": "(Мұхаммед Ғ.С.) Кітаптағы Ыбырайым (Ғ.С.) ды есіңе ал. Негізінде ол турашыл пайғамбар еді"
        },
        {
            "chapter": 19,
            "verse": 42,
            "text": "Сол уақытта әкесіне: \"Әй әкетайым! Естімес, көрмес, сондай-ақ өзіңе бір пайдасы жоқ нәрсеге неге шоқынасың?\",- деді"
        },
        {
            "chapter": 19,
            "verse": 43,
            "text": "Әй әкетайым! Расында маған, саған келмеген білім келді. Сондықтан маған ілес. Сені тура жолға салайын"
        },
        {
            "chapter": 19,
            "verse": 44,
            "text": "Әй әкетайым! Шайтанға шоқынба! Өйткені, шайтан, Аллаға қарсы болған"
        },
        {
            "chapter": 19,
            "verse": 45,
            "text": "Әй әкетайым! Сені Алла жағынан азап қолға алып, шайтанға дос болып, қалуыңнан қорқамын"
        },
        {
            "chapter": 19,
            "verse": 46,
            "text": "Әкесі: \"Әй Ыбырайым! Сен тәңірлерімнен бет бұрасың ба? Егер, оны қоймасаң, әрине сені таспен атамын. Сондай-ақ өзің менен аулақ бол\" деді"
        },
        {
            "chapter": 19,
            "verse": 47,
            "text": "(Ыбырайым Ғ.С.): \"Саған амандық болсын. Сені Раббымның жарылқауын тілеймін. Өйткені, Ол, өте мейірімді\" деді"
        },
        {
            "chapter": 19,
            "verse": 48,
            "text": "Мен сендерден де Алладан өзге шоқынғандарыңнан да араны ашып, Раббыма жалбарынамын. Сондай-ақ Раббыма жалбарынсам, бос қалмауымнан үміткермін"
        },
        {
            "chapter": 19,
            "verse": 49,
            "text": "(Ыбырайым Ғ.С.) олардан; олардың Алладан өзге табынғандарынан да ажыраған кезде, оған Ысхақ пен Яғқұпты беріп, әрқайсысын пайғамбар қылдық"
        },
        {
            "chapter": 19,
            "verse": 50,
            "text": "Оларға рахметімізден бағыш етіп, оларды әр тілде жоғары бағалаттық"
        },
        {
            "chapter": 19,
            "verse": 51,
            "text": "(Мұхаммед Ғ.С.) Кітаптағы Мұса (Ғ.С.) ны есіңе ал. Рас ол, ықыласты әрі жіберілген пайғамбар еді"
        },
        {
            "chapter": 19,
            "verse": 52,
            "text": "Оған Тұр тауының оң жағынан дабыстап, сөйлесу үшін өзімізге жақындаттық"
        },
        {
            "chapter": 19,
            "verse": 53,
            "text": "Әрі мәрхаметімізбен туысы Һарұнды, өзіне пайғамбар етіп бердік"
        },
        {
            "chapter": 19,
            "verse": 54,
            "text": "(Мұхаммед Ғ.С.) Құрандағы Ысмайыл (Ғ.С.) ды есіңе ал. Шынында ол, уәдесіне берік әрі жіберілген бір пайғамбар еді"
        },
        {
            "chapter": 19,
            "verse": 55,
            "text": "Үй-ішіне, намазбен зекетті орындауды бұйыратын еді. Сондай-ақ Раббының қасында сүйікті еді"
        },
        {
            "chapter": 19,
            "verse": 56,
            "text": "(Мұхаммед Ғ.С.) Кітаптағы Ыдырыс (Ғ.С.) ды ескер. Өйткені, ол шыншыл бір пайғамбар еді"
        },
        {
            "chapter": 19,
            "verse": 57,
            "text": "Оны жоғары орынға көтердік. (Пайғамбарлық дәрежесіне, Аллаға жақындауға, жаннатқа және көкке шығаруға. Ж.Б.Р.К.Х)"
        },
        {
            "chapter": 19,
            "verse": 58,
            "text": "Міне бұлар, Алла, өздерін нығметке бөлеген пайғамбарлар. Адам (Ғ.С.) ның және Нұх (Ғ.С.) пен бірге (кемеде) тасығандарымыздың ұрпағынан әрі Ыбырайым (Ғ.С.) және Исраилдың, ұрпағынан тура жол көрсетіп, таңдаған кісілерімізден. Оларға Алланың аяттары оқылған сәтте, жылаған бойда сәждеге жығылады (Сәжде аяты)"
        }
    ]
}
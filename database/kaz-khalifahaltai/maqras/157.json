{
    "maqras": [
        {
            "chapter": 28,
            "verse": 51,
            "text": "Расында оларға түсінулері үшін сөзімізді жалғастырдық"
        },
        {
            "chapter": 28,
            "verse": 52,
            "text": "Бұрын өздеріне кітап бергендеріміз, Құранға сенеді. (С. 83-А)"
        },
        {
            "chapter": 28,
            "verse": 53,
            "text": "Оларға Құран оқылғанда: \"Біз бұган сендік. Рас ол, Раббымыз тарапынан түсірілген хақ сөз. Негізінде бұрыннан-ақ бой ұсынған едік\" деді. (Бұлар Якуди, Христиандардан Мтсылман болғандар. Б.Ж.М.К)"
        },
        {
            "chapter": 28,
            "verse": 54,
            "text": "Міне соларға сабыр еткендіктері себепті сыйлықтары екі есе беріледі. (Екі кітапқа да иман келтіргендіктері үшін. Б.Ж.М.К.Р.) Және олар жамандықты жақсылықпен жойып, өздеріне берген несібемізден тиісті орынға жұмсайды"
        },
        {
            "chapter": 28,
            "verse": 55,
            "text": "Қашан олар бос сөз естісе, одан бет бұрып: \"Біздің ісіміз өзімізге, сендердің істерің өздеріңе тән. Сендерге сәлем. (Қош енді.) Надандарды қаламаймыз\" дейді"
        },
        {
            "chapter": 28,
            "verse": 56,
            "text": "(Мұхаммед Ғ.С.) расында жақсы көргеніңді тура жолға сала алмайсың. Бірақ Алла кімді қаласа, оны тура жолға салады. Сондай-ақ Ол, тура жол табатындарды жақсы біледі. (Бұл аят Мұхаммед Ғ.С ның әкесімен туысқан Әбу Таліпқа байланысты. Ж.М.К.Р.Х)"
        },
        {
            "chapter": 28,
            "verse": 57,
            "text": "(Құрайш тобы): \"Егер сенмен бірге тура жолға түссек, жерімізден дереу шығарыламыз\" деді. Оларды өз жанымыздан, әр нәрсенің өнімдері несібе түрінде шоғырланатын, қастерлі де бейбіт бір жерге (Меккеге) орналастырмадық па? Бірақ олардың көбі түсінбейді"
        },
        {
            "chapter": 28,
            "verse": 58,
            "text": "Қаншалаған тіршілігіне мас болған кенттерді типыл қылдық. Міне олардан кейін өте аз отырылған қоныстары; Ақыр Біз мұрагер болдық"
        },
        {
            "chapter": 28,
            "verse": 59,
            "text": "(Мұхаммед Ғ.С.) Раббың кенттердің орталығына, оларға аяттарымызды оқитын бір елші жібермейінше жоқ етуші емес. Халқы залым болған кентті ғана жоқ етеміз"
        },
        {
            "chapter": 28,
            "verse": 60,
            "text": "Сендерге берілген нәрсе, Дүние тіршілігінің буйымы, зейнеті ғана. Ал Алланың қасындагы нәрсе хайырлы да тұрақты. Енді де ойламайсыңдар ма"
        },
        {
            "chapter": 28,
            "verse": 61,
            "text": "Ал енді өзіне жақсы уәде беріп, соған қауышатын біреу; өзін дүние тіршілігінде пайдаландырып, сосын қиямет күні жазаға әзірленетін кісілер тәрізді ме"
        },
        {
            "chapter": 28,
            "verse": 62,
            "text": "(Алла Т.) ол күні, оларға: \"Сендердің Маған серік деп үйғарғандарың қайда?\",- деп, дабыстайды"
        },
        {
            "chapter": 28,
            "verse": 63,
            "text": "Өздеріне сөз келгендер: \"Раббымыз! Бұлар, біз адастырғандар; оларды өзіміз адасқандай адастырдық. Олардан безіп, Саған келдік. Олар негізінен бізге табынбайтын еді\" дейді"
        },
        {
            "chapter": 28,
            "verse": 64,
            "text": "Ал оларға: \"Қосқан ортақтарыңды шақырыңдар\" делінеді. Сонда олар шақырады. Олар жауап бермейді. Олар тозақты көреді. (Қап!) Олар тура жолда болған болса еді"
        },
        {
            "chapter": 28,
            "verse": 65,
            "text": "(Алла Т.) ол күні, оларға: \"Елшілерімізге не жауап бердіңдер?\",- деп, дабыстайды"
        },
        {
            "chapter": 28,
            "verse": 66,
            "text": "Сол күні оларға хабарлар естілмейді де (өзара да) сұраспайды"
        },
        {
            "chapter": 28,
            "verse": 67,
            "text": "Ал енді кім тәубе етіп, иман келтіріп ізгі іс істесе, құтылушылардан болуы үміт етіледі"
        },
        {
            "chapter": 28,
            "verse": 68,
            "text": "Раббың қалағанын жаратады да сұрыптайды. Оларда ерік болмайды. Алла (Т.) олардың қосқан серіктерінен пәк, өте жоғары"
        },
        {
            "chapter": 28,
            "verse": 69,
            "text": "Раббың олардың көңілдеріндегі жасырған нәрселерін де көрнеу істеген нәрселерін де біледі"
        },
        {
            "chapter": 28,
            "verse": 70,
            "text": "Ол сондай Алла, Одан басқа ешбір тәңір жоқ. Дүние, ахиретте барлық мақтау Оған лайық. Үкім Оған тән. Және Сол жаққа қайтарыласыңдар"
        },
        {
            "chapter": 28,
            "verse": 71,
            "text": "Ол сондай Алла, Одан басқа ешбір тәңір жоқ. Дүние, ахиретте барлық мақтау Оған лайық. Үкім Оған тән. Және Сол жаққа қайтарыласыңдар. (Мұхаммед Ғ.С.) оларға: \"Көрдіңдер ме, егер Алла (Т.) сендерге қиямет күніне дейін ұдайы қараңғы қылса, Алладан басқа сендерге жарық келтіретін тәңір кім? Естімейсіңдер ме?\",- де"
        },
        {
            "chapter": 28,
            "verse": 72,
            "text": "Көрдіңдер ме, егер Алла (Т.) сендерге қиямет күніне дейін ұдайы күндіз қылса, Алладан басқа сендерге онда тынығатын түн келтіретін тәңір кім? көз салмайсыңдар ма?\",- де"
        },
        {
            "chapter": 28,
            "verse": 73,
            "text": "Алла, сендерге өз мәрхаметінен түнді тынығу, күндізді кеңшілігін (ризық) іздеулерің үшін жаратты. Әрине шүкірлік етерсіңдер"
        },
        {
            "chapter": 28,
            "verse": 74,
            "text": "Сол күні, Оларға: \"Менің серігім деп, ойлағандарың қайда?\",- деп, дабыстайды"
        },
        {
            "chapter": 28,
            "verse": 75,
            "text": "Ол күні, әр үмметтен бір айғақ шығарып: \"Дәлелдеріңді әкеліңдер\" дейміз. Сонда олар, рас хақиқат, Аллаға тән екенін біледі де олардың жасанды нәрселері жоқ болады"
        }
    ]
}
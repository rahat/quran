{
    "maqras": [
        {
            "chapter": 40,
            "verse": 41,
            "text": "Әй елім! Маған не болды? Мен сендерді құтылуға шақырамын. Сендер мені тозаққа шақырасыңдар"
        },
        {
            "chapter": 40,
            "verse": 42,
            "text": "Әрі сендер мені Аллаға қарсы болуға сондай-ақ білмеген нәрсені Оған ортақ қосуға да шақырасыңдар. Мен, сендерді өте үстем, аса жарылқаушы Аллаға шақырамын"
        },
        {
            "chapter": 40,
            "verse": 43,
            "text": "Күдік жоқ, шын мәнінде сендердің мені шақырған нәрселерің, дүниеде де ахиретте де шақыруға лайық емес. (Немесе олар шақыру күшіне ие емес.) Сөзсіз бәріміздің қайтар жеріміз Алла жақ. Расында шектен шығушылар, олар тозақтық"
        },
        {
            "chapter": 40,
            "verse": 44,
            "text": "Таяуда менің айтқанымды түсінесіңдер. Мен ісімді Аллаға тапсырамын. Күдіксіз Алла, құлдарын толық көруші\" деді"
        },
        {
            "chapter": 40,
            "verse": 45,
            "text": "Енді Алла, оны, олар жасаған сұмдықтарынан қорғады. Перғауындықтарды сүркей азап баурап алды. (Дүниеде суға батты. Ахиретте тозаққа кіреді. Ж)"
        },
        {
            "chapter": 40,
            "verse": 46,
            "text": "Олар ертелі-кеш отқа ұсынылады. Қиямет-қайым болған күні: \"Перғауындықтарды азаптың ең қаттысына кіргізіңдер"
        },
        {
            "chapter": 40,
            "verse": 47,
            "text": "Сол уақытта олар тозақта керкілдеседі. Нашарлары, паңсығандарына: \"Расында біз сендерге ерген едік. Ал енді сендер, бізден оттың бір бөлімін кетіре аласыңдар ма?\",-дейді"
        },
        {
            "chapter": 40,
            "verse": 48,
            "text": "Паңсығандары: \"Расында бәріміз тозақтамыз. Күдіксіз Алла, құлдарының арасына үкім беріп қойған\" дейді"
        },
        {
            "chapter": 40,
            "verse": 49,
            "text": "Оттағылар, тозақтың сақшысына: \"Раббыларыңнан тілеңдер. Азабымыздан бір күн жеңілтсін\" дейді"
        },
        {
            "chapter": 40,
            "verse": 50,
            "text": "(Тозақ сақшылары): \"Сендерге елшілерің мұғжизалармен келмеді ме?\",- дейді. Олар: \"Әрине!\",- дейді. (Сақшылар): \"Ендеше жалбарыныңдар, кәпірлердің тілегі мүлде зая кетуде\" дейді"
        },
        {
            "chapter": 40,
            "verse": 51,
            "text": "Расында елшілерімізге иман келтіргендерге дүние тіршілігінде де куәлікке тұратын (қиямет) күні де әлбетте жәрдем етеміз"
        },
        {
            "chapter": 40,
            "verse": 52,
            "text": "Ол күні залымдардың желеулері кәдеге аспайды. Оларға қарғыс болады. Және жұрттың жаманы да солардікі"
        },
        {
            "chapter": 40,
            "verse": 53,
            "text": "Расында Мұса (Ғ.С.) ға тура жол беріп, Израил ұрпақтарын Тәуратқа мұрагер қылдық"
        },
        {
            "chapter": 40,
            "verse": 54,
            "text": "Ақыл иелеріне тура жол әрі үгіт"
        },
        {
            "chapter": 40,
            "verse": 55,
            "text": "(Мұхаммед Ғ.С.) ендеше сабыр ет. Шын мәнінде Алланың уәдесі хақ. Ертелі-кеш күнәңның жарылқануын тіле. Раббыңды дәріптеп, мақта"
        },
        {
            "chapter": 40,
            "verse": 56,
            "text": "Алланың аяттарына байланысты өздеріне бір дәлел келмесе де тартысқандардың көкіректерінде өздері әсте жете алмайтын бір менмендік бар. Енді Аллаға сиын. Күдіксіз Ол, толық естуші, аса қырағы"
        },
        {
            "chapter": 40,
            "verse": 57,
            "text": "Әлбетте көктер мен жерді жарату, адамдарды жаратудан зор. Бірақ адамдардың көбі түсінбейді"
        },
        {
            "chapter": 40,
            "verse": 58,
            "text": "Соқыр мен көруші тең емес. Сондай-ақ иман келтіріп, ізгі іс істегендер мен жамандық істеушілер де тең емес. Аз ғана түсінесіңдер"
        },
        {
            "chapter": 40,
            "verse": 59,
            "text": "Расында қиямет сағаты келеді. Онда шәк жоқ. Бірақ адамдардың көбі сенбейді"
        },
        {
            "chapter": 40,
            "verse": 60,
            "text": "Раббыларың: \"Маған жалбарыңдар! Тілектеріңді қабылдаймын. Расында Маған құлшылық қылудан паңсығандар, олар қор болып, тозаққа кіреді\" дейді"
        },
        {
            "chapter": 40,
            "verse": 61,
            "text": "Ол сондай Алла, сендерге түнді тынығу, күндізді көру үшін жаратты. Күдіксіз Алла, тым кеңшілік иесі. Бірақ адамдардың көбі шүкірлік қылмайды"
        },
        {
            "chapter": 40,
            "verse": 62,
            "text": "Міне осы Алла Раббыларың. Әр нәрсені жаратушы; Одан басқа ешбір тәңір жоқ. Қайтып адастырыласыңдар"
        },
        {
            "chapter": 40,
            "verse": 63,
            "text": "Осылайша Алланың аяттарына қарсы келгендер адастырылады"
        },
        {
            "chapter": 40,
            "verse": 64,
            "text": "Ол Алла сендерге жерді тұрақ, көкті күмбез қылды. Сондай-ақ сендерді бейнелегенде көркем бейнеледі. Және де таза нәрселерден көрек берді. Міне осы Алла, Раббыларың. Төтенше үлы Алла, бүкіл әлемнің Раббы"
        },
        {
            "chapter": 40,
            "verse": 65,
            "text": "Ол тірі Алладан басқа ешбір тәңір жоқ. Ендеше дінді Оған арнап, нағыз ынтамен өзіне жалбарыныңдар. Барлық мақтау бүкіл әлемнің Раббына лайық"
        }
    ]
}
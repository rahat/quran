{
    "juzs": [
        {
            "chapter": 7,
            "verse": 88,
            "text": "Елінің дандайсыған бастықтары: «Әй шұғайып! Әрине сені де сенімен бірге иман келтіргендерді де кентімізден шығарамыз, немесе дінімізге қайтасыңдар» деді. Шұғайып(Ғ.С.): «Жақтырмасақ та ма?»,- деді"
        },
        {
            "chapter": 7,
            "verse": 89,
            "text": "«Алла бізді діндеріңнен құтқарғаннан кейін қайталасақ, расында Аллаға өтірік жала қойған боламыз. Бірақ Раббымыз қаласа, оған қайтуымызға болады. Раббымыздың білімі әр нәрсні сыйдырды. Аллаға тәуекел қылдық. Раббымыз! Біз бенен еліміздің аарсына туралықпен Сен үкім ет. соНдай-ақ Сен билік аутушылардың ең жақсысың» (деді. Шұғайып Ғ.С)"
        },
        {
            "chapter": 7,
            "verse": 90,
            "text": "Елінің ішінен қарсы болған бастықтары: «Егер Шұғайыпқа ілессеңдер, сол уақытта анык зиян етушілерден боласыңдар» деді"
        },
        {
            "chapter": 7,
            "verse": 91,
            "text": "Сонда оларды бір сілкіңіс қолға алып жұрттарында етпеттеген бойларында қалды"
        },
        {
            "chapter": 7,
            "verse": 92,
            "text": "Шұғайып (Ғ.С.) ты жасынға шығарғандар, тіпті жұрттарында болмағандай болды. Сондай-ақ Шұғайып (Ғ.С.) ты жасынға шығарғандар зиян тартты"
        },
        {
            "chapter": 7,
            "verse": 93,
            "text": "Сонда ол, олардан бет бұрып: «Әй елім! Расында мен сендерге Раббымның нұсқауларын жалғастырдым әрі сендерге үгіт еттім. Ал енді қарсы болған бір елге қайтып қайғырамын? » ,- деді"
        },
        {
            "chapter": 7,
            "verse": 94,
            "text": "Тағы Біз әрқандай бір кентке елші жіберсек, олар жалбарынсын деп, ол жердің тұрғындарын таршылық, қиыншылыққа ұшыраттық"
        },
        {
            "chapter": 7,
            "verse": 95,
            "text": "Сонан соң жаманшылықты жақсылыққа ауыстырдық. Тіпті артылып кетті де: «Аталарымыздың басына да таршылық, кеңшілік келген кен» десті. Сондықтан оларды кенеттен қолға алғанымызда өздері де білмей қалды"
        },
        {
            "chapter": 7,
            "verse": 96,
            "text": "Егер ол өлкелердің елі иман келтіріп, сақсынса еді, әрине оларға көк пен жердің берекеттерін ашып жіберер едік. Бірақ олар жасынға шығарды. Сондықтан қылмыстары себепті оларды қолға алдық"
        },
        {
            "chapter": 7,
            "verse": 97,
            "text": "Кенттердің халқы, өздеріне азабымыздың түнделетіп, олар ұйқыдағы кезде келуінен қауіпсіз бе"
        },
        {
            "chapter": 7,
            "verse": 98,
            "text": "Және де ол кенттердің елі, күн көтеріле бере ойнап жүрген сәтте, азабымыздың келуінен кәперсіз бола ала ма"
        },
        {
            "chapter": 7,
            "verse": 99,
            "text": "Сондай-ақ Алланың кәрінен аман бола ала ма? Алланың бейнетінен зиянға ұшырайтын ел ғана қобалжымайды"
        },
        {
            "chapter": 7,
            "verse": 100,
            "text": "Жердің бұрыңғы иелерінен кейінгі мұрагерлер түсінбей ме? Егер қаласақ, күнәларына қарай бейнет берер едік. Сондай-ақ жүректерін мөрлейміз, сондықтан олар естімейді"
        },
        {
            "chapter": 7,
            "verse": 101,
            "text": "(Мұхаммед Ғ.С.) Бұл кенттердің қиссаларын саған баян етеміз. Әрине оларға елшілері ап- ашық дәлел келтірген еді. Сонда да бұрын өтірік деген нәрселеріне сенгілері келмеді. Міне Алла, қарсы болушылардың жүрегін өстіп мөрлейді"
        },
        {
            "chapter": 7,
            "verse": 102,
            "text": "Олардың көбін уәде де таппадық. Әрі олардың көбін мүлде бұзық көрдік"
        },
        {
            "chapter": 7,
            "verse": 103,
            "text": "Одан кейін Мұса (Ғ.С.) ны Перғауын және сыбайластарына мұғжизалармен жібердік. Сонда олар, мұғжизаға қарсы келді. Ал енді бұзақылардың соңынынң қалай болғанын көр"
        },
        {
            "chapter": 7,
            "verse": 104,
            "text": "Мұса (Ғ.С.): «Әй Перғауын! Шынында мен бүкіл әлемнің Раббы тарапынан жіберілген бір елшімін» деді"
        },
        {
            "chapter": 7,
            "verse": 105,
            "text": "«Аллаға хақиқатты ғана айтуға міндеттемін. Сендерге Раббыларыңнан ашық дәлел әкелдім. Енді Израил ұрпақтарын менімен бірге жібер» деді"
        },
        {
            "chapter": 7,
            "verse": 106,
            "text": "(Перғауын): «Егер сен бір мұғжиза келтірген болсаң, ал оны әкел. Егер сөзің шын болса» деді"
        },
        {
            "chapter": 7,
            "verse": 107,
            "text": "Сонда (Мұса Ғ.С.) таяғын тастады. Ол, дереу ашықша бір айдағар болды"
        },
        {
            "chapter": 7,
            "verse": 108,
            "text": "Тағы қолын шығарды. Сонда ол, қараушыларға аппақ көрінді"
        },
        {
            "chapter": 7,
            "verse": 109,
            "text": "Перғауын елінің бастықтары: «Күдіксіз мынау анық білгіш сиқыршы» деді"
        },
        {
            "chapter": 7,
            "verse": 110,
            "text": "«Сендерді жұрттарыңнан шығарғысы келеді. Не бұйрасыңдар?»"
        },
        {
            "chapter": 7,
            "verse": 111,
            "text": "«Оны да туысын да тоқтатып қойып, қалаларға жинаушылар жібер.»"
        },
        {
            "chapter": 7,
            "verse": 112,
            "text": "«Бүкіл білгіш сиқыршыларды саған әкелсін» (десті)"
        },
        {
            "chapter": 7,
            "verse": 113,
            "text": "Сиқыршылар, Перғауынға келіп: «Егер біз жеңіске ие болсақ, әрине бізге сыйлық бар шығар» деді"
        },
        {
            "chapter": 7,
            "verse": 114,
            "text": "(Перғауын): «Әрине! Әрі жақын адамдарымнан боласыңдар» деді"
        },
        {
            "chapter": 7,
            "verse": 115,
            "text": "(Сиқыршылар): Ә Мұса! Енді (өңеріңді ортаға) не сен қой немесе біздер қойяық деді"
        },
        {
            "chapter": 7,
            "verse": 116,
            "text": "(Мұса Ғ.С.): «Сеңдер қойыңдар» деді. Олар (өңерлерін) қойған сәтте, адамдардың көздерін сиқырлап, оларды қорқытты. Сондай-ақ үлкен бір сиқыр келтірді"
        },
        {
            "chapter": 7,
            "verse": 117,
            "text": "Мұсаға: «Таяғыңды таста» деп уахи еттік. Сол сәтте, таяқ олардың жасанды нәрселерін жалмай бастады"
        },
        {
            "chapter": 7,
            "verse": 118,
            "text": "Сонда шындық ортаға қойылып, олардың істегендері босқа кетті"
        },
        {
            "chapter": 7,
            "verse": 119,
            "text": "Сөйтіп олар сол арада жеңіліске ұшырап, қор болып қайтты"
        },
        {
            "chapter": 7,
            "verse": 120,
            "text": "Сиқыршылар сәждеге жығылды"
        },
        {
            "chapter": 7,
            "verse": 121,
            "text": "Олар: «Бүкіл әлемнің Раббына сендік» деді"
        },
        {
            "chapter": 7,
            "verse": 122,
            "text": "«Мұса мен һарунның Раббына….»"
        },
        {
            "chapter": 7,
            "verse": 123,
            "text": "(Перғауын): «Мен сендерге рұқсат беруден бұрын оған иман келтірдіңдер ме? Расында бұл, қала халқын шығару үшін жасаған бір әдістерің. Бәлем жақында көресіңдер.» деді"
        },
        {
            "chapter": 7,
            "verse": 124,
            "text": "«Әрине қол-аяқтарыңды шадырлата кестіремін, сонсоң түгелдей астырамын»"
        },
        {
            "chapter": 7,
            "verse": 125,
            "text": "(Сиқыршылар): Сөзсіз, Раббымызға айналамыз! ,- деді"
        },
        {
            "chapter": 7,
            "verse": 126,
            "text": "«Сен, бізден Раббымыздың аяттары келгенде иман келтірді деп қана өш аласың. Раббымыз! Бізге сабыр бер әрі бізді Мұсылман болған күйде өлтір!….»"
        },
        {
            "chapter": 7,
            "verse": 127,
            "text": "Перғауын елінің бастықтары: «Мұсаны және елін, жер жүзінде бүліншілік қылсын және сені де, тәңірлеріңді де тастасын деп қоя берсің бе? » деді. (Перғауын оларға): «Ұлдарын өлтіреміз де әйелдерін тірі қоямыз. Әрине біз олардың үстінде өктембіз» деді"
        },
        {
            "chapter": 7,
            "verse": 128,
            "text": "Мұса (Ғ.С.) еліне: «Алладан жәрдем тілеңдер әрі сабыр етіңдер: Жер Алланікі екені даусыз. Ол, құлдарынан қалағаныңа мұра қылады. Соңғы табыс тақуалардікі» деді"
        },
        {
            "chapter": 7,
            "verse": 129,
            "text": "(Елі Мұса Ғ.С.ға): «Сен бізге келуден бұрын және сен бізге келгеннен кейін де қиналдық» деді. (Мұса Ғ.С.): «Раббыларың дұшпаңдарыңды жойып, орнына сендерді ол жерге орналастыруы мүмкін.Бірақ сендердің де қалай істейтіңдеріне қарайды» деді"
        },
        {
            "chapter": 7,
            "verse": 130,
            "text": "Шынында, Перғауын тобын, үгіт алулары үшін жылдарша жемістерін кемітіп, қолға алдық"
        },
        {
            "chapter": 7,
            "verse": 131,
            "text": "Қашан оларға бір жақсылық келсе: «Бұл біздің хақымыз» деп, егер оларға бір жамандық жетсе, Мұса және онымен бірге болған кісілерді ырымдайды. Байқаңдар! Олардың сәтсіздіктері Алла тарапынан. Бірақ олардың көбі білмейді"
        },
        {
            "chapter": 7,
            "verse": 132,
            "text": "Тағы олар: «Бізді жадылау үшін қанша мұғжиза келтірсең де саған сенбейміз » деді"
        },
        {
            "chapter": 7,
            "verse": 133,
            "text": "Сондықтан оларға ашық мұғжизалар түрінде; топан суы, шекіртке, бит, бақа және қан жібердік. Сонда да олар менменсіген әрі олар күнәкар бір қауым болды"
        },
        {
            "chapter": 7,
            "verse": 134,
            "text": "Рауаят бойынша, бір жұма қараңғылық басып, құйған сел перғауындықтардың үйлеріне толады. Олардың жалбарынулары бойыншаа Мұса (Ғ.С.) ның тілегімен, күн ашылып, мол өсімдік шығады. Сонда да иман келтірмегендктерінен шегіртке, бит, сонсоң бақа қаптап, одан кейін сулары қанға айналады.) Оларға азап келген кезде: «Әй Мұса! Раббыңа, саған берген уәдесі бойынша жалбарын. Егер бізден азабын айықтырсаң, әрине саған сенеміз де Израил ұрпақтарын сенімен бірге қоя береміз» деді"
        },
        {
            "chapter": 7,
            "verse": 135,
            "text": "Қашан олардан белгілі мерзімге дейін азапты айықтырсақ, сол уақытта олар серттерін бұзды"
        },
        {
            "chapter": 7,
            "verse": 136,
            "text": "Аяттарымызды жасынға шығарып, оны елемегендіктерінен оларды теңізге батырып жазасын тарттырдық"
        },
        {
            "chapter": 7,
            "verse": 137,
            "text": "Сондай езілген халықты (Израил ұрпақтарын) біз құнарлы қылған жердің шығысына да батысына да мұрагер қылдық. Сөйтіп олардың сабыр қылулары себепті Рабыңның Израил ұрпақтарына деген игі сөздері орындалды. Сондай-ақ Перғауын мен елінің, биіктетіп жасап бара жатқандарын талқандадық"
        },
        {
            "chapter": 7,
            "verse": 138,
            "text": "Тағы Израил ұрпақтарын теңізден өткіздік. Сонда олар бұттарына шоқынған бір елге келді: «Әй Мұса! Бұлардың тәңірлері құсаған бізге тәңір жаса» деді. (Мұса Ғ.С.): «Шынында сендер білмейтін елсіңдер» деді. (Бұл Ғамалқа елі еді)"
        },
        {
            "chapter": 7,
            "verse": 139,
            "text": "«Сөзсіз олардың діндері жойылады да олардың істеген істері босқа кетеді.»"
        },
        {
            "chapter": 7,
            "verse": 140,
            "text": "«Сендерге бүкіл әлемнен сендерді артық қылған Алладан басқа тәңір іздеймін бе?»,- деді"
        },
        {
            "chapter": 7,
            "verse": 141,
            "text": "(Израил ұрпақтары,) ойлаңдар! Сендерді қатты азаппен қинаған, ұлдарыңды бауыздап, әйелдеріңді тірі қойған Перғауын семьясынан құтқарған едік. Осыларда сендер үшін Раббыларың тарапынан зор сынау бар"
        },
        {
            "chapter": 7,
            "verse": 142,
            "text": "Мұса (Ғ.С.) ға отыз түн уәде еттік те оған онды қосып, сөйтіп Раббының белгілі уақыты қырық кешке толды. Мұса (Ғ.С.) туысы Һарұнға: «Елімнің ішінде орныбасарым бол. Түзелт те бұзақылардың жолына ерме» деді"
        },
        {
            "chapter": 7,
            "verse": 143,
            "text": "Рауаят бойынша, Мұса еліне: «Перғауыннан құтылсақ, Алла тарапынан Бір Кітап келтіремін» дейді. Сондықтан құтылғаннан кейін Алалның әмірі бойынша Тұр тауында қырық күн ораза ұстағаннан кейін Алламен сөйлесіп тәурат түседі. Мұса (Ғ.С.), белгілі уәдемізде келіп, Раббы оған сөйлегенде , (Мұса Ғ.С.): «Раббым маған өзіңді көрсет, Сені көрейін» деді. (Алла): «Мені, әсте көре алмайсың; бірақ тауға қара, сонда егер ол орнында тұра алса, сен де Мені көресің» деді. Сонда Раббы тауға елестеген сәтте, оны быт- шыт қылды. Мұса (Ғ.С) да талып түсті. Есі кіре сала: «Сен пәксің, Саған тәубе еттім, әрі мен сенушілердің алғашқысымын» деді"
        },
        {
            "chapter": 7,
            "verse": 144,
            "text": "(Алла Т.): « Әй Мұса! Шынында сені адамдардан елшілікке және сөйлесуге таңдап алдым. Ендеше, саған бергендерімді ал да, шүкірлік етушілерден бол» деді"
        },
        {
            "chapter": 7,
            "verse": 145,
            "text": "Мұса (Ғ.С.) ға (Тәурат) тақтайларында әр нәрсені үгіт түрінде ашалап жазған едік: «Сонда оны мықты ұста және еліңе әмір ет. Оның көркем нұсқауларын алсын. Саған, бұзақылардың жұртын көрсетемін?»"
        },
        {
            "chapter": 7,
            "verse": 146,
            "text": "Жер жүзінде орынсыз түрде дандайсығандарды ұзақтастырамын. Егер олар барлық белгілерді көрсе де оған сенбейді. Сондай-ақ олар тура жолды көрсе; оны жол қып ұстамайды. Ал егер қисық жолды көрсе, оны жол қып алады. Бұл олардың аяттарымызды өтірік деп одан ғапыл болғандықтары"
        },
        {
            "chapter": 7,
            "verse": 147,
            "text": "Аяттарымызды, ақиретке кездесуді өтірік дегендердің ғамалдары жойылып, істеріне қарай ғана жазаланады"
        },
        {
            "chapter": 7,
            "verse": 148,
            "text": "Мұса (Ғ.С.) дан кйін елі; сәндік- бұйымдардан дабысы бар бұзаудың мүсінін жасап алды. Олар, ол бұзаудың өздерімен сөйлеспейтінін және оларды тура жолға салмайтынынн көрмей ме? Олар оны тәңір тұтып, залымдардан болды"
        },
        {
            "chapter": 7,
            "verse": 149,
            "text": "(Мұса Ғ.С. Тұр тауына Аллаға жалбарыну үшін қырық күн тұрғанда, Самри, елдің алтын білезіктерінен бұзаудың мүсінін жасайды. Рауаят бойынша Жебрейіл Ғ.С. ның атының ізінен алынған топырақты ішіне қойғандықтан немесе ішіне кірген жел арқылы бұзаудың дауысы шығатын болған.) Олардың қолдары түскен заманда (қатты өкініп иықтары түскен түрде) анық адасқандықтарын көріп: «Егер Раббымыз бізге мәрхамет етпесе, бізді жарылқамаса, әрине зиян тартушылардан боламыз» десті"
        },
        {
            "chapter": 7,
            "verse": 150,
            "text": "Мұса (Ғ.С.) еліне ыза болып, кейіген түрде қайтқан кезде: «Менен кейін маған нендей жаман іс істедіңдер! Раббыларынның әміріне асықтыңдар ма?»,- деп (Тәурат) тақтайларын тастай салып, туысы (Һарұн) ның басынан ұстап өзіне қарай тарта бастады? (Һарұн): «Әй анамның ұлы! Расында бұл ел мені, басынып тіпті өзімді өлтіруге жақындады. Енді мені дұшпандарға күлкі қылма да мені залым елмен бірге санама!»,- деді"
        },
        {
            "chapter": 7,
            "verse": 151,
            "text": "Мұса (Ғ.С.): «Раббым! Мені және туысымды жарылқа, бізді мәрхаметіңе бөле! Сен мейірімділердің ең жақсысысың» деді"
        },
        {
            "chapter": 7,
            "verse": 152,
            "text": "Күдіксіз сондай бұзауды тәңір тұтқандарға Раббылары тарапынан қаһар тиіп, дүние тіршілігінде қорлыққа ұшырайды. Қараушыларды осылайша жазалаймыз"
        },
        {
            "chapter": 7,
            "verse": 153,
            "text": "Сондай жаман іс істегендер, содан кейін тәубе қылып, иман келтірсе, күдіксіз Раббың сонан соң да аса жарылқаушы, ерекше мейірімді"
        },
        {
            "chapter": 7,
            "verse": 154,
            "text": "Мұсаның ашуы басылғанда, тақтайларды алды. Нұсқасындағы жазуда; Раббыларынан қорыққандарға тура жол және мәрхамет бар еді"
        },
        {
            "chapter": 7,
            "verse": 155,
            "text": "Мұса (Ғ.С.) белгілі мерзіміміз үшін елінен жетпіс кісі сайлады. Сонда оларды жер сілкіну қолға алғанда (Мұса Ғ.С.): «Раббым! Егер қаласаң оларды да мені де бұдан бұрын жоқ етер едің. Ішіміздегі ақымақтардың қылықтарының салдарынан, бізді жоқ етесің бе? Бұл Сенің бір сынауың ғана. Сонымен қалағаныңды адастырып, қалағаныңды тура жолға саласың. Сен біздің иемізсің. Енді бізді жарылқа, бізге мәрхамет ет. Сен жарылқаушылардың ең жақсысың.» деді"
        },
        {
            "chapter": 7,
            "verse": 156,
            "text": "(Рауаят бойынша, Алла, Мұсаға Израил ұрпақтарының бұзауға шоқынуларынан тәубе қылулары үшін жетпіс уәкіл сайлап келуін бұйырады.) «Бізге осы дүниеде және ақиретте жақсылық жаза көр! Күдіксіз біз Саған бет бұрдық.» (Алла Т.): «Мен қалағанымды азабыма ұшыратамын, рахметім әр нәрсені сыйдырды. Мәрхаметімді сондай тақуалық қылғандарға, зекет бергендерге және аяттарымызға сенгендерге жедел жазамыз» деді"
        },
        {
            "chapter": 7,
            "verse": 157,
            "text": "Олар, сондай жандарындағы Тәуратта және Інжілде жазулы жіберілген, сауатсыз Пайғамбарға ергендер. Ол, оларды жақсылыққа бұйырып, жамандықтан тыяды. Жақсы нәрселерді халал, жаман нәрселерді арам қылады. Олардың үстеріндегі ауыр жүктерді (түсіріп) шиелініскен нәрселерді шешеді. Енді соған (Мұхаммед Ғ.С.ға) сенгендер, олар оған құрмет етіп әрі оған көмек көрсеткендер сондай-ақ оған түсірілген нұр (Құран) ға ергендер, міне солар құтылушылар"
        },
        {
            "chapter": 7,
            "verse": 158,
            "text": "(Мұхаммед Ғ.С.): Әй адам баласы! Мен барлығынға Алланың елшісімін; Ол сондай Алла, жер мен көктің иелігі Оған тән. одан басқа тәңір жоқ. Ол тірілтеді де өлтіреді. Аллаға және Алланың сөздеріне сенген, жіберілген сауатсыз Пайғамбарға иман келтіріңдер. Және оған еріңдер, әрине тура жол табасыңдар де"
        },
        {
            "chapter": 7,
            "verse": 159,
            "text": "Мұсаның қаумынан да тура жолға салатын және онымен әділдік істейтін бір топ бар"
        },
        {
            "chapter": 7,
            "verse": 160,
            "text": "Біз Израил ұрпақтарынан он екі рулық топтарға бөлдік. Мұса (Ғ.С.) дан, елі су сұрағанда: «Таяғынды тасқа ұр» деп уахи еттік. Сонда тастан он екі бастау шықты да әркім өз суатын білді. Оларға бұлтты көлеңке қылып, өздеріне «Мәнна, Сәлуаны» түсірдік: «Сендерге Біз берген таза ризықтан жеңдер» (дедік) Олар бізге кесір тигізбеді. Алайда өздеріне кесір тигізді"
        },
        {
            "chapter": 7,
            "verse": 161,
            "text": "Сол уақытта оларға: «Осы қалаға орналасыңдар да (ол жердің өсімдіктерінен) қалағандарыңша жеңдер. «Күнәміз жарылқансын» деп қақападан сәжде қылып кіріңдер. Қателіктеріңді жарылқап, жақсылық істеушілерге тағы артық береміз» делінді"
        },
        {
            "chapter": 7,
            "verse": 162,
            "text": "Сонда олардың залымдары; сөзді, өздеріне айтылғаннан басқаға ауыстырды. Олардың зұлымдық істегендіктері салдарынан көктен азап жібердік"
        },
        {
            "chapter": 7,
            "verse": 163,
            "text": "(Мұхаммед Ғ.С.) олардан теңіз жағасында болған кенттің жағдайын сұра. Сол уақытта олар сенбі де (балық аулап) шектен шығатын еді. Сонда олардың сенбіні құттықтаған күндерінде, балықтар, оларға қаптап келіп, сенбісіз күндерде оларға келмейтін еді. Олардың зұлымдықтары себепті өздерін осылайша әуреге салдық"
        },
        {
            "chapter": 7,
            "verse": 164,
            "text": "Сол уақытта олардан бір тобы: «Алла жоқ ететін немесе қатты азап қылатын елді не үшін үгіттейсіңдер?»,- деді. (Үгіттеушілер): «Раббыларыңа ғұзырымыз болсын, бәлкім олар сақтанар» деді"
        },
        {
            "chapter": 7,
            "verse": 165,
            "text": "Өздеріне берілген үгітті ұмытқан кезде, жаманшылықтан тосқандарды құтқардық. Сондай зұлымдық қылғандарды; бұзақылық істеулері себепті қатты қинауға ұшыраттық"
        },
        {
            "chapter": 7,
            "verse": 166,
            "text": "Сонда олардың тыйым салынған нәрседе шектен шыққандықтары себепті оларға: «Маймыл болып қор болыңдар» дедік"
        },
        {
            "chapter": 7,
            "verse": 167,
            "text": "(Мұхаммед Ғ.С.)Раббың оларды қиямет күніне дейін жаман қинаумен ұстайтын біреулерді әлбетте жіберетіндігін білдірді. Расында Раббың тез жазалаушы әрі аса жарылқаушы, ерекше мейірімді"
        },
        {
            "chapter": 7,
            "verse": 168,
            "text": "Оларды жер жүзінде топтарға бөлдік. Олардың игілері бар әрі олардың басқалары да бар. Бәлкім райынан қайтар деп оларды жақсылықпен де, жамандықпен де сынадық"
        },
        {
            "chapter": 7,
            "verse": 169,
            "text": "Олардан кейін, Кітапқа мұрагер болып, осы сапасыз дүниенің бұйымын алатын топ келіп отырады да: «Жуықта жарылқанамыз» дейді. Тағы сондай нәрсе келсе, оны да ала береді. Олардан Аллаға байланысты шындықты ғана айтуларына, Тәуратта уәде алынбады ма? Ал олар, ондағы нәрселерді оқымады ма? Негізінде ақирет жұрты тақуалар үшін хайырлы. Сонда да түсінбесіңдер ме"
        },
        {
            "chapter": 7,
            "verse": 170,
            "text": "Сондай Кітапқа мықты жабысып, намазды толық орындайды; дау жоқ, біз игілік істегендердің сауабын зая қылмаймыз"
        },
        {
            "chapter": 7,
            "verse": 171,
            "text": "Бір күнде тауды көлеңке тәрізді Израил ұрпақтарының үстеріне көтердік. Олар оны шын түседі деп ойлады. «Сендерге берген Кітапты мықты ұстаңдар да ішіндегілерді түсіңіндер, әрине тақуа боласыңдар» (дедік)"
        },
        {
            "chapter": 7,
            "verse": 172,
            "text": "(Мұхаммед Ғ.С.) сол уақытта Раббың адам балаларының белдерінен нәсілдерін алды да өздеріне куә етіп: «Мен, сендердің Раббыларың емеспін бе?»,- (дегенде,) олар: «Әрине куәміз» деген. Қиямет күні: «Бұдан хабарымыз жоқ» демеңдер. (Бұл «Әлмисақ» уәдесі; жаннан алынған деген)"
        },
        {
            "chapter": 7,
            "verse": 173,
            "text": "Немесе: «Бұрыңғы ата-бабамыз шерік қатқан еді, біз де солардың ұрпағымыз. Сонда бізді бұзақылардың қылығымен жоқ етесің бе?»,- (демеулерің үшін)"
        },
        {
            "chapter": 7,
            "verse": 174,
            "text": "Олардың тура жолға қайтулары үшін аяттарымызды өстіп ашық баян етеміз"
        },
        {
            "chapter": 7,
            "verse": 175,
            "text": "(Мұхаммед Ғ.С.) оларға (Яһудилерге) берген аяттарымызды сиырылып, шайтандарға ерген, адасушылардан біреудің жағдайын түсіндір"
        },
        {
            "chapter": 7,
            "verse": 176,
            "text": "Егер қаласақ, аятарымыз арқылы әрине оны жоғарлатар едік. Бірақ ол, жерге еңкейіп (дүниеге беріліп) нәпсіне ерді. Сонда оның мысалы: Егер оған тап берсеңде тілін салақтатып, не оны қойып қойсаң да тілін салақтататын ит тәрізді. Аяттарымызды жасынға шығарған елдің мысалы осы. (Мұхаммед Ғ.С.) Уақиғаны оларға айтып бер. Бәлкім олар түсінер"
        },
        {
            "chapter": 7,
            "verse": 177,
            "text": "Сондай аяттарымызды жасынға шығарып, өздеріне зұлымдық еткен елдің сыңайы нендей жаман"
        },
        {
            "chapter": 7,
            "verse": 178,
            "text": "Алла (Т.) кімді тура жолға салса, сонда ол, тура жол тапқан болады. Және кімді адастырса, сонда олар зиянға ұшырағандар"
        },
        {
            "chapter": 7,
            "verse": 179,
            "text": "Рас тозақ үшін де көптеген жын, адамдар жараттық. Олардың жүректері бар, алайда олар онымен түсінбейді. Көздері бар, онымен көрмейді. Және олардың құлақтары бар, ол арқылы естімейді. Олар хайуан тәрізді, тіпті одан ары адасуда. Міне солар мүлде әперсіздер"
        },
        {
            "chapter": 7,
            "verse": 180,
            "text": "Ең жақсы атаулар Аллаға тән. Оған сол аттармен жалбарыныңдар. Алланың атында қиғаштық істейтіндерді қойып- қойыңдар. Олар істегендерінің сазайын тартады"
        },
        {
            "chapter": 7,
            "verse": 181,
            "text": "Біз жаратқан адамдардан туралыққа бастап, шындық арқылы әділетті атқаратын бір топ бар"
        },
        {
            "chapter": 7,
            "verse": 182,
            "text": "Сондай аяттарымызды жасынға айналдырғандарды олар, білмеген жақтан бірте- бірте жоямыз"
        },
        {
            "chapter": 7,
            "verse": 183,
            "text": "Тағы да оларға мұрса беремін. Әрине шараларым да қатаң"
        },
        {
            "chapter": 7,
            "verse": 184,
            "text": "Олар жолдастары (Мұхаммед Ғ.С.) ның жыны болмағандығын түсінбеді ме? Расында ол, ашық ескертуші ғана"
        },
        {
            "chapter": 7,
            "verse": 185,
            "text": "Олар, көктер мен жердегі Алланың мүліктеріне, және Алла жаратқан нәрселеріне сондай-ақ өздерінің ажалдарының жақын болуының мүмкін екендігін ойламай ма? Ал енді олар, бұдан кейін қай сөзге сенеді"
        },
        {
            "chapter": 7,
            "verse": 186,
            "text": "Алла кімді адастырса, сонда оған тура жол көрсетуші жоқ. Онда оларды қаңғырыстарында абыржытып қояды"
        },
        {
            "chapter": 7,
            "verse": 187,
            "text": "(Мұхаммед Ғ.С.) олар, сенен қияметтің қашан болатындығын сұрайды: «Шынында оның мәліметі Раббымның қасында, оның мезгілін Ол ғана білдіреді. Көктер мен жердегі ауыр жағдай (қиямет) сендерге кенеттен-ақ келеді» де. Сен оны зерттеп отырғандай-ақ сұрастырады. Шынында оның білімі Алланың қасында, бірақ адамдардың көбі оны түсінбейді де"
        },
        {
            "chapter": 7,
            "verse": 188,
            "text": "(Мұхаммед Ғ.С.): «Алла қаламайынша, өзім үшін пайда, зиян келтіру күшіне ие емеспін. Егер көместі білген болсам, әрине жақсылықты көбейтіп алар едім. Сондай-ақ маған бір сәтсәздік жұғыспас еді. Мен иман келтірген елді; қорқытушы, қуандырушы ғанамын» де"
        },
        {
            "chapter": 7,
            "verse": 189,
            "text": "Ол сондай Алла, сендерді бір -ақ кісіден (Адамнан) жаратқан, және оған тиянақ үшін жұбайын (Хауаны) жаратқан. Ол жұбайына жақындасқанда, жұбайы жеңіл түрде жүкті болды. Сонда онымен жүріп ауырлаған кезде, Аллаға: «Егер бізге игі бала берсең, әрине шүкір етушілерден болар едік» деп жалбарды"
        },
        {
            "chapter": 7,
            "verse": 190,
            "text": "Дегенмен Алла оларға дұрыс бала берген кезде, олар өздеріне берген бала жайында Аллаға шерік қата бастады. (Бұл жердегі шерік қатушылар, кейінгі ұрпақтар. Адам Ғ.С. шерік қатудан пәк.) Алла (Т.) олардың қосқан ортактарынан жоғары. (Пәк)"
        },
        {
            "chapter": 7,
            "verse": 191,
            "text": "Олар, еш нәрсені жаратпаған, өздері жаратылған нәрсені Аллаға шерік қата ма"
        },
        {
            "chapter": 7,
            "verse": 192,
            "text": "(Аллаға шерік қатқан нәрселері) Оларға жәрдем ете алмайды әрі өздеріне де жәрдем ете алмайды"
        },
        {
            "chapter": 7,
            "verse": 193,
            "text": "Егер шерік қатқан нәрселеріңді тура жолға шақырсаңдар, олар сендерге ермейді. Оларды мейлі шақырыңдар, мейлі үндемеңдер, сендер бәрі бір"
        },
        {
            "chapter": 7,
            "verse": 194,
            "text": "Расында Алладан өзге шоқынғандарың, өздерің сияқты құлдар. Егер шын айтсаңдар, қане оларды шақырыңдар, сендерге жауап берсін"
        },
        {
            "chapter": 7,
            "verse": 195,
            "text": "Олардың жүретін аяқтары, ұстайтын қолдары, көретін көздері немесе еститін құлақтары бар ма? (Мұхаммед Ғ.С.) оларға: «Аллаға қосқан ортақтарыңды шақырыңдар да, сонан соң маған мұрса бермей айлакерлік жасаңдар» де"
        },
        {
            "chapter": 7,
            "verse": 196,
            "text": "Шынында менің ием Құран түсірген Алла. ол, жақсыларға иегершілік етеді"
        },
        {
            "chapter": 7,
            "verse": 197,
            "text": "Сендердің Алладан өзге шоқынғандарың, сендерге де жәрдем ете алмайды. Сондай-ақ өздеріне де жәрдем ете алмайды"
        },
        {
            "chapter": 7,
            "verse": 198,
            "text": "Ал және оларды тура жолға шақырсаңдар, олар естімейді. Олардың саған қарағанын көресің. Бірақ олар сені көрмейді"
        },
        {
            "chapter": 7,
            "verse": 199,
            "text": "(Мұхаммед) кешірім жолын ұста және оларға туралықты әмір ет. Сондай-ақ білместерден бет бұр"
        },
        {
            "chapter": 7,
            "verse": 200,
            "text": "Егер шайтаннан саған бір түрткі болса, Сонда Аллаға сиын. Өйткені Ол, толық естуші, өте білуші"
        },
        {
            "chapter": 7,
            "verse": 201,
            "text": "Тақуаларға шайтан тарапынан бір сыбыс тисе, олар Алланы еске алады да қырағылық істейді"
        },
        {
            "chapter": 7,
            "verse": 202,
            "text": "Кәпірлердің туыстары (шайтандар), азғындыққа тартады да сонсоң олар қырсоңынан қалмайды"
        },
        {
            "chapter": 7,
            "verse": 203,
            "text": "(Мұхаммед Ғ.С.) егер оларға мұғжиза келтірсемең, олар: «Оны өзің неге жасамадың?»,- дейді. Мен: «Раббым тарапынан маған уахи етілгенге ғана бой ұсынамын. Осы Құран, иман келтірген елге, Раббыларыңнан ашық дәлелдер. Сондай-ақ тура жол әрі мәрхамет»"
        },
        {
            "chapter": 7,
            "verse": 204,
            "text": "Қашан Құран оқылса, оған құлақ салып тыңдандар да үңдемендер. Әрине мәрхаметке бөленесіңдер"
        },
        {
            "chapter": 7,
            "verse": 205,
            "text": "Раббыңа ішіңнен жалбарына қорыққан түрде бәсең сөзбен ертелі- кеш зікір ет. Сондай-ақ кәпірсіздерден болма"
        },
        {
            "chapter": 7,
            "verse": 206,
            "text": "Расында раббыңның қасындағылар (періштелер) Оған құлшылық қылудан менменсімейді де Оны дәріптеп, Оған сәжде қылады"
        },
        {
            "chapter": 8,
            "verse": 1,
            "text": "(Мұхаммед Ғ.С.) олар, сенен ғанимат малы(соғыс олжасы) жайынан сұрайды: «Ғаниматтар; Аллаға және Пайғамбарына тән. Ендеше, егер мүмін болсаңдар, Алладан қорқып, араларыңды жарастырыңдар. Және Аллаға, Пайғамбарына бой ұсыныңдар » де"
        },
        {
            "chapter": 8,
            "verse": 2,
            "text": "Сөзсіз мүміндер; Алла еске алынса, жүректері қобалжиды да оларға Алланың аяттары оқылса, сенімдері артылып, Раббыларына тәуекел қылады"
        },
        {
            "chapter": 8,
            "verse": 3,
            "text": "Сондай-ақ олар, намазды толық орындап, оларға берген несібемізден тиісті орынға жұмсайды"
        },
        {
            "chapter": 8,
            "verse": 4,
            "text": "Міне солар, шынайы мүміндер. Олар үшін Раббыларының қасында да дәрежелер және жарылқау әрі көркем несібе бар"
        },
        {
            "chapter": 8,
            "verse": 5,
            "text": "Шам жақтан саудамен қайтқан Әбу Сүфянның керуені Мұсылмандардың Мединеден шыққанынан секем ала теңіз жағалауымен жол алған бойда Меккеге де хабар бергендіктен Әбу Жаһіл мың кісілік шеру тартып, Бәдірге жетіп келеді. Сол сәтте, Алла (Т.) тарапынан Пайғамбар (Ғ.С.) ға керуен мен әскердің бірі алынатындығы білдірілгендіктен жолдастарымен кеңеседі.) (Мұхаммед Ғ.С.) Раббың сені, үйіннен хақ жолына шығарғанда мүміндердің бір бөлімі жақтырмаған еді. (Ғанимат бөлуде де кейбіреулер көңілсіз болды)"
        },
        {
            "chapter": 8,
            "verse": 6,
            "text": "Шындық анықталғаннан кейін де олар көре тұра өлімге айдалғандай сенімен тартысты"
        },
        {
            "chapter": 8,
            "verse": 7,
            "text": "Сол уақытта Алла, сендерге екі топтың бірінің сендердікі болатынын уәде етуде еді. Сендер, құралсыз керуеннің сендердікі болуын қалайсыңдар. Алла өз әмірлерімен шындықты шынға шығаруды, сондай-ақ қарсы болғандардың артын үзуді қалайды"
        },
        {
            "chapter": 8,
            "verse": 8,
            "text": "Қылмыстылар жек көрсе де хақиқат шынға шықсын да бұзықтық жойылсын"
        },
        {
            "chapter": 8,
            "verse": 9,
            "text": "(Бәдір соғысында жау мың кісі, Мұсылмандар үш жүз кісі еді. Сондықтан олар Аллаға жалбарынды да, Алла мың періште арқылы көмек етілетіндігін білдірді. Бұл Мұсылмандарды рұхтандырып, жүректерін орнықтыру үшін ғана.) Сол уақытта Раббыларыңа жалбарынуда едіңдер. Сонда Ол: «Шынында сендерге ерген мың періштемен көмек етемін» деп тілектеріңді қабыл етті"
        },
        {
            "chapter": 8,
            "verse": 10,
            "text": "Мұны қуанту әрі жүректеріңді орнықтыру үшін ғана істеді. Жәрдем, Алланың ғана қасында. (Еркінде.) Күдіксіз Алла өте үстем, хикмет иесі"
        },
        {
            "chapter": 8,
            "verse": 11,
            "text": "Сол уақытта сендерді Алла тарапынан бір тыныштық ұйқысы басуда еді. Және сендерді тазарту, өздеріңнен шайтанның ластығын кетіру, жүректеріңді орнықтырып табандарыңды бекіту үшін үстеріңе көктен жаңбыр жаудыруда еді (Өйткені жау су басына түсіп Мұсылмандар шөлде қалған еді)"
        },
        {
            "chapter": 8,
            "verse": 12,
            "text": "(Мұхаммед Ғ.С.) сол уақытта Раббың періштелерге: «Расында Мен сендермен біргемін. Мүміндерге тоқтау беріңдер» деп нұсқау беруде еді. «Кәпірлердің жүрктеріне қорқу саламын. Сонда мойындарының үстіне әрі қол-аяқтарына (қылышпен шабыңдар»)"
        },
        {
            "chapter": 8,
            "verse": 13,
            "text": "Осы, олардың Аллаға, Елішісіне қарсы келулеріне себепті. Және кім Аллаға, Елшісіне қарсы келсе, шынында Алла, қатты азап иесі"
        },
        {
            "chapter": 8,
            "verse": 14,
            "text": "Міне, осыны татыңдар, сондай-ақ кәпірлер үшін от азабы бар"
        },
        {
            "chapter": 8,
            "verse": 15,
            "text": "Әй мүміндер! Егер соғыста топты жаумен кездессеңдер, сонда кейін шегінбеңдер"
        },
        {
            "chapter": 8,
            "verse": 16,
            "text": "Ал және кім соғыс күні, соғыс майданын ауыстыру немесе топқа қосылудан басқа түрде шекінсе, әрине Алланың қаһарына ұшырайды. Орны тозақ, нендей жаман орын"
        },
        {
            "chapter": 8,
            "verse": 17,
            "text": "Сонда оларды сендер өлтірмеңдер, бірақ оларды Алла өлтірді. (Әй Мұхаммед!), Атқан кезде сен атпадың, бірақ Алла атты. Бұл мүміндерді жақсы бір сынақпен сынау үшін. Расында Алла, толық естуші, білуші"
        },
        {
            "chapter": 8,
            "verse": 18,
            "text": "Алланың әмірі бойынша пайғамбар (Ғ.С.) жерден бір уыс топырақ алып жау жаққа шашқанда көздеріне түскендіктен жеңіліс табады.) Жағдай осы. Расында Алла, кәпірлердің әдісін жояды"
        },
        {
            "chapter": 8,
            "verse": 19,
            "text": "(Әй мүшріктер!) Жеңіс тілеп едіңдер, расында үстемдік зияндарыңа келді. Енді егер тыйылсаңдар, сонда сендер үшін жақсы. Ал қайталасаңдар, Біз де қайталаймыз. Топтарың қанша көп болсада, сендерге әсте пайда бермейді. Өйткені Алла, мүміндермен бірге"
        },
        {
            "chapter": 8,
            "verse": 20,
            "text": "Әй мүміндер! Аллаға әрі Елшісіне бой ұсыныңдар. Және Құранды ести тұра Пайғамбардан бет бұрмаңдар"
        },
        {
            "chapter": 8,
            "verse": 21,
            "text": "Сондай-ақ тыңдамаса да: «Тыңдадық» дегендер тәрізді болмаңдар"
        },
        {
            "chapter": 8,
            "verse": 22,
            "text": "Расында Алланың қасында жәндіктердің ең жаманы, сондай шындықты түсінбейтін саңырау, сақаулар"
        },
        {
            "chapter": 8,
            "verse": 23,
            "text": "Егер Алла, оларда бір хайыр барлығын байқаса еді әрине оларға естіртер еді. Сонда Алла, оларға естіртсе де, олар бет бұрар еді. Олар негізінен жалтақойлар"
        },
        {
            "chapter": 8,
            "verse": 24,
            "text": "Әй мүміндер! Сендерді өздеріңе тіршілік беретін нәрсеге (дінге) шақырған кезде, Алланың әрі Елшісінің тілін алыңдар. Және де Алланың, кісімен жүрегінің арасына дейін килігетіндігін біліңдер. Шәксіз Алла тарапына жиналасыңдар"
        },
        {
            "chapter": 8,
            "verse": 25,
            "text": "Және сендерден жеке залым болғандарға ғана кесірі тиіп қалмайтын пітнеден сақтанңдар. Сондай-ақ Алланың қатты азап иесі екенін біліңдер"
        },
        {
            "chapter": 8,
            "verse": 26,
            "text": "Сол бір замаңды ойлаңдар. Сендер аз едіңдер де жер жүзінде езілген едіңдер. Сонда сендер адамдардың бас салып кетуінен қорқар едіңдер. Және Алла сендерді (Мединеге) орналастырып, өз көмегімен қуаттады. Сондай-ақ сендерді жақсы нәрселермен көректендіреді, әрине шүкір етерсіңдер деп"
        },
        {
            "chapter": 8,
            "verse": 27,
            "text": "Әй мүміндер! Аллаға әрі Елшісіне опасыздық қылмаңдар; тағы біле тұра аманаттарыңа қиянат қылмаңдар"
        },
        {
            "chapter": 8,
            "verse": 28,
            "text": "Негізінде малдарыңды және балаларыңды сын деп біліңдер. Алланың қасында зор сыйлық бар"
        },
        {
            "chapter": 8,
            "verse": 29,
            "text": "Әй мүміндер! Егер Алладан қорықсаңдар, Ол сендерге жақсы, жаманды айыратын қабілет береді әрі жамандықтарыңды жойып жарылқайды. Алла зор кеңшілік иесі. (Мекке кәпірлері Пайғамбар Ғ.С. ды қамау, өлтіру немесе Меккеден шығарып жіберу үшін қаулы алады)"
        },
        {
            "chapter": 8,
            "verse": 30,
            "text": "(Мұхаммед Ғ.С.) ойла! Бір заманда олар сені қамауға не сені өлтіруге немесе шығаруға шара қолдануда еді. Олар шара қолданғанда, Алла шараларын бұзар еді. Алла шара көрушілердің ең жақсысы"
        },
        {
            "chapter": 8,
            "verse": 31,
            "text": "Оларға аяттарымыз оқылғанда: « Естідік, егер қаласақ біз де бұл тәрізді айта аламыз. Бұл бұрынғылардың қана ертегілері» деген"
        },
        {
            "chapter": 8,
            "verse": 32,
            "text": "Тағы олар, сол уақытта: «Әй Алла! Егер осы Құран шынайы түрде Сенің қасыңнан болса, онда бізге көктен тас жаудыр немесе бізге күйзелтуші азап бер.» деді"
        },
        {
            "chapter": 8,
            "verse": 33,
            "text": "Негізінде Алла (Т.) Сен олардың ішінде болғанда, оларға азап етпес әрі олар жарылқау тілегенде де Алла, оларды азап қылмайды"
        },
        {
            "chapter": 8,
            "verse": 34,
            "text": "Олар мүміндерді Месжід Харамнан тыйып жатса, Алла оларды неге азаптамасын. Олар месжід Харамға иелікке лайық емес. Оның иелері тақуалар ғана. Бірақ олардың көбі білмейді"
        },
        {
            "chapter": 8,
            "verse": 35,
            "text": "Өйткені, олардың Кағбаның жанындағы намаздары ысқыру, қол шапалақтау ғана еді. Ал енді қарсы болғандықтарың себепті азапты татыңдар"
        },
        {
            "chapter": 8,
            "verse": 36,
            "text": "Расында сондай қарсы болғандар, малдарын, Алланың жолынан тыю үшін жұмсайды. Тағы оны жұмсай береді. Сонан кейін ол, оларға өкініш болып, ақыр жеңіліске ұшырайды. Сондай-ақ қарсы болғандар, тозаққа айдалады"
        },
        {
            "chapter": 8,
            "verse": 37,
            "text": "Бұл Алланың таза мен ласты ажыратып, ластарды, бір-бірінің үстіне қойып, барлығын бір жерге үйіп, тозаққа салуы үшін. Міне солар, зиянға ұшыраушылар"
        },
        {
            "chapter": 8,
            "verse": 38,
            "text": "(Мұхаммед Ғ.С.) сондай қарсы болғандарға: «Егер олар жамандықтан тыйылса, өткен күнәлары жарылқанады. Ал егер олар қайталаса, сонда өткендегілердің үкімі орындалады» де"
        },
        {
            "chapter": 8,
            "verse": 39,
            "text": "Олармен ешбір пітне қалмағанға дейін және дін бүтіндей Алланікі болғанға дейін соғысыңдар. Егер олар тыйылса, расында Алла олардың істегендерін толық көруші"
        },
        {
            "chapter": 8,
            "verse": 40,
            "text": "Егер олар бет бұрса, сонда біліңдер, шын иелерің Алла. ол, нендей жақсы ие, нендей жақсы жәрдемші"
        }
    ]
}
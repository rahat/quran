{
    "rukus": [
        {
            "chapter": 7,
            "verse": 73,
            "text": "Және Сәмүд еліне туыстары Салих (Ғ.С.) ды жібердік: “Әй қауымым! Аллаға құлшылық қылыңдар, сендердің Одан басқа тәңірлерің жоқ. Сендерге Раббыларыңнан ашық мұғжиза келді. Міне Алланың іңгені сендерге бір мұғжиза. Оны еркіне қойыңдар, Алланың жерінде оттасын. Оған бір сұмдық істемеңдер. Әйтпесе, сендерді жан түршігерлік азап қолға алады” деді"
        },
        {
            "chapter": 7,
            "verse": 74,
            "text": "Еске алыңдар! Сол уақытта Ғаддан кейін сендерді олардың орынбасары қылып, жер жүзіне орналастырды. Ойпаттарынан сарайлар жасап алып, тауларды үңгіп үйлер жасайтын едіңдер. Сондықтан Алланың нығметтерін еске алыңдар да жер жүзінде бүліншілік қылып жүрмеңдер"
        },
        {
            "chapter": 7,
            "verse": 75,
            "text": "Елінің дандайсыған тобы, араларындағы иман келтіргендерді қор көріп: «Салихтың, Раббы тарапынан анық елші екенін білесіңдер ме?»,- деді. Олар: «Күдіксіз біз ол арқылы жіберілген нәрселерге сенеміз» деді"
        },
        {
            "chapter": 7,
            "verse": 76,
            "text": "Дандайсығандар: «Күдіксіз біз сендер сенген нәрселерге қарсымыз» деді"
        },
        {
            "chapter": 7,
            "verse": 77,
            "text": "Сондай олар іңгенді өлтіріп, Раббыларының әмірінен шықты да: «Әй Салих! Егер сен елшілерден болсаң, бізге бопсалағаныңды келтір» деді"
        },
        {
            "chapter": 7,
            "verse": 78,
            "text": "Сонда оларды бір сілкініс қолға алды да үйлерінде етпеттеген бойдарында қалды"
        },
        {
            "chapter": 7,
            "verse": 79,
            "text": "Сонда Салих олардан жүз бұрып: «Әй елім! Расында мен сендерге Раббымның бұйрығын жалғастырдым. Бірақ сендер үгіттеушілерді жақсы көрмедіңдер» деді"
        },
        {
            "chapter": 7,
            "verse": 80,
            "text": "Лұт (Ғ.С.) сол уақытта еліне: «Сендерден бұрын әлемнен ешкімнің істемеген арсыздығын істейсіңдер ме?» деді"
        },
        {
            "chapter": 7,
            "verse": 81,
            "text": "«Сендер әйелдерді қойып еркектерге қызығып келесіңдер ме? Әрине сендер шектен шыққан елсіңдер»"
        },
        {
            "chapter": 7,
            "verse": 82,
            "text": "Елінің жауабы: «Оларды кенттеріңнен шығарыңдар. Өйткені, олар өте тазасынған адамдар» деу ғана болады"
        },
        {
            "chapter": 7,
            "verse": 83,
            "text": "Сонда Лұт (Ғ.С.) ты және семьясын құтқардық. Бірақ қатыны ғана апатқа ұшырағандардан болды"
        },
        {
            "chapter": 7,
            "verse": 84,
            "text": "Оларға бір жаңбыр жаудырдық. Күнәкарлардың сонының қалай болғанын көр"
        }
    ]
}
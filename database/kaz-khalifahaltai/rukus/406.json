{
    "rukus": [
        {
            "chapter": 40,
            "verse": 21,
            "text": "Олар жер жүзінде кезіп, өздерінен бұрынғы, тағы күшті әрі жер жүзінде көп деректер қалдырғандардың соңдарының қалай болғанын көрмей ме? Сонда Алла, олардьі күнәлары себепті қолға алған. Сондай-ақ оларды Алладан қорғаушы жоқ"
        },
        {
            "chapter": 40,
            "verse": 22,
            "text": "Осылар, расында өздеріне ашық белгілермен келген елшілеріне қарсы келулерінің салдарынан; Алла, оларды қолға алды. Өйткені Ол, тым күшті, азабы өте қатты"
        },
        {
            "chapter": 40,
            "verse": 23,
            "text": "Расында Мұса (Ғ.С.) ны мұғжизаларымыз әрі ашық дәлелмен жібердік"
        },
        {
            "chapter": 40,
            "verse": 24,
            "text": "Перғауын, Һаман және Қарұнға жібердік. Олар: \"Өтірікші жадыгер\" деді"
        },
        {
            "chapter": 40,
            "verse": 25,
            "text": "(Мұса Ғ.С.) оларға жанымыздан шындық келтірген кезде: \"Онымен бірге иман келтіргендердің ұлдарын өлтіріңдер, әйелдерін тірі қойыңдар\" деді. Бірақ кәпірлердің әдістері мүлде зая болар"
        },
        {
            "chapter": 40,
            "verse": 26,
            "text": "Перғауын: \"Мені қоя беріңдер, Мұсаны өлтірейін. Ол, Раббына жалбарынсын. Расында мен оның, діндеріңді өзгертуінен немесе жер жүзінде бір бұзақылық шығаруынан қорқамын\" деді"
        },
        {
            "chapter": 40,
            "verse": 27,
            "text": "Мұса (Ғ.С.): \"Мен, есеп күніне сенбеген әр текаппардан, менің де Раббым, сендердің де Раббыларыңа сиындым\" деді"
        }
    ]
}
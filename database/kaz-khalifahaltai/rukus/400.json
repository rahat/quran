{
    "rukus": [
        {
            "chapter": 39,
            "verse": 42,
            "text": "Өлер уақытта жанды Алла алады. Сондай-ақ өлмегендердің жанын ұйқыда алады. (Сезім қабілеттері тоқтайды.) Сосын өлуіне үкім берілгендердікін тоқтатады да басқалардікін белгілі бір мерзімге дейін жібереді. Сөз жоқ, мұнда түсінетін елге ғибраттар бар"
        },
        {
            "chapter": 39,
            "verse": 43,
            "text": "Немесе олар Алладан өзгені шапағатшы етіп алды ма? (Мұхаммед Ғ.С.): \"Егер олар өш нәрсеге ие болмаса да әрі еш нәрсені түсінбесе де ме?\",- де"
        },
        {
            "chapter": 39,
            "verse": 44,
            "text": "(Мұхаммед Ғ.С.): \"Барлық шапағат Алла үшін. Көктер мен жердің иелігі Онікі. Сонсоң Ол жаққа қайтарыласыңдар\" де"
        },
        {
            "chapter": 39,
            "verse": 45,
            "text": "Бір Алла зікір етілсе, ахиретке сенбегендердің жүректері жиренеді. Ал қашан Алладан өзгелер зікір етілсе, олар куанады"
        },
        {
            "chapter": 39,
            "verse": 46,
            "text": "(Мұхаммед Ғ.С.): \"Әй көктерді және жерді жаратушы, көрнеу, көместі білуші Алла! Қайшылыққа түскен нәрселерде құлдарыңның арасына Сен төрелік етесің\" де"
        },
        {
            "chapter": 39,
            "verse": 47,
            "text": "Егер біртұтас жер жүзінде болған нәрселер және онымен бірге сондай тағы залымдардікі болса еді, қиямет күнінің қатты азабынан (құтылу үшін) оны төлеуге берер еді. Олар, Алла тарапынан еш күтпеген нәрселерді көреді"
        },
        {
            "chapter": 39,
            "verse": 48,
            "text": "Оларға істеген жамандықтары мәлім болады. Әрі олардың ажыуалаған нәрселері өздерін баурап алады"
        },
        {
            "chapter": 39,
            "verse": 49,
            "text": "Адам баласына бір қиыншылық душар болса, Бізге жалбарады. Сосын оған жанымыздан бір игілік берген сәтте: \"Бұл маған білгіштігіме ғана берілді\" дейді. Жоқ олай емес, ол бір сынақ. Бірақ олардың көбі түсінбейді"
        },
        {
            "chapter": 39,
            "verse": 50,
            "text": "Расында олардан бұрынғылар да соны айтқан болатын. Бірақ олардың істегендері кәдеге жарамады"
        },
        {
            "chapter": 39,
            "verse": 51,
            "text": "Сонықтан олардың кесірлері өздеріне тиеді. Сондай-ақ олардан залым болғандардың сұмдығы жедел өз бастарына жетеді. Олар Алланы осалдата алмайды"
        },
        {
            "chapter": 39,
            "verse": 52,
            "text": "Олар білмей ме? Расында Алла (Т.) кімді қаласа, оның несібесін кеңітеді де тарайтады. Сөз жоқ, осыларда сенген ел үшін өнегелер бар"
        }
    ]
}
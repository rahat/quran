{
    "rukus": [
        {
            "chapter": 20,
            "verse": 90,
            "text": "Рас бұрын Һарүн да оларға: \"Әй елім! Шынында сендер осы арқылы сыналдыңдар. Күдіксіз Раббыларың мейірімді. Сондықтан маған еріп, әміріме бой ұсыныңдар!\",- деген еді"
        },
        {
            "chapter": 20,
            "verse": 91,
            "text": "Олар: \"Мұса бізге қайтқанға дейін бұған табынудан тапжылмаймыз\" десті"
        },
        {
            "chapter": 20,
            "verse": 92,
            "text": "(Мұса Ғ.С.): \"Әй Һарүн! Бұлардың адасқанын көргенде, артымнан келуіңнен сені тосқан не"
        },
        {
            "chapter": 20,
            "verse": 93,
            "text": "Немесе әміріме қарсы келдің бе?\",- деді"
        },
        {
            "chapter": 20,
            "verse": 94,
            "text": "(һарүн): \"Әй анамның ұлы! Сақалым мен шашымды ұстамашы. Израил ұрпақтарының арасына іріткі салдың, сөзімді елемедің деуіңнен қорықтым\" деді. (С.150-А)"
        },
        {
            "chapter": 20,
            "verse": 95,
            "text": "(Мұса Ғ.С): \"Әй Сәміри! Жә, сенің істегенің не?\",- деді"
        },
        {
            "chapter": 20,
            "verse": 96,
            "text": "(Сәміри): \"Олар көрмеген бір нәрсе көрдім. Елшінің (Жебрейіл Ғ.С.) ізінен бір уыс топырақ алып, оны ішіне салдым. Оны маған нәпсім жақсы көрсетті\" деді"
        },
        {
            "chapter": 20,
            "verse": 97,
            "text": "(Мұса Ғ.С.): \"Енді кет! Өмірің бойынша: “Маған жұғыспа” деп өтесің. Күдіксіз саған әсте өзгермейтін бір жаза тағы бар. Бұлжымай табынған тәңіріңе қара! Әлбетте оны өртеп сонан соң дәрияға тастап жібереміз"
        },
        {
            "chapter": 20,
            "verse": 98,
            "text": "Тәңірлерің Алла ғана. Одан басқа ешбір Тәңір жоқ. білімі әр нәрсені сидырады"
        },
        {
            "chapter": 20,
            "verse": 99,
            "text": "(Мұхаммед Ғ.С.) өстіп, саған кейбір болып өткен уақиғаларды баян етеміз. Сондай-ақ саған өз қасымыздан Құранды бердік"
        },
        {
            "chapter": 20,
            "verse": 100,
            "text": "Кім Құраннан бет бұрса, сонда күдіксіз оған қиямет күнінде күнә жүктеледі"
        },
        {
            "chapter": 20,
            "verse": 101,
            "text": "Олар ол бейнетте мүлде қалады. Олар үшін қиямет күні нендей жаман жүк"
        },
        {
            "chapter": 20,
            "verse": 102,
            "text": "Сүр үрілген күні, күнәкарларды көздері көгерген түрде жинаймыз"
        },
        {
            "chapter": 20,
            "verse": 103,
            "text": "Олар араларында: \"Дүниеде он-ақ тәулік тұрдық\" деп сыбырласады. (С. 113-А)"
        },
        {
            "chapter": 20,
            "verse": 104,
            "text": "Олардың не айтқандарын жақсы білеміз. Олардық ең туралары: \"Дүниеде бір-ақ күн тұрдыңдар\" дейді"
        }
    ]
}
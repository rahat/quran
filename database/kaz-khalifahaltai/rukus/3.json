{
    "rukus": [
        {
            "chapter": 2,
            "verse": 8,
            "text": "Адамдардың кейбіреулері, екі жүзді (мұнафықтар): «Аллаға, ахирет күніне сендік» дейді. Бірақ олар сенбейді"
        },
        {
            "chapter": 2,
            "verse": 9,
            "text": "Олар (өздерінше) алланы және иман келтіргендерді алдайды. Бірақ олар өздерін ғана алдағандарын сезбейді"
        },
        {
            "chapter": 2,
            "verse": 10,
            "text": "Олардың жүректерінде дерт бар. (Күншілдік дерті). Сонда Алла олардың дертін арттыра түсті. (Мұсылмандар дамыған сайын күншілдіктері қоза түсті). Сондай-ақ оларға өтірікшіліктерінің салдарынан күйзелтуші азап бар"
        },
        {
            "chapter": 2,
            "verse": 11,
            "text": "Оларға: «Жер жүзінде бұзақылық қылмандар!»,- делінсе, олар: «Біздер түзеуші ғанамыз» дейді"
        },
        {
            "chapter": 2,
            "verse": 12,
            "text": "Сақ болыңдвр! Шын мәнінде олардың өздері бұзақы, алайда олар түсінбейді"
        },
        {
            "chapter": 2,
            "verse": 13,
            "text": "Егер оларға: «Адамдар иман келтіргендей иман келтіріңдер!», - делінсе, олар: «Ақылсыздарша иман келтірейік пе?»,- дер. Байқандар! Шын мәнінде олардың өздері ақымақ. Бірақ олар білмейді"
        },
        {
            "chapter": 2,
            "verse": 14,
            "text": "Ал және олар мүміндерге кездессе: «Біз де иман келтірдік» дер. Әрқашан олар сайтандарымен (бастықтарымен) оңашалана қалса: «Расында біз сендермен біргеміз, біз оларды тәлкек қылып қана жүрміз» дер"
        },
        {
            "chapter": 2,
            "verse": 15,
            "text": "Алла оларды мазаққа ұшыратып, азғындықтарында қаңғыртып қояды"
        },
        {
            "chapter": 2,
            "verse": 16,
            "text": "Олар қисық жолды туралықпен айырбастап алды. Сонда оларға аудалары пайда бермеді. Әм олар тура жолды таппады"
        },
        {
            "chapter": 2,
            "verse": 17,
            "text": "Олардың мысалы: (Далада) от жағып маңын жарық қылғанда, Алла олардың жарығын өшіріп, қараңғылықтарда қалдырған біреу сияқты, (бұл мысалда, екі жүзді мұнафықтар; жаққан оттары өшіп, тым- тырыс қараңғылықта қалғанға ұқсатылып отыр) олар көрмейді"
        },
        {
            "chapter": 2,
            "verse": 18,
            "text": "Саңырау, сақау және соқыр болып бетінен қайтпайды"
        },
        {
            "chapter": 2,
            "verse": 19,
            "text": "Немесе қараңғылықта күркіреп, жарқылдап көктен нөсерлете құйған жаңбырға ұшырап, нажағайдан өлем деп қорқып, саусақтарын құлақтарына тыққан біреулер тәрізді. Алла кәпірлерді толық баураушы"
        },
        {
            "chapter": 2,
            "verse": 20,
            "text": "Олардың көздерін найзағай жұлып әкете жаздайды. Оларға жарық берген сәтте, олар жарықта жүреді де оларға қараңғы болған заманда, олар тұра қалады. Егер Алла қаласа, олардың есту, көру сезімдерін де жойар еді. Алланың әр нәрсеге күші толық жетуші. (Бұл мысалда, Құран және ислам; көзді алардай жарқылдап, күркіреп құйған нөсерге, мұнафықтар; нажағайдан қорқып, саусақтарын құлақтарына тығып жарықта жүріп, қараңғыда тұрып тантырақтағанға теңеліп отыр)"
        }
    ]
}
{
    "rukus": [
        {
            "chapter": 19,
            "verse": 51,
            "text": "(Мұхаммед Ғ.С.) Кітаптағы Мұса (Ғ.С.) ны есіңе ал. Рас ол, ықыласты әрі жіберілген пайғамбар еді"
        },
        {
            "chapter": 19,
            "verse": 52,
            "text": "Оған Тұр тауының оң жағынан дабыстап, сөйлесу үшін өзімізге жақындаттық"
        },
        {
            "chapter": 19,
            "verse": 53,
            "text": "Әрі мәрхаметімізбен туысы Һарұнды, өзіне пайғамбар етіп бердік"
        },
        {
            "chapter": 19,
            "verse": 54,
            "text": "(Мұхаммед Ғ.С.) Құрандағы Ысмайыл (Ғ.С.) ды есіңе ал. Шынында ол, уәдесіне берік әрі жіберілген бір пайғамбар еді"
        },
        {
            "chapter": 19,
            "verse": 55,
            "text": "Үй-ішіне, намазбен зекетті орындауды бұйыратын еді. Сондай-ақ Раббының қасында сүйікті еді"
        },
        {
            "chapter": 19,
            "verse": 56,
            "text": "(Мұхаммед Ғ.С.) Кітаптағы Ыдырыс (Ғ.С.) ды ескер. Өйткені, ол шыншыл бір пайғамбар еді"
        },
        {
            "chapter": 19,
            "verse": 57,
            "text": "Оны жоғары орынға көтердік. (Пайғамбарлық дәрежесіне, Аллаға жақындауға, жаннатқа және көкке шығаруға. Ж.Б.Р.К.Х)"
        },
        {
            "chapter": 19,
            "verse": 58,
            "text": "Міне бұлар, Алла, өздерін нығметке бөлеген пайғамбарлар. Адам (Ғ.С.) ның және Нұх (Ғ.С.) пен бірге (кемеде) тасығандарымыздың ұрпағынан әрі Ыбырайым (Ғ.С.) және Исраилдың, ұрпағынан тура жол көрсетіп, таңдаған кісілерімізден. Оларға Алланың аяттары оқылған сәтте, жылаған бойда сәждеге жығылады (Сәжде аяты)"
        },
        {
            "chapter": 19,
            "verse": 59,
            "text": "Бұл пайғамбарлардан кейін орындарына, намазды қойып, нәпсілеріне ергендер келді. Олар жақында (қияметте) адасуларының сазайын тартады"
        },
        {
            "chapter": 19,
            "verse": 60,
            "text": "Бірақ кім тәубе қылып, ииан келтірген түрде түзу іс істесе, міне солар ешбір әділетсіздікке ұшырамай жаннатқа кіреді"
        },
        {
            "chapter": 19,
            "verse": 61,
            "text": "Ол, аса қамқор Алланың құпия түрде құлдарына уәде еткен (Ғадын) жаннаттары. Расында Оның уәдесі орындалады"
        },
        {
            "chapter": 19,
            "verse": 62,
            "text": "Олар жаннатта сәлемнен басқа бос сөз естімейді. Және оларға жаннатта ертелі-кеш несібе бар"
        },
        {
            "chapter": 19,
            "verse": 63,
            "text": "Құлдарымыздан біреу тақуа болса, соны мұрагер ететін бейіш осы. (Бір уақ Жебірейіл Ғ.С. кешіккендіктен Мұхаммед Ғ.С. алаң болады. Ж.Б.М.Р.К)"
        },
        {
            "chapter": 19,
            "verse": 64,
            "text": "(Жебрейіл Ғ.С.): \"Раббымның әмірімен ғана түсеміз. Алды-артымдағы және екі арадағы жағдайларды білу Оған тән. Сондай-ақ Раббың ұмытпайды"
        },
        {
            "chapter": 19,
            "verse": 65,
            "text": "Ол, көктер мен жердің екі арасындағылардың Раббы. Сондықтан Соған құлшылықта сабырлы бол. Сол аттас білетінің бар ма? (Бұдан басқа Алла бар ма)"
        }
    ]
}
{
    "rukus": [
        {
            "chapter": 2,
            "verse": 47,
            "text": "Алла Израил ұрпақтарын бақытқа бөлеп, заманында әлемнен артық қылған. Пайғамбарлар көп келген. Бірақ Алланы көрмей: «Нанбаймыз» дегендер, пайғамбарды өлтіргендер, бұзауға шоқынып, тәуратты өзгерткен бұзықтары да болған. Әй Израил ұрпақтары! Сендерге берген нығметімді, әм әлемге артық еткенімді еске алыңдар"
        },
        {
            "chapter": 2,
            "verse": 48,
            "text": "Біреу үшін ешкім күймейтін, шапағат қабыл етілмейтін, ешкімнен бодау алынбайтын және оларға жәрдем де етілмейтін бір күннен сақтаңындар"
        },
        {
            "chapter": 2,
            "verse": 49,
            "text": "Сендерді Перғауынның сыбайластырынан құтқардық. Олар сендерді жаман қинаумен ұстап, ұлдарыңды бауыздап, әйелдеріңді тірі қойатын еді. (Бәлгерлердің: «Израил ұрпақтарынан бір ұл туып, ықпалыңды жояды» деуі бойынша Перғауын, олардан ұл туса, бауыздатып отыратын болған.) Міне мұнда сендерге Раббыларыңнан зор сынау бар"
        },
        {
            "chapter": 2,
            "verse": 50,
            "text": "Сендер үшін теңізді жарып, құтқардық та, перғауындықтарды суға батырдық. Сендер көріп тұрдыңдар"
        },
        {
            "chapter": 2,
            "verse": 51,
            "text": "Сол уақытта Мұса (Ғ.С.) ға (Тұр тауында Тәурат үйрету үшін) қырық кеш уәде берген едік. Кейін оның артынан, бұзауды тәңір жасап алдыңдар да өздерің залым болдыңдар"
        },
        {
            "chapter": 2,
            "verse": 52,
            "text": "Сонан кейін де сендерді шүкірлік етер деп кешірім еттік"
        },
        {
            "chapter": 2,
            "verse": 53,
            "text": "және тура жолға келулерің үшін Мұса (Ғ.А.) ға Тәуратты (жақсы- жаманды) айырушы нұсқауды бердік"
        },
        {
            "chapter": 2,
            "verse": 54,
            "text": "Сол уақытта Мұса (Ғ.С.): «Әй қаумым! Расында сендер бұзауды тәңір жасап алумен өздеріне қастық қылдыңдар! Ал енді жаратушыларыңа тәубе қылыңдар. әрі өздеріңді түзетіңдер. (Немесе қылмыстыларды өлтіріңдер.( Бұларың сендер үшін жаратушыларыңның қасында хайырлы. Сонда тәубелерңді қабыл етті. өйткені Ол тәубені қабылдаушы, ерекше мейірімді» деді)"
        },
        {
            "chapter": 2,
            "verse": 55,
            "text": "Сол уақытта сендер: «Әй Мұса! Алланы әшкере көрмейінше саған әсте иланбаймыз» дедіңдер де, сендерді бір ащы дауыс алды. (жасыл түсті) Көріп тұрдыңдар"
        },
        {
            "chapter": 2,
            "verse": 56,
            "text": "Соңсоң шүкірлік етерсіңдер деп, өлгендеріңнен кейін қайта тірілттік"
        },
        {
            "chapter": 2,
            "verse": 57,
            "text": "үстеріңе бұлтты көлеңке етіп, және сендерге бөдене менен құдырет шекерін (Мәнна, Сәлуаны) түсірдік. «Сендерге берген жақсы нәрселерден жеңдер» (дедік). Олар бізге емес өздеріне ғана қастық қылды"
        },
        {
            "chapter": 2,
            "verse": 58,
            "text": "(Бұлар \"Тие\" даласынан Шам өлкесі \"Ариха\" қаласына түсетін болды.) Сол уақытта оларға: \"Осы кентке кіріңдер, одан қалағандарыңша еркін жеңдер. Және өсіктен бас қойып, (Хытта) \"күнәмызды кеш\" деп кіріңдер. Қателіктеріңді жарылқап, игілік істеушілердің сауабын арттырамыз\" дедік"
        },
        {
            "chapter": 2,
            "verse": 59,
            "text": "Сонда залымдар, сөзді өздеріне айтылғаннан басқаға ауыстырды. (Кылмыстарына кешірім тілеудің орнына \"Хынта\" деп, бидай тіледі.) Сондықтан залымдарға бұзақылыктарының салдарынан аспаннан пәле жаудырдық"
        }
    ]
}
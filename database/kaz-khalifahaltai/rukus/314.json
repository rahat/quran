{
    "rukus": [
        {
            "chapter": 25,
            "verse": 45,
            "text": "Раббыңның көлеңкені қалай ұзартқанын көрмедің бе? Егер қаласа, оны тұрақты қылар еді. Сосын күнді көлеңкеге бір дәлел қылдық. (Көлеңке; күннің барлығының дәлелі. Әр нәрсе өзінің терісімен анықталады. Ж.М.Р)"
        },
        {
            "chapter": 25,
            "verse": 46,
            "text": "Сосын ұзын көлеңкені өз жағымызға қолай алдық"
        },
        {
            "chapter": 25,
            "verse": 47,
            "text": "Ол сондай Алла, сендерге түнді; киім, ұйқыны; тынығу етіп, күндізді; (кәсіпке) тарқау мезгілі қылды"
        },
        {
            "chapter": 25,
            "verse": 48,
            "text": "Ол сондай Алла; рахметінің (жаңбырдың) алдында қуандырып, самалдарды жіберді. Аспаннан тап-таза жаңбыр жаудырдық"
        },
        {
            "chapter": 25,
            "verse": 49,
            "text": "Ол арқылы өлі жерді жандандырып, біз жаратқан хайуандар менен көптеген адамдарды суару үшін"
        },
        {
            "chapter": 25,
            "verse": 50,
            "text": "Расында үгіт алулары үшін; жаңбырды араларына айналдыра жаудырдық. Сонда да адамдардың көбі, бас тартып, мүлде қарсы келді"
        },
        {
            "chapter": 25,
            "verse": 51,
            "text": "Егер қаласақ; әр кентке бір ескертуші жіберер едік"
        },
        {
            "chapter": 25,
            "verse": 52,
            "text": "(Мұхаммед Ғ.С.) енді кәпірлерге бағынба! Олармен Құран арқылы ұлы күрес жаса"
        },
        {
            "chapter": 25,
            "verse": 53,
            "text": "Ол сондай Алла, екі теңізді қоя берді; мынау тәтті сүйкімді және анау тұзды, ащы. Екі арасына (қосылып, араласпайтын) бөгет жасады"
        },
        {
            "chapter": 25,
            "verse": 54,
            "text": "Ол сондай Алла, судан адам жаратып, оны ұрпақ және жегжат қылды. Раббың күшті"
        },
        {
            "chapter": 25,
            "verse": 55,
            "text": "Олар, Алладан өзге өздеріне пайда, зиян келтіре алмайтын нәрселерге шоқынады. Сондай-ақ кәпірдер Раббына қарсы шыққанға жәрдем етеді"
        },
        {
            "chapter": 25,
            "verse": 56,
            "text": "(Мұхаммед Ғ.С.) негізінде сені қуандырушы, қорқытушы, ғана қылып жібердік"
        },
        {
            "chapter": 25,
            "verse": 57,
            "text": "Оларға: \"Бүған сендерден ақы емес, Раббыларыңның жолын ұстағысы келген кісіні ғана қалаймын\" де"
        },
        {
            "chapter": 25,
            "verse": 58,
            "text": "Сондай еш өлмейтін тірі Аллаға тәуекел ет. Оны дәріптей мақта. Ол құлдарының күнәларынан хабар алуға жетіп асады"
        },
        {
            "chapter": 25,
            "verse": 59,
            "text": "Ол, сондай көктер мен жерді және екі арасындагыларды алты күнде жаратып сосын ғаршына көтерілді. Ол, тым қамқор, оны білгеннен сұра"
        },
        {
            "chapter": 25,
            "verse": 60,
            "text": "(Сәжде аяты бар.) Оларға: \"Рахманға сәжде қылыңдар\" делінсе: \"Рахман деген не? Сен әмір еткен нәрсеге сәжде қыла берейік бе?\",-десті. Бұл, олардың жиренішін қоздырды"
        }
    ]
}
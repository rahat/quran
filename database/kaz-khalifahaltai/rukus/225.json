{
    "rukus": [
        {
            "chapter": 16,
            "verse": 10,
            "text": "Ол сондай Алла, сендерге көктен жаңбыр жаудырып, одан сусын және ол арқылы малдарыңды жаятын орман шығарды"
        },
        {
            "chapter": 16,
            "verse": 11,
            "text": "Алла, сендерге су арқылы егін, зәйтін, құрма ағаштары, жүзімдер және бүкіл өсімдіктер өсіреді. Тақ осында түсінетін ел үшін әрине белгілер бар"
        },
        {
            "chapter": 16,
            "verse": 12,
            "text": "Ал сендер үшін түнді, күндізді әрі айды, күнді істетті. Жұлдыздар да Оның әміріне бағынысты. Тақ осында, ойланған қауым үшін әлбетте белгілер бар"
        },
        {
            "chapter": 16,
            "verse": 13,
            "text": "Сендер үшін жер жүзінде түрлі-түсті не жаратқан болса, шын үгіт алатын қауым үшін әлбетте үлгі бар"
        },
        {
            "chapter": 16,
            "verse": 14,
            "text": "Және де Ол, сондай Алла, жас ет жеулерің үшін және киініп, тағынатын сәндік-бойымдар шығаруларың үшін теңізді бағындырды. Алладан ризық іздеулерің үшін кеменің суды жарып бара жатқанын көресің. Әрине шүкірлік етесіңдер"
        },
        {
            "chapter": 16,
            "verse": 15,
            "text": "Сендерді теңселтпеу үшін жер жүзінде асқар тауларды орналастырды. Жөн тауып жүрулерің үшін өзендер, жолдар жаратты"
        },
        {
            "chapter": 16,
            "verse": 16,
            "text": "Олар жол тауып жүретін белгілер және жұлдыздар (жаратты)"
        },
        {
            "chapter": 16,
            "verse": 17,
            "text": "Жаратушы біреу, жарата алмайтын біреумен тең бе? Енді де түсінбейсіңдер ме"
        },
        {
            "chapter": 16,
            "verse": 18,
            "text": "Алланың нығыметін санасаңдар санына жете алмайсыңдар. Рас, Алла өте жарылқаушы, ерекше мейірімді"
        },
        {
            "chapter": 16,
            "verse": 19,
            "text": "Алла (Т.) жасырын және көрнеу не істегендеріңді біледі"
        },
        {
            "chapter": 16,
            "verse": 20,
            "text": "Сондай Алладан басқа жалбарғандары еш нәрсені жарата алмайды. Олар жаратылғандар"
        },
        {
            "chapter": 16,
            "verse": 21,
            "text": "Олар өлі, тірі емес. Сондай-ақ қашан тірілетіндерін білмейді"
        }
    ]
}
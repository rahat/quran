{
    "rukus": [
        {
            "chapter": 29,
            "verse": 31,
            "text": "Елшілеріміз (періштелер), Ыбырайым (Ғ.С.) ға шүйіншімен келген сәтте: \"Осы халқы залым болған кентті рас жоқ етеміз\" десті"
        },
        {
            "chapter": 29,
            "verse": 32,
            "text": "(Ыбырайым Ғ.С.): \"Әрине онда Лұт та бар\" деді. (Елшілер): \"Ол жерде кімнің болғанын жақсы білеміз; кейін қалушылардан болатын қатынынан басқа өзін де ұй-ішін де әлбетте құтқарамыз\" деді"
        },
        {
            "chapter": 29,
            "verse": 33,
            "text": "Елшілеріміз Лұт (Ғ.С.) қа келген сәтте, олардың салдарынан қынжылып, көңлі тарайды. (Періштелер; көркем жас жігіттер стретінде еді. Б.Ж.Р.) Олар: \"Қорықпа да кейіме. Сөз жоқ, кейін қалушылардан болатын жұбайыңнан басқа өзіңді де семьяңды да құтқарамыз\" деді"
        },
        {
            "chapter": 29,
            "verse": 34,
            "text": "Бұл кент халқына бұзықтықтарының салдарынан көктен пәле жаудырамыз"
        },
        {
            "chapter": 29,
            "verse": 35,
            "text": "Расында ойлаған елге; одан ашық өнеге қалдырдық"
        },
        {
            "chapter": 29,
            "verse": 36,
            "text": "Мәдянға туыстары Шұғайып (Ғ.С.) ты жібердік те: \"Әй елім! •Аллаға құлшылық қылыңдар да ахирет күнінен үміт етіңдер. Жер жүзінде бұзақылық істеп, жүрмеңдер\" деді"
        },
        {
            "chapter": 29,
            "verse": 37,
            "text": "Сонда елі оны жасынға шығарды. Сондықтан жер қатты сілкініп, жұрттарында типыл болды"
        },
        {
            "chapter": 29,
            "verse": 38,
            "text": "Сондай-ақ Ғад, Сәмүд (елі де жоқ болған). Расында сендерге олардың жұрттарынан-ақ байқалады. Шайтан олардың қылықтарын әдемі көрсетіп, оларды жолдан тосты; олар көріп, біліп тұрса да"
        },
        {
            "chapter": 29,
            "verse": 39,
            "text": "Қарүн, Перғауын және Ћаманды да (жоқ еттік.) Расында Мұса (Ғ.С.) оларға ашық белгілер келтірген еді де олар жер жүзінде дандайсыған еді. Сонда да олар қашып құтыла алмады"
        },
        {
            "chapter": 29,
            "verse": 40,
            "text": "Олардың күнәларының салдарынан кейбіреулерін; үстіне тас жаудырып, кейбіреулерін; ащы дауыспен, кейбірлерін; жерге жұттырып және кейбіреулерін де суға батырып, бәрін қолға алдық. Алла оларға зұлымдық етпеді. Бірақ олар өздеріне зұлымдық етті"
        },
        {
            "chapter": 29,
            "verse": 41,
            "text": "Алладан өзгені ие етіп алғандар; ұя жасап алған өрмекшінің мысалы сияқты: Шын мәнінде ұйлердің ең осалы өрмекшінің ұясы. Егер олар білетін болса"
        },
        {
            "chapter": 29,
            "verse": 42,
            "text": "Сөз жоқ, Алла (Т.) олардың өзінен өзге кімге жалбарынғанын біледі. Ол, өте үстем, хикмет иесі"
        },
        {
            "chapter": 29,
            "verse": 43,
            "text": "Міне осы мысалдарды адамдар үшін келтіреміз. Бірақ оларды білгендер ғана түсінеді"
        },
        {
            "chapter": 29,
            "verse": 44,
            "text": "Алла көктер мен жерді хақиқат бойынша жаратты. Расында бұнда иман келтіргендер үшін бір дәлел бар"
        }
    ]
}
{
    "maqras": [
        {
            "chapter": 10,
            "verse": 90,
            "text": "OCH VI förde Israels barn genom havet, förföljda av en förbittrad Farao och hans armé; och när [de framvällande] vattenmassorna hotade att dränka honom ropade han: \"Jag tror att ingen gud finns utom Den som Israels barn tror på, och jag är en av dem som underkastar sig Hans vilja"
        },
        {
            "chapter": 10,
            "verse": 91,
            "text": "[Gud sade:] \"Nu [tror du]! Förut trotsade du Mig och var en av dem som stör ordningen och sprider fördärv [på jorden]"
        },
        {
            "chapter": 10,
            "verse": 92,
            "text": "Din kropp skall Vi rädda idag för att göra dig till ett tecken för dina efterkommande, även om många människor är likgiltiga för Våra tecken"
        },
        {
            "chapter": 10,
            "verse": 93,
            "text": "Och så lät Vi Israels barn inrätta sig på goda och sunda boplatser och skänkte dem det som var gott och hälsosamt för deras försörjning. Och först sedan kunskapen hade kommit till dem [genom uppenbarelsen av Tora] uppstod skiljaktiga meningar bland dem; men i allt det som de var oense om skall Gud döma mellan dem på Uppståndelsens dag"
        },
        {
            "chapter": 10,
            "verse": 94,
            "text": "OM DU skulle känna tveksamhet inför något av det som Vi har uppenbarat för dig, fråga då dem som läser den Skrift [som uppenbarades] före din tid och [du skall se att] vad du har fått ta emot från din Herre är sanningen; hys därför inte minsta tvivel om detta"
        },
        {
            "chapter": 10,
            "verse": 95,
            "text": "Och förneka [ingenting av] Guds budskap; [annars] kommer du att höra till förlorarna"
        },
        {
            "chapter": 10,
            "verse": 96,
            "text": "De mot vilka din Herres [fördömande] ord besannas kommer inte att tro"
        },
        {
            "chapter": 10,
            "verse": 97,
            "text": "Även om alla tecken visar sig för dem - förrän de får se det plågsamma straff [som väntar dem]"
        },
        {
            "chapter": 10,
            "verse": 98,
            "text": "Det fanns inte ett [enda] folk [bland dem som Vi straffade i gångna tider], som [ångrade sina synder och] blev troende och vars tro gagnade dem, utom Jonas folk. När de omvände sig skonade Vi dem från det förnedrande straff i denna värld [som väntade dem] och Vi lät dem glädjas [åt livet] ännu en tid"
        },
        {
            "chapter": 10,
            "verse": 99,
            "text": "Om detta hade varit din Herres vilja skulle alla jordens invånare helt visst utan undantag ha antagit tron. Men kan du [Muhammad] påtvinga människorna tron"
        },
        {
            "chapter": 10,
            "verse": 100,
            "text": "Nej, ingen kommer till tro utan Guds vilja - och Han hopar straff och skam över dem som inte vill använda sitt förstånd [för att tänka över Guds budskap]"
        },
        {
            "chapter": 10,
            "verse": 101,
            "text": "Säg: \"Begrunda allt det som himlarna och jorden rymmer!\" - Men vilken nytta har människor som inte vill tro av budskap och varningar"
        },
        {
            "chapter": 10,
            "verse": 102,
            "text": "Kan de vänta något annat än samma olycksöde som drabbade deras föregångare? Säg: \"Vänta då [på det som skall komma]! Jag skall vänta med er"
        },
        {
            "chapter": 10,
            "verse": 103,
            "text": "Till sist [när straffet faller över förnekarna av sanningen] räddar Vi Våra sändebud och de troende; det är för Oss något ovillkorligt att de troende räddas"
        },
        {
            "chapter": 10,
            "verse": 104,
            "text": "SÄG [Muhammad]: \"Om ni, människor, tvekar om [det verkliga innehållet i] min tro [bör ni veta att] jag inte dyrkar dem som ni dyrkar vid sidan av Gud; jag dyrkar Gud som [en dag] skall låta er dö. Och jag har blivit befalld att vara en av de [sanna] troende"
        },
        {
            "chapter": 10,
            "verse": 105,
            "text": "Ge dig därför av hela din själ hän åt den rena, ursprungliga tron och var inte en av dem som sätter medhjälpare vid Guds sida"
        },
        {
            "chapter": 10,
            "verse": 106,
            "text": "Och anropa inte i Guds ställe dem som varken kan gagna eller skada dig; om du gjorde detta skulle du bli en av dem som begår svår orätt mot sig själva"
        },
        {
            "chapter": 10,
            "verse": 107,
            "text": "Om Gud låter en olycka drabba dig är Han den ende som kan avvärja den, och om Han vill skänka dig något gott kan ingen hindra detta goda [att nå dig]. Han skänker det till den Han vill av Sina tjänare. - Han är Den som ständigt förlåter, Den som ständigt visar barmhärtighet"
        },
        {
            "chapter": 10,
            "verse": 108,
            "text": "SÄG [Muhammad]: \"Människor! Ni har nu nåtts av sanningen från er Herre. Den som låter sig ledas på rätt väg har själv [all] nytta av detta; och den som går vilse skadar därmed bara sig själv. Jag har inte blivit satt att vaka över er"
        },
        {
            "chapter": 10,
            "verse": 109,
            "text": "Följ vad som uppenbaras för dig [Muhammad]; och ha tålamod till dess att Guds dom faller. Han är den bäste domare"
        },
        {
            "chapter": 11,
            "verse": 1,
            "text": "Alif lam ra. [DETTA ÄR] en Skrift, vars budskap har avfattats på ett fast och klart språk och förtydligats på punkt efter punkt av en allvis [Herre], väl underrättad om allt"
        },
        {
            "chapter": 11,
            "verse": 2,
            "text": "[den lär er] att inte dyrka någon utom Gud. [Säg, Muhammad:] \"Jag är [sänd] av Honom för att varna [er] och överbringa ett glatt budskap om hopp"
        },
        {
            "chapter": 11,
            "verse": 3,
            "text": "där [ni förmanas] att be er Herre om förlåtelse [för era synder] och att i ånger vända åter till Honom. Då skall Han till en tidpunkt [som Han har] fastställt låta er njuta allt det goda [som ryms i detta liv], och [i det kommande livet] skall Han, efter vars och ens förtjänst, skänka alla som gör det goda och det rätta Sin nåds gåvor.\" Men om de vänder ryggen till, [säg]: \"Jag bävar för det straff som väntar er på [Räkenskapens] dag"
        },
        {
            "chapter": 11,
            "verse": 4,
            "text": "[då] ni skall vända tillbaka till Gud, som har allt i Sin makt"
        },
        {
            "chapter": 11,
            "verse": 5,
            "text": "De bommar för hjärtana för att dölja [sina fientliga avsikter] för Honom! Men när de sveper kläderna tätare omkring sig [för att slippa höra Profetens ord], vet Han vad de försöker dölja lika väl som det som de låter skymta fram. Ja, Han vet vad som rör sig i människans innersta"
        }
    ]
}
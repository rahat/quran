{
    "maqras": [
        {
            "chapter": 15,
            "verse": 1,
            "text": "Alif lam ra. DETTA ÄR budskap ur Skriften, en Koran, klar i sig själv och som ger en klar framställning av sanningen"
        },
        {
            "chapter": 15,
            "verse": 2,
            "text": "Kanske skall de [en gång], dessa som framhärdar i att förneka den, önska att de hade underkastat sig Guds vilja [medan det ännu var tid]"
        },
        {
            "chapter": 15,
            "verse": 3,
            "text": "Låt dem frossa och njuta [fröjderna i] detta liv och låt deras [samveten] sövas av hoppet [att räkenskapens Stund aldrig kommer]. Tids nog skall de få veta [sanningen]"
        },
        {
            "chapter": 15,
            "verse": 4,
            "text": "Vi har aldrig låtit ett folk förgås utan att först utsätta en frist för dem"
        },
        {
            "chapter": 15,
            "verse": 5,
            "text": "Inget folk kan vare sig förkorta eller förlänga den för dem [utsatta] fristen"
        },
        {
            "chapter": 15,
            "verse": 6,
            "text": "De [som förnekar sanningen] säger: \"Du måste vara galen, du som [påstår att] denna Koran har uppenbarats för dig"
        },
        {
            "chapter": 15,
            "verse": 7,
            "text": "Varför har du inte kommit till oss med änglarna [i följe], om du är en av dem som talar sanning"
        },
        {
            "chapter": 15,
            "verse": 8,
            "text": "Vi sänder inte änglarna annat än med den slutliga Sanningen, och [tvivlarna] får då ingen [ytterligare] frist"
        },
        {
            "chapter": 15,
            "verse": 9,
            "text": "Det är Vi som har uppenbarat denna Koran steg för steg och Vi skall helt visst slå vakt om den"
        },
        {
            "chapter": 15,
            "verse": 10,
            "text": "ÄVEN FÖRE din tid [Muhammad] sände Vi [Våra sändebud] till folken i det förgångna"
        },
        {
            "chapter": 15,
            "verse": 11,
            "text": "men inget sändebud kom till [sitt folk] utan att de gjorde narr av honom"
        },
        {
            "chapter": 15,
            "verse": 12,
            "text": "Och [samma motstånd mot förkunnelsen] låter Vi genomsyra dessa obotfärdiga syndares hjärtan"
        },
        {
            "chapter": 15,
            "verse": 13,
            "text": "De tror inte på den trots att [de vet vad som hände] dessa äldre folk"
        },
        {
            "chapter": 15,
            "verse": 14,
            "text": "Även om Vi [lät dem stiga upp] till himlen och Vi där öppnade en port för dem, så att de fick fortsätta sin uppstigning [och se de största tecken]"
        },
        {
            "chapter": 15,
            "verse": 15,
            "text": "skulle de säkerligen säga: \"Vi är offer för en synvilla - nej, vi har blivit förhäxade"
        },
        {
            "chapter": 15,
            "verse": 16,
            "text": "OCH VI har lagt ut stjärnbilder på himlens valv till glädje för [nattliga] betraktare"
        },
        {
            "chapter": 15,
            "verse": 17,
            "text": "och Vi har fredat dem för [intrång av] alla utstötta demoner"
        },
        {
            "chapter": 15,
            "verse": 18,
            "text": "men om någon där vill smyga sig till förbjuden kunskap skall han genskjutas [och brännas] av en klart lysande låga"
        },
        {
            "chapter": 15,
            "verse": 19,
            "text": "Och Vi har brett ut jorden och där sänkt ned fast förankrade berg och låtit alla slag av växter uppstå på den enligt en väl avvägd plan"
        },
        {
            "chapter": 15,
            "verse": 20,
            "text": "Och Vi har sörjt för att ni där får ert uppehälle och för uppehället av allt levande som ni inte har ansvar för"
        },
        {
            "chapter": 15,
            "verse": 21,
            "text": "Ingenting finns som inte [har sitt ursprung] i Våra förråd och ur dem skänker Vi bara enligt ett [i förhållande till behovet] bestämt mått"
        },
        {
            "chapter": 15,
            "verse": 22,
            "text": "Vi lösgör vindarna som biträder vid [växternas] befruktning och Vi låter regn falla så att ni får [vatten] att dricka; men det är inte ni som förfogar över det"
        },
        {
            "chapter": 15,
            "verse": 23,
            "text": "Det är Vi som skänker liv och skänker död och det är Vi som förblir [när allt förgår]"
        },
        {
            "chapter": 15,
            "verse": 24,
            "text": "Och Vi känner [människorna], de som har gått före er och de som skall komma efter"
        },
        {
            "chapter": 15,
            "verse": 25,
            "text": "Din Herre är den som skall samla dem alla åter - Han är vis och Han har kännedom om allt"
        },
        {
            "chapter": 15,
            "verse": 26,
            "text": "VI HAR skapat människan av ljudande krukmakarlera, av formbar gyttja"
        },
        {
            "chapter": 15,
            "verse": 27,
            "text": "och dessförinnan skapade Vi de osynliga väsendena av ökenvindens eld"
        },
        {
            "chapter": 15,
            "verse": 28,
            "text": "Och se, då sade din Herre till änglarna: \"Jag skall skapa människan av ljudande krukmakarlera, av formbar gyttja"
        },
        {
            "chapter": 15,
            "verse": 29,
            "text": "och när Jag har format henne och andats in i henne något av Min ande, fall då ned på era ansikten inför henne"
        },
        {
            "chapter": 15,
            "verse": 30,
            "text": "Därpå föll änglarna ned [inför människan], alla"
        },
        {
            "chapter": 15,
            "verse": 31,
            "text": "utom Iblees, som vägrade att ansluta sig till dem som föll ned [inför henne]"
        },
        {
            "chapter": 15,
            "verse": 32,
            "text": "[Gud] sade: \"Iblees! Varför faller du inte ned på ditt ansikte som de andra"
        },
        {
            "chapter": 15,
            "verse": 33,
            "text": "[Iblees] svarade: \"Jag är inte den som skall falla ned inför en människa, som Du har skapat av ljudande krukmakarlera, av formbar gyttja"
        },
        {
            "chapter": 15,
            "verse": 34,
            "text": "[Gud] sade: \"Bort härifrån! Utstött skall du vara"
        },
        {
            "chapter": 15,
            "verse": 35,
            "text": "och [Min] förbannelse [skall följa dig] till Domens dag"
        },
        {
            "chapter": 15,
            "verse": 36,
            "text": "[Iblees] sade: \"Herre! Bevilja mig anstånd till den Dag då [människorna] skall uppväckas från de döda"
        },
        {
            "chapter": 15,
            "verse": 37,
            "text": "[Gud] svarade: \"Du är en av dem som skall beviljas anstånd"
        },
        {
            "chapter": 15,
            "verse": 38,
            "text": "till den Dag vars ankomsttid är känd [av Mig ensam]"
        },
        {
            "chapter": 15,
            "verse": 39,
            "text": "[Iblees] sade: \"Herre! Eftersom Du har kommit mig att begå ett felsteg, lovar jag att [för människorna] utmåla [det onda] på jorden i de mest förföriska färger och att leda dem alla till synd"
        },
        {
            "chapter": 15,
            "verse": 40,
            "text": "[alla] utom dem som är Dina verkliga, hängivna tjänare"
        },
        {
            "chapter": 15,
            "verse": 41,
            "text": "[Gud] sade: \"Detta är för Mig en rak väg"
        },
        {
            "chapter": 15,
            "verse": 42,
            "text": "du skall inte ha makt över andra av Mina tjänare än dem som helt gått vilse och [av fri vilja] följer dig"
        },
        {
            "chapter": 15,
            "verse": 43,
            "text": "Helvetet är den fastställda mötesplatsen för dem alla"
        },
        {
            "chapter": 15,
            "verse": 44,
            "text": "det har sju portar, som var och en skall få sin bestämda andel [av syndare]"
        },
        {
            "chapter": 15,
            "verse": 45,
            "text": "DE GUDFRUKTIGA [skall vistas] i lustgårdar med [porlande] källor"
        },
        {
            "chapter": 15,
            "verse": 46,
            "text": "och skall [vid inträdet] hälsas: \"Stig in i fred! Här är ni skyddade [mot allt ont och mot all förgänglighet]"
        },
        {
            "chapter": 15,
            "verse": 47,
            "text": "Vi skall rensa bort ur deras bröst [alla rester av gammalt] agg och [med hjärtat fyllt av] broderlig kärlek [skall de ta plats] på upphöjda troner mitt emot varandra"
        },
        {
            "chapter": 15,
            "verse": 48,
            "text": "De skall inte känna trötthet och de skall aldrig behöva lämna detta [lyckliga tillstånd]"
        },
        {
            "chapter": 15,
            "verse": 49,
            "text": "Säg till Mina tjänare att Jag sannerligen är Den som ständigt förlåter, Den som ständigt visar barmhärtighet"
        }
    ]
}
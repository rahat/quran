{
    "maqras": [
        {
            "chapter": 16,
            "verse": 111,
            "text": "[Påminn dem om Uppståndelsens] dag då var och en kommer att vilja tala [enbart] i egen sak och då alla skall få den fulla lönen för sina handlingar och ingen skall tillfogas orätt"
        },
        {
            "chapter": 16,
            "verse": 112,
            "text": "GUD framställer liknelsen om en stad. [Invånarna] levde där lugna och trygga, tillförsäkrade en riklig försörjning från alla håll. Men de ville inte erkänna Guds välsignelser och Gud lät dem pröva på hungerns och fruktans elände på grund av att de [förnekade Guds välgärningar]"
        },
        {
            "chapter": 16,
            "verse": 113,
            "text": "Ett sändebud, [en man] ur deras egna led, kom till dem men de kallade honom lögnare och så drabbade dem straffet medan de framhärdade i [förnekelse och annan] synd"
        },
        {
            "chapter": 16,
            "verse": 114,
            "text": "ÄT AV alla tillåtna goda ting som Gud har skänkt er för er försörjning och tacka Gud för Hans välgärningar, om det är Honom ni vill dyrka"
        },
        {
            "chapter": 16,
            "verse": 115,
            "text": "Han har inte förbjudit er annat än kött av självdöda djur och blod och svinkött och det som offrats åt någon annan än Gud. Men den som nöden tvingar [att äta av detta] - inte den som vill trotsa [förbuden] och som går längre [än hungern tvingar honom] - [skall finna att] Gud är ständigt förlåtande, barmhärtig"
        },
        {
            "chapter": 16,
            "verse": 116,
            "text": "Låt därför ingen osanning komma över era läppar då ni talar om [dessa ting och kallar] det ena lovligt och det andra förbjudet, så att ni lögnaktigt påbördar Gud era egna idéer. Det kommer inte att gå dem väl i händer som lögnaktigt påbördar Gud vad de själva finner på"
        },
        {
            "chapter": 16,
            "verse": 117,
            "text": "deras glädje skall vara en kort tid och ett plågsamt straff väntar dem"
        },
        {
            "chapter": 16,
            "verse": 118,
            "text": "Men Vi förbjöd dem som följde den judiska tron det som Vi tidigare låtit dig veta; Vi gjorde dem ingen orätt; nej, det var de som gjorde sig själva orätt"
        },
        {
            "chapter": 16,
            "verse": 119,
            "text": "Och - än en gång - de som handlar orätt av okunnighet och som därefter grips av ånger och bättrar sig - efter denna [sinnesändring] skall helt visst din Herre [låta dem erfara att] Gud är ständigt förlåtande, barmhärtig"
        },
        {
            "chapter": 16,
            "verse": 120,
            "text": "ABRAHAM var en föregångsman och, i sin rena, ursprungliga tro, ett exempel. Han böjde sig under Guds vilja och var inte en sådan som ger avgudar sin dyrkan"
        },
        {
            "chapter": 16,
            "verse": 121,
            "text": "Han var alltid tacksam mot [Gud] för Hans välgärningar, Han som hade utvalt honom och lett honom till en rak väg"
        },
        {
            "chapter": 16,
            "verse": 122,
            "text": "Och Vi skänkte honom det goda i denna värld, och i evigheten är helt visst hans plats bland de rättfärdiga"
        },
        {
            "chapter": 16,
            "verse": 123,
            "text": "Och tiden kom då Vi gav dig, [Muhammad, ingivelsen] att följa Abraham i hans rena, ursprungliga tro, han som inte var en sådan som ger avgudar sin dyrkan"
        },
        {
            "chapter": 16,
            "verse": 124,
            "text": "Sabbatsbudet infördes enbart [för att straffa] dem som inte kunde enas om [vad Abrahams tro innebar]. Men din Herre skall helt visst döma mellan dem på Uppståndelsens dag i alla frågor där de hade skiljaktiga meningar"
        },
        {
            "chapter": 16,
            "verse": 125,
            "text": "KALLA [människorna, Muhammad] med kloka och goda ord att följa din Herres väg, och lägg fram argumenten på ett måttfullt och försynt sätt; din Herre vet bäst vem det är som avviker från Hans väg och Han vet bäst vem det är som följer Hans ledning"
        },
        {
            "chapter": 16,
            "verse": 126,
            "text": "Om ni besvarar [ett angrepp som ni utsatts för], besvara det då med samma medel som användes mot er; men om ni visar tålamod är detta det bästa för de tålmodiga"
        },
        {
            "chapter": 16,
            "verse": 127,
            "text": "Bär allt med tålamod men [minns att du bara får] kraft att visa tålamod från Gud. Och var inte bedrövad för [förnekarnas] skull och känn dig inte beklämd på grund av den ohederlighet de visar [i sina tvister med dig]"
        },
        {
            "chapter": 16,
            "verse": 128,
            "text": "Gud är med dem som fruktar Honom och som gör det goda och det rätta"
        }
    ]
}
{
    "maqras": [
        {
            "chapter": 16,
            "verse": 30,
            "text": "Men när de gudfruktiga tillfrågas: \"Vad har er Herre uppenbarat?\" svarar de: \"Goda [ord med vägledning och hopp]!\" Ja, gott i detta liv [skall tillfalla] dem som gör det goda och det rätta, men den bästa belöningen är helt visst de eviga boningarna - hur härliga är inte de gudfruktigas boningar"
        },
        {
            "chapter": 16,
            "verse": 31,
            "text": "De skall stiga in i Edens lustgårdar som vattnas av bäckar, där de skall få allt vad de önskar. Så belönar Gud dem som fruktar Honom"
        },
        {
            "chapter": 16,
            "verse": 32,
            "text": "de som är utan synd, då änglarna i dödsögonblicket hämtar deras själar och hälsar dem: \"Fred vare med er! Stig in i lustgården, [detta är belöningen] för era handlingar"
        },
        {
            "chapter": 16,
            "verse": 33,
            "text": "VÄNTAR de [som sätter gudar vid Guds sida] bara på att änglarna skall komma [och hämta deras själar] eller på din Herres straff i denna värld? Så betedde sig också deras föregångare; och [när straffet drabbade dem] var det inte Gud som gjorde dem orätt, nej, de hade gjort sig själva orätt"
        },
        {
            "chapter": 16,
            "verse": 34,
            "text": "[följderna av] deras onda handlingar hann upp dem och de inringades [till sist] av det som de hade gjort till föremål för [sitt hån och] sina skämt"
        },
        {
            "chapter": 16,
            "verse": 35,
            "text": "De som sätter medhjälpare vid Guds sida säger: \"Om Gud hade velat skulle varken vi eller våra fäder ha dyrkat något vid sidan av Honom; vi skulle inte heller utan Hans [befallning] ha förklarat något förbjudet.\" Sådant [språk] förde även deras föregångare. Kan uppgiften för [Guds] sändebud vara någon annan än den att klart framföra [det budskap som de anförtrotts]"
        },
        {
            "chapter": 16,
            "verse": 36,
            "text": "Till varje samfund har Vi låtit ett sändebud komma [för att förkunna]: \"Dyrka Gud och håll er borta från det onda!\" Bland dessa [människor i äldre tider] fanns den som Gud vägledde, och det fanns den som dömde sig själv att gå vilse. Gå därför ut i världen och se [spåren som visar] vad slutet blev för dem som kallade sanningen för lögn"
        },
        {
            "chapter": 16,
            "verse": 37,
            "text": "[Muhammad!] Även om det är din önskan att visa [sådana människor] den rätta vägen vägleder inte Gud dem som Han har låtit gå vilse, och de kommer inte att finna hjälpare"
        },
        {
            "chapter": 16,
            "verse": 38,
            "text": "De svär vid Gud sina högtidligaste eder att Gud inte kommer att återuppväcka någon från de döda. Helt visst [skall de döda återuppväckas]! Det skall ske i kraft av det löfte som Han har åtagit Sig att infria, men de flesta människor är okunniga om detta"
        },
        {
            "chapter": 16,
            "verse": 39,
            "text": "[Han skall låta dem återuppstå] för att klargöra för dem det som de tvistade om och för att de som förnekade sanningen skall få veta att de var lögnare"
        },
        {
            "chapter": 16,
            "verse": 40,
            "text": "När det är Vår vilja att något skall vara säger Vi endast till det: \"Var!\" - och det är"
        },
        {
            "chapter": 16,
            "verse": 41,
            "text": "DE SOM efter att ha lidit förföljelse överger ondskans rike för [att kämpa för] Guds sak, dem skall Vi låta inrätta sig på bästa sätt i denna värld, men en större belöning [väntar dem] i nästa liv - om ändå de [som tvekar inför detta steg] hade förstått [det]"
        },
        {
            "chapter": 16,
            "verse": 42,
            "text": "[utvandrarna] som visade tålamod och uthållighet och som i allt litade till sin Herre"
        },
        {
            "chapter": 16,
            "verse": 43,
            "text": "DE SOM Vi har sänt före dig [som sändebud] var ingenting annat än män för vilka Vi uppenbarade [Våra budskap]. Fråga dem som går efter [de tidigare uppenbarelserna], om ni inte vet det"
        },
        {
            "chapter": 16,
            "verse": 44,
            "text": "[Vi sände dem] med klara vittnesbörd och med upptecknad visdom. Och för dig har Vi uppenbarat Koranen för att du skall klargöra för människorna allt som sänts till dem [av vägledning och visdom]; kanske skall de väckas till eftertanke"
        },
        {
            "chapter": 16,
            "verse": 45,
            "text": "Kan de som smider onda planer känna sig säkra på att Gud inte låter jorden uppsluka dem eller låter straffet drabba dem från ett håll från vilket de ingenting anar"
        },
        {
            "chapter": 16,
            "verse": 46,
            "text": "eller komma över dem när de är mitt uppe i sin [dagliga] verksamhet - de kommer inte att kunna uppresa sig emot [Hans vilja]"
        },
        {
            "chapter": 16,
            "verse": 47,
            "text": "eller att Han inte straffar dem genom att steg för steg urholka deras [privilegierade ställning]? Er Herre, den Barmhärtige, ömmar [för Sina tjänare]"
        },
        {
            "chapter": 16,
            "verse": 48,
            "text": "HAR ALDRIG dessa [förnekare av sanningen] betraktat något av alla de ting som Gud har skapat, och sett hur dess skuggor flyttar sig åt höger och åt vänster och faller ned inför Gud i ödmjuk underkastelse under Hans vilja"
        },
        {
            "chapter": 16,
            "verse": 49,
            "text": "Allt i himlarna och på jorden faller ned inför Gud i tillbedjan, djuren, men också änglarna som är utan högmod"
        },
        {
            "chapter": 16,
            "verse": 50,
            "text": "de fruktar sin Herre i höjden och gör vad de är befallda att göra"
        }
    ]
}
{
    "maqras": [
        {
            "chapter": 16,
            "verse": 51,
            "text": "Och Gud har sagt: \"Dyrka inte två gudomligheter. Han är En Gud. Mig skall ni frukta [och ingen annan]"
        },
        {
            "chapter": 16,
            "verse": 52,
            "text": "Honom tillhör allt i himlarna och på jorden och ni är skyldiga Honom ständig lydnad. Fruktar ni någon annan än Gud"
        },
        {
            "chapter": 16,
            "verse": 53,
            "text": "Ingenting gott kommer er till del som inte är från Gud. Och när ett ont drabbar er är det Honom ni anropar om hjälp"
        },
        {
            "chapter": 16,
            "verse": 54,
            "text": "Men när Han har avlyft från er detta onda, tar några bland er sig för att sätta gudar vid sin Herres sida"
        },
        {
            "chapter": 16,
            "verse": 55,
            "text": "[liksom] för att visa att de inte känner tacksamhet för Våra gåvor. Gläds då åt livet [medan ni kan - en dag] skall ni få veta [sanningen]"
        },
        {
            "chapter": 16,
            "verse": 56,
            "text": "Och de vill ge en andel av det som Vi skänker dem för deras försörjning till [företeelser], som de inte kan veta något om! Vid Gud! Ni skall ställas till svars för allt som ni diktar ihop"
        },
        {
            "chapter": 16,
            "verse": 57,
            "text": "Och de tilldelar Gud döttrar - stor är Han i Sin härlighet! - men åt sig [väljer de] det som de själva önskar"
        },
        {
            "chapter": 16,
            "verse": 58,
            "text": "Då någon av dem får höra den glada nyheten om en dotters [födelse], mörknar hans uppsyn och vreden kokar i honom"
        },
        {
            "chapter": 16,
            "verse": 59,
            "text": "han drar sig undan människorna på grund av denna [för honom] dystra nyhet [och han överväger] om han skall behålla barnet trots förödmjukelsen och skammen eller begrava det i jorden. Hur vedervärdigt är inte deras sätt att [tänka och] döma"
        },
        {
            "chapter": 16,
            "verse": 60,
            "text": "De sämsta egenskaper kännetecknar dem som inte tror på ett evigt liv. - Enbart de mest upphöjda egenskaper kan nämnas i samband med Gud; Han är den Allsmäktige, den Allvise"
        },
        {
            "chapter": 16,
            "verse": 61,
            "text": "Om Gud [genast] skulle straffa människorna för det onda de gör skulle Han inte lämna en enda levande varelse på [jorden]. Men Han beviljar dem en frist till en tidpunkt [som Han har] utsatt. De kan inte förkorta fristen och, när den har löpt ut, kan de inte förlänga den, ens med ett ögonblick"
        },
        {
            "chapter": 16,
            "verse": 62,
            "text": "De tilldelar Gud vad de [själva] avskyr och påstår [samtidigt] med en lögn att det högsta goda väntar dem. Utan tvivel är det Elden som väntar dem och dit skall de förpassas utan dröjsmål"
        },
        {
            "chapter": 16,
            "verse": 63,
            "text": "Vid Gud! Vi har sänt [budbärare] till folk som levde före din tid [Muhammad], men då Djävulen visade dem deras [onda] handlingar i ett fördelaktigt ljus [vände de ryggen till, och även] i dag är han deras beskyddare [de som är av samma skrot och korn]; de skall få utstå ett plågsamt straff"
        },
        {
            "chapter": 16,
            "verse": 64,
            "text": "Och Vi har uppenbarat denna Skrift för dig för att du skall klargöra för dem det som de tvistar om, och som en vägledning och en nåd för dem som vill tro"
        },
        {
            "chapter": 16,
            "verse": 65,
            "text": "OCH GUD låter regn falla från skyn och ger på så sätt nytt liv åt den jord som varit död; i detta ligger helt visst ett budskap till dem som lyssnar"
        },
        {
            "chapter": 16,
            "verse": 66,
            "text": "Och från boskapen kan ni hämta en [annan] lärdom: i deras buk, mellan det som kroppen stöter bort och blodet [som uppehåller livet], låter Vi ren mjölk [alstras] för er, en välsmakande [dryck]"
        },
        {
            "chapter": 16,
            "verse": 67,
            "text": "Och ur frukterna av dadelpalmen och vinrankan utvinner ni både vin och hälsosam näring; i detta ligger helt visst ett budskap till dem som använder sitt förstånd"
        },
        {
            "chapter": 16,
            "verse": 68,
            "text": "Och din Herre har lärt biet att inrätta sig i bergen och i träd och i det som [människor] ställer i ordning [för dess behov]"
        },
        {
            "chapter": 16,
            "verse": 69,
            "text": "och att hämta sin näring från alla [växter som ger] frukt och att följa de vägar som din Herre [har utstakat för det]. Och en saft av skiftande färg sipprar fram ur dess [inre] i vilken det finns läkande ämnen [till nytta] för människorna. I allt detta ligger helt visst ett budskap till människor som tänker"
        },
        {
            "chapter": 16,
            "verse": 70,
            "text": "GUD HAR skapat er och, när tiden är inne, skall Han låta er dö. Och det finns de bland er som [vid hög] ålder blir så skröpliga, att de glömmer allt vad de en gång har vetat. Gud vet allt och är mäktig allt"
        },
        {
            "chapter": 16,
            "verse": 71,
            "text": "Och Gud har i [fördelningen av] Sina gåvor gynnat några av er framför andra. Men de som gynnats delar inte med sig av sina förmåner åt dem som de rättmätigt besitter och [erkänner dem inte, vilket de borde,] som likställda. [Vågar] de alltså förneka Guds välsignelser"
        },
        {
            "chapter": 16,
            "verse": 72,
            "text": "Och Gud har skapat åt er hustrur av samma natur som ni själva och genom era hustrur har Han gett er barn och barnbarn, och Han har försett er med goda ting för ert livsuppehälle. Skall de då [fortsätta att] tro på det som inte är sant och förneka Guds välgärningar"
        },
        {
            "chapter": 16,
            "verse": 73,
            "text": "och i stället för Gud dyrka vad som inte kan förse dem vare sig från himlarna eller jorden med något av det som de behöver för sin försörjning och som saknar all makt"
        },
        {
            "chapter": 16,
            "verse": 74,
            "text": "Och gör inte Gud till föremål för jämförelser! Gud vet [allt], men ni har ingen [verklig] kunskap"
        }
    ]
}
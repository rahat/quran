{
    "maqras": [
        {
            "chapter": 16,
            "verse": 1,
            "text": "[DEN SISTA stunden] är avhängig av Guds beslut; skynda därför inte på den! Stor är Han i Sin härlighet, höjd högt över allt vad [människor] vill sätta vid Hans sida"
        },
        {
            "chapter": 16,
            "verse": 2,
            "text": "Han sänder änglarna med gudomlig ingivelse som de enligt Hans befallning [överlämnar till] den av Hans tjänare som Han vill: ”Förkunna för [människorna:] 'Det finns ingen annan gud än Jag; frukta därför Mig!'”"
        },
        {
            "chapter": 16,
            "verse": 3,
            "text": "Han har skapat himlarna och jorden i enlighet med en plan och ett syfte; höjd [är Han] högt över allt vad [människor] vill sätta vid Hans sida"
        },
        {
            "chapter": 16,
            "verse": 4,
            "text": "Han skapar människan av en droppe säd; och se, där står hon, beredd att tvista och argumentera"
        },
        {
            "chapter": 16,
            "verse": 5,
            "text": "Och Han har skapat boskapen vars [ull] ger er värme och som är er till annan nytta och som också tjänar er till föda"
        },
        {
            "chapter": 16,
            "verse": 6,
            "text": "och ni ser skönheten i dessa [djur], när ni på kvällen driver hem dem [från betet] och när ni på morgonen [åter] släpper ut dem till betesmarkerna"
        },
        {
            "chapter": 16,
            "verse": 7,
            "text": "De bär bördor åt er till platser som ni [annars] inte skulle kunna nå utan stora ansträngningar. Er Herre, den Barmhärtige, ömmar sannerligen [för Sina tjänare]"
        },
        {
            "chapter": 16,
            "verse": 8,
            "text": "Och [Han har skapat] hästar och mulåsnor och åsnor för er att rida på och åt vars skönhet [ni kan glädjas]. Och Han kommer att skapa det som ni inte kan veta något om"
        },
        {
            "chapter": 16,
            "verse": 9,
            "text": "Gud visar färdriktningen, men det finns de som viker av från den [och går vilse]. Om Han hade velat, skulle Han ha lett er alla på rätt väg"
        },
        {
            "chapter": 16,
            "verse": 10,
            "text": "Det är Han som låter regn falla från skyn; av detta får ni [vatten att] dricka och [det ger liv] åt träd och buskar där ni släpper ut era djur på bete"
        },
        {
            "chapter": 16,
            "verse": 11,
            "text": "och därmed frambringar Han brödsäd och olivträd och dadelpalmer och vinstockar och alla [andra] slag av frukt. I detta ligger helt visst budskap till människor som tänker"
        },
        {
            "chapter": 16,
            "verse": 12,
            "text": "Och Han har gjort natten och dagen till era tjänare liksom solen och månen; också stjärnorna tjänar er på Hans befallning. I detta ligger helt visst budskap till människor som använder sitt förstånd"
        },
        {
            "chapter": 16,
            "verse": 13,
            "text": "Och i allt vad Han har skapat på jorden av skiftande färger och former ligger ett budskap till dem som ägnar [tingen] eftertanke"
        },
        {
            "chapter": 16,
            "verse": 14,
            "text": "Och det är Han som låter havet tjäna er, så att ni får äta färskt kött [som ni fångar] där och ur det kan hämta ting som ni pryder er med. Och ni ser skeppen som plöjer vågorna i detta [hav] och [med dem] kan ni söka det som Han i Sin godhet [beviljar er för er försörjning] - kanske känner ni [då också] tacksamhet"
        },
        {
            "chapter": 16,
            "verse": 15,
            "text": "Och Han har sänkt ned i jorden fast förankrade berg, så att den inte svajar under er fot, och [lagt ut] älvar och stigar, för att ni skall kunna ta er fram"
        },
        {
            "chapter": 16,
            "verse": 16,
            "text": "och [gett er] tecken och vägmärken - och stjärnorna, med vars ledning [människor] kan finna rätt väg"
        },
        {
            "chapter": 16,
            "verse": 17,
            "text": "ÄR HAN, Skaparen, jämförbar med den som inte skapar något? Skall ni inte tänka över [detta]"
        },
        {
            "chapter": 16,
            "verse": 18,
            "text": "Om ni ville räkna Guds välgärningar, skulle ni aldrig kunna fastslå deras antal. Helt visst är Gud ständigt förlåtande, barmhärtig"
        },
        {
            "chapter": 16,
            "verse": 19,
            "text": "Och Gud vet vad ni döljer lika väl som det som ni öppet tillkännager"
        },
        {
            "chapter": 16,
            "verse": 20,
            "text": "De som de anropar vid sidan av Gud skapar ingenting - de är ju [själva] skapade"
        },
        {
            "chapter": 16,
            "verse": 21,
            "text": "Döda, livlösa, vet de inte när de skall uppväckas till liv"
        },
        {
            "chapter": 16,
            "verse": 22,
            "text": "Er Gud är den Ende Guden. Men de som inte tror på det eviga livet förnekar det därför att högmod härskar i deras hjärtan"
        },
        {
            "chapter": 16,
            "verse": 23,
            "text": "Utan tvivel vet Gud vad de döljer lika väl som det som de öppet tillkännager - [och] Han älskar inte de högmodiga"
        },
        {
            "chapter": 16,
            "verse": 24,
            "text": "de som på frågan \"Vad har er Herre uppenbarat?\" svarar: \"[Ingenting annat än] sagor från förfädernas tid"
        },
        {
            "chapter": 16,
            "verse": 25,
            "text": "Därför skall de på Uppståndelsens dag bära hela bördan av sin egen skuld och [därtill] en del av den börda de okunniga [bär] som de hade vilselett - det är sannerligen en tung börda som de måste bära"
        },
        {
            "chapter": 16,
            "verse": 26,
            "text": "Även de som levde förr tänkte ut listiga och bedrägliga argument [mot sändebudens förkunnelse]; men Gud lät allt det som de hade byggt upp skakas i sina grundvalar så att taken störtade in över deras huvuden - och straffet drabbade dem utan att de förstod varifrån det kom"
        },
        {
            "chapter": 16,
            "verse": 27,
            "text": "Till sist, på Uppståndelsens dag, skall Han låta dem smaka den fulla förödmjukelsen och Han skall säga: \"Var är dessa Mina medhjälpare [som ni gav Mig] och för vars skull ni alltid vände ryggen [åt profeterna och allt vad de förkunnade?]\" De som har fått kunskap skall säga: \"Denna dag har skam och elände drabbat dem som förnekade sanningen"
        },
        {
            "chapter": 16,
            "verse": 28,
            "text": "de som i det ögonblick då änglarna samlade in deras själar [fortsatte att] göra orätt mot sig själva [genom sin förnekelse]!\" Då skall de underkasta sig [och säga:] \"Vi gjorde inte orätt [med avsikt].\" [Men svaret skall bli:] \"Jo, sannerligen [gjorde ni orätt med avsikt]! Gud har full kännedom om alla era handlingar"
        },
        {
            "chapter": 16,
            "verse": 29,
            "text": "Gå därför in genom helvetets portar! Där skall ni förbli till evig tid.\" - Hur vedervärdig är inte denna de högmodigas sista boning"
        }
    ]
}
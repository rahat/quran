{
    "maqras": [
        {
            "chapter": 16,
            "verse": 90,
            "text": "GUD befaller att rätt och rättvisa skall råda [människor emellan och befaller dem] att göra gott och att vara givmilda mot de närmaste, och Han förbjuder alla skamlösa handlingar och allt som strider mot rimlighet och förnuft och allt som innebär en kränkning av andras rätt. Han förmanar och varnar er, för att ni skall lägga det på hjärtat"
        },
        {
            "chapter": 16,
            "verse": 91,
            "text": "Stå fast vid förbundet med Gud när ni gör ett högtidligt åtagande, och bryt inte [era] eder efter att ha bekräftat dem och tagit Gud till er borgensman; Gud har kännedom om vad ni gör"
        },
        {
            "chapter": 16,
            "verse": 92,
            "text": "Gör inte som [kvinnan] som repade upp den starka tråd hon hade spunnit, och svär inte era eder [som om ni spelade ett spel där det gäller] att överlista varandra och [att hålla sig väl med] den klan [eller grupp] som har flest män [och är rikast i fråga om resurser]. Detta är ett prov som Gud låter er undergå och på Uppståndelsens dag skall Han helt visst klargöra för er det som ni hade olika meningar om"
        },
        {
            "chapter": 16,
            "verse": 93,
            "text": "Om Gud hade velat, hade Han gjort er till ett enda samfund, men Han låter den gå vilse som vill [gå vilse] och Han vägleder den som vill [vägledas]; ni kommer helt visst att få stå till svars för era handlingar"
        },
        {
            "chapter": 16,
            "verse": 94,
            "text": "Nej, svär inte era eder för att överlista varandra; er fot som har fått fäste [i tron] kan slinta och så får ni bära de onda följderna [i detta liv] av att ha avvikit från Guds väg; och [efter döden] väntar er ett hårt straff"
        },
        {
            "chapter": 16,
            "verse": 95,
            "text": "Byt därför inte bort förbundet med Gud för [att uppnå] en ömklig vinst. Det som Gud har i beredskap är för er det bästa - om ni bara visste"
        },
        {
            "chapter": 16,
            "verse": 96,
            "text": "Det ni har i handen försvinner, men det som är hos Gud består i evighet. Vi skall sannerligen belöna dem som höll ut i motgång och prövningar efter deras bästa handlingar"
        },
        {
            "chapter": 16,
            "verse": 97,
            "text": "Den man eller kvinna som gör gott och lever rättskaffens och som har tron skall Vi skänka ett gott liv och Vi skall bestämma deras [slutliga] belöning efter deras bästa handlingar"
        },
        {
            "chapter": 16,
            "verse": 98,
            "text": "NÄR DU [vill] läsa Koranen, be då Gud beskydda dig mot Djävulen, den utstötte"
        },
        {
            "chapter": 16,
            "verse": 99,
            "text": "Han har ingen makt över dem som tror och litar till sin Herre"
        },
        {
            "chapter": 16,
            "verse": 100,
            "text": "hans makt är begränsad till dem som ställer sig under hans beskydd och som förleds av honom att tillskriva andra del i Guds makt"
        },
        {
            "chapter": 16,
            "verse": 101,
            "text": "Och när Vi låter ett budskap ersättas av ett [annat] - Gud är väl medveten om vad Han uppenbarar, steg för steg - säger de: \"Detta har du [själv] satt samman!\" Nej, de flesta av dem vet inte [vad de talar om]"
        },
        {
            "chapter": 16,
            "verse": 102,
            "text": "Säg: \"Helighetens ande har, steg för steg, förmedlat uppenbarelsen från din Herre med sanningen för att stärka [tron hos] de troende och ge dem som har underkastat sig Guds vilja vägledning och ett glatt budskap om hopp"
        },
        {
            "chapter": 16,
            "verse": 103,
            "text": "Vi vet att de säger: \"Det är bara en människa som lär honom denna [Koran]\" - [men] den de syftar på [med sin beskyllning] talar ett utländskt språk, medan detta är klingande ren arabiska"
        },
        {
            "chapter": 16,
            "verse": 104,
            "text": "Gud vägleder inte dem som inte vill tro på Hans budskap, och ett svårt lidande [väntar] dem"
        },
        {
            "chapter": 16,
            "verse": 105,
            "text": "Inga andra än de som inte tror på Guds budskap kan tänka ut [en sådan] lögn; och det är de [- inte Vår Profet -] som är lögnare"
        },
        {
            "chapter": 16,
            "verse": 106,
            "text": "Den som förnekar Gud efter att ha antagit tron - inte den som är utsatt för tvång, fastän hans hjärta förblir tryggt i sin övertygelse, utan den som frivilligt öppnar sig för otron - sådana [människor] ådrar sig Guds vrede och ett hårt straff väntar dem"
        },
        {
            "chapter": 16,
            "verse": 107,
            "text": "eftersom de sätter det jordiska högre än det eviga livet. Gud vägleder inte dem som förnekar sanningen"
        },
        {
            "chapter": 16,
            "verse": 108,
            "text": "Det är dessa [människor] vars hjärtan, hörsel och syn Gud har förseglat; de är de likgiltiga, de tanklösa"
        },
        {
            "chapter": 16,
            "verse": 109,
            "text": "Helt visst är det de som i evigheten skall stå som förlorare"
        },
        {
            "chapter": 16,
            "verse": 110,
            "text": "Men de som genom förtryck och förföljelser tvingats att överge [sin tro] och som därefter flyr från ondskans rike och strävar och kämpar [för Guds sak] och uthärdar allt med tålamod - efter allt [som de har utstått] skall din Herre helt visst [visa dem] barmhärtighet och förlåta dem"
        }
    ]
}
{
    "pages": [
        {
            "chapter": 16,
            "verse": 80,
            "text": "Och Gud har gett er bostäder för er vila, och har gett er boskapens hudar som [flyttbara] bostäder, lätta [att medföra] på era färder och [lätta att hantera] när ni slår läger; och [Han har gett er] deras ull, den grova och den fina, och deras hår [av vilket ni kan tillverka det som behövs] för att inreda [bostäderna] och annat som skall vara er till glädje och nytta sålänge de varar"
        },
        {
            "chapter": 16,
            "verse": 81,
            "text": "Och bland de ting som Gud har skapat har Han [sörjt för att några skänker] er skydd och skugga och i bergen har Han skapat grottor [där ni kan söka tillflykt]. Och Han har gett er kläder till skydd mot hetta [och köld] och kläder, som skyddar er mot ont som ni själva är upphov till. [Se] hur Han ger er Sin välsignelse i fullt mått - kanske underkastar ni er [nu Hans vilja]"
        },
        {
            "chapter": 16,
            "verse": 82,
            "text": "MEN OM de vänder dig ryggen [minns, Muhammad, att] din enda uppgift är att klart framföra budskapet"
        },
        {
            "chapter": 16,
            "verse": 83,
            "text": "De är medvetna om Guds välsignelser, men de vill inte erkänna dem - de flesta av dem är de otacksamma som framhärdar i förnekelse och synd"
        },
        {
            "chapter": 16,
            "verse": 84,
            "text": "Och den Dag då Vi skall låta ett vittne ur varje samfund stiga fram [för att vittna mot dem], skall inga [undanflykter eller ursäkter] godtas från förnekarnas sida, och inga [försök till] gottgörelse tas emot"
        },
        {
            "chapter": 16,
            "verse": 85,
            "text": "Och då syndarna fått se straffet kommer det inte att lindras och inget uppskov att beviljas"
        },
        {
            "chapter": 16,
            "verse": 86,
            "text": "Och när de som satte medhjälpare vid Guds sida ser dessa medhjälpare, skall de säga: \"Herre! Det var dem som vi satte vid Din sida och som vi anropade i Ditt ställe.\" Men [medhjälparna] skall ge dem svar på tal: \"Ni är sannerligen lögnare"
        },
        {
            "chapter": 16,
            "verse": 87,
            "text": "Och den Dagen skall de förklara sin underkastelse [under Gud], och det som de [i livet] ljög ihop skall överge dem"
        }
    ]
}
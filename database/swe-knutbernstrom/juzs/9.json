{
    "juzs": [
        {
            "chapter": 7,
            "verse": 88,
            "text": "Folkets högmodiga äldste sade: \"Vi skall sannerligen driva bort dig, Shu`ayb, och dina anhängare från vårt land om ni inte återvänder till vår tro.\" Han svarade: \"Trots vår avsky [för den]"
        },
        {
            "chapter": 7,
            "verse": 89,
            "text": "För oss skulle det vara liktydigt med att ljuga om Gud, om vi återvände till er tro, när Gud har räddat oss från den. Det är otänkbart för oss att återvända till den om det inte är Guds, vår Herres, vilja. Vår Herre omfattar allt med Sin kunskap; vi sätter vår lit till Gud!\" - \"Herre! Gör sanningen uppenbar [i tvisten] mellan oss och vårt folk! Ingen gör sanningen uppenbar som Du"
        },
        {
            "chapter": 7,
            "verse": 90,
            "text": "Folkets äldste, som [alla] förnekade sanningen, sade: \"Om ni följer Shu`ayb kommer ni helt säkert att stå som förlorare"
        },
        {
            "chapter": 7,
            "verse": 91,
            "text": "Men ett jordskalv drabbade dem och morgonen fann dem liggande framstupa på marken i sina hem"
        },
        {
            "chapter": 7,
            "verse": 92,
            "text": "de som hade kallat Shu`ayb lögnare - [det var] som om de aldrig hade levt där i välstånd och trygghet - de som kallade Shu`ayb lögnare, de var nu förlorarna"
        },
        {
            "chapter": 7,
            "verse": 93,
            "text": "Och han vände sig ifrån dem och sade: \"Jag framförde min Herres budskap till er, mitt folk, och gav er goda råd. Skulle jag sörja över [sådana hårdnackade] förnekare"
        },
        {
            "chapter": 7,
            "verse": 94,
            "text": "VI HAR aldrig sänt en profet till ett land utan att sätta dess folk på prov genom olyckor och elände, för att få dem att ödmjuka sig [och ångra sina synder]"
        },
        {
            "chapter": 7,
            "verse": 95,
            "text": "Därefter lät Vi eländet följas av bättre villkor så att de uppnådde välstånd och då sade de: \"Våra fäder fick [också] uppleva [omväxlande] onda och goda tider\" - och plötsligt, när de minst anade det, drabbade dem Vårt straff"
        },
        {
            "chapter": 7,
            "verse": 96,
            "text": "Om folken [som Vi förintade] hade trott [på Gud] och fruktat Honom, skulle Vi ha låtit himlens och jordens alla välsignelser komma dem till del, men de avvisade [budskapen] som lögn - och så straffade Vi dem med det som [följde av det onda som] de inte upphörde att begå"
        },
        {
            "chapter": 7,
            "verse": 97,
            "text": "Kunde dessa människor leva utan rädsla för att drabbas av Vår vrede om natten, när de sov"
        },
        {
            "chapter": 7,
            "verse": 98,
            "text": "Kunde de leva utan rädsla för att drabbas av Vår vrede i fullt dagsljus, när de ägnade sig åt sina förströelser"
        },
        {
            "chapter": 7,
            "verse": 99,
            "text": "Kunde de leva trygga, utan att oroa sig för vad Guds plan [innebar för dem]? Nej, ingen kan leva utan denna oro utom de som [redan] är förlorade"
        },
        {
            "chapter": 7,
            "verse": 100,
            "text": "Är det inte uppenbart för dem som har tagit jorden i arv efter dess [tidigare] inbyggare att Vi, om Vi så ville, kunde straffa dem för deras synder och försegla deras hjärtan så att de inte [längre] kan höra [rösten som varnar och förmanar]"
        },
        {
            "chapter": 7,
            "verse": 101,
            "text": "Vi berättar för dig något om vad som hände dessa folk; när sändebuden kom till dem med klara vittnesbörd, ville de nämligen inte tro på vad de tidigare hade avvisat som lögn. På detta sätt förseglar Gud förnekarnas hjärtan"
        },
        {
            "chapter": 7,
            "verse": 102,
            "text": "Hos de flesta av dem såg Vi [ingen trohet mot] löften eller [ingångna] avtal; ja, de flesta av dem fann Vi vara trotsiga syndare"
        },
        {
            "chapter": 7,
            "verse": 103,
            "text": "EFTER DESSA [tidiga profeter] sände Vi Moses med Våra budskap till Farao och hans stormän, men de fäste inget avseende vid dessa [budskap]. Se här hur slutet blev för dem som störde ordningen på jorden"
        },
        {
            "chapter": 7,
            "verse": 104,
            "text": "Moses sade: \"Farao! Världarnas Herre har sänt mig"
        },
        {
            "chapter": 7,
            "verse": 105,
            "text": "och ålagt mig att inte säga om Gud annat än sanningen och jag kommer till er med ett klart vittnesbörd från er Herre [att mina ord är sanning]. Låt nu Israels barn lämna [detta land] med mig"
        },
        {
            "chapter": 7,
            "verse": 106,
            "text": "[Farao] sade: \"Om du har kommit med ett tecken, låt oss då se det - om du är en av dem som håller sig till sanningen"
        },
        {
            "chapter": 7,
            "verse": 107,
            "text": "Då kastade [Moses] sin stav och alla kunde se att den var en orm"
        },
        {
            "chapter": 7,
            "verse": 108,
            "text": "och han drog fram sin hand och den lyste [skinande] vit inför alla kringstående"
        },
        {
            "chapter": 7,
            "verse": 109,
            "text": "[Några av] de faraoniska stormännen sade: \"Denne man är helt säkert en mästare i trolldom"
        },
        {
            "chapter": 7,
            "verse": 110,
            "text": "som vill driva bort er från ert land.\" [Farao frågade:] \"Vad anbefaller ni"
        },
        {
            "chapter": 7,
            "verse": 111,
            "text": "De svarade: \"Låt honom och hans broder vänta medan du sänder bud till städerna"
        },
        {
            "chapter": 7,
            "verse": 112,
            "text": "att alla skickliga trollkarlar skall inställa sig inför dig"
        },
        {
            "chapter": 7,
            "verse": 113,
            "text": "Och trollkarlarna kom till Farao och sade: \"Vi väntar oss självfallet en riklig belöning om vi segrar"
        },
        {
            "chapter": 7,
            "verse": 114,
            "text": "[Farao] svarade: \"Naturligtvis [skall ni få en ordentlig belöning]! Och ni skall höra till dem som står mig nära"
        },
        {
            "chapter": 7,
            "verse": 115,
            "text": "[Trollkarlarna] sade: \"Antingen kastar du, Moses, [din stav först] eller också kastar vi"
        },
        {
            "chapter": 7,
            "verse": 116,
            "text": "Han svarade: \"Kasta ni!\" Och när de kastade [sina stavar] förvände de synen på människorna och satte skräck i dem och gav prov på stor trolldomskonst"
        },
        {
            "chapter": 7,
            "verse": 117,
            "text": "[Då] ingav Vi Moses att kasta sin stav, och den slukade alla synvillor som [trollkarlarna] hade manat fram"
        },
        {
            "chapter": 7,
            "verse": 118,
            "text": "Och sanningen segrade och det blev uppenbart att [deras] trolldom inte var annat än konster och knep"
        },
        {
            "chapter": 7,
            "verse": 119,
            "text": "Och så led [Farao och hans stormän] ett förödmjukande nederlag"
        },
        {
            "chapter": 7,
            "verse": 120,
            "text": "Men trollkarlarna störtade ned på sina ansikten"
        },
        {
            "chapter": 7,
            "verse": 121,
            "text": "och sade: \"Vi tror på världarnas Herre"
        },
        {
            "chapter": 7,
            "verse": 122,
            "text": "Moses och Arons Herre"
        },
        {
            "chapter": 7,
            "verse": 123,
            "text": "Farao sade: \"Tror ni på honom innan jag har gett er tillåtelse? Detta är en lömsk plan, som ni har smitt här i staden för att förmå folket att överge den. Men nu skall ni få se på [annat]"
        },
        {
            "chapter": 7,
            "verse": 124,
            "text": "Jag skall sannerligen låta hugga av er motsatt hand och fot, ja, jag skall korsfästa er alla till sista man"
        },
        {
            "chapter": 7,
            "verse": 125,
            "text": "De svarade: \"Då återvänder vi till vår Herre"
        },
        {
            "chapter": 7,
            "verse": 126,
            "text": "men du vill hämnas på oss bara därför att vi trodde på vår Herres budskap när de nådde oss.\" - \"Herre! Ge oss [styrka och] tålamod och låt oss få dö i full underkastelse under Din vilja"
        },
        {
            "chapter": 7,
            "verse": 127,
            "text": "Då sade Faraos stormän: \"Vill du tillåta att Moses och hans folk stör ordningen och fördärvar sederna i landet och [lockar människorna] att överge dig och dina gudar?\" [Farao] svarade: \"Vi skall anställa blodbad på deras söner och [enbart] skona deras kvinnor; vi har dem ju i vårt våld"
        },
        {
            "chapter": 7,
            "verse": 128,
            "text": "Moses sade till sitt folk: \"Anropa Gud om hjälp och stå fasta [i prövningen]! Jorden är Guds; Han ger den i arv till den Han vill av Sina tjänare. Den slutliga segern tillhör dem som fruktar Gud"
        },
        {
            "chapter": 7,
            "verse": 129,
            "text": "[Israeliterna] svarade: \"Vi har lidit ont både innan du kom till oss och efter det att du kom.\" [Moses] svarade: \"Kanske skall er Herre förgöra er fiende och ge er [hans] land i arv och sedan låta er visa ert sinnelag med era handlingar"
        },
        {
            "chapter": 7,
            "verse": 130,
            "text": "Vi prövade Faraos folk med år av torka och magra skördar - kanske skulle det stämma dem till eftertanke"
        },
        {
            "chapter": 7,
            "verse": 131,
            "text": "men när de upplevde goda tider sade de: \"Detta är vad som med rätta tillkommer oss\", och när dåliga tider kom sköt de skulden på Moses och dem som följde honom. Deras öde låg helt i Guds hand, men de flesta av dem visste [det] inte"
        },
        {
            "chapter": 7,
            "verse": 132,
            "text": "Och de sade [till Moses]: \"Vilka tecken du än gör inför oss för att förvända synen på oss, kommer vi inte att tro på dig"
        },
        {
            "chapter": 7,
            "verse": 133,
            "text": "Då slog Vi dem med översvämningar och gräshoppssvärmar och löss och paddor och [vattnets förvandling till] blod - tydliga tecken - men de var ett högmodigt släkte, ett folk av obotfärdiga syndare"
        },
        {
            "chapter": 7,
            "verse": 134,
            "text": "Och var gång en [sådan] prövning drabbade dem, sade de: \"Moses! Be för oss till din Herre i enlighet med det förbund som Han har slutit med dig! Om du [på så sätt] befriar oss från denna plåga skall vi sannerligen tro på dig och låta Israels barn lämna [landet] med dig"
        },
        {
            "chapter": 7,
            "verse": 135,
            "text": "Men var gång Vi befriade dem från prövningen och [utsatte] en frist för dem att infria sitt löfte, svek de sitt ord"
        },
        {
            "chapter": 7,
            "verse": 136,
            "text": "Och så utkrävde Vi hämnd på dem och lät dem dränkas i havet, eftersom de hade förkastat Våra budskap som lögn och inte fäst vikt vid dem"
        },
        {
            "chapter": 7,
            "verse": 137,
            "text": "Men det folk som varit förödmjukat och föraktat gjorde Vi till arvingar till det land som Vi välsignat, dess östra såväl som dess västra delar. Så uppfylldes din Herres nådiga löfte till Israels barn [om belöning] för deras uthållighet; och Vi lade i ruiner allt vad Farao och hans folk hade byggt upp och ödelade deras odlingar"
        },
        {
            "chapter": 7,
            "verse": 138,
            "text": "OCH VI förde Israels barn genom havet och därefter träffade de på ett folk som hängav sig åt avgudadyrkan. Israels barn sade: \"Moses! Låt oss få en gud liksom de har gudar!\" Han svarade: \"Ni är sannerligen ett dåraktigt släkte"
        },
        {
            "chapter": 7,
            "verse": 139,
            "text": "Vad dessa [människor] ägnar sig åt är dömt till undergång och allt vad de har åstadkommit skall gå förlorat"
        },
        {
            "chapter": 7,
            "verse": 140,
            "text": "[Och] han sade:\"Skall jag söka efter en gud åt er vid sidan av Gud, som har gett er vad Han inte har gett något annat folk"
        },
        {
            "chapter": 7,
            "verse": 141,
            "text": "Och minns att Vi befriade er från Faraos män, som vållade er svåra lidanden, anställde blodbad på era söner och [bara] skonade era kvinnor - detta var en hård prövning, som er Herre [lät er utstå]"
        },
        {
            "chapter": 7,
            "verse": 142,
            "text": "OCH VI kallade Moses till Oss [efter] trettio nätter [på Sinai berg] och lade till tio, så att tiden som hans Herre mätte ut blev fulla fyrtio nätter. Och Moses sade till sin broder Aron: \"Bli min ställföreträdare hos mitt folk, ställ allt till rätta och gå inte samma väg som de som vill sprida oordning och fördärv [på jorden]"
        },
        {
            "chapter": 7,
            "verse": 143,
            "text": "Och när Moses kom till det möte Vi hade utsatt och hans Herre talade till honom, sade han: \"Herre, visa Dig för mig, så att jag får se Dig!\" [Gud] sade: \"Du kan inte se Mig; men se på berget - om det står kvar stadigt där det står, skall du få se Mig.\" Och då hans Herre visade Sig för berget krossades det till en grushög och Moses föll medvetslös till marken. Men när han kom till sina sinnen sade han: \"Stor är Du i Din härlighet! Jag vänder tillbaka till Dig i djup ånger och jag är den förste att tro på Dig"
        },
        {
            "chapter": 7,
            "verse": 144,
            "text": "[Gud] sade: \"Moses! Jag har utvalt dig av alla människor genom [att anförtro dig] Mitt budskap och [låta dig höra] Mitt ord; håll därför fast vid allt som Jag har gett dig och [visa att] du hör till de tacksamma"
        },
        {
            "chapter": 7,
            "verse": 145,
            "text": "Och Vi gav honom föreskrifter om allt [inristade] på [Lagens] tavlor med förmaningar och utförliga förklaringar i alla ämnen. Och [Vi sade:] \"Håll med kraft fast vid allt detta och befall ditt folk att [i varje läge] välja den bästa [av de vägar som anvisas där].\" Jag skall visa er [vad slutet blir för] alla trotsiga syndare"
        },
        {
            "chapter": 7,
            "verse": 146,
            "text": "och Jag skall låta dem som utan fog uppträder med högmod på jorden vända sig ifrån Mina budskap, och fastän de ser alla tecken kommer de inte att tro på dem, och även om de ser rättrådighetens väg kommer de inte att välja den. Om de ser misstagens och syndens väg kommer de däremot att slå in på den. Så skall det vara därför att de har påstått att Våra budskap är lögn och har över huvud taget inte fäst avseende vid dem"
        },
        {
            "chapter": 7,
            "verse": 147,
            "text": "De som förkastar Våra budskap som lögn och som förnekar mötet [med Gud] efter döden - allt vad de har strävat mot skall gå om intet. Eller skall de lönas för något annat än sina handlingar"
        },
        {
            "chapter": 7,
            "verse": 148,
            "text": "OCH SEDAN Moses lämnat dem satte folket upp en bild, till formen lik en kalv, [tillverkad] av deras guldsmycken, en kropp som lät höra ett bölande ljud. Märkte de inte att den varken talade till dem eller gav dem vägledning? De tillbad den [som gud] och gjorde därmed sig själva svår orätt"
        },
        {
            "chapter": 7,
            "verse": 149,
            "text": "Och när de [sedan], beklämda och ångerfulla, insåg sitt fel, sade de: \"Om inte vår Herre förbarmar sig över oss och ger oss Sin förlåtelse, är vi bestämt ohjälpligt förlorade"
        },
        {
            "chapter": 7,
            "verse": 150,
            "text": "Och när Moses återkom till sitt folk utbrast han, i vrede och sorg: \"Avskyvärt är det som ni har gjort i min frånvaro! Har ni [helt] satt er över er Herres befallning?\" Och han kastade [Lagens] tavlor på marken och grep om sin broders huvud och drog honom till sig. [Aron] sade: \"Du son av min moder! Folket visade öppet sitt förakt för mig och de hade så när dödat mig. Låt inte mina fiender glädjas över min olycka och betrakta mig inte som en av [dessa] syndare"
        },
        {
            "chapter": 7,
            "verse": 151,
            "text": "[Moses bad till Gud och] sade: \"Herre, förlåt mig och min broder och ha förbarmande med oss - Du är den Barmhärtigaste av de barmhärtiga"
        },
        {
            "chapter": 7,
            "verse": 152,
            "text": "De som tog sig för att dyrka [den gyllene] kalven skall drabbas av sin Herres vrede och av förnedring och förödmjukelse i denna värld. Så lönar Vi dem som uppfinner lögner [om Gud]"
        },
        {
            "chapter": 7,
            "verse": 153,
            "text": "De som begår dåliga handlingar men sedan [genomsyras] av ånger och äkta tro skall efter denna [sinnesändring få erfara att] din Herre förvisso är ständigt förlåtande, barmhärtig"
        },
        {
            "chapter": 7,
            "verse": 154,
            "text": "Och när Moses vrede stillats tog han upp lagtavlorna, och ur det skrivna [strömmade] vägledning och nåd över dem som stod i bävan inför sin Herre"
        },
        {
            "chapter": 7,
            "verse": 155,
            "text": "Och Moses utsåg bland folket sjuttio män som vid en av Oss utsatt tid [skulle be om förlåtelse för deras synd]. Och då de [i sin ängslan] började skaka och skälva, bad han: \"Herre! Om det hade varit Din vilja skulle Du för länge sedan ha låtit dem gå under och mig [med dem]. Vill Du [nu] förgöra oss på grund av det som galningarna i vår mitt har gjort sig skyldiga till? Det [som skett] var ingenting annat än en prövning som Du har låtit oss genomgå, och därmed låter Du den Du vill gå vilse och vägleder Du den Du vill. Du är vår Beskyddare; förlåt oss och förbarma Dig över oss. Du är den Bäste av dem som förlåter"
        },
        {
            "chapter": 7,
            "verse": 156,
            "text": "Låt gott komma oss till del i detta liv och i det eviga livet. Ja, Vi vänder tillbaka till Dig [i djup ånger].\" [Gud] svarade: \"Jag låter Mitt straff drabba den Jag vill; men Min nåd och Min barmhärtighet når överallt och Min nåd skänker Jag dem som fruktar Gud och ger åt de behövande och som tror på Mina budskap"
        },
        {
            "chapter": 7,
            "verse": 157,
            "text": "som följer Sändebudet, den olärde Profeten, som de kan finna omnämnd i sina egna [Skrifter], i Tora och i Evangeliet; och han skall anbefalla dem det som är rätt och förbjuda dem det som är orätt och förklara tillåtna för dem alla goda och nyttiga ting och otillåtet allt som är ont och skadligt och befria dem från deras bördor och lösa dem från de bojor som har bundit dem. De som tror på honom och ärar honom och stöder honom och låter sig ledas av det ljus som åtföljer honom - dem skall det gå väl i händer"
        },
        {
            "chapter": 7,
            "verse": 158,
            "text": "Säg: \"Människor! Jag är Guds Sändebud, [utsänd] till er alla av Honom som äger herraväldet över himlarna och jorden! Det finns ingen gud utom Han - Han som skänker liv och skänker död. Tro därför på Gud och Hans Sändebud, den olärde Profeten, som tror på Gud och Hans ord, och följ honom så att ni får vägledning"
        },
        {
            "chapter": 7,
            "verse": 159,
            "text": "BLAND Moses folk finns de som leder [andra] och som [själva] handlar rättrådigt, lysta av sanningens [ljus]"
        },
        {
            "chapter": 7,
            "verse": 160,
            "text": "Vi delade dem i tolv stammar som var och en utgjorde ett samfund. När folket bad Moses om vatten ingav Vi honom att slå med sin stav på klippan och då sprang tolv källor fram, och var och en visste var han skulle dricka. Och Vi lät molnen skänka dem skugga och sände dem manna och vaktlar till föda [och förmanade dem:] \"Ät av allt det goda som Vi har skänkt er för er försörjning!\" Oss vållade de ingen skada [med sina överträdelser av Våra bud], men de skadade sig själva"
        },
        {
            "chapter": 7,
            "verse": 161,
            "text": "Och när de fick tillsägelsen: ”Bygg och bo i detta land och ät vad ni vill av vad det ger, men fall ned med pannan mot jorden vid inträdet och bed: 'Lös oss från bördan av vår synd!' [Då] skall Vi förlåta er era synder [och] rikligt belöna dem som gör det goda och det rätta”"
        },
        {
            "chapter": 7,
            "verse": 162,
            "text": "[när detta sades] satte de orättfärdiga bland dem andra ord i stället för det som de hade uppmanats att säga, och Vi lät straff och förnedring drabba dem från ovan på grund av den synd de begick"
        },
        {
            "chapter": 7,
            "verse": 163,
            "text": "Och fråga dem om staden som låg vid havet och vars invånare inte iakttog sabbatsbudet: på sabbaten gick fisken nämligen till i vattenbrynet, medan den andra dagar inte syntes till. På detta sätt prövade Vi dem på grund av deras överträdelser av [Guds bud]"
        },
        {
            "chapter": 7,
            "verse": 164,
            "text": "Och då några frågade dem [som ville varna sabbatsbrytarna]: \"Varför förmanar ni människor som Gud kommer att låta förgås eller drabbas av ett strängt straff?\" svarade de [som ville varna]: \"För att fria oss från skuld inför er Herre och i förhoppningen att de skall frukta Gud"
        },
        {
            "chapter": 7,
            "verse": 165,
            "text": "Och när [sabbatsbrytarna] hade glömt alla påminnelser de fått, räddade Vi dem som ville hejda överträdelserna och straffade syndarna för deras olydnad"
        },
        {
            "chapter": 7,
            "verse": 166,
            "text": "Och då de vägrade att upphöra med sina förbjudna handlingar, uttalade Vi [Vår fördömelse] över dem: \"Bli [som] apor, föremål för [allas] hån och förakt"
        },
        {
            "chapter": 7,
            "verse": 167,
            "text": "Och [minns, Muhammad] att din Herre gav till känna att Han ända till Uppståndelsens dag skall sända mot dem [hämnare] som kommer att vålla dem svåra lidanden. Din Herre är helt visst snar att straffa - och helt visst är Han [också] ständigt förlåtande, barmhärtig"
        },
        {
            "chapter": 7,
            "verse": 168,
            "text": "Och Vi splittrade dem i [många] grupper [som spriddes] över jorden. Bland dem fanns rättrådiga människor och andra som inte höll [måttet]. Vi satte dem på prov genom att [låta dem uppleva] både medgång och motgång, för att de skulle vända om [från sina syndiga vägar]"
        },
        {
            "chapter": 7,
            "verse": 169,
            "text": "Efter dem har kommit människor av sämre slag som, trots att de har ärvt Skriften, [enbart] står efter jordisk vinning, och de påstår: \"Vi kommer att bli förlåtna.\" Men så snart de får ett nytt tillfälle till en sådan vinst, griper de det. Har de inte genom det i Skriften [stadfästa] förbundet åtagit sig att inte säga om Gud annat än det som är sant? Och de studerar denna [Skrift och lär sig] dess innehåll! Det eviga livet är det högsta goda för dem som fruktar Gud. Använder ni inte ert förstånd"
        },
        {
            "chapter": 7,
            "verse": 170,
            "text": "Och de som håller fast vid Skriften och regelbundet förrättar bönen [bör veta] att Vi inte låter dem som förbättrar och ställer till rätta bli utan lön"
        },
        {
            "chapter": 7,
            "verse": 171,
            "text": "Och [minns] att Vi lyfte upp berget Sinai och lät det sväva över dem som en baldakin - de trodde att det skulle falla över dem - [och Vi sade]: \"Håll med kraft fast vid det som Vi har uppenbarat för er och bevara dessa [ord] i era hjärtan - kanske skall ni frukta Gud"
        },
        {
            "chapter": 7,
            "verse": 172,
            "text": "OCH NÄR din Herre låter nya släkten utgå från Adams söners länder, begär Han av dem att de skall vittna om sig själva [och frågar]: \"Är Jag inte er Herre?\" [Då] svarar de: \"Jo, vi vittnar [att Du är vår Herre]!\" [Detta sker] för att ni [människor] inte på Uppståndelsens dag skall säga: \"Om detta var vi inte medvetna"
        },
        {
            "chapter": 7,
            "verse": 173,
            "text": "Eller säga: \"Det var våra förfäder som i forna dagar tog sig för att sätta medhjälpare vid Guds sida - och vi, deras sentida efterkommande, vill Du låta oss gå under på grund av de lögner som de diktade upp"
        },
        {
            "chapter": 7,
            "verse": 174,
            "text": "Så framställer Vi budskapen fast och klart, för att de skall [inse sina felsteg och] vända om"
        },
        {
            "chapter": 7,
            "verse": 175,
            "text": "Och berätta för dem vad som hände den man som Vi hade gett del av Våra budskap och som sköt dem ifrån sig. Djävulen följde honom hack i häl och han blev [till sist] en av dem som, efter att själv ha vilseletts, leder andra på avvägar"
        },
        {
            "chapter": 7,
            "verse": 176,
            "text": "Om Vi hade velat kunde Vi ha låtit honom resa sig [ur förnedringen] med hjälp av [budskapen], men hans hela håg stod till jordiska ting och han ville bara följa sina egna böjelser. Han kan liknas vid en hund som flåsar med hängande tunga vare sig du kommer hotfullt emot honom eller lämnar honom i fred. Detta är liknelsen om dem som påstår att Våra budskap är lögn. Berätta därför denna historia - kanske skall den [väcka] dem till eftertanke"
        },
        {
            "chapter": 7,
            "verse": 177,
            "text": "Ett dåligt föredöme utgör de som påstår att Våra budskap är lögn; de vållar sig själva skada"
        },
        {
            "chapter": 7,
            "verse": 178,
            "text": "Den som Gud ger vägledning är på rätt väg, och de som Gud låter gå vilse är förlorarna"
        },
        {
            "chapter": 7,
            "verse": 179,
            "text": "Vi har sänt skaror av osynliga väsen och människor till helvetet: de har hjärtan som ingenting förstår, ögon som ingenting ser och öron som ingenting hör. De är som kreatur, nej, de är ännu vilsnare: de är de tanklösa, de likgiltiga"
        },
        {
            "chapter": 7,
            "verse": 180,
            "text": "GUDS är fullkomlighetens sköna namn; anropa Honom alltså med dessa [namn] och håll er på avstånd från dem som missbrukar dem. De skall få den lön som deras handlingar [förtjänar]"
        },
        {
            "chapter": 7,
            "verse": 181,
            "text": "Bland dem Vi har skapat finns de som leder [andra] och som [själva] handlar rättrådigt, lysta av sanningens [ljus]"
        },
        {
            "chapter": 7,
            "verse": 182,
            "text": "Men de som förkastar Våra budskap som lögn, dem skall Vi föra [närmare straffet] steg för steg utan att de inser vad som håller på att ske"
        },
        {
            "chapter": 7,
            "verse": 183,
            "text": "Jag ger dem ett uppskov, men Min plan ligger fast"
        },
        {
            "chapter": 7,
            "verse": 184,
            "text": "Har de inte ägnat eftertanke åt [detta] att deras landsman inte är en galning? Han är ingenting annat än en varnare, som varnar klart och entydigt"
        },
        {
            "chapter": 7,
            "verse": 185,
            "text": "Har de aldrig tänkt igenom betydelsen av [Guds] herravälde över himlarna och jorden och av allt som Gud har skapat och [frågat sig] om den för dem [utmätta] fristen är nära att löpa ut? På vilket budskap skall de hädanefter tro"
        },
        {
            "chapter": 7,
            "verse": 186,
            "text": "Den som Gud låter gå vilse har ingen vägledare och Han låter dem hållas i sitt trotsiga övermod, snubblande än hit än dit i blindo"
        },
        {
            "chapter": 7,
            "verse": 187,
            "text": "DE FRÅGAR dig om den Yttersta stunden och när den skall komma. Säg: \"Min Herre ensam har kunskap om detta. Han och ingen annan skall lyfta slöjan, när tiden är inne. [Stundens] tyngd skall kännas i himlarna och på jorden. Och den skall komma över er utan förvarning. De frågar dig, som om du efter ihärdigt sökande hade fått kunskap om detta. Säg: \"Ingen har kunskap om denna [tidpunkt] utom Gud, men de flesta människor vet inte [varför den hålls hemlig]"
        },
        {
            "chapter": 7,
            "verse": 188,
            "text": "Säg: \"Jag kan inte uppnå förmåner för mig själv eller avvärja ett ont [som hotar mig] - ingenting [händer mig] utom det som Gud vill. Men om jag hade haft full kännedom om det som är dolt för människor, skulle jag helt säkert ha kunnat uppnå mycket av detta livets goda och jag skulle ha undgått allt ont. Jag är bara en varnare och förkunnare av hoppets budskap till människor som vill tro"
        },
        {
            "chapter": 7,
            "verse": 189,
            "text": "DET ÄR Han som har skapat er ur en enda varelse och som av denna skapade dess make, så att [mannen] kan finna ro hos [sin hustru]. När han har slutit henne i sin famn, får hon en lätt börda att bära och hon fortsätter att bära den tills den börjar kännas tung och de anropar Gud, sin Herre: \"Om Du skänker oss ett [barn], sunt till kropp och själ, skall vi sannerligen visa tacksamhet"
        },
        {
            "chapter": 7,
            "verse": 190,
            "text": "Men när Han skänker dem det friska [barn som de bett om], riktar de en del [av sin tacksamhet] för Hans gåva till andra! Men Gud är höjd högt över allt vad [människor] vill sätta vid Hans sida"
        },
        {
            "chapter": 7,
            "verse": 191,
            "text": "Vill de vid Hans sida sätta dem som, själva skapade, inte kan skapa något"
        },
        {
            "chapter": 7,
            "verse": 192,
            "text": "som varken kan hjälpa dem eller sig själva"
        },
        {
            "chapter": 7,
            "verse": 193,
            "text": "och som, om ni kallar dem till [Guds] vägledning, inte följer er? Vare sig ni anropar dem eller inte blir följden för er densamma"
        },
        {
            "chapter": 7,
            "verse": 194,
            "text": "De som ni anropar i Guds ställe är [Guds] tjänare liksom ni själva. Anropa dem då och vänta på deras svar, om vad ni säger är sanning"
        },
        {
            "chapter": 7,
            "verse": 195,
            "text": "Har de kanske fötter att gå med eller händer att slå med eller ögon att se med eller öron att höra med? Säg [Muhammad]: \"Anropa dem som ni sätter vid Guds sida och smid era onda planer mot mig och låt mig inte få något andrum"
        },
        {
            "chapter": 7,
            "verse": 196,
            "text": "Gud är mitt stöd, Han som har uppenbarat denna Skrift och som beskyddar de rättsinniga"
        },
        {
            "chapter": 7,
            "verse": 197,
            "text": "Men de som ni anropar i Hans ställe kan varken hjälpa er eller sig själva"
        },
        {
            "chapter": 7,
            "verse": 198,
            "text": "Om ni kallar dem till [Guds] vägledning, hör de er inte, och [även om du tror] dig märka att de ser dig, ser de inte"
        },
        {
            "chapter": 7,
            "verse": 199,
            "text": "ÖVERSE med människornas natur [och deras brister], och uppmana [alla att visa] hövlighet och vänlighet och undvik [alla ordväxlingar med] dem som [står kvar i hednisk] okunnighet"
        },
        {
            "chapter": 7,
            "verse": 200,
            "text": "Och om Djävulen får din [vrede] att blossa upp, be då Gud beskydda dig; Han hör allt, vet allt"
        },
        {
            "chapter": 7,
            "verse": 201,
            "text": "När de som fruktar Gud besväras av onda ingivelser från Djävulen, påminner de sig Guds [förmaningar och varningar] och då får de sin klarsyn tillbaka"
        },
        {
            "chapter": 7,
            "verse": 202,
            "text": "Icke desto mindre vill deras bröder driva dem långt ut i synd och ger inte upp"
        },
        {
            "chapter": 7,
            "verse": 203,
            "text": "Och då du [Muhammad] inte ger dem det tecken eller under [som de begär], säger de: \"Varför har du inte [själv] valt ut det?\" Säg: \"Jag följer bara vad som uppenbaras för mig av min Herre, [uppenbarelser] som skall öppna era ögon [för sanningen] och som är en vägledning och en källa till nåd för dem som vill tro"
        },
        {
            "chapter": 7,
            "verse": 204,
            "text": "Lyssna därför uppmärksamt när högläsning ur Koranen pågår - kanske kommer [Gud] att visa er barmhärtighet"
        },
        {
            "chapter": 7,
            "verse": 205,
            "text": "Och - [du som är troende] - åkalla i tysthet din Herre morgon och afton, ödmjukt och med fruktan. Och var inte [som] de tanklösa, de likgiltiga"
        },
        {
            "chapter": 7,
            "verse": 206,
            "text": "De som är i din Herres närhet finner det inte vara under sin värdighet att tjäna Honom. De lovprisar Honom och faller ned på sina ansikten [i tillbedjan]"
        },
        {
            "chapter": 8,
            "verse": 1,
            "text": "DE FRÅGAR dig om krigsbyte. Säg: \"Allt krigsbyte tillhör Gud och [Hans] Sändebud.\" Frukta Gud, gör upp era tvister i godo, se till att broderlig sämja råda mellan er, och lyd Gud och Hans Sändebud, om ni är [sanna] troende"
        },
        {
            "chapter": 8,
            "verse": 2,
            "text": "Troende är enbart de som bävar i sina hjärtan då de hör Guds namn nämnas, och som känner sig stärkta i tron då de hör Hans budskap läsas upp, och som litar helt till sin Herre"
        },
        {
            "chapter": 8,
            "verse": 3,
            "text": "de som förrättar bönen och ger [åt andra] av det som Vi har skänkt dem för deras försörjning"
        },
        {
            "chapter": 8,
            "verse": 4,
            "text": "dessa är de verkligt sanna troende. Inför sin Herre skall de stå högt i rang och deras synder skall förlåtas [dem] och en frikostig belöning [väntar dem]"
        },
        {
            "chapter": 8,
            "verse": 5,
            "text": "LIKSOM några bland de troende inte ville [följa dig] när din Herre med sann [vägledning] ledde dig att lämna ditt hem [för att gå ut till strid]"
        },
        {
            "chapter": 8,
            "verse": 6,
            "text": "vill de nu tvista med dig om vad som är sant, trots att sanningen blivit uppenbar - som om de med öppna ögon fördes ut att dö"
        },
        {
            "chapter": 8,
            "verse": 7,
            "text": "Då Gud gav er löftet att en av de två fiendehoparna skulle bli ert byte, önskade ni att den obeväpnade skulle falla på er lott. Men det var Guds vilja att sanningen skulle bekräftas i enlighet med Hans ord och att sanningens förnekare skulle tillintetgöras"
        },
        {
            "chapter": 8,
            "verse": 8,
            "text": "för att sanningen skulle framstå som sanning och lögnen som lögn, hur förhatligt detta än måste vara för de obotfärdiga syndarna"
        },
        {
            "chapter": 8,
            "verse": 9,
            "text": "Ni bad er Herre om hjälp och Han bönhörde er: \"Jag skall sända tusen änglar till er i led efter led som förstärkning"
        },
        {
            "chapter": 8,
            "verse": 10,
            "text": "Så gick Gud till väga för att ge er nytt hopp och för att stilla oron i era hjärtan - Gud ensam ger seger; Gud är allsmäktig, vis"
        },
        {
            "chapter": 8,
            "verse": 11,
            "text": "[Minns hur] Han ingav er ett stort lugn och en känsla av trygghet och lät ett regn falla från himlen för att rena er och lossa Djävulens smutsiga [grepp] om era [sinnen], stärka ert mod och göra er stadiga på foten"
        },
        {
            "chapter": 8,
            "verse": 12,
            "text": "Och din Herre lät änglarna framföra [detta budskap till de troende]: \"Se, Jag är med er\" [och befallde dem att] inge de troende mod och tillförsikt [och låta dem veta:] \"Jag skall injaga skräck i förnekarnas hjärtan. - [Troende!] Låt nu [svärden] vina över [deras] huvuden och händer"
        },
        {
            "chapter": 8,
            "verse": 13,
            "text": "Detta [drabbade förnekarna] därför att de trotsade Gud och Hans Sändebud. Den som trotsar Gud och Hans Sändebud [skall erfara att] Gud straffar med stränghet"
        },
        {
            "chapter": 8,
            "verse": 14,
            "text": "[och till honom skall riktas orden:] \"Smaka detta [straff i denna värld, och minns att] Eldens plåga väntar dem som förnekar sanningen"
        },
        {
            "chapter": 8,
            "verse": 15,
            "text": "TROENDE! När ni möter förnekarna, som rycker fram i samlad styrka, gör då inte helt om [för att fly]"
        },
        {
            "chapter": 8,
            "verse": 16,
            "text": "Den som då gör helt om - om det inte är [en krigslist] för att falla [en fientlig styrka i ryggen] eller för att gå samman med ett [av era] förband - ådrar sig Guds vrede och helvetet skall bli hans sista hemvist - ett i sanning eländigt mål"
        },
        {
            "chapter": 8,
            "verse": 17,
            "text": "Men det var inte ni som dödade [era fiender]; nej, det var Gud som tillintetgjorde dem. Och då du [Muhammad] kastade [ditt spjut], var det inte du som kastade; nej, det var Gud som kastade det. [Allt detta skedde] därför att Han ville sätta de troende på prov - ett gott [och hälsosamt] prov. Gud hör allt, vet allt"
        },
        {
            "chapter": 8,
            "verse": 18,
            "text": "Så [gick det till] och [ni har nu fått se] hur Gud sätter förnekarnas listiga planer ur spel"
        },
        {
            "chapter": 8,
            "verse": 19,
            "text": "Om det var ett avgörande som ni [förnekare] sökte har ni nu fått ett avgörande till stånd, och om ni upphör [att trotsa Gud] är detta för ert eget bästa. Men om ni på nytt [griper till vapen], skall Vi på nytt [låta er besegras] och er armé skall vara er till ingen nytta, hur stark den än är - Gud står på de troendes sida"
        },
        {
            "chapter": 8,
            "verse": 20,
            "text": "Troende! Lyd Gud och Hans Sändebud och vänd er inte bort när ni hör [honom tala]"
        },
        {
            "chapter": 8,
            "verse": 21,
            "text": "och gör inte som de som säger: \"Vi hör\" och som hör utan att lyssna"
        },
        {
            "chapter": 8,
            "verse": 22,
            "text": "Dessa döva och stumma, som inte använder sitt förstånd, är inför Gud de uslaste av alla skapade varelser"
        },
        {
            "chapter": 8,
            "verse": 23,
            "text": "Om Gud hade funnit något gott hos dem skulle Han helt säkert ha förmått dem att lyssna; men även om Han hade förmått dem att lyssna, skulle de säkert ha dragit sig undan av ren halsstarrighet"
        },
        {
            "chapter": 8,
            "verse": 24,
            "text": "Troende! Svara när Gud och [Hans] Sändebud kallar er till det som skall förnya ert liv! Ni bör veta att Gud träder emellan människan och hennes eget hjärta och att det är till Honom ni skall samlas åter"
        },
        {
            "chapter": 8,
            "verse": 25,
            "text": "Och var på er vakt mot frestelser till det onda, som sannerligen inte ansätter bara de orättfärdiga bland er; och tänk på att Gud straffar med stränghet"
        },
        {
            "chapter": 8,
            "verse": 26,
            "text": "Kom ihåg den tid då ni var få och svaga och levde i rädsla för övergrepp från andras [sida]; då skänkte Han er en fristad, gav er hjälp och försörjde er med goda ting - kanske visar ni tacksamhet"
        },
        {
            "chapter": 8,
            "verse": 27,
            "text": "Troende! Försök inte föra Gud och Sändebudet bakom ljuset och svik inte med vett och vilja de förtroenden som ni får ta emot"
        },
        {
            "chapter": 8,
            "verse": 28,
            "text": "ni bör veta att ni genom era ägodelar och era barn blir satta på prov och att en rik belöning väntar hos Gud"
        },
        {
            "chapter": 8,
            "verse": 29,
            "text": "Troende! Om ni fruktar Gud skall Han ge er en måttstock som hjälper er att mäta och skilja rätt från orätt, och [då] skall Han [ur er bok] stryka ut era dåliga handlingar och förlåta era synder. Guds nåd är en outsinlig källa"
        },
        {
            "chapter": 8,
            "verse": 30,
            "text": "OCH [MINNS, Muhammad] hur förnekarna av sanningen smidde onda planer mot dig; de ville ta dig till fånga eller döda dig eller driva bort dig. Ja, de smider sina planer, men Gud smider [också] Sina planer och Gud smider bättre planer än någon annan"
        },
        {
            "chapter": 8,
            "verse": 31,
            "text": "Och när Våra budskap läses upp för dem säger de: \"[Detta] har Vi hört förut; om vi ville skulle vi helt säkert kunna läsa upp något liknande; det där är bara sagor från förfädernas tid"
        },
        {
            "chapter": 8,
            "verse": 32,
            "text": "[Och minns] att de sade: \"Herre Gud! Om detta är Din sanning, låt då stenar regna över oss från himlen eller ett svårt lidande drabba oss"
        },
        {
            "chapter": 8,
            "verse": 33,
            "text": "Men Gud ville inte straffa dem när du ännu var mitt ibland dem; inte heller ville Gud straffa dem eftersom det fanns några [bland dem] som bad [Gud] om förlåtelse"
        },
        {
            "chapter": 8,
            "verse": 34,
            "text": "Men vad kan de nu peka på [som orsak] för att Gud inte skulle straffa dem? De spärrar vägen till den heliga Moskén [för de troende], trots att de inte är dess [rättmätiga] beskyddare - inga andra än de gudfruktiga kan vara dess beskyddare, men de flesta av dem förstår inte detta"
        },
        {
            "chapter": 8,
            "verse": 35,
            "text": "Deras gudstjänst framför Helgedomen består av enbart visslingar och handklappning. Pröva nu straffet för er förnekelse av sanningen"
        },
        {
            "chapter": 8,
            "verse": 36,
            "text": "Med sina rikedomar försöker förnekarna hindra [människor] att följa Guds väg, och med det kommer de att fortsätta; men en dag skall de känna ånger och gräma sig [över dessa handlingar] och till sist skall de besegras. Förnekarna skall föras samman framför helvetet"
        },
        {
            "chapter": 8,
            "verse": 37,
            "text": "för att Gud skall skilja de onda och de goda åt. Och Han skall bunta ihop de onda och trava dem på varandra och störta dem i helvetet, alla tillsammans. De var förlorarna"
        },
        {
            "chapter": 8,
            "verse": 38,
            "text": "[Muhammad!] Säg till sanningens förnekare: \"Om ni gör slut på [ert motstånd mot tron] skall det förflutna förlåtas er, men om ni återupptar [er fientliga hållning, bör ni tänka på] hur det gick för forna tiders folk [som ville trotsa Gud]"
        },
        {
            "chapter": 8,
            "verse": 39,
            "text": "Och kämpa mot dem till dess förtrycket upphör och all dyrkan ägnas Gud. Om de upphör ser Gud vad de gör"
        },
        {
            "chapter": 8,
            "verse": 40,
            "text": "men om de vänder om [och på nytt gör motstånd mot tron] skall ni veta att Gud är er beskyddare - den mäktigaste Beskyddaren och den bäste Hjälparen av alla"
        }
    ]
}
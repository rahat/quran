{
    "juzs": [
        {
            "chapter": 23,
            "verse": 1,
            "text": "DET SKALL gå de troende väl i händer"
        },
        {
            "chapter": 23,
            "verse": 2,
            "text": "de som ber med ödmjukt sinne"
        },
        {
            "chapter": 23,
            "verse": 3,
            "text": "som drar sig undan när de hör lättsinnigt tal"
        },
        {
            "chapter": 23,
            "verse": 4,
            "text": "som gör en insats för hjälpen till de behövande"
        },
        {
            "chapter": 23,
            "verse": 5,
            "text": "som håller sina begär i styr"
        },
        {
            "chapter": 23,
            "verse": 6,
            "text": "[och inte ger fritt utlopp åt sin lust] med någon annan än sina hustrur eller dem som de rättmätigt besitter - inget klander kan då riktas mot dem"
        },
        {
            "chapter": 23,
            "verse": 7,
            "text": "men de som går längre är syndare"
        },
        {
            "chapter": 23,
            "verse": 8,
            "text": "och som troget fullgör sina förtroendeuppdrag och uppfyller sina löften"
        },
        {
            "chapter": 23,
            "verse": 9,
            "text": "och som slår vakt om bönen"
        },
        {
            "chapter": 23,
            "verse": 10,
            "text": "De är arvtagarna"
        },
        {
            "chapter": 23,
            "verse": 11,
            "text": "som skall ta paradiset i arv och där skall förbli till evig tid"
        },
        {
            "chapter": 23,
            "verse": 12,
            "text": "VI HAR skapat människan av finaste lera"
        },
        {
            "chapter": 23,
            "verse": 13,
            "text": "därefter lämnar Vi henne som en droppe säd i [skötets] fasta förvar"
        },
        {
            "chapter": 23,
            "verse": 14,
            "text": "Därefter skapar Vi av droppen en grodd som sätter sig fast och av grodden en klump och i klumpen skapar Vi ben och dessa ben klär Vi med kött; därefter låter Vi henne stiga fram som en ny skapelse. Välsignad vare Gud, den bäste Formgivaren"
        },
        {
            "chapter": 23,
            "verse": 15,
            "text": "En gång måste ni dö"
        },
        {
            "chapter": 23,
            "verse": 16,
            "text": "och därefter skall ni väckas till nytt liv på Uppståndelsens dag"
        },
        {
            "chapter": 23,
            "verse": 17,
            "text": "Över er har Vi skapat sju himlar; Vi upphör inte att vårda Oss om skapelsen"
        },
        {
            "chapter": 23,
            "verse": 18,
            "text": "Och Vi sänder regn från skyn i rätt avvägda mängder och låter det samlas i jorden, men Vi har också makt att hålla det tillbaka"
        },
        {
            "chapter": 23,
            "verse": 19,
            "text": "Och med [regnet] låter Vi palmlundar och vingårdar grönska för er räkning, som ger er riklig frukt som ni får äta av"
        },
        {
            "chapter": 23,
            "verse": 20,
            "text": "och ett träd som är från [trakten kring] berget Sinai, [vars frukt] innehåller olja och förhöjer smaken på er föda"
        },
        {
            "chapter": 23,
            "verse": 21,
            "text": "Även den boskap [som Gud har skapat] påminner er [om Våra omsorger]: det är Vi som ger er att dricka den [mjölk] som uppstår i deras buk, och de är också [på andra sätt] till stor nytta för er; ni äter deras kött"
        },
        {
            "chapter": 23,
            "verse": 22,
            "text": "och de bär er, liksom skeppen, på era färder"
        },
        {
            "chapter": 23,
            "verse": 23,
            "text": "OCH VI sände Noa till hans folk och han sade: \"Dyrka Gud, mitt folk - ni har ingen annan gud än Honom! Skall ni då inte frukta Honom"
        },
        {
            "chapter": 23,
            "verse": 24,
            "text": "Men de äldste, de bland hans folk som förnekade sanningen, sade [till varandra]: \"Denne man är bara en människa som vi, men han vill ta befälet över oss. Om Gud ville [sända ett budskap till oss], skulle Han sända änglar. Vi har aldrig hört att något liknande skulle ha förekommit bland våra förfäder i äldre tid"
        },
        {
            "chapter": 23,
            "verse": 25,
            "text": "Han är en man besatt av andar; men låt oss vänta en tid och se [om det kanske händer honom något]"
        },
        {
            "chapter": 23,
            "verse": 26,
            "text": "[Noa] bad: \"Herre, kom till min hjälp! De anser mig vara en lögnare"
        },
        {
            "chapter": 23,
            "verse": 27,
            "text": "Då gav Vi honom genom uppenbarelse uppdraget: \"Bygg - under Vår uppsyn och Vår ledning - den ark [som skall bli din och de dinas räddning]. När Vi ger Vår befallning och vattenmassorna forsar fram över jorden, för då ombord ett par av varje [djurslag], hanne och hona, samt din familj utom den över vilken domen redan har fallit; men tala inte till Mig till förmån för de orättfärdiga - de skall [alla] dö i vågorna"
        },
        {
            "chapter": 23,
            "verse": 28,
            "text": "Och när du och de som är med dig har gått ombord på arken skall du säga: \"Låt oss lova och prisa Gud, som har räddat oss från dessa orättfärdiga människor"
        },
        {
            "chapter": 23,
            "verse": 29,
            "text": "Och säg: \"Herre! Låt mig med Din välsignelse [till sist] nå land! Ingen kan leda människorna till deras bestämmelse som Du"
        },
        {
            "chapter": 23,
            "verse": 30,
            "text": "I detta ligger helt visst budskap [till de klarsynta]; Vi sätter [ständigt människorna] på prov"
        },
        {
            "chapter": 23,
            "verse": 31,
            "text": "EFTER DETTA lät Vi ett nytt släkte stiga fram"
        },
        {
            "chapter": 23,
            "verse": 32,
            "text": "och Vi sände [Vårt] sändebud till dem, [en] av deras egna, [med budskapet:] \"Dyrka Gud - ni har ingen annan gud än Honom! Skall ni då inte frukta Honom"
        },
        {
            "chapter": 23,
            "verse": 33,
            "text": "Men folkets äldste, de som förnekade sanningen och inte trodde på mötet [med Gud] efter döden och som förvekligats av det utsvävande liv som Vi hade låtit dem föra, sade [till folket]: \"Denne är ingenting annat än en människa som ni själva; han äter samma föda som ni och dricker vad ni dricker"
        },
        {
            "chapter": 23,
            "verse": 34,
            "text": "Om ni följer en alldeles vanlig människa, er like, är det helt säkert ni som förlorar"
        },
        {
            "chapter": 23,
            "verse": 35,
            "text": "Lovar han er inte att ni efter att ha dött och förvandlats till mull och torra ben skall uppstå [till nytt liv]"
        },
        {
            "chapter": 23,
            "verse": 36,
            "text": "Vad han lovar er är orimligheter"
        },
        {
            "chapter": 23,
            "verse": 37,
            "text": "Livet, det är livet i denna värld; som vi lever så dör vi och vi kommer inte att uppväckas till nytt liv"
        },
        {
            "chapter": 23,
            "verse": 38,
            "text": "Han är bara en man som sätter ihop lögner om Gud och Vi tror inte på honom"
        },
        {
            "chapter": 23,
            "verse": 39,
            "text": "[Och han] bad: \"Herre, hjälp mig! De kallar mig lögnare"
        },
        {
            "chapter": 23,
            "verse": 40,
            "text": "Och [Gud] svarade: \"Det skall inte dröja länge innan de grips av ånger"
        },
        {
            "chapter": 23,
            "verse": 41,
            "text": "Och en dag genljöd över dem dånet [av Vårt straff], rättvist och nödvändigt, och Vi [sopade bort] dem som torra agnar. Och så var det ute med dessa orättfärdiga människor"
        },
        {
            "chapter": 23,
            "verse": 42,
            "text": "DÄREFTER lät Vi nya släkten stiga fram"
        },
        {
            "chapter": 23,
            "verse": 43,
            "text": "inget folk kan vare sig förkorta eller förlänga den för dem [utsatta] fristen"
        },
        {
            "chapter": 23,
            "verse": 44,
            "text": "Och Vi sände det ena sändebudet efter det andra; var gång den utsände kom till sitt folk, beskylldes han för lögn. Och dessa släkten förintades, det ena efter det andra, men Vi lät berättelserna om dem fortleva [som lärdom för eftervärlden] - så var det ute med dessa människor som inte ville tro"
        },
        {
            "chapter": 23,
            "verse": 45,
            "text": "DÄREFTER sände Vi Moses och hans broder Aron med Våra budskap och ett klart bevis på [deras] myndighet"
        },
        {
            "chapter": 23,
            "verse": 46,
            "text": "till Farao och hans stormän. Men de uppträdde högmodigt - de var sådana som går hårt fram mot andra"
        },
        {
            "chapter": 23,
            "verse": 47,
            "text": "Och de sade: \"Varför skulle vi tro på dem? De är ju bara människor som vi själva och deras folk är våra slavar"
        },
        {
            "chapter": 23,
            "verse": 48,
            "text": "De avvisade de två [budbärarnas] budskap som lögn och Vi lät dem [drunkna i havet]"
        },
        {
            "chapter": 23,
            "verse": 49,
            "text": "Och Vi skänkte Moses Skriften för att [hans folk] skulle få vägledning"
        },
        {
            "chapter": 23,
            "verse": 50,
            "text": "Och Vi gjorde Marias son och hans moder till ett tecken [för människorna] och förde dem till en plats på en skyddad höjd som erbjöd vila och som vattnades av friska källor"
        },
        {
            "chapter": 23,
            "verse": 51,
            "text": "NJUT, ni sändebud, av allt [i livet] som är gott och sunt och lev rättskaffens; Jag har full vetskap om vad ni gör"
        },
        {
            "chapter": 23,
            "verse": 52,
            "text": "Detta ert samfund är i sanning ett samfund och Jag är [allas] er Herre. Frukta därför Mig"
        },
        {
            "chapter": 23,
            "verse": 53,
            "text": "Men [människorna] har slagit sönder denna enhet och splittrats i sekter, där medlemmarna i varje sekt [framhäver] och gläds åt sina [särdrag]"
        },
        {
            "chapter": 23,
            "verse": 54,
            "text": "Men lämna dem nu [Muhammad] under en tid åt deras förvirrade föreställningar [och åt deras okunnighet, dessa avgudadyrkare]"
        },
        {
            "chapter": 23,
            "verse": 55,
            "text": "Tror de att Vi, om Vi ger dem rikedom och [många] söner"
        },
        {
            "chapter": 23,
            "verse": 56,
            "text": "skyndar Oss att redan i detta liv ge dem [allt] det goda? Nej, de förstår inte [hur grovt de misstar sig]"
        },
        {
            "chapter": 23,
            "verse": 57,
            "text": "De som bävar inför sin Herres [majestät]"
        },
        {
            "chapter": 23,
            "verse": 58,
            "text": "och som tror på sin Herres budskap"
        },
        {
            "chapter": 23,
            "verse": 59,
            "text": "och inte sätter något vid sin Herres sida"
        },
        {
            "chapter": 23,
            "verse": 60,
            "text": "och som, när de ger sina gåvor, ängslas vid tanken på att de skall stå till svars inför sin Herre"
        },
        {
            "chapter": 23,
            "verse": 61,
            "text": "det är dessa som alltid är ivriga att göra gott och som här visar sig som de främsta"
        },
        {
            "chapter": 23,
            "verse": 62,
            "text": "Vi lägger inte på någon en tyngre börda än han kan bära och hos Oss förvaras en bok som säger sanningen [om människornas handlingar]. Och de skall inte lida orätt"
        },
        {
            "chapter": 23,
            "verse": 63,
            "text": "NEJ, deras hjärtan är fulla av oro och förvirring som döljer för dem [sanningen i] denna [Koran]. Men dessutom bär de på [en börda av] onda handlingar och de kommer att fortsätta att begå dem"
        },
        {
            "chapter": 23,
            "verse": 64,
            "text": "till dess de - när de ser hur de bland dem som förvekligats av sitt utsvävande liv nås av Vårt straff - ropar högt på nåd"
        },
        {
            "chapter": 23,
            "verse": 65,
            "text": "[De skall få till svar:] \"Håll inne i dag med era jämmerrop! Från Oss kan ni inte vänta någon hjälp"
        },
        {
            "chapter": 23,
            "verse": 66,
            "text": "När Mina budskap lästes upp för er drog ni er alltid undan"
        },
        {
            "chapter": 23,
            "verse": 67,
            "text": "fulla av högmod, för att, som de nattliga sagoberättarna, hänge er åt tomt och meningslöst prat och en aldrig sinande ström av kritik [mot Profeten]"
        },
        {
            "chapter": 23,
            "verse": 68,
            "text": "Har de då aldrig tänkt över [Koranens] ord? Eller har något kommit till deras öron, som deras förfäder i gångna tider inte fick höra"
        },
        {
            "chapter": 23,
            "verse": 69,
            "text": "Eller avvisar de sitt Sändebud därför att de inte i honom känner igen [den pålitlige, sanningskäre man han alltid varit]"
        },
        {
            "chapter": 23,
            "verse": 70,
            "text": "Eller säger de: \"Han är besatt av andar\"? - Nej, han har kommit till dem med sanningen och sanningen är något som de flesta av dem avskyr"
        },
        {
            "chapter": 23,
            "verse": 71,
            "text": "Men om sanningen hade varit sådan att den överensstämde med deras önskningar, skulle himlarna och jorden ha gått under och deras invånare med dem! Nej! Vi har nu gett dem den påminnelse [de behövde] men de vänder ryggen åt påminnelsen"
        },
        {
            "chapter": 23,
            "verse": 72,
            "text": "Eller begär du [Muhammad] ersättning av dem? Men ersättningen från din Herre är den bästa och det är Han som bäst sörjer för [de Sina]"
        },
        {
            "chapter": 23,
            "verse": 73,
            "text": "Du kallar dem helt visst till en rak väg"
        },
        {
            "chapter": 23,
            "verse": 74,
            "text": "men de som inte tror på livet efter detta viker av från denna väg"
        },
        {
            "chapter": 23,
            "verse": 75,
            "text": "Även om Vi förbarmade Oss över dem och befriade dem från det onda som tynger deras sinnen, skulle de framhärda i sitt trotsiga övermod, snubblande än hit än dit i blindo"
        },
        {
            "chapter": 23,
            "verse": 76,
            "text": "Vi har låtit dem utstå prövningar och lidanden, men de ödmjukade sig inte inför sin Herre och de kommer inte att be om nåd"
        },
        {
            "chapter": 23,
            "verse": 77,
            "text": "förrän Vi öppnar porten för dem till det stränga, eviga straff [som väntar] och de grips av förtvivlan"
        },
        {
            "chapter": 23,
            "verse": 78,
            "text": "DET ÄR Han som har begåvat er med hörsel och syn och hjärta, men var är er tacksamhet"
        },
        {
            "chapter": 23,
            "verse": 79,
            "text": "Och det är Han som har låtit er växa i antal och sprida er över jorden och inför Honom skall ni samlas åter"
        },
        {
            "chapter": 23,
            "verse": 80,
            "text": "Och det är Han som skänker liv och skänker död, och växlingen mellan natt och dag är Hans verk. Vill ni inte använda ert förstånd"
        },
        {
            "chapter": 23,
            "verse": 81,
            "text": "Nej, de säger detsamma som människorna i det förflutna"
        },
        {
            "chapter": 23,
            "verse": 82,
            "text": "de säger: \"Återuppväckas efter döden, sedan vi blivit mull och torra ben"
        },
        {
            "chapter": 23,
            "verse": 83,
            "text": "Det är samma sak som vi och våra fäder blivit lovade förr, men det är bara sagor från förfädernas tid"
        },
        {
            "chapter": 23,
            "verse": 84,
            "text": "Säg: \"Vem tillhör jorden och alla som bygger och bor på den? [Svara] om ni vet det"
        },
        {
            "chapter": 23,
            "verse": 85,
            "text": "De kommer att svara: \"Gud.\" Säg: \"Då borde ni tänka över [vad det innebär]"
        },
        {
            "chapter": 23,
            "verse": 86,
            "text": "Säg: \"Vem är Herren över de sju himlarna och Herren till härlighetens och allmaktens tron"
        },
        {
            "chapter": 23,
            "verse": 87,
            "text": "De kommer att svara: \"Gud.\" Säg: \"Fruktar ni [Honom] inte"
        },
        {
            "chapter": 23,
            "verse": 88,
            "text": "Säg: \"Vem är det som har allt herravälde i Sin hand, som beskyddar [allt] och som ingen kan beskydda? [Svara] om ni vet det"
        },
        {
            "chapter": 23,
            "verse": 89,
            "text": "[Och] de kommer att svara: \"Gud.\" Säg: \"Hur har ni då kunnat bli [till den grad] förvillade"
        },
        {
            "chapter": 23,
            "verse": 90,
            "text": "Vi har gett dem sanningens [ljus] men ändå [fortsätter] de att ljuga"
        },
        {
            "chapter": 23,
            "verse": 91,
            "text": "Gud har aldrig [avlat] en son och Han har aldrig haft någon gudom vid Sin sida. I annat fall skulle helt säkert varje sådan gudom ha bekymrat sig enbart om sin egen skapelse och velat ta makten från de andra. Nej, stor är Gud i Sin härlighet, fjärran från [alla försök] att beskriva [Hans Väsen]"
        },
        {
            "chapter": 23,
            "verse": 92,
            "text": "Han känner allt det som är dolt för människor och det som de kan bevittna och Han är höjd högt över allt vad de vill sätta vid Hans sida"
        },
        {
            "chapter": 23,
            "verse": 93,
            "text": "Säg: \"Herre! Om det är Din vilja att låta mig se det [straff] som lovas dem"
        },
        {
            "chapter": 23,
            "verse": 94,
            "text": "Herre, räkna mig då inte till de orättfärdiga"
        },
        {
            "chapter": 23,
            "verse": 95,
            "text": "Vi har helt visst makt att låta dig bevittna det som Vi lovar dem [fastän Vi ger dem uppskov]"
        },
        {
            "chapter": 23,
            "verse": 96,
            "text": "Fördriv det onda med en god handling; Vi har full kännedom om vad de påstår [om Gud]"
        },
        {
            "chapter": 23,
            "verse": 97,
            "text": "Och säg: \"Herre! Jag ber Dig beskydda mig mot demonernas [alla] frestelser"
        },
        {
            "chapter": 23,
            "verse": 98,
            "text": "och: \"Jag ber Dig beskydda mig, Herre, mot alla närmanden från deras sida"
        },
        {
            "chapter": 23,
            "verse": 99,
            "text": "[DEN IHÄRDIGE förnekaren framhärdar i att förneka sanningen] till dess att han känner dödens närhet. Då säger han: \"Herre! Låt mig få återvända, ja, låt mig få återvända [till livet]"
        },
        {
            "chapter": 23,
            "verse": 100,
            "text": "så att jag får göra rätt, där jag [förut] försummade det!\" Ack nej! Vad han säger är ord [utan mening]. Bakom dem [som lämnar denna värld] reser sig ett oöverstigligt hinder fram till den dag då de kallas till nytt liv"
        },
        {
            "chapter": 23,
            "verse": 101,
            "text": "Den dag då basunen ljuder skall inga släktskapsband bestå mellan dem och de kommer inte att fråga efter varandra"
        },
        {
            "chapter": 23,
            "verse": 102,
            "text": "Vinnarna är de vars [goda handlingar] väger tungt i vågskålen"
        },
        {
            "chapter": 23,
            "verse": 103,
            "text": "och de vars [goda handlingar] väger lätt i vågskålen är förlorarna som har förverkat sina själar; de skall förbli i helvetet till evig tid"
        },
        {
            "chapter": 23,
            "verse": 104,
            "text": "Där skall deras ansikten svedas av Elden och deras anletsdrag förvridas i en grimas [av smärta]"
        },
        {
            "chapter": 23,
            "verse": 105,
            "text": "[Och Gud skall säga:] \"Lästes inte Mina budskap upp för er och påstod ni inte att allt var lögn"
        },
        {
            "chapter": 23,
            "verse": 106,
            "text": "De skall svara: \"Herre! Vårt onda öde besegrade oss och vi gick vilse"
        },
        {
            "chapter": 23,
            "verse": 107,
            "text": "Herre! Befria oss från detta [straff] och om vi återfaller [i synd], då hör vi sannerligen till de orättfärdiga"
        },
        {
            "chapter": 23,
            "verse": 108,
            "text": "[Gud] skall säga: \"Försvinn [till er förnedring]! Och [våga] inte tala till Mig"
        },
        {
            "chapter": 23,
            "verse": 109,
            "text": "Det fanns bland Våra tjänare de som bad [i sina böner]: 'Herre! Vi tror! Förlåt oss [våra synder] och förbarma Dig över oss! Ingen förbarmar sig över [människorna] som Du"
        },
        {
            "chapter": 23,
            "verse": 110,
            "text": "Men ni var så upptagna av att göra dem till ett åtlöje att det kom er att glömma Mig - ja, så roligt hade ni åt dem"
        },
        {
            "chapter": 23,
            "verse": 111,
            "text": "I dag har Jag gett dem belöningen för deras tålamod; det är de som har vunnit den stora segern"
        },
        {
            "chapter": 23,
            "verse": 112,
            "text": "[Gud] skall fråga [förnekarna]: \"Hur länge levde ni på jorden, räknat i år"
        },
        {
            "chapter": 23,
            "verse": 113,
            "text": "[Och] de skall svara: \"Vi levde där en dag eller en del av en dag; men fråga dem som är kunniga i räkning"
        },
        {
            "chapter": 23,
            "verse": 114,
            "text": "[Gud] skall säga: \"Ni levde där bara en kort tid - om ni hade vetat [vad som stod på spel]"
        },
        {
            "chapter": 23,
            "verse": 115,
            "text": "Trodde ni att Vi skapade er för nöjes skull och att ni inte skulle föras tillbaka till Oss"
        },
        {
            "chapter": 23,
            "verse": 116,
            "text": "UPPHÖJD över allt är Gud, Konungen, den yttersta Sanningen! Det finns ingen gudom utom Han, Herren till allmaktens, nådens och barmhärtighetens tron"
        },
        {
            "chapter": 23,
            "verse": 117,
            "text": "Den som vid sidan av Gud åkallar en annan gudom - för vars [existens] han saknar bevis - skall stå till svars enbart inför sin Herre. Det skall inte gå dem väl som förnekar sanningen"
        },
        {
            "chapter": 23,
            "verse": 118,
            "text": "Säg: \"Herre! Förlåt mig och förbarma Dig över mig! Ingen förbarmar sig över [människorna] som Du"
        },
        {
            "chapter": 24,
            "verse": 1,
            "text": "[DETTA ÄR] en sura som Vi har uppenbarat med klara och tydliga föreskrifter och i den har Vi uppenbarat budskap [som] klara vittnesbörd, för att ni skall lägga [allt] på minnet"
        },
        {
            "chapter": 24,
            "verse": 2,
            "text": "STRAFFET för äktenskapsbryterskan och för äktenskapsbrytaren är hundra piskrapp för var och en; och låt inte medkänsla med dem avhålla er från att följa Guds lag, såvida ni tror på Gud och den Yttersta dagen. Och se till att några troende bevittnar bestraffningen"
        },
        {
            "chapter": 24,
            "verse": 3,
            "text": "Äktenskapsbrytaren tar inte någon annan än en äktenskapsbryterska eller en kvinna som dyrkar avgudar till hustru och ingen tar en äktenskapsbryterska till hustru utom en äktenskapsbrytare eller en avgudadyrkare. Sådana [förbindelser] är förbjudna för de troende"
        },
        {
            "chapter": 24,
            "verse": 4,
            "text": "Och de som anklagar ärbara kvinnor [för äktenskapsbrott] och sedan inte visar sig ha stöd av fyra vittnen, straffas med åttio piskrapp och skall i framtiden inte få avge vittnesmål; de har visat grovt trots mot Gud"
        },
        {
            "chapter": 24,
            "verse": 5,
            "text": "Men de som ångrar [vad de har gjort] och gottgör skadan skall undantas [från förbudet att vittna]. - Gud är alltid förlåtande, barmhärtig"
        },
        {
            "chapter": 24,
            "verse": 6,
            "text": "Och den som anklagar sin hustru [för otrohet] och bara har sitt eget vittnesmål att stödja sig på, skall svära vid Gud fyra gånger att hans vittnesmål är sant"
        },
        {
            "chapter": 24,
            "verse": 7,
            "text": "och en femte gång nedkalla Guds förbannelse över sig själv om han ljuger"
        },
        {
            "chapter": 24,
            "verse": 8,
            "text": "Men [hustrun] skall gå fri från straff om hon svär vid Gud fyra gånger att han ljuger"
        },
        {
            "chapter": 24,
            "verse": 9,
            "text": "och en femte gång nedkallar Guds vrede över sig själv om hans vittnesmål är sant"
        },
        {
            "chapter": 24,
            "verse": 10,
            "text": "OCH [VAD vore ni] om Gud inte visade er godhet och förbarmade Sig över er och om Gud, den Vise, inte tog emot den ångerfulles ånger"
        },
        {
            "chapter": 24,
            "verse": 11,
            "text": "Det var en grupp av era egna som spred det illvilliga förtalet. Men anse inte detta som ett ont; nej, det är tvärtom ett gott för er! Var och en av dessa [ryktesspridare] skall stå till svars för sin del i denna synd och den av dem som bär huvudansvaret har ett hårt straff att vänta"
        },
        {
            "chapter": 24,
            "verse": 12,
            "text": "Alla troende män och kvinnor borde - då de hör sådant [tal] - tro det bästa om varandra och säga: \"Detta är en uppenbar lögn"
        },
        {
            "chapter": 24,
            "verse": 13,
            "text": "Varför [har ni] inte [krävt] fyra vittnen som stöd [för anklagelsen]? - Eftersom de inte hade vittnen är det nu de som inför Gud är lögnare"
        },
        {
            "chapter": 24,
            "verse": 14,
            "text": "Om Gud inte visade er godhet och förbarmade sig över er i detta och det kommande livet, skulle förvisso ett hårt straff drabba er för allt [förtal] ni sprider"
        },
        {
            "chapter": 24,
            "verse": 15,
            "text": "då ni tar upp på era tungor och för vidare med era munnar sådant som ni inte vet något om; ni anser det vara obetydligheter, men inför Gud är det allvarliga ting"
        },
        {
            "chapter": 24,
            "verse": 16,
            "text": "Om ni ändå hade sagt, då ni hörde [ryktet]: \"Det är inte rätt av oss att tala om detta. Stor är Du i Din härlighet - detta är avskyvärt förtal"
        },
        {
            "chapter": 24,
            "verse": 17,
            "text": "Gud varnar er för att någonsin återfalla i denna [synd] om ni är [sanna] troende"
        },
        {
            "chapter": 24,
            "verse": 18,
            "text": "Gud klargör [Sina] budskap för er. Gud är allvetande, vis"
        },
        {
            "chapter": 24,
            "verse": 19,
            "text": "De som gärna ser att skamligt förtal sprids mot de troende har ett plågsamt straff att vänta i denna värld och i det kommande livet. - Gud vet, men ni vet inte [hela sanningen]"
        },
        {
            "chapter": 24,
            "verse": 20,
            "text": "Ja, [vad vore ni människor] om Gud inte visade er godhet och förbarmade sig över er och inte i Sin barmhärtighet ömmade för er"
        },
        {
            "chapter": 24,
            "verse": 21,
            "text": "TROENDE! Följ inte i Djävulens spår! Djävulen uppmanar den som följer i hans spår [att begå] skamlösa handlingar och det som strider mot rimlighet och förnuft. Om Gud inte hade visat er godhet och förbarmat Sig över er, skulle ingen av er ha kunnat rena sig; men Gud låter den Han vill växa i renhet. Gud hör allt, ser allt"
        },
        {
            "chapter": 24,
            "verse": 22,
            "text": "De av er som åtnjuter en gynnad ställning och lever i välstånd får aldrig vägra att hjälpa sina närmaste och de nödställda och dem som övergett ondskans rike för Guds sak; [har dessa begått fel] skall de förlåta dem och glömma. Eller önskar ni inte att Gud skall ge er Sin förlåtelse? Gud är ständigt förlåtande, barmhärtig"
        },
        {
            "chapter": 24,
            "verse": 23,
            "text": "Nej, de som [utan grund och utan att senare ångra sig] anklagar anständiga, troende kvinnor, som kan ha uppträtt oförsiktigt, [följs av Guds] fördömelse i denna värld och i det kommande livet, och ett hårt straff väntar dem"
        },
        {
            "chapter": 24,
            "verse": 24,
            "text": "den Dag då deras tungor och deras händer och fötter skall vittna emot dem om vad de gjorde"
        },
        {
            "chapter": 24,
            "verse": 25,
            "text": "Då skall Gud till fullo ge dem den lön som med rätta tillkommer dem, och de kommer att inse att Gud är den yttersta Sanningen som uppenbarar [allt]"
        },
        {
            "chapter": 24,
            "verse": 26,
            "text": "De dåliga kvinnorna är för de dåliga männen och de dåliga männen för de dåliga kvinnorna, liksom de goda kvinnorna är för de goda männen och de goda männen för de goda kvinnorna. [Gud vet att] de är oskyldiga till vad [onda tungor] påstår om dem, [och] de skall få förlåtelse för sina synder och en frikostig belöning"
        },
        {
            "chapter": 24,
            "verse": 27,
            "text": "TROENDE! Gå inte in i främmande hus utan att först ha gett er till känna och hälsat husets folk. Detta är bäst för er [och mest passande]; detta sägs för att ni skall lägga det på minnet"
        },
        {
            "chapter": 24,
            "verse": 28,
            "text": "Gå inte in utan att ha fått tillåtelse, även om ni finner huset tomt, och om ni blir tillsagda att vända om, så vänd om. Detta främjar renheten [och är mest passande] för er. Gud vet vad ni gör"
        },
        {
            "chapter": 24,
            "verse": 29,
            "text": "Men ni gör ingenting klandervärt om ni går in i hus som inte är bostäder och som innehåller det som är till nytta och nöje för er. [Men glöm inte att] Gud vet vad ni gör öppet lika väl som det ni vill dölja"
        },
        {
            "chapter": 24,
            "verse": 30,
            "text": "SÄG till de troende männen att de bör sänka blicken och lägga band på sin sinnlighet; det leder till större renhet i deras liv. Gud är underrättad om vad de gör"
        },
        {
            "chapter": 24,
            "verse": 31,
            "text": "Och säg till de troende kvinnorna att de bör sänka blicken och lägga band på sin sinnlighet och inte visa mera av sina behag än vad som [anständigtvis] kan vara synligt; låt dem därför fästa slöjan så att den täcker barmen. Och de skall inte låta sina behag skymta inför andra än sin make, sin fader, sin svärfader, sina söner, sin makes söner, sina bröder, sina brorssöner, sina systersöner, närstående kvinnor, dem som de rättmätigt besitter och sådana manliga tjänare, som inte längre känner begär efter kvinnor, eller barn som ännu inte har begrepp om kvinnlig nakenhet. Och låt dem inte gå med svajande gång för att dra uppmärksamheten till sina dolda behag. Troende! Vänd er till Gud i ånger [över era fel och synder]; kanske skall det gå er väl i händer"
        },
        {
            "chapter": 24,
            "verse": 32,
            "text": "OCH VÄLJ hustru eller man bland dem av er som är ensamstående och bland dem av era manliga eller kvinnliga slavar som är lämpade för äktenskap. Är de [som ert val faller på] fattiga skall Gud i Sin godhet sörja för deras [behov]; Gud når överallt, vet allt"
        },
        {
            "chapter": 24,
            "verse": 33,
            "text": "Och låt dem som inte har möjlighet att ingå äktenskap leva i avhållsamhet till dess Gud i Sin nåd drar försorg om dem. Och när de som ni rättmätigt besitter önskar sin frihet, upprätta då frihetsbrev för dem, om ni vet att de är friska [till kropp och själ], och dela med er åt de [frigivna] av det som Gud har gett er för er försörjning. Och tvinga inte era unga slavinnor till lösaktighet för att därmed uppnå en flyktig vinst, om de önskar ingå äktenskap. Men om de tvingas [till detta] skall Gud - sedan de har utsatts för [sådant] tvång - [visa dem att] Han är förlåtande, barmhärtig"
        },
        {
            "chapter": 24,
            "verse": 34,
            "text": "JA, VI har sänt er klargörande budskap och lärdom [som kan dras] av era föregångares liv och förmaningar till dem som fruktar Gud"
        },
        {
            "chapter": 24,
            "verse": 35,
            "text": "GUD ÄR himlarnas och jordens ljus. Hans ljus kan liknas vid en nisch där en lykta står. Lyktan är [omsluten] av glas och glaset lyser med en stjärnas glans. [Det är en lykta] tänd [med olja] från ett välsignat träd, ett olivträd som varken tillhör öst eller väst och vars olja nästan lyser utan att eld har rört vid den. Ljus över ljus! Gud leder till Sitt ljus den Han vill och därför framställer Han liknelser för människorna. Gud har kunskap om allt"
        },
        {
            "chapter": 24,
            "verse": 36,
            "text": "I DE HUS som Gud har befallt skall uppföras för att Hans namn där skall ljuda högt, prisas Han morgon och afton"
        },
        {
            "chapter": 24,
            "verse": 37,
            "text": "av dem, vilkas tankar varken handel eller köpenskap kan avvända från åkallan av Gud och förrättandet av bönen och plikten att hjälpa de behövande; [människor] som fruktar den Dag då [det kommer att kännas som om] hjärtana ville sprängas och då ögonen skall stirra [med tom blick]"
        },
        {
            "chapter": 24,
            "verse": 38,
            "text": "de [som hoppas] att Gud skall belöna dem för det bästa som de har gjort och i Sin godhet ge dem mer [än de förtjänar] - Gud skänker Sitt goda i överflöd till den Han vill"
        },
        {
            "chapter": 24,
            "verse": 39,
            "text": "Men de som förnekar sanningen - vad de [tror sig ha] åstadkommit är som en hägring i öknen, som den törstige uppfattar som vatten till dess han når fram och inte finner något vatten. Men där, helt nära, finner han Gud [som han förnekade och] som skall ge honom hans fulla lön. Gud är snar att kalla till räkenskap"
        },
        {
            "chapter": 24,
            "verse": 40,
            "text": "[Vad de har gjort] kan också liknas vid det djupa mörkret i ett bottenlöst hav, ytterligare förmörkat av vågorna som svallar över varandra och molnmassorna ovanför; skikt på skikt av mörker [så tätt att den som] håller upp sin hand knappt kan se den. Nej, den [vars mörker] Gud inte lyser upp med [Sitt] ljus finner aldrig ljus"
        },
        {
            "chapter": 24,
            "verse": 41,
            "text": "SER DU inte att allt och alla i himlarna och på jorden prisar Gud - ja, till och med fåglarna när de sträcker ut vingarna till flykt? Var och en känner sin bön och sin lovsång. Och Gud vet vad de gör"
        },
        {
            "chapter": 24,
            "verse": 42,
            "text": "Guds är herraväldet över himlarna och jorden och Gud är färdens mål"
        },
        {
            "chapter": 24,
            "verse": 43,
            "text": "Har du inte klart för dig att det är Gud som driver fram molnen och får dem att flyta samman och skocka sig i bankar, till dess regnet ses strömma ur deras mitt? Och Han låter hela berg [av moln], fyllda av hagel, sänka sig från höjden, och [detta hagel] drabbar den ene och skonar den andre, allt enligt Hans vilja; och skenet från Hans blixtar är nära att förta dem deras syn"
        },
        {
            "chapter": 24,
            "verse": 44,
            "text": "Gud låter natt och dag följa på varandra [i jämn rytm]; i detta ligger helt visst en lärdom för dem som ser klart"
        },
        {
            "chapter": 24,
            "verse": 45,
            "text": "Och Gud har skapat alla levande varelser av vatten; bland dem finns de som krälar på sin buk, de som går på två ben och de som går på fyra. Gud skapar vad Han vill - Gud har allt i Sin makt"
        },
        {
            "chapter": 24,
            "verse": 46,
            "text": "JA, VI har sänt [er] klargörande budskap, och Gud leder den Han vill till en rak väg"
        },
        {
            "chapter": 24,
            "verse": 47,
            "text": "De säger: \"Vi tror på Gud och på Sändebudet och vi lyder.\" Men därefter drar sig några av dem [på nytt] undan; de är inte troende"
        },
        {
            "chapter": 24,
            "verse": 48,
            "text": "Och om de kallas inför Gud och Hans Sändebud för att han skall döma i det som rör dem, håller sig några av dem borta"
        },
        {
            "chapter": 24,
            "verse": 49,
            "text": "Men om rätt och sanning skulle vara på deras sida, inställer de sig villigt"
        },
        {
            "chapter": 24,
            "verse": 50,
            "text": "Är deras hjärtan sjuka? Eller har de [börjat] tvivla? Eller är de rädda att Gud och Hans Sändebud skall ge dem en orättvis behandling? Nej, det är de själva som begår orätt"
        },
        {
            "chapter": 24,
            "verse": 51,
            "text": "När de troende kallas inför Gud och Hans Sändebud för att han skall döma i det som rör dem, kan deras svar inte bli annat än detta: \"Vi har hört [kallelsen] och vi lyder\"; dem skall det gå väl i händer"
        },
        {
            "chapter": 24,
            "verse": 52,
            "text": "De som lyder Gud och Hans Sändebud, som fruktar Gud och ständigt har Honom för ögonen, det är de som skall vinna den stora segern"
        },
        {
            "chapter": 24,
            "verse": 53,
            "text": "Och de svär sina högtidligaste eder vid Gud att de skall gå ut [i striden] om du befaller dem. Säg: \"Svär inte! Visa hellre er lydnad [i handling]. Gud är underrättad om vad ni gör"
        },
        {
            "chapter": 24,
            "verse": 54,
            "text": "Säg: \"Lyd Gud och lyd [Hans] Sändebud!\" Och om ni vänder ryggen till [skall ni veta att] han inte är ansvarig för mera än vad som har lagts på honom och [att] ni bara är ansvariga för vad som har lagts på er; men om ni lyder honom är ni på rätt väg. Ingenting annat åligger Sändebudet än att klart ge till känna [det budskap som han har anförtrotts]"
        },
        {
            "chapter": 24,
            "verse": 55,
            "text": "Gud har lovat dem bland er som tror och lever rättskaffens att Han skall göra dem till ställföreträdare på jorden - liksom Han gjorde dem till Sina ställföreträdare som levde före dem - och ge fasthet och styrka åt den religion som Han har godkänt för dem, och att Han i stället för den fruktan som de förut levde under skall skänka dem trygghet - [på villkor att] de ägnar Mig sin dyrkan och inte sätter något vid Min sida. Men de som efter detta återfaller i förnekelse av sanningen har förhärdats i synd och trots"
        },
        {
            "chapter": 24,
            "verse": 56,
            "text": "Förrätta bönen och ge åt de behövande och lyd Sändebudet - kanske skall [Gud] visa er barmhärtighet"
        },
        {
            "chapter": 24,
            "verse": 57,
            "text": "[Även om de skonas] på jorden skall förnekarna av sanningen inte tro att de kan undkomma [Guds dom]; nej, Elden skall bli deras sista hemvist - vilket jämmerligt slut"
        },
        {
            "chapter": 24,
            "verse": 58,
            "text": "TROENDE! Vid tre tillfällen [under dagen] bör ni inte låta dem som ni rättmätigt besitter och dem som ännu inte uppnått manbar ålder, [få tillträde till er person] utan att först begära tillstånd: före gryningsbönen, då ni under middagshettan lättar på er klädsel och efter kvällsbönen, tre tillfällen då ni inte behöver skyla er kropp. Om ni, frånsett dessa [tillfällen], låter dem röra sig [fritt] omkring er, gör varken ni eller de något klandervärt. Så klargör Gud [Sina] budskap för er. Gud är allvetande, vis"
        },
        {
            "chapter": 24,
            "verse": 59,
            "text": "Men när barnen i ert hem uppnår manbar ålder, skall de be om tillstånd [vid alla tillfällen], så som de [som växte upp] före dem [alltid måste] be om tillstånd. Så klargör Gud Sina budskap för er. Gud är allvetande, vis"
        },
        {
            "chapter": 24,
            "verse": 60,
            "text": "OCH kvinnor, vars månadsblödningar upphört och som inte längre hoppas på giftermål, gör ingenting klandervärt om de lättar något på sin klädsel, utan att låta de kvinnliga behagen framträda. Men det bästa är att undvika detta. Gud hör allt, vet allt"
        },
        {
            "chapter": 24,
            "verse": 61,
            "text": "[NI TROENDE är alla bröder!] Ingenting hindrar [därför] den blinde eller den halte eller den sjuke [att delta i måltider tillsammans med de friska och färdiga]; ingenting hindrar heller att ni intar era måltider i ert hem [eller era barns hem], eller i era fäders, era mödrars, era bröders, era systrars, era farbröders, era fastrars, era morbröders eller era mostrars hem, eller de hus vars nycklar ni har i er hand eller hos den som är er nära vän. Ingen kan klandra er för att ni vill inta er måltid i sällskap eller [för att ni vill göra det] i ensamhet. Och då ni stiger in i ett hus, hälsa då varandra med välsignade, goda ord från Gud! Så klargör Gud [Sina] budskap för er; kanske använder ni ert förstånd"
        },
        {
            "chapter": 24,
            "verse": 62,
            "text": "TROENDE är inga andra än de som har en orubblig tro på Gud och Hans Sändebud och som, när de deltar med honom i en sammankomst som angår samfundet i dess helhet, inte avlägsnar sig därifrån utan att först begära hans tillstånd. De som begär ditt tillstånd är de som har [den sanna] tron på Gud och Hans Sändebud! När de ber om ditt tillstånd och som skäl anför en [personlig] angelägenhet av vikt, bevilja då den av dem du vill hans begäran och bed Gud förlåta dem; Gud är ständigt förlåtande, barmhärtig"
        },
        {
            "chapter": 24,
            "verse": 63,
            "text": "BESVARA inte Sändebudets kallelse, när han kallar på er, på samma sätt som ni besvarar kallelser som ni riktar till varandra. Gud vet vilka de bland er är som vill smyga sig bort under betäckning av andra. De som vill sätta sig emot hans befallningar bör ta sig i akt; de skall få utstå [hårda] prövningar [i denna värld] och ett plågsamt straff väntar dem [i nästa liv]"
        },
        {
            "chapter": 24,
            "verse": 64,
            "text": "Allt i himlarna och på jorden tillhör förvisso Gud. Han vet vad era tankar sysslar med och vart ni syftar och den Dag då [alla] förs åter till Honom skall Han låta dem veta vad deras handlingar [var värda]. Gud har kunskap om allt"
        },
        {
            "chapter": 25,
            "verse": 1,
            "text": "VÄLSIGNAD vare Han som steg för steg har uppenbarat för Sin tjänare den måttstock [med vilken rätt kan mätas och skiljas från orätt] och som skall tjäna som en varning för alla folk"
        },
        {
            "chapter": 25,
            "verse": 2,
            "text": "Han som äger herraväldet över himlarna och jorden, som ingen son har [avlat] och i vars herravälde ingen har haft del; Han som har skapat allt och gett det [skapade] dess rätta utformning"
        },
        {
            "chapter": 25,
            "verse": 3,
            "text": "Men [människorna] sätter i Hans ställe upp gudar som inte kan skapa något eftersom de själva är skapade; de kan varken [skydda sig mot] ett ont [som hotar dem] eller tillerkänna sig själva förmåner och de har ingen makt över döden, livet eller uppståndelsen"
        },
        {
            "chapter": 25,
            "verse": 4,
            "text": "Förnekarna av sanningen säger: \"Denna [Koran] är ingenting annat än [en härva av] osanningar, som han har satt samman med andra [människors] hjälp.\" [Med detta] har de begått en svår orätt och [gett spridning åt] en lögn"
        },
        {
            "chapter": 25,
            "verse": 5,
            "text": "De säger också: \"[Det är bara] sagor från förfädernas tid som han har låtit skriva ned och som han får upplästa för sig morgon och afton"
        },
        {
            "chapter": 25,
            "verse": 6,
            "text": "Säg [Muhammad]: \"Den som har uppenbarat denna [Koran] är Den som känner himlarnas och jordens hemligheter. Han är Gud, ständigt förlåtande och barmhärtig"
        },
        {
            "chapter": 25,
            "verse": 7,
            "text": "Och de säger: \"Vad slags sändebud är detta som äter [vanlig] föda och besöker marknaderna [som vi andra]? Varför har inte en ängel sänts till honom för att uppträda som varnare tillsammans med honom"
        },
        {
            "chapter": 25,
            "verse": 8,
            "text": "Eller [de säger:] \"Han hade [verkligen] kunnat få en skatt eller [varför inte] en trädgård varifrån han kunde ha hämtat sin föda?\" Och de orättfärdiga säger [till de troende]: \"Den som ni följer är bara en man som står under [inflytande av] trolldom"
        },
        {
            "chapter": 25,
            "verse": 9,
            "text": "Se hur de beskriver dig! De har helt gått vilse och kan inte finna vägen"
        },
        {
            "chapter": 25,
            "verse": 10,
            "text": "Välsignad vare Han som, om det är Hans vilja, skall skänka dig det som är bättre [än det som de nämner] - lustgårdar vattnade av bäckar - och reser palats för dig [i paradiset]"
        },
        {
            "chapter": 25,
            "verse": 11,
            "text": "Men detta är inte nog! Det som de förnekar är den Yttersta stunden - och för dem som förnekar den Yttersta stunden har Vi en flammande Eld i beredskap"
        },
        {
            "chapter": 25,
            "verse": 12,
            "text": "när den ser dem på avstånd, låter den höra sitt ursinniga rytande och rosslande läten"
        },
        {
            "chapter": 25,
            "verse": 13,
            "text": "och när de kastas, sammankedjade, i någon av dess trånga hålor, ber de där nedifrån om förintelse"
        },
        {
            "chapter": 25,
            "verse": 14,
            "text": "[Men en röst skall säga:] \"Be inte i dag om förintelse, be om många förintelser"
        },
        {
            "chapter": 25,
            "verse": 15,
            "text": "Säg: \"Är detta det bästa - eller är det den evigt [grönskande] lustgård som de gudfruktiga har utlovats? Den är deras belöning och målet för deras färd"
        },
        {
            "chapter": 25,
            "verse": 16,
            "text": "Där skall alla deras önskningar uppfyllas [och där] förblir de till evig tid; Gud [själv] borgar för infriandet av detta löfte"
        },
        {
            "chapter": 25,
            "verse": 17,
            "text": "OCH DEN dag då Han skall samla dem med dem som de dyrkade i Guds ställe, skall Han fråga [de senare]: \"Ledde ni dessa Mina tjänare på avvägar eller gick de [självmant] vilse"
        },
        {
            "chapter": 25,
            "verse": 18,
            "text": "De skall svara: \"Stor är Du i Din härlighet! Vi [själva] hade inte rätt att ta andra än Dig till beskyddare; Du lät dem och deras förfäder njuta av livets goda till dess de [helt] glömde att åkalla Dig; de var [som] förtorkat, obrukbart land"
        },
        {
            "chapter": 25,
            "verse": 19,
            "text": "[Och Gud skall säga:] \"Nu har de [som ni tillbad] visat att det ni sade [om deras gudomlighet] var lögn och ni kan inte avvärja [straffet] och inte få hjälp. Den bland er som begått [denna] synd skall Vi låta utstå ett strängt straff"
        },
        {
            "chapter": 25,
            "verse": 20,
            "text": "VI HAR inte före dig sänt andra budbärare än sådana som åt [vanlig] föda och besökte marknaderna [som andra människor]. Med några av er [som redskap] har Vi utsatt andra för prövningar. Kommer ni att visa tålamod [i motgången]? Din Herre ser allt"
        }
    ]
}
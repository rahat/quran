{
    "juzs": [
        {
            "chapter": 3,
            "verse": 93,
            "text": "ALL FÖDA var [i äldre tid] tillåten för Israels barn utom de förbud som Israel själv pålade sig före uppenbarelsen av Tora. Säg: \"Tag fram Tora och läs högt ur den, om ni håller på sanningen"
        },
        {
            "chapter": 3,
            "verse": 94,
            "text": "Och de som hädanefter sätter ihop lögner om Gud drivs av ont uppsåt"
        },
        {
            "chapter": 3,
            "verse": 95,
            "text": "Säg: \"Gud har [i uppenbarelsen] sagt sanningen. Tro därför med Abrahams rena, ursprungliga tro, han som vägrade avgudarna sin dyrkan"
        },
        {
            "chapter": 3,
            "verse": 96,
            "text": "Det första tempel som restes för människornas bruk var helt visst Helgedomen i Bakkah, en välsignelse och en ledstjärna för hela världen"
        },
        {
            "chapter": 3,
            "verse": 97,
            "text": "Den förmedlar klara budskap [och där finns] den plats där Abraham en gång stod; den som stiger in där är i trygghet. Vallfärden till denna Helgedom är en plikt gentemot Gud för var och en som har möjlighet att genomföra den. Och den som förnekar sanningen [skall veta att] Gud är Sig själv nog och inte behöver [någon eller något i] Sin skapelse"
        },
        {
            "chapter": 3,
            "verse": 98,
            "text": "SÄG: \"Efterföljare av äldre tiders uppenbarelser! Varför förnekar ni sanningen i Guds budskap, fastän [ni vet att] Gud är vittne till allt vad ni gör"
        },
        {
            "chapter": 3,
            "verse": 99,
            "text": "Säg: \"Efterföljare av äldre tiders uppenbarelser! Varför vill ni hindra dem som antar tron från att följa Guds väg och få den att framstå som krokig, fastän ni själva vittnar [att den är rak]? Ingenting av vad ni gör går Gud förbi"
        },
        {
            "chapter": 3,
            "verse": 100,
            "text": "Troende! [Det finns de] bland dem som [förr] fick ta emot uppenbarelsen som, om ni går dem till mötes, kommer att göra allt för att ni skall förneka den tro som ni har antagit"
        },
        {
            "chapter": 3,
            "verse": 101,
            "text": "Hur skulle ni kunna förneka er tro, som hör Guds budskap läsas och har Hans Sändebud mitt ibland er? Den som vill hålla sig till Gud leds till en rak [och säker] väg"
        },
        {
            "chapter": 3,
            "verse": 102,
            "text": "Troende! Frukta Gud så som det åligger er att frukta Honom och underkasta er Hans vilja, innan döden överraskar er"
        },
        {
            "chapter": 3,
            "verse": 103,
            "text": "Och grip alla med ett fast grepp om Guds räddningslina och låt er inte splittras! Minns Guds välgärningar mot er: fiendskap hade rått mellan er, men Han lät [viljan till] försoning tränga in i era hjärtan och med Hans välsignelse blev ni bröder. Ja, Han räddade er från randen av en flammande avgrund! Så klargör Gud Sina budskap för er för att ni skall få vägledning"
        },
        {
            "chapter": 3,
            "verse": 104,
            "text": "och bli till en gemenskap av människor som uppmanar varandra att göra gott och anbefaller det som är rätt och förbjuder det som är orätt. Dem skall det gå väl i händer"
        },
        {
            "chapter": 3,
            "verse": 105,
            "text": "Följ inte dem som splittrades [i sekter] efter att ha nåtts av de klara vittnesbörden [om sanningen]. De har ett hårt straff att vänta"
        },
        {
            "chapter": 3,
            "verse": 106,
            "text": "den Dag, då [någras] ansikten skall stråla av ljus och [andras] skall mörkna. Och till dem vilkas ansikten har mörknat [skall sägas:] \"Ni förnekade ju tron efter att ha antagit den? Smaka då straffet för er förnekelse"
        },
        {
            "chapter": 3,
            "verse": 107,
            "text": "Men de vilkas ansikten strålar av ljus skall inneslutas i Guds nåd och skall så förbli till evig tid"
        },
        {
            "chapter": 3,
            "verse": 108,
            "text": "Detta är Guds budskap, som Vi låter framföra till dig [Muhammad] med sanningen - Gud vill ingen i Sin skapelse något ont"
        },
        {
            "chapter": 3,
            "verse": 109,
            "text": "Gud tillhör allt det som himlarna rymmer och det som jorden bär. Och allt går [sist och slutligen] tillbaka till Gud"
        },
        {
            "chapter": 3,
            "verse": 110,
            "text": "NI UTGÖR det bästa samfund som fått uppstå [bland och] för människorna: ni anbefaller det som är rätt och förbjuder det som är orätt och ni tror på Gud. Om efterföljarna av äldre tiders uppenbarelser hade trott [på denna], skulle det helt visst ha varit bäst för dem. Fastän det finns bland dem de som tror, har de flesta av dem förhärdat sig i trots och olydnad"
        },
        {
            "chapter": 3,
            "verse": 111,
            "text": "De kan inte vålla er mer än obetydlig skada och om de ger sig i strid med er, kommer de att vända ryggen till [och fly] och till sist skall de stå helt utan hjälp"
        },
        {
            "chapter": 3,
            "verse": 112,
            "text": "Var de än påträffas skall de utstå skam och vanära, om de inte [söker skydd i] förbundet med Gud och [återupprättar] banden till människorna; de har ådragit sig Guds vrede och störtats i djupt elände, eftersom de framhärdade i att förneka Guds budskap och dödade profeterna mot all rätt, trotsade ständigt Gud och överträdde [Hans bud]"
        },
        {
            "chapter": 3,
            "verse": 113,
            "text": "Alla är inte av samma sort. Bland efterföljarna av äldre tiders uppenbarelser finns [även] redbara människor, som under nattens timmar läser högt ur Guds budskap och faller ned på sina ansikten [i tillbedjan]"
        },
        {
            "chapter": 3,
            "verse": 114,
            "text": "De tror på Gud och på den Yttersta dagen och de anbefaller det som är rätt och förbjuder det som är orätt och de tävlar om att göra gott. De hör till de rättfärdiga"
        },
        {
            "chapter": 3,
            "verse": 115,
            "text": "och vad gott de gör skall inte frånkännas dem; Gud vet vilka de är som fruktar Honom"
        },
        {
            "chapter": 3,
            "verse": 116,
            "text": "De som framhärdar i att förneka sanningen - ingenting av vad de äger på jorden skall ge dem skydd mot Gud och deras söner skall inte [kunna försvara dem]. Deras arvedel är Elden och där skall de förbli till evig tid"
        },
        {
            "chapter": 3,
            "verse": 117,
            "text": "Vad [människor] ger ut för [ting] som hör till detta liv kan jämföras med de orättfärdigas gröda som förhärjas av en frostig vind. Gud har inte gjort dem orätt - nej, [med sina handlingar] gör de orätt mot sig själva"
        },
        {
            "chapter": 3,
            "verse": 118,
            "text": "TROENDE! Sök inte förtrogna vänner bland dem som står utanför er [gemenskap]! De sparar ingen möda för att så förvirring i era led och önskar att ni skall plågas av olyckor och elände. Hatet flödar redan över deras läppar, men vad de bär i sitt inre är långt värre. Vi har låtit er se tecknen - [drag slutsatsen] om ni har förstånd"
        },
        {
            "chapter": 3,
            "verse": 119,
            "text": "Det är ni som visar dem tillgivenhet; de hyser däremot inga varma känslor för er, fastän ni tror på uppenbarelsen hel och hållen. När de möter er säger de: \"Vi tror.\" Men när de är ensamma, biter de sig i fingertopparna i ursinne. Säg: \"Måtte ni gå under i ert ursinne! Gud vet vad som rör sig i människans innersta"
        },
        {
            "chapter": 3,
            "verse": 120,
            "text": "Om det går er väl blir de besvikna, och de gläder sig när ni drabbas av en motgång. Men om ni bär [allt detta] med jämnmod och fruktar Gud, kan deras onda anslag inte i något avseende skada er. Gud har full uppsikt över [dem och] deras företag"
        },
        {
            "chapter": 3,
            "verse": 121,
            "text": "MINNS [Muhammad] att du en tidig morgon lämnade ditt hem för att gruppera de troende till strid; Gud hör allt, vet allt"
        },
        {
            "chapter": 3,
            "verse": 122,
            "text": "Två grupper bland dina män var nära att förlora modet, trots att de stod under Guds beskydd - det är till Gud som de troende måste lita"
        },
        {
            "chapter": 3,
            "verse": 123,
            "text": "Och Gud skänkte er segern vid Badr, då ni var en oansenlig skara. Frukta därför Gud - kanske skall ni tacka [Honom]"
        },
        {
            "chapter": 3,
            "verse": 124,
            "text": "[Och minns] dina ord till de troende: \"Är det inte nog för er [att veta] att Gud skall låta tretusen änglar stiga ned och förstärka era led"
        },
        {
            "chapter": 3,
            "verse": 125,
            "text": "Ja, om ni håller stånd och fruktar Gud och om [fienden] i denna stund går till angrepp skall er Herre sända femtusen änglar som stormar fram till er hjälp"
        },
        {
            "chapter": 3,
            "verse": 126,
            "text": "Gud lät detta [sägas] enbart för att inge er nytt hopp och stilla oron i era hjärtan - segern kan inte komma från någon annan än Gud, den Allsmäktige, den Vise"
        },
        {
            "chapter": 3,
            "verse": 127,
            "text": "[och] för att låta några av sanningens förnekare smaka döden eller nederlagets förödmjukelse och se sina förhoppningar grusas"
        },
        {
            "chapter": 3,
            "verse": 128,
            "text": "Det ankommer inte på dig [Muhammad] att bestämma om [Gud] skall ta emot deras ånger eller straffa dem - de är orättfärdiga människor"
        },
        {
            "chapter": 3,
            "verse": 129,
            "text": "Allt det som himlarna rymmer och det som jorden bär tillhör Gud. Han förlåter den Han vill och Han straffar den Han vill. Gud är ständigt förlåtande, barmhärtig"
        },
        {
            "chapter": 3,
            "verse": 130,
            "text": "TROENDE! Livnär er inte på ocker som fördubblar och mångdubblar [vinsten]. Frukta Gud - kanske skall det gå er väl i händer"
        },
        {
            "chapter": 3,
            "verse": 131,
            "text": "Och frukta Elden, som är beredd att ta emot dem som förnekar sanningen"
        },
        {
            "chapter": 3,
            "verse": 132,
            "text": "Och lyd Gud och Sändebudet - kanske erfar ni [Hans] barmhärtighet"
        },
        {
            "chapter": 3,
            "verse": 133,
            "text": "Och tävla med varandra om er Herres förlåtelse och ett paradis, lika vidsträckt som himlarna och jorden, som står berett att ta emot de gudfruktiga"
        },
        {
            "chapter": 3,
            "verse": 134,
            "text": "de som ger åt andra såväl i välfärdens dagar som i tider av brist och som lägger band på sin vrede och förlåter sina medmänniskor - Gud älskar dem som gör det goda och det rätta"
        },
        {
            "chapter": 3,
            "verse": 135,
            "text": "de som, om de begår en skamlös handling eller [på annat sätt] tillfogat sig själva orätt, minns Gud och ber Honom om förlåtelse för sina synder - vem kan förlåta synderna utom Gud? - och som inte fortsätter att begå sådana handlingar mot bättre vetande"
        },
        {
            "chapter": 3,
            "verse": 136,
            "text": "Den lön [som väntar] dem skall vara deras Herres förlåtelse och lustgårdar, vattnade av bäckar, där de skall förbli till evig tid - en härlig belöning för dem som arbetat och strävat"
        },
        {
            "chapter": 3,
            "verse": 137,
            "text": "FÖRE ER tid har [andra] seder och levnadsmönster varit förhärskande [och i sin tur avlöst dem som tidigare rådde]. Gå därför ut i världen och se [spåren som visar] hur slutet blev för dem som påstod att sanningen är lögn"
        },
        {
            "chapter": 3,
            "verse": 138,
            "text": "Detta är en klar fingervisning till alla människor och en vägledning och en varning för de gudfruktiga"
        },
        {
            "chapter": 3,
            "verse": 139,
            "text": "Tappa inte modet och glöm er sorg! Står ni fasta i tron kommer ni att vinna överhanden"
        },
        {
            "chapter": 3,
            "verse": 140,
            "text": "Om ett hårt slag har drabbat er, har [era fiender avgudadyrkarna] också drabbats av ett hårt slag. Vi låter människorna, de ena efter de andra, uppleva sådana [svarta] dagar för att de troende skall få ge Gud bevis [på sin tro] och för att Han skall utse dem bland er som skall få vittna som martyrer [för sin tro] - Gud är ingalunda de orättfärdigas vän"
        },
        {
            "chapter": 3,
            "verse": 141,
            "text": "och för att sätta de troende på prov och låta förnekarna av sanningen gå under"
        },
        {
            "chapter": 3,
            "verse": 142,
            "text": "Tror ni att ni får stiga in i paradiset utan att [ha visat] Gud vilka av er som vill kämpa [för Hans sak] och som kan hålla ut [i farans stund]"
        },
        {
            "chapter": 3,
            "verse": 143,
            "text": "Innan ni hade mött döden ville ni dö [för er tro]; nu har ni mött den ansikte mot ansikte"
        },
        {
            "chapter": 3,
            "verse": 144,
            "text": "MUHAMMAD är ingenting mer än ett sändebud och [andra] sändebud har kommit och gått före honom. Om han dör eller stupar i strid, kommer ni då att göra en helomvändning? Den som vänder helt om vållar inte Gud någon skada. Men Gud skall belöna dem som visar tacksamhet"
        },
        {
            "chapter": 3,
            "verse": 145,
            "text": "Ingen människa får dö annat än i enlighet med Guds vilja och vid en fastställd tidpunkt. Den som vill lönas med detta livets goda, honom skall Vi ge något av detta; och den som önskar lönas med det eviga livets goda, honom skall Vi ge något av detta. Och Vi skall belöna dem som visar tacksamhet"
        },
        {
            "chapter": 3,
            "verse": 146,
            "text": "Hur många profeter har inte måst kämpa [för tron], följda av skaror av män som vigt sina liv åt Gud. De fällde inte modet inför de [prövningar] de måste utstå för Guds sak; de sviktade inte och gav inte vika [för fienden] - Gud älskar dem som håller stånd"
        },
        {
            "chapter": 3,
            "verse": 147,
            "text": "Och [när de bad] sade de bara: \"Herre, förlåt oss våra synder och om vi har gått till överdrift [eller brustit] i uppfyllandet av vår plikt! Gör oss stadiga på foten och låt oss segra över dessa förnekare av sanningen"
        },
        {
            "chapter": 3,
            "verse": 148,
            "text": "Och Gud gav dem som lön [både] denna världens goda och det högsta goda, ett evigt liv - Gud älskar dem som gör det goda och det rätta"
        },
        {
            "chapter": 3,
            "verse": 149,
            "text": "TROENDE! Om ni går sanningens förnekare till mötes kommer de att förmå er att vända om [och överge tron] och då står ni som förlorare"
        },
        {
            "chapter": 3,
            "verse": 150,
            "text": "Men Gud är er Beskyddare och Han är den bäste Hjälparen"
        },
        {
            "chapter": 3,
            "verse": 151,
            "text": "Vi skall göra så att [blodet i] förnekarnas ådror isas av skräck [när de tänker på] att de [vågade] sätta medhjälpare vid Guds sida utan att Han någonsin gett [dem något] bemyndigande. Elden skall bli deras tillflykt - denna syndarnas fruktansvärda boning"
        },
        {
            "chapter": 3,
            "verse": 152,
            "text": "GUD höll sannerligen Sitt löfte till er, då ni med Hans vilja var nära att i grund slå [era fiender], till dess modet svek er och ni blev oense om innebörden av den order [ni hade fått] och bröt mot den, då Han redan hade låtit [segern] hägra för er syn. Det fanns de bland er som inte hade annat än denna världens [goda] för ögonen och det fanns de som såg mot evigheten. Därefter lät Han er dra er undan [fienden] för att sätta er på prov. Men Han har nu utplånat er synd - ja, Guds nåd flödar över de troende"
        },
        {
            "chapter": 3,
            "verse": 153,
            "text": "[Minns] hur ni flydde uppför [bergets sida] utan att se er om, fastän Sändebudet långt bakom er ropade er tillbaka. Och Gud lät er känna sorg och grämelse [i gengäld] för den sorg och grämelse [ni vållade Profeten] och för att [lära er att] inte sörja över det [byte] som ni gick miste om, inte [ens] över det [nederlag] som ni led. Gud är väl underrättad om vad ni gör"
        },
        {
            "chapter": 3,
            "verse": 154,
            "text": "Och efter denna bittra erfarenhet lät Han ett stort lugn sänka sig över er, så att några bland er fick vila, medan andra som främst bekymrade sig om sitt eget väl tänkte oriktiga [och hädiska] tankar om Gud, [tankar som hade sin rot] i avgudadyrkans okunnighet, och de frågade [sig]: \"Hade vi över huvud taget någon del i beslutet?\" Säg [Muhammad]: \"Det var till alla delar Guds beslut.\" De gömmer något i sitt inre som de inte vill visa dig [när] de säger: \"Om vi över huvud taget hade haft någon del i beslutet skulle vi inte här ha lidit dessa förluster.\" Säg: \"Även om ni hade stannat hemma, skulle de vilkas död stod skriven ha begett sig till den plats där de skulle falla.\" [Allt detta skedde] därför att Gud ville pröva vad ni bar inom er och rensa ut orenheterna ur era hjärtan. - Gud vet vad som rör sig i människans innersta"
        },
        {
            "chapter": 3,
            "verse": 155,
            "text": "De bland er som gjorde helt om den dag de två härarna möttes, kunde förledas till detta av Djävulen enbart på grund av [ett fel] som de hade begått. Men Gud har nu utplånat deras synd - Gud är mild och överseende"
        },
        {
            "chapter": 3,
            "verse": 156,
            "text": "Troende! Säg inte som förnekarna av sanningen säger om sina bröder som [dött] under resa i fjärran land eller [fallit] i strid: \"Om de hade blivit kvar hos oss, skulle de inte ha dött eller dödats.\" - Gud [låter dem tänka dessa tankar], så att deras hjärtan skulle känna ökad sorg och grämelse, eftersom det är Gud som skänker liv och skänker död. Gud ser vad ni gör"
        },
        {
            "chapter": 3,
            "verse": 157,
            "text": "Och om ni stupar [i kampen] för Guds sak eller dör, är Guds förlåtelse och Hans barmhärtighet helt visst bättre än allt vad människorna kan lägga på hög"
        },
        {
            "chapter": 3,
            "verse": 158,
            "text": "vare sig ni dör eller dödas, är det till Gud ni skall samlas åter"
        },
        {
            "chapter": 3,
            "verse": 159,
            "text": "I Sin barmhärtighet lät Gud dig visa dem mildhet; om du hade varit sträng och hård och tillslutit ditt hjärta [för dem], skulle de helt säkert ha dragit sig ifrån dig. Glöm därför nu [deras fel] och be Gud förlåta dem. Inhämta deras råd i de angelägenheter [som är av vikt] och när du väl har fattat ditt beslut, sätt då din lit till Gud; Gud älskar dem som sätter sin lit till Honom"
        },
        {
            "chapter": 3,
            "verse": 160,
            "text": "Om Gud hjälper er kan ingen besegra er; men om Gud överger er, vem kan sedan hjälpa er? Förmana därför de troende att sätta all sin lit till Gud"
        },
        {
            "chapter": 3,
            "verse": 161,
            "text": "DET ÄR en orimlig tanke att en [Guds] profet skulle bedra [sina medmänniskor]; bedragaren skall på Uppståndelsens dag stiga fram med sitt bedrägeri i handen och då skall var och en fullt ut erhålla den lön han har förtjänat och ingen lida orätt"
        },
        {
            "chapter": 3,
            "verse": 162,
            "text": "Kan den vars strävan det är att vinna Guds välbehag jämföras med den som ådrar sig Guds vrede och vars tillflykt skall bli helvetet - detta jämmerliga mål"
        },
        {
            "chapter": 3,
            "verse": 163,
            "text": "[Nej,] hos Gud har de var och en sin [givna] plats i en rangordning [av salighet och fördömelse]. Och Gud ser vad de gör"
        },
        {
            "chapter": 3,
            "verse": 164,
            "text": "Gud visade sannerligen de troende [en stor nåd], då Han lät ett sändebud komma till dem, [en man] ur deras egna led, för att framföra Hans budskap till dem och rena dem [från synd] och undervisa dem i Skriften och [profeternas] visdom; innan dess var de helt uppenbart på orätt väg"
        },
        {
            "chapter": 3,
            "verse": 165,
            "text": "OCH NÄR ni nu har drabbats av ett hårt slag, efter att ha tillfogat [era fiender] ett två gånger hårdare [slag], frågar ni kanske: \"Hur har detta kunnat ske?\" Säg: \"Det som har skett har sin rot inom er själva.\" Gud har allt i sin makt"
        },
        {
            "chapter": 3,
            "verse": 166,
            "text": "Det som ni måste utstå den dag då de två härarna möttes, skedde enligt Guds vilja och för att det skulle stå klart vilka de sanna troende var"
        },
        {
            "chapter": 3,
            "verse": 167,
            "text": "och stå klart vilka de var som hycklade tro. [När] de sistnämnda fick uppmaningen: \"Kom och kämpa för Guds sak!\" eller \"Försvara er!\", svarade de: \"Bara vi säkert visste [att det skall bli] strid, skulle vi gå med er.\" Den dagen var de otron närmare än tron, när de yttrade ord som inte kom från hjärtat, fastän Gud väl visste vad de ville dölja"
        },
        {
            "chapter": 3,
            "verse": 168,
            "text": "de som sade om sina bröder, där de satt [i trygghet]: \"Om de hade lyssnat till oss, skulle de inte ha dödats.\" Säg: \"Håll då döden borta från er själva, om det ni säger är sant"
        },
        {
            "chapter": 3,
            "verse": 169,
            "text": "Och betrakta inte dem som fallit i kampen för Guds sak som döda. Nej, de lever [och] Gud sörjer för dem"
        },
        {
            "chapter": 3,
            "verse": 170,
            "text": "De gläds åt vad Gud i Sin nåd har skänkt dem och de gläds över [budskapet] att de som [ännu] inte har följt dem utan blivit kvar inte skall känna fruktan och att ingen sorg skall tynga dem"
        },
        {
            "chapter": 3,
            "verse": 171,
            "text": "De gläds över Guds välgärningar och Hans nåd och [löftet] att Guds belöning till de troende inte skall utebli"
        },
        {
            "chapter": 3,
            "verse": 172,
            "text": "[belöningen] till dem som besvarade Guds och Sändebudets kallelse efter att ha drabbats av det svåra slaget. De bland dem som gjorde det goda och det rätta och fruktade Gud har en rik belöning [att vänta]"
        },
        {
            "chapter": 3,
            "verse": 173,
            "text": "De som kände sin tro växa, när de varnades att [styrkor] hade dragits samman mot dem och att de borde vara på sin vakt, och svarade: \"Vi behöver ingen annan hjälpare än Gud. Var finns en mäktigare beskyddare"
        },
        {
            "chapter": 3,
            "verse": 174,
            "text": "Och de återvände [styrkta av] Guds välsignelse och Hans nåd; det onda hade inte rört vid dem. Deras mål var att vinna Guds välbehag och Guds nåd är en outsinlig källa"
        },
        {
            "chapter": 3,
            "verse": 175,
            "text": "Djävulen [ingav dem att varna er]; han vill injaga [i er] fruktan för sina förbundna. Ni skall inte frukta dem - frukta Mig, om ni är troende"
        },
        {
            "chapter": 3,
            "verse": 176,
            "text": "Sörj inte över dem som tävlar om att förneka sanningen; de kan på intet sätt skada Gud. Det är Guds vilja att inte ge dem del av det eviga livets goda, ja, ett plågsamt straff väntar dem"
        },
        {
            "chapter": 3,
            "verse": 177,
            "text": "De som har bytt bort tron mot förnekelse kan på intet sätt skada Gud och ett svårt lidande väntar dem"
        },
        {
            "chapter": 3,
            "verse": 178,
            "text": "Låt inte förnekarna av sanningen tro att den frist Vi beviljar dem är till deras fördel. Vi ger dem denna frist så att de kan hopa synd på synd; ett förnedrande straff väntar dem"
        },
        {
            "chapter": 3,
            "verse": 179,
            "text": "Det är otänkbart att Gud skulle låta de troende [leva] i de former som ni [förnekare] lever, längre än till dess Han skilt mellan de onda och de goda. Men Gud låter er inte få insikt i det som är dolt för människor; [för detta] utser Gud den Han vill bland Sina sändebud. Tro därför på Gud och Hans sändebud; om ni tror [på Gud] och fruktar Honom, väntar er en rik belöning"
        },
        {
            "chapter": 3,
            "verse": 180,
            "text": "DE SOM girigt behåller för sig själva det som Gud i Sin nåd har skänkt dem skall inte tro att det blir till deras bästa. Nej, det kommer att vara ett ont för dem. På Uppståndelsens dag skall de bära det som de så girigt höll fast vid hängande om halsen. - Arvet efter himlarna och jorden skall tillfalla Gud. Och Gud är väl underrättad om vad ni gör"
        },
        {
            "chapter": 3,
            "verse": 181,
            "text": "Gud har hört dem som säger: \"Gud är fattig - vi är rika.\" Vi skall teckna ned vad de säger, liksom [Vi tecknade ned] deras rättsstridiga dråp på profeterna, och [på Uppståndelsens dag] skall Vi säga till dem: \"Pröva eldens straff"
        },
        {
            "chapter": 3,
            "verse": 182,
            "text": "följden av det som era händer har sänt framför er [till domen] - Gud låter inte Sina tjänare lida orätt"
        },
        {
            "chapter": 3,
            "verse": 183,
            "text": "Och de som påstår: \"Gud har ålagt oss att inte tro på en profet som inte [föreskriver] brännoffer\" - säg [till dem]: \"Före mig har profeter kommit till er med klara vittnesbörd och med det ni säger. Varför dödade ni dem då, om det som ni [nu] säger är sanning"
        },
        {
            "chapter": 3,
            "verse": 184,
            "text": "Och om de kallar dig lögnare, har profeter före dig kallats lögnare när de kom med klara vittnesbörd och upptecknad visdom och uppenbarelser fyllda av [Guds] ljus"
        },
        {
            "chapter": 3,
            "verse": 185,
            "text": "Varje människa skall smaka döden. Men först på Uppståndelsens dag skall ni få er fulla lön. Den som då rycks bort från Elden och förs till paradiset har sannerligen vunnit en stor seger. - Livet i denna värld [skänker] bara bedräglig glädje"
        },
        {
            "chapter": 3,
            "verse": 186,
            "text": "Ni skall helt visst få utstå prövningar i vad avser er egendom och er själva, och ni skall få höra många skymford från dem som fått ta emot uppenbarelser före er och från dem som sätter medhjälpare vid Guds sida. Men om ni bär allt med jämnmod och fruktar Gud [har ni bestått provet]; detta [kräver] fasthet i föresatsen"
        },
        {
            "chapter": 3,
            "verse": 187,
            "text": "NÄR GUD slöt förbund med dem som fick ta emot uppenbarelsen tog Han löfte av dem [med orden]: \"Dölj inte detta utan kungör det för människorna!\" Men de kastade löftet bakom sig och sålde det för en usel slant - ja, ynklig är deras vinst av denna byteshandel"
        },
        {
            "chapter": 3,
            "verse": 188,
            "text": "Tro inte att de som gläder sig åt det som de [anser sig ha] uträttat men också gärna vill få beröm för vad de inte har gjort - tro inte att straffet för dem skall utebli; nej, ett svårt lidande väntar dem"
        },
        {
            "chapter": 3,
            "verse": 189,
            "text": "GUDS ÄR herraväldet över himlarna och jorden och Gud har allt i Sin makt"
        },
        {
            "chapter": 3,
            "verse": 190,
            "text": "I skapelsen av himlarna och jorden och i växlingen mellan natt och dag ligger helt visst budskap till dem som vill använda sitt förstånd"
        },
        {
            "chapter": 3,
            "verse": 191,
            "text": "de som minns Gud när de står, när de sitter och när de lägger sig till vila, och som, när de begrundar himlarnas och jordens skapelse [ber med dessa ord]: \"Herre! Du har inte skapat [allt] detta i blindo. Stor är Du i Din härlighet! Förskona oss från Eldens straff"
        },
        {
            "chapter": 3,
            "verse": 192,
            "text": "Herre, över den som Du utlämnar åt Elden har Du helt visst [förut] hopat skam och vanära. Och de orättfärdiga skall inte finna någon hjälpare"
        },
        {
            "chapter": 3,
            "verse": 193,
            "text": "Herre! Vi har hört rösten som kallar [oss] till tron: - 'Tro på er Herre!' - och vi har blivit troende. Herre! Förlåt oss våra synder och utplåna våra dåliga handlingar och låt oss dö med de fromma, de som gör det goda och det rätta"
        },
        {
            "chapter": 3,
            "verse": 194,
            "text": "Skänk oss, Herre, det som Du har lovat oss genom Dina sändebud och låt oss inte stå där med skammen på Uppståndelsens dag! Aldrig sviker Du Ditt löfte"
        },
        {
            "chapter": 3,
            "verse": 195,
            "text": "Och Gud svarar dem: \"Jag skall inte låta någon av er som arbetar och strävar, vare sig man eller kvinna, se sin strävan gå förlorad - ni är [alla] av samma rot [och skall lönas på samma sätt]. De som övergav sina hem för att fly undan det onda, eller drevs bort därifrån och led annan oförrätt för Min skull och de som kämpade [för Min sak] och stupade, för dem alla skall Jag utplåna deras dåliga handlingar och föra dem till lustgårdar, vattnade av bäckar - en belöning från Gud själv; ja, den bästa belöningen väntar hos Gud"
        },
        {
            "chapter": 3,
            "verse": 196,
            "text": "LÅT DIG inte vilseledas av att de som förnekar sanningen kan på jorden vältra sig i nöjen och njutningar"
        },
        {
            "chapter": 3,
            "verse": 197,
            "text": "Deras glädje är kortvarig; därefter skall helvetet bli deras tillflykt - ett eländigt vilorum"
        },
        {
            "chapter": 3,
            "verse": 198,
            "text": "Men på de gudfruktiga väntar lustgårdar, vattnade av bäckar, där de skall förbli till evig tid som Guds ärade gäster. Och det bästa för de fromma är det [som väntar] hos Gud"
        },
        {
            "chapter": 3,
            "verse": 199,
            "text": "Bland mottagarna av äldre tiders uppenbarelser finns helt visst de som tror på Gud och på det som har uppenbarats för er och det som uppenbarades för dem; de ödmjukar sig inför Gud och de säljer inte Guds budskap för en ynklig slant. De skall få sin belöning av sin Herre - Gud är snar att kalla till räkenskap"
        },
        {
            "chapter": 3,
            "verse": 200,
            "text": "Troende! Uthärda allt - ja, tävla om att ge prov på tålamod och uthållighet och var alltid beredda att kämpa [för tron] och frukta Gud! Kanske skall det gå er väl i händer"
        },
        {
            "chapter": 4,
            "verse": 1,
            "text": "MÄNNISKOR! Frukta er Herre som har skapat er av en enda varelse och av denna har skapat dess make och låtit dessa två [föröka sig] och sprida sig [över jorden] i väldiga skaror av män och kvinnor. Frukta Gud, i vars namn ni innerligt och enträget ber varandra [om hjälp], och [visa aktning för] de nära släktskapsbanden. Gud vakar över er"
        },
        {
            "chapter": 4,
            "verse": 2,
            "text": "Återställ till de faderlösa deras egendom och sätt inte ting av lägre värde i stället för de goda ting [som tillhör dem] och förbruka inte deras egendom, sammanblandad med er egen. Detta är en mycket svår synd"
        },
        {
            "chapter": 4,
            "verse": 3,
            "text": "Om ni är rädda att inte kunna behandla de faderlösa med rättvisa, tag då [andra] kvinnor som är tillåtna för er till hustrur - två eller tre eller fyra; men [begränsa er till] en enda om ni inte tror er om att kunna behandla dem alla lika - eller [vänd er till] någon av dem som ni rättmätigt besitter. Detta gör det lättare för er att undvika partiskhet"
        },
        {
            "chapter": 4,
            "verse": 4,
            "text": "Ge kvinnorna som en ren skänk deras brudgåva; men om de frivilligt avstår något av den, får ni ta emot och njuta det med gott samvete"
        },
        {
            "chapter": 4,
            "verse": 5,
            "text": "Låt inte dem som [ännu] inte har förstånd få råda över egendom som Gud har anförtrott åt er för [deras] uppehälle, men använd den för att förse dem med vad de behöver av mat och kläder och ha [alltid] ett vänligt ord för dem"
        },
        {
            "chapter": 4,
            "verse": 6,
            "text": "Och sätt de faderlösa [som ni har i er vård] på prov fram till dess de når giftasvuxen ålder, och om ni finner dem förståndiga, överlämna då deras egendom till dem; slösa inte bort den innan de vuxit upp. Den förmögne skall inte röra [sådan egendom], men den fattige får [i mån av behov] dra fördel av den med måtta. Och när ni överlämnar deras egendom till dem, gör detta i närvaro av vittnen; men Gud håller bäst räkning på allt"
        },
        {
            "chapter": 4,
            "verse": 7,
            "text": "MÄN HAR rätt till en andel av vad föräldrar och nära anhöriga efterlämnar och kvinnor har rätt till en andel av vad föräldrar och nära anhöriga efterlämnar, vare sig det är litet eller mycket - en andel föreskriven [av Gud]"
        },
        {
            "chapter": 4,
            "verse": 8,
            "text": "När arv skiftas i närvaro av anförvanter, faderlösa och behövande, ge dem då något därav för deras behov och ha vänliga ord för [alla]"
        },
        {
            "chapter": 4,
            "verse": 9,
            "text": "[De som skiftar arvet] bör tänka på den oro de själva måste känna om de vid sin död efterlämnade minderåriga barn. Därför skall de frukta Gud och [till de faderlösa och de behövande] säga de rätta orden [av tröst och uppmuntran]"
        },
        {
            "chapter": 4,
            "verse": 10,
            "text": "De som med orätt tillägnar sig de faderlösas egendom fyller [redan i detta liv] sin buk med eld; de kommer att plågas i ett flammande bål"
        },
        {
            "chapter": 4,
            "verse": 11,
            "text": "GUD föreskriver följande om [arvsrätt för] era barn: sonens [lott] är lika med två döttrars lott; om döttrarna är fler än två, är deras lott två tredjedelar av kvarlåtenskapen, och om endast en dotter finns, skall hon ärva hälften. [Den dödes] föräldrar skall ärva en sjättedel var av kvarlåtenskapen om han efterlämnat barn; men om han inte efterlämnar barn och föräldrarna är enda arvtagare, är moderns lott en tredjedel. Har han efterlämnat bröder, är moderns lott en sjättedel efter [avdrag för] legat och skulder. Ni vet inte vem som är er närmast, era föräldrar eller barn, genom det som de har gjort för er - Gud har nu gett Sina föreskrifter; Gud är allvetande, vis"
        },
        {
            "chapter": 4,
            "verse": 12,
            "text": "Av kvarlåtenskapen efter era hustrur är er andel hälften om de inte efterlämnar barn; men om de efterlämnar barn är den en fjärdedel efter [avdrag för] legat och skulder. Era hustrurs andel i er kvarlåtenskap är en fjärdedel, om ni inte efterlämnar barn; men efterlämnar ni barn, är den en åttondel efter [avdrag för] legat och skulder. Om en man eller en kvinna dör utan att efterlämna barn eller föräldrar men en bror eller syster är i livet, ärver vardera en sjättedel; men om syskonen är fler än två ärver de alla tillsammans en tredjedel efter [avdrag för] legat och skulder utan att [därigenom arvingarnas] intressen skadas. Detta är vad Gud har föreskrivit. Gud vet allt och Han har överseende [med era brister]"
        },
        {
            "chapter": 4,
            "verse": 13,
            "text": "Dessa är de gränser som Gud [har fastställt]. Gud skall föra den som lyder Honom och Hans Sändebud till lustgårdar, vattnade av bäckar, där han skall förbli till evig tid. Detta är den stora, den lysande segern"
        },
        {
            "chapter": 4,
            "verse": 14,
            "text": "Men den som trotsar Gud och Hans Sändebud och överträder de gränser Han [har fastställt] skall föras till Elden och förbli där till evig tid - ett förnedrande straff väntar honom"
        },
        {
            "chapter": 4,
            "verse": 15,
            "text": "OM NÅGON av era kvinnor begår en grovt oanständig handling, tillkalla då fyra bland dem av er som har bevittnat handlingen, och om de vittnar [att de har sett den], stäng då in henne i hennes hem till dess döden befriar henne eller Gud visar henne en väg"
        },
        {
            "chapter": 4,
            "verse": 16,
            "text": "Om två begått en sådan handling, straffa dem båda. Men lämna dem i fred, om de ångrar sin handling och bättrar sig. Gud tar i Sin barmhärtighet emot den ångerfulles ånger"
        },
        {
            "chapter": 4,
            "verse": 17,
            "text": "Men vägen tillbaka till Gud genom ånger är öppen enbart för dem som av oförstånd begår en dålig handling och sedan ångrar [den], innan deras tid är ute. Gud vänder Sig till dem och innesluter dem på nytt i Sin nåd; Gud är allvetande, vis"
        },
        {
            "chapter": 4,
            "verse": 18,
            "text": "Ångerns väg är inte öppen för den som [ständigt] begår dåliga handlingar och först då döden når honom säger: \"Nu känner jag ånger\", och inte heller för dem som dör som förnekare av sanningen; för dem har Vi ett plågsamt straff i beredskap"
        },
        {
            "chapter": 4,
            "verse": 19,
            "text": "TROENDE! Det är inte tillåtet för er att ärva [andras] hustrur mot deras vilja; och ni får inte utsätta [era hustrur] för hård behandling för att [förmå dem att begära skilsmässa och på så sätt kunna] återta något av vad ni har gett dem, såvida de inte bevisligen har gjort sig skyldiga till grovt oanständiga handlingar. Och lev med era hustrur i vänskap och samförstånd; om ni fattar motvilja mot dem är det möjligt att ni vänder er ifrån det som Gud skulle ha gjort [till en källa] till rik välsignelse [för er]"
        },
        {
            "chapter": 4,
            "verse": 20,
            "text": "Om ni önskar lämna en hustru och i hennes ställe ta en annan, tag då ingenting ifrån den första, även om ni har gett henne de dyrbaraste gåvor. Eller vill ni ta [gåvorna] tillbaka genom att rikta falska anklagelser mot henne och därmed begå en klar synd"
        },
        {
            "chapter": 4,
            "verse": 21,
            "text": "Hur skulle ni kunna göra detta efter det att ni har kommit varandra nära och sedan hon har fått ert högtidliga löfte"
        },
        {
            "chapter": 4,
            "verse": 22,
            "text": "NI FÅR inte ta till hustru den som varit er faders hustru - dock, det som har skett, har skett - detta var ett skamlöst beteende, en ond och avskyvärd sed"
        },
        {
            "chapter": 4,
            "verse": 23,
            "text": "Ni får inte ta till hustru er moder, er dotter, er syster, er faster eller er moster, er brorsdotter eller er systerdotter, den kvinna som har ammat er eller er disyster, er svärmoder eller er styvdotter - dotter till er hustru, med vilken ni har fullbordat äktenskapet och som ni har i er vård; men om ni inte har fullbordat äktenskapet begår ni ingen synd [genom att ta styvdottern till hustru]. Inte heller [får ni ta till hustru den som varit] er köttslige sons hustru eller samtidigt ha två systrar [som hustrur]; dock, det som har skett, har skett. Gud är ständigt förlåtande, barmhärtig"
        }
    ]
}
{
    "juzs": [
        {
            "chapter": 6,
            "verse": 111,
            "text": "Även om Vi lät änglarna stiga ner till dem och de döda talade till dem och Vi förde samman inför dem allt [skapat som vittnen], skulle de inte kunna förmå sig att tro, om inte Gud ville detta. Men de flesta vet inte [att det förhåller sig så]"
        },
        {
            "chapter": 6,
            "verse": 112,
            "text": "SÅ HAR Vi också låtit varje profet mötas av fiendskap från de onda krafterna bland människor och osynliga väsen, som viskar fagra ord i varandras öron för att förvirra och vilseleda. Hade det varit din Herres vilja skulle de inte ha gjort detta; låt dem därför hållas med sina påfund"
        },
        {
            "chapter": 6,
            "verse": 113,
            "text": "Och låt dem som innerst inne inte tror på ett evigt liv bedåras av detta [fagra tal] så att de, nöjda och belåtna, [fortsätter att] göra det onda de gör"
        },
        {
            "chapter": 6,
            "verse": 114,
            "text": "[Säg, Muhammad:] \"Skulle jag söka en annan domare än Gud, som har uppenbarat Skriften för er, där sanningen klart skiljs från lögnen?\" De som [tidigare] fick ta emot [Vår] uppenbarelse vet att [även] denna har sänts av din Herre och att den förmedlar sanningen. Hys inte minsta tvivel om detta"
        },
        {
            "chapter": 6,
            "verse": 115,
            "text": "Din Herres ord, [bärare av] sanningen och rättvisan, har gått i uppfyllelse. Ingen kan rubba eller tumma på Hans ord; Han är Den som hör allt, vet allt"
        },
        {
            "chapter": 6,
            "verse": 116,
            "text": "Om du vill göra flertalet av jordens invånare till viljes, kommer de att leda dig bort från Guds väg. De går bara efter lösa antaganden och förmodar [än det ena, än det andra]"
        },
        {
            "chapter": 6,
            "verse": 117,
            "text": "Din Herre vet bäst vem som avviker från Hans väg och Han vet bäst vem som söker ledning"
        },
        {
            "chapter": 6,
            "verse": 118,
            "text": "ÄT AV allt det som Guds namn har uttalats över, om ni tror på Hans budskap"
        },
        {
            "chapter": 6,
            "verse": 119,
            "text": "Varför skulle ni inte äta det som Guds namn har uttalats över, sedan ni fått klart besked om vad Han förbjudit [och som ni inte får röra] annat än i ett nödläge? Många [människor] vilseleder [andra] med vad de i sin okunnighet tror vara rätt eller orätt. Din Herre vet bäst vilka de är som överträder [Hans bud]"
        },
        {
            "chapter": 6,
            "verse": 120,
            "text": "Men avhåll er från att synda, oavsett om synden begås öppet eller i hemlighet. De som syndar skall straffas med det som svarar mot de synder som de begick"
        },
        {
            "chapter": 6,
            "verse": 121,
            "text": "Och ät inte av det som Guds namn inte har uttalats över; då trotsar ni Gud. De onda krafterna intalar sina nära vänner [bland människorna] att ingå i diskussion med er [om detta]; men om ni gör dem till viljes har ni helt visst blivit sådana som sätter medhjälpare vid Guds sida"
        },
        {
            "chapter": 6,
            "verse": 122,
            "text": "ÄR DÅ den som var [andligen] död och som Vi väckte till liv och skänkte ljus, med vars hjälp han kan finna sin väg bland människorna, att likställa med den som [omges av] djupt mörker varifrån han inte kan komma ut? [Nej, men] han, liksom [andra] som förnekar sanningen, har fått sina [onda] handlingar framställda i ett fördelaktigt ljus [och kommer därför, som de, inte ut ur mörkret]"
        },
        {
            "chapter": 6,
            "verse": 123,
            "text": "Vi har också i varje land låtit onda människor bland dess högt uppsatta män smida dolska planer. Men med sina onda anslag skadar de inga andra än sig själva, fastän de inte förstår det"
        },
        {
            "chapter": 6,
            "verse": 124,
            "text": "När ett tecken [från Gud] når dem, säger de: \"Vi kommer inte att tro förrän vi får se detsamma som Guds sändebud [har tagit emot].\" Men Gud vet åt vem Han anförtror Sina budskap. Förödmjukelse skall drabba dessa onda [människor när de ställs] inför Gud, och ett strängt straff väntar dem för deras onda anslag"
        },
        {
            "chapter": 6,
            "verse": 125,
            "text": "Gud vidgar bröstet hos den som Han vill vägleda, så att det kan fyllas av underkastelsen under Hans vilja, men hos den som Han vill låta gå vilse låter Han bröstet pressas samman i ångest, som hos den som stiger uppför ett högt [berg]. Så låter Gud nederlagets skam drabba dem som inte vill tro"
        },
        {
            "chapter": 6,
            "verse": 126,
            "text": "Denna din Herres väg är rak. Och Vi har framställt budskapen fast och klart för dem som vill lägga dem på minnet"
        },
        {
            "chapter": 6,
            "verse": 127,
            "text": "Hos deras Herre väntar dem fredens och salighetens boning, och med sina handlingar har de vunnit [en plats i] Hans närhet"
        },
        {
            "chapter": 6,
            "verse": 128,
            "text": "OCH DEN Dag då Han samlar dem alla åter [skall Han säga:] \"Ni [onda] osynliga väsen som är församlade här! Ni har [dragit] många människor med er [i fördärvet]!\" Och de människor som var [de onda osynliga väsendenas] bundsförvanter skall säga: \"Herre! Vi har varit till nytta och glädje för varandra, men nu har vi nått slutet av den frist som Du har utsatt för oss.\" [Då] skall Han säga: \"Elden skall vara er boning och där skall ni förbli till evig tid, om inte Gud vill annorlunda.\" Din Herre är vis och Han har kännedom om allt"
        },
        {
            "chapter": 6,
            "verse": 129,
            "text": "Så ger Vi några av de orättfärdiga makt över de andra, på grund av de [onda] handlingar som de begår"
        },
        {
            "chapter": 6,
            "verse": 130,
            "text": "[Och Gud skall säga:] \"Ni [onda] osynliga väsen och människor som är församlade här! Kom inte sändebud ur era egna led till er och lät er höra Mina budskap och varskodde er om mötet denna Dag?\" Och de skall svara: \"Jo, det erkänner Vi.\" De drogs till denna världens [lockelser] och måste vittna mot sig själva att de förnekade sanningen"
        },
        {
            "chapter": 6,
            "verse": 131,
            "text": "[Sändebuden har sänts för att varna människorna -] eftersom din Herre inte låter ett folk gå under på grund av orätt [som de begår], om de inte har klart för sig skillnaden [mellan rätt och orätt]"
        },
        {
            "chapter": 6,
            "verse": 132,
            "text": "För var och en skall [straffet] svara mot hans [medvetna] handlingar. Vad de gör går inte din Herre förbi"
        },
        {
            "chapter": 6,
            "verse": 133,
            "text": "Din Herre är Den som är sig själv nog - all nåds och barmhärtighets källa. Om det är Hans vilja skall Han låta er gå under och i ert ställe sätta dem Han vill, liksom Han lät er stiga fram som avkomlingar av tidigare släkten"
        },
        {
            "chapter": 6,
            "verse": 134,
            "text": "Allt det som ni har fått löfte om skall helt visst komma och ni kan inte göra något för att rubba [Hans beslut]"
        },
        {
            "chapter": 6,
            "verse": 135,
            "text": "Säg: \"Gör, mitt folk, vad som står i er makt [för att bekämpa tron]; jag skall göra mitt [för att befästa och utbreda den]! Ni skall [en dag] få veta vem som hemför den slutliga segern. Sannerligen skall det inte gå de orättfärdiga väl i händer"
        },
        {
            "chapter": 6,
            "verse": 136,
            "text": "AV GRÖDAN som Gud låter mogna och av boskapen som Han låter föröka sig tar de undan en del åt Gud och säger: \"Detta tillhör Gud\" - det påstår de - \"och detta är Guds medhjälpares [andel].\" Men det som är avsett för Guds [förmenta] medhjälpare når inte Gud och det som är avsett för Gud kommer medhjälparna till godo; hur dåligt är inte deras omdöme"
        },
        {
            "chapter": 6,
            "verse": 137,
            "text": "Och av dem som sätter andra gudar vid Guds sida förleds många av [tron på] dessa gudar att se dödandet av sina barn som något förtjänstfullt, och så drivs de mot undergången och deras religiösa begrepp förvirras alltmer för dem. De skulle inte ha begått dessa handlingar om det inte hade varit Guds vilja; låt dem nu hållas med sina påfund"
        },
        {
            "chapter": 6,
            "verse": 138,
            "text": "Och de säger: \"Denna boskap och denna gröda är fredade; ingen utom den som vi vill får äta av detta\" - så säger de. Och [om andra] djur [heter det att] de inte får användas som dragare eller lastdjur, och [det finns] djur som Guds namn inte uttalas över [när de slaktas]. De påstår lögnaktigt att allt detta är Hans [påbud]; [Gud] skall straffa dem för deras lögner"
        },
        {
            "chapter": 6,
            "verse": 139,
            "text": "De säger också: \"Det som dessa djur föder fram är tillåtet som föda för våra män och våra söner, men förbjudet för våra hustrur; men om det är dödfött får de också äta av det.\" [Gud] skall straffa dem för vad de påstår [om Honom]; Han är vis och Han har kännedom om allt"
        },
        {
            "chapter": 6,
            "verse": 140,
            "text": "De som utan att förstå [det oerhörda i denna handling], i sin dårskap dödar sina barn har förlorat allt! Och [likaså de] som förklarar förbjuden den föda som Gud har gett dem för deras livsuppehälle - en [annan] lögn om Gud, som de har diktat upp. De saknar helt vägledning och har gått vilse"
        },
        {
            "chapter": 6,
            "verse": 141,
            "text": "Det är Han som har skapat fruktträd som stöder sig på gallerverk och andra som växer utan stöd, och dadelpalmen och brödsäd av olika slag och olivträdet och granatäppelträdet, [alla i grunden] lika varandra och ändå olika. Ät av deras frukter när de har mognat och, när ni skördar, ge [den behövande] det som han har rätt till! Men slösa inte [med Guds gåvor] - Han är inte slösarnas vän"
        },
        {
            "chapter": 6,
            "verse": 142,
            "text": "Och bland boskapen [tjänar er] några som dragdjur och andra till slakt; ät av allt det som Gud har gett er för ert livsuppehälle och följ inte Djävulen i spåren - han är helt visst er svurne fiende"
        },
        {
            "chapter": 6,
            "verse": 143,
            "text": "[Av boskapen har Gud gett er] åtta par: av får, bagge och tacka, och av getter, bock och get. Säg: \"Är det handjuren av båda slagen som Han har förklarat förbjudna eller är det hondjuren? Eller är det fostren, som de båda slagen av dräktiga hondjur bär? Säg mig vad ni vet om detta, om ni [nu] har talat sanning"
        },
        {
            "chapter": 6,
            "verse": 144,
            "text": "Och av kameler, hingsten och stoet, och av nötboskap, tjuren och kon. Säg: \"Är det handjuren av båda slagen som Han har förklarat förbjudna eller är det hondjuren? Eller är det fostren, som de båda slagen av dräktiga hondjur bär? Var ni närvarande då Gud gav er dessa påbud?\" Vem är mer orättfärdig än den som sätter ihop lögner om Gud för att leda andra vilse utan att själv ha någon kunskap? Gud vägleder inte de orättfärdiga"
        },
        {
            "chapter": 6,
            "verse": 145,
            "text": "Säg [Muhammad]: \"I det som har uppenbarats för mig finner jag ingenting ätbart som är förbjudet utom självdöda djur, spillt blod eller svinkött - det är orent - eller det som i synd offrats till någon annan än Gud.\" Men den som tvingas [att äta sådant av hunger] - inte den som överträder [förbuden] av trots eller som går längre [än hungern driver honom] - [skall finna att] Gud är ständigt förlåtande, barmhärtig"
        },
        {
            "chapter": 6,
            "verse": 146,
            "text": "Vi förbjöd dem som bekände den judiska tron [köttet av] alla djur försedda med klor; Vi förbjöd dem också fett av nötboskap och får, utom det som finns i ryggar och inälvor eller är blandat med benen. Så straffade Vi dem för den orätt de begick. Detta som Vi säger är sanningen"
        },
        {
            "chapter": 6,
            "verse": 147,
            "text": "Om de kallar dig lögnare, svara då: \"Er Herres barmhärtighet når överallt, men ingen kan skydda de obotfärdiga syndarna mot Hans straff"
        },
        {
            "chapter": 6,
            "verse": 148,
            "text": "DE SOM sätter medhjälpare vid Guds sida kommer att säga: \"Om Gud hade velat skulle varken vi eller våra förfäder ha satt något vid Hans sida och vi skulle inte ha förbjudit något [som Han har förklarat lovligt].\" Också deras föregångare förnekade [sanningen] till dess de fick erfara Vår vrede. Säg: \"Om ni har [verklig] kunskap, säg oss då vad ni vet. Men ni följer bara lösa antaganden och förmodar [än det ena, än det andra]"
        },
        {
            "chapter": 6,
            "verse": 149,
            "text": "Säg: \"Det är Gud som har det avgörande argumentet; om Han hade velat skulle Han ha väglett er alla"
        },
        {
            "chapter": 6,
            "verse": 150,
            "text": "Säg: \"Kalla fram era vittnen som kan bekräfta att Gud har förbjudit detta.\" Om de vittnar, vittna då inte tillsammans med dem och foga dig inte efter vad de önskar och tycker som påstår att Våra budskap är lögn och som inte tror på ett evigt liv och sätter andra vid sin Herres sida"
        },
        {
            "chapter": 6,
            "verse": 151,
            "text": "Säg: \"Kom, så skall jag läsa [för er] vad det är som Gud har förbjudit er: Sätt ingenting vid Hans sida; gör aldrig annat än gott mot era föräldrar; döda inte era barn av fruktan för fattigdom - Vi drar försorg om er och om dem - avhåll er från all skamlöshet, både inför andra och i hemlighet; tag inte andras liv - Gud har förklarat [livet] heligt - annat än i rättfärdigt syfte. Detta är vad Han befaller er; kanske skall ni använda ert förstånd"
        },
        {
            "chapter": 6,
            "verse": 152,
            "text": "Och rör inte den faderlöses egendom - om det inte är fråga om att föröka den - innan han har nått myndig ålder. Och mät och väg med fulla mått [i allt vad ni företar er] såsom rättvisa och rimlighet kräver - Vi lägger inte på någon en tyngre börda än han kan bära. - Och när ni yttrar er, yttra er med opartiskhet, även om det gäller en nära anhörig. Och håll fast vid förbundet med Gud.\" Detta är vad Han befaller er; kanske lägger ni det på minnet"
        },
        {
            "chapter": 6,
            "verse": 153,
            "text": "[Gud säger:] \"Detta är Min väg, en rak [väg]; följ den och följ inte [andra] vägar; annars kan ni förlora Hans väg ur sikte!\" Detta är vad Han befaller er; kanske fruktar ni Honom"
        },
        {
            "chapter": 6,
            "verse": 154,
            "text": "[VI PÅMINNER er] än en gång om att Vi uppenbarade Skriften för Moses som en fullkomningens gåva till den som gjorde det goda och det rätta och för att ge [Israels barn] klara och utförliga regler om allt och vägledning och nåd - och för att [stärka] dem i tron på mötet med sin Herre"
        },
        {
            "chapter": 6,
            "verse": 155,
            "text": "Också detta är en välsignad Skrift som Vi har uppenbarat; följ den och frukta Gud! - Kanske får ni erfara [Hans] barmhärtighet"
        },
        {
            "chapter": 6,
            "verse": 156,
            "text": "Detta för att ni inte skall kunna säga: \"Före vår tid hade bara två samfund fått del av uppenbarelsen och om den undervisning den innehöll visste vi ingenting"
        },
        {
            "chapter": 6,
            "verse": 157,
            "text": "eller säga: \"Om uppenbarelsen hade kommit till oss skulle vi helt säkert ha följt dess vägledning bättre än de.\" Ni har alltså nu fått ett klart bevis från er Herre och vägledning och nåd. Vem är då mer orättfärdig än den som kallar Guds budskap för lögn och drar sig undan [när de framförs]? Dem som drar sig undan Våra budskap skall Vi straffa för detta med ett svårt lidande"
        },
        {
            "chapter": 6,
            "verse": 158,
            "text": "Väntar de bara på att änglarna skall visa sig för dem eller att din Herre själv skall komma eller att några av din Herres tecken skall bli synliga? Den dag då några av din Herres tecken blir synliga skall ingen som inte redan var troende eller vars tro inte hade burit frukt i goda handlingar ha gott av sin tro. Säg: \"Vänta ni [på denna Dag]! Även Vi väntar"
        },
        {
            "chapter": 6,
            "verse": 159,
            "text": "DU HAR inte ansvar för dem som ger upphov till splittring i sin religion och bildar sekter. Ingen utom Gud skall döma dem, och då skall Han låta dem veta vad deras handlingar [var värda]"
        },
        {
            "chapter": 6,
            "verse": 160,
            "text": "Den som [på Räkenskapens dag] för med sig en god handling skall belönas tiofalt, men den som för med sig en dålig handling skall bara straffas med vad som motsvarar denna handling och ingen orätt skall tillfogas dem"
        },
        {
            "chapter": 6,
            "verse": 161,
            "text": "SÄG: \"Min Herre har lett mig till en rak väg, till den sanna tron, Abrahams rena, ursprungliga tro - han som vägrade avgudarna sin dyrkan"
        },
        {
            "chapter": 6,
            "verse": 162,
            "text": "Säg: \"Min bön och all min andakt, mitt liv och min död tillhör Gud, världarnas Herre"
        },
        {
            "chapter": 6,
            "verse": 163,
            "text": "Han som inte har någon vid Sin sida; till detta har jag kallats och jag är den förste av dem som har underkastat sig Guds vilja"
        },
        {
            "chapter": 6,
            "verse": 164,
            "text": "Säg: \"Skulle jag söka en annan Herre än Gud, Han som är Herre över allt som är?\" Det [onda] som en människa har gjort skall läggas henne ensam till last; och på ingen bärare av bördor skall läggas en annans börda. Ni skall en Dag vända tillbaka till er Herre, och Han skall upplysa er om allt det som ni var oense om"
        },
        {
            "chapter": 6,
            "verse": 165,
            "text": "Det är Han som har låtit er ta jorden i besittning och som har höjt några av er några steg över de andra för att pröva er genom det som Han har skänkt er. Din Herre är snar att straffa - men Han är helt visst [också] ständigt förlåtande, barmhärtig"
        },
        {
            "chapter": 7,
            "verse": 1,
            "text": "Alif lam meem Saad"
        },
        {
            "chapter": 7,
            "verse": 2,
            "text": "EN SKRIFT har uppenbarats för dig - ängslas inte i ditt hjärta över detta - för att du med den skall varna [förnekarna] och förmana de troende"
        },
        {
            "chapter": 7,
            "verse": 3,
            "text": "Följ det som har uppenbarats för er av er Herre, och följ inte [andra som ni har tagit till] beskyddare i Hans ställe.\" - Men det är sällan ni ägnar någon eftertanke [åt Våra varningar]"
        },
        {
            "chapter": 7,
            "verse": 4,
            "text": "Hur många städer har Vi inte lagt öde! Under natten eller då [människorna] slumrade i middagshettan drabbade dem Vårt straff"
        },
        {
            "chapter": 7,
            "verse": 5,
            "text": "Och då slaget föll kunde de inte säga mer än detta: \"Ja, vi gjorde sannerligen stor orätt"
        },
        {
            "chapter": 7,
            "verse": 6,
            "text": "Vi skall förvisso förhöra mottagarna av Vårt budskap, och Vi skall förhöra budbärarna"
        },
        {
            "chapter": 7,
            "verse": 7,
            "text": "och Vi skall med [fullständig] kunskap underrätta dem om [allt]; ingenting har gått Oss förbi"
        },
        {
            "chapter": 7,
            "verse": 8,
            "text": "Den Dagen skall [allt] vägas med sanningens våg och det skall gå dem väl i händer vilkas vågskål [med goda handlingar] väger tungt"
        },
        {
            "chapter": 7,
            "verse": 9,
            "text": "förlorarna är de vilkas vågskål väger lätt, de som genom att förneka Våra budskap har förverkat sina själar"
        },
        {
            "chapter": 7,
            "verse": 10,
            "text": "MÄNNISKOR! Vi har gett er jorden som boplats och där har Vi sörjt för ert uppehälle; men ni visar ringa tacksamhet"
        },
        {
            "chapter": 7,
            "verse": 11,
            "text": "Vi har skapat er och sedan format er; därefter sade Vi till änglarna: \"Fall ned på era ansikten inför Adam!\" Och de föll ned inför honom, [alla] utom Iblees; han hörde inte till dem som föll ned på sina ansikten"
        },
        {
            "chapter": 7,
            "verse": 12,
            "text": "[Gud] sade: \"Vad hindrade dig från att falla ned på ditt ansikte [inför Adam] såsom Jag befallde dig?\" [Iblees] svarade: \"Jag är bättre än han; mig har Du skapat av eld, men honom skapade Du av lera"
        },
        {
            "chapter": 7,
            "verse": 13,
            "text": "[Gud] sade: \"Ned härifrån! Det anstår dig inte att visa högfärd här. Ut! Din plats är bland de föraktade och förnedrade"
        },
        {
            "chapter": 7,
            "verse": 14,
            "text": "[Iblees] sade: \"Ge mig anstånd till den Dag då de [döda] skall återuppväckas"
        },
        {
            "chapter": 7,
            "verse": 15,
            "text": "[Och Gud] svarade: \"Du skall vara bland dem som beviljas anstånd"
        },
        {
            "chapter": 7,
            "verse": 16,
            "text": "[Iblees] sade: \"Eftersom Du har låtit mig begå ett felsteg, svär jag att jag skall lägga mig i bakhåll för dem längs Din raka väg"
        },
        {
            "chapter": 7,
            "verse": 17,
            "text": "och jag skall ansätta dem framifrån och bakifrån, från höger och från vänster; och Du kommer att finna de flesta av dem otacksamma"
        },
        {
            "chapter": 7,
            "verse": 18,
            "text": "[Gud] sade: \"Ut härifrån, föraktad och utstött! Om någon sluter sig till dig skall Jag helt visst fylla helvetet med er alla"
        },
        {
            "chapter": 7,
            "verse": 19,
            "text": "[Till Adam sade Gud]: \"Adam! Lev nu, du och din hustru, i denna lustgård och ät vad ni önskar [av dess frukter]. Men kom inte nära detta träd! Annars kan ni råka i synd"
        },
        {
            "chapter": 7,
            "verse": 20,
            "text": "Men genom listiga antydningar lät Djävulen dem förstå något som de hade varit omedvetna om, nämligen att de var nakna. Och han sade till dem: \"Er Herre har förbjudit er [att komma nära] detta träd just för att hindra er att bli änglar eller [sådana] väsen som lever för evigt"
        },
        {
            "chapter": 7,
            "verse": 21,
            "text": "Och han svor och bedyrade för dem: \"Jag är er gode rådgivare [som vill ert väl]"
        },
        {
            "chapter": 7,
            "verse": 22,
            "text": "Så bedrog han dem med sitt listiga tal. Och när de hade smakat av trädets [frukt] blev de medvetna om sin nakenhet och försökte skyla sig med blad från lustgården som de fäste ihop. Men då kallade deras Herre på dem: \"Har Jag inte förbjudit er [att gå nära] detta träd och varnat er att Djävulen är er svurne fiende"
        },
        {
            "chapter": 7,
            "verse": 23,
            "text": "De svarade: \"Herre! Vi har gjort oss själva orätt. Om Du inte ger oss Din förlåtelse och förbarmar Dig över oss är vi helt visst [för alltid] förlorade"
        },
        {
            "chapter": 7,
            "verse": 24,
            "text": "[Gud] sade: \"Ned, alla, [härifrån]! Fiender skall ni vara inbördes. På jorden skall ni under en tid ha er boning och er nödtorftiga försörjning"
        },
        {
            "chapter": 7,
            "verse": 25,
            "text": "[Och Han] sade: \"Där skall ni leva och där skall ni dö och ur denna [jord] skall ni kallas att stiga fram [på nytt]"
        },
        {
            "chapter": 7,
            "verse": 26,
            "text": "SÖNER av Adam! Vi har gett er ting som ni kan skyla er nakenhet [och pryda er] med liksom [fågeln pryder sig med sina] fjädrar; men den bästa dräkten är en dräkt av gudsfruktan. Detta är ett budskap från Gud - kanske stämmer det dem till eftertanke"
        },
        {
            "chapter": 7,
            "verse": 27,
            "text": "Söner av Adam! Låt inte Djävulen fresta er så som han [frestade] er stamfader och er stammoder och blev orsak till deras förvisning ur paradiset, när han berövade dem deras dräkt [av oskuld] och gjorde dem medvetna om sin nakenhet. Han och hans anhang lurar [nu] på er där ni inte kan se dem. Vi har gett dem som inte är troende onda krafter som beskyddare"
        },
        {
            "chapter": 7,
            "verse": 28,
            "text": "och när de begår skamlösa handlingar, säger de: \"Så gjorde våra fäder och Gud har [själv] påbjudit det.\" Säg: \"Nej, Gud påbjuder inte skamlösa handlingar. Påstår ni om Gud sådant som ni inte kan veta"
        },
        {
            "chapter": 7,
            "verse": 29,
            "text": "Säg: \"Min Herre har [enbart] påbjudit det som är rätt och rimligt. Och [Han vill] att ni lägger in hela er själ i all andakt och anropar Honom med uppriktig tro. Liksom ni har utgått från Honom är det [till Honom] ni skall återvända"
        },
        {
            "chapter": 7,
            "verse": 30,
            "text": "Några [av er] har Han väglett och några har dömt sig själva att gå vilse, eftersom de har valt att låta sig styras av [sina] onda impulser hellre än av Gud - och ändå tror de att de är på rätt väg"
        },
        {
            "chapter": 7,
            "verse": 31,
            "text": "SÖNER av Adam! Anlägg vårdad klädsel var gång ni går till bön - och ät och drick [det som är gott och hälsosamt], men visa måtta [i allt]; Gud är inte vän av dem som går till överdrift"
        },
        {
            "chapter": 7,
            "verse": 32,
            "text": "Säg: \"Vem har förbjudit de sköna ting som Gud har skänkt Sina tjänare och allt det goda som Han gett dem för deras försörjning?\" Säg: \"Allt detta tillkommer i detta liv dem som tror, och på Uppståndelsens dag skall det vara dem [ensamma] förbehållet.\" Så framställer Vi [Våra] budskap fast och klart för alla insiktsfulla människor"
        },
        {
            "chapter": 7,
            "verse": 33,
            "text": "Säg: \"Min Herre förbjuder ingenting annat än skamlösa handlingar, både det som sker öppet och det som sker i hemlighet och [all annan] synd och orättmätigt våld. Och [Han förbjuder er] att sätta vid Guds sida det som Han aldrig gett bemyndigande till och att påstå om Gud det ni inte kan veta"
        },
        {
            "chapter": 7,
            "verse": 34,
            "text": "För alla [människor] är en frist utsatt, och de kan varken förkorta den eller förlänga den, ens med ett ögonblick, när den har löpt ut"
        },
        {
            "chapter": 7,
            "verse": 35,
            "text": "SÖNER av Adam! När profeter kommer till er ur era egna led och framför Mina budskap, behöver de som fruktar Gud och gör bättring inte känna fruktan och ingen sorg skall tynga dem"
        },
        {
            "chapter": 7,
            "verse": 36,
            "text": "Men de som påstår att Våra budskap är lögn och högmodigt vänder sig ifrån dem, deras arvedel är Elden och där skall de förbli till evig tid"
        },
        {
            "chapter": 7,
            "verse": 37,
            "text": "Och vem är mer orättfärdig än den som finner på osanningar om Gud eller påstår att Hans budskap är lögn? De skall få sin andel av det som Gud [har förordnat i Sitt] beslut till dess Våra utsända kommer till dem för att ta emot deras själar och säger: \"Var är nu de som ni brukade anropa i Guds ställe?\" Och de skall svara: \"De har övergett oss.\" Så kommer de att vittna mot sig själva att de förnekade sanningen"
        },
        {
            "chapter": 7,
            "verse": 38,
            "text": "[Och Gud] skall säga: \"Gå in med skaran av de osynliga väsen och människor, som levde före er, i [den eviga] Elden!\" Varje gång en skara går in [i Elden] förbannar de den föregående och när de alla har samlats där, skall de sista säga om de första: \"Herre! De ledde oss på avvägar; fördubbla deras straff i Elden!\" [Och] Han skall svara: \"Ni skall alla få dubbelt [straff], men [om detta] vet ni ingenting"
        },
        {
            "chapter": 7,
            "verse": 39,
            "text": "Och de första skall säga till de sista: \"Ni var alltså inte bättre än vi. Pröva nu på det straff som ni har förtjänat med era handlingar"
        },
        {
            "chapter": 7,
            "verse": 40,
            "text": "HIMLENS portar skall förbli stängda för dem som påstår att Våra budskap är lögn och högmodigt vänder sig ifrån dem; det blir inte lättare för dem att komma in i paradiset än för ett rep att tränga igenom ett nålsöga. Så belönar Vi de obotfärdiga syndarna"
        },
        {
            "chapter": 7,
            "verse": 41,
            "text": "Helvetet skall vara deras vilorum och [lågorna] skall breda sig som ett täcke över dem. Så belönar Vi de orättfärdiga"
        },
        {
            "chapter": 7,
            "verse": 42,
            "text": "Men de som tror och lever rättskaffens - Vi lägger inte på någon en tyngre börda än han kan bära - deras arvedel är paradiset och där skall de förbli till evig tid"
        },
        {
            "chapter": 7,
            "verse": 43,
            "text": "Vi skall rensa bort ur deras hjärtan [alla rester av gammalt] agg. Medan bäckar porlar framför deras fötter, skall de höja sin röst [i bön]: \"Vi lovar och prisar Gud som har fört oss hit! Utan Guds vägledning skulle Vi inte ha funnit vägen. Vår Herres sändebud gav oss sanningen.\" Och [änglarna] skall säga: \"Detta är paradiset, arvet som har tillfallit er [som lön] för era handlingar"
        },
        {
            "chapter": 7,
            "verse": 44,
            "text": "Och de vilkas arvedel är paradiset skall ropa till dem som har Elden till arvedel: \"Vi har fått se vår Herres löften besannas. Har [också] ni fått se att er Herres löften var sanna?\" De skall svara \"Ja\", och mellan de [två grupperna] skall en ropare ropa ut Guds fördömelse över de orättfärdiga"
        },
        {
            "chapter": 7,
            "verse": 45,
            "text": "de som hindrade [andra] från att följa Guds väg och ville få den att framstå som krokig och som avvisade tron på ett evigt liv"
        },
        {
            "chapter": 7,
            "verse": 46,
            "text": "En mur skall skilja de båda [grupperna] åt. Och där finns de som hade både insikt och urskillning och som känner var och en på hans särskilda kännetecken. Till dem som har paradiset till arvedel skall de ropa \"Fred!\". Men de har inte fått stiga in i paradiset, dit de längtar"
        },
        {
            "chapter": 7,
            "verse": 47,
            "text": "Och när de vänder blicken mot dem som har Elden till arvedel skall de säga: \"Herre, låt oss [slippa dela] dessa orättfärdiga människors öde"
        },
        {
            "chapter": 7,
            "verse": 48,
            "text": "Och de som hade både insikt och urskillning skall ropa till dem som de igenkänner på deras kännetecken [som förnekare]: \"Vilken nytta har ni av det som ni samlade [på hög] och vad tjänar nu ert högmod till"
        },
        {
            "chapter": 7,
            "verse": 49,
            "text": "Och var det dessa [saliga] ni menade, när ni svor på att de aldrig skulle nås av Guds barmhärtighet? - [de som nu blivit uppmanade:] 'Stig in i paradiset! [Här] skall ni inte känna någon fruktan och ingen sorg skall tynga er!'”"
        },
        {
            "chapter": 7,
            "verse": 50,
            "text": "Och de vars arvedel är Elden skall ropa till dem som stigit in i paradiset: \"Häll litet vatten över oss eller [kasta till oss] något av det som Gud har skänkt er!\" De skall svara: \"Bådadera har Gud nekat dem som avvisade tron"
        },
        {
            "chapter": 7,
            "verse": 51,
            "text": "de som såg sin religion som en lek och ett tidsfördriv, därför att de hade fångats av det jordiska livets [lockelser].\" [Och Gud skall säga:] \"I dag har Vi glömt dem, liksom de glömde mötet denna Dag och inte trodde på Våra budskap"
        },
        {
            "chapter": 7,
            "verse": 52,
            "text": "Ändå gav Vi dem en Skrift, där [allt] framställs fast och klart med [sann] kunskap, en vägledning och [en källa] till nåd för alla som tror"
        },
        {
            "chapter": 7,
            "verse": 53,
            "text": "Väntar [förnekarna] bara på att [det som har förutsagts] skall bli verklighet? Men [den Dag] då det blir verklighet skall de glömska säga: \"Sändebuden från Vår Herre kom med sanningen! Om det nu finns någon som kan vara vår talesman, låt honom tala! Eller låt oss få återvända [till livet]! Då skall vi handla helt annorlunda än vi gjorde.\" De har förverkat sina själar och deras förmenta [beskyddare] har övergett dem"
        },
        {
            "chapter": 7,
            "verse": 54,
            "text": "ER HERRE är förvisso Gud som skapade himlarna och jorden under sex dagar och som tronar i Sin allmakts härlighet [över skapelsen]. Han låter natten svepa dagen [i sitt mörker] - den ena följer den andra i snabb följd. Sol, måne och stjärnor lyder Hans bud. Skapelsen är Hans och Han befaller över allt. Välsignad vare Gud, världarnas Herre"
        },
        {
            "chapter": 7,
            "verse": 55,
            "text": "Åkalla er Herre i det tysta med ödmjukt sinne; Han älskar inte dem som går till överdrift"
        },
        {
            "chapter": 7,
            "verse": 56,
            "text": "Och stör inte ordningen och sprid inte sedefördärv på jorden, sedan allt där har ställts till rätta. Åkalla Honom med bävan och hopp! Guds nåd är nära dem som gör det goda och det rätta"
        },
        {
            "chapter": 7,
            "verse": 57,
            "text": "Och det är Han som sänder ut vindarna som varslar om Hans nåd; det regndigra moln de driver fram låter Vi komma in över dött land och så faller regnet med vilket Vi frambringar [växter som bär] frukt av många slag. Så skall Vi låta de döda stiga fram [till nytt liv] - kanske skall ni ägna eftertanke åt [detta]"
        },
        {
            "chapter": 7,
            "verse": 58,
            "text": "Ur den goda jorden spirar med dess Herres vilja [rik] växtlighet, men den magra bär inte skörd annat än med stor möda. Så förtydligar Vi budskapen för de tacksamma"
        },
        {
            "chapter": 7,
            "verse": 59,
            "text": "SE, VI sände Noa till hans folk och han sade: \"Dyrka Gud, mitt folk - ni har ingen annan gud än Honom! Jag bävar för det straff [som annars skall drabba] er en Dag av svåraste vånda"
        },
        {
            "chapter": 7,
            "verse": 60,
            "text": "Folkets äldste svarade: \"Vi anser att du helt misstar dig"
        },
        {
            "chapter": 7,
            "verse": 61,
            "text": "[Noa] svarade: \"Nej, mitt folk! Jag misstar mig inte! Herren över alla världar har sänt mig"
        },
        {
            "chapter": 7,
            "verse": 62,
            "text": "[och] jag framför min Herres budskap till er och ger er goda råd - Gud har låtit mig veta vad ni inte vet"
        },
        {
            "chapter": 7,
            "verse": 63,
            "text": "Förvånar det er att ni genom en man ur er mitt får ta emot en påminnelse från er Herre med varningar [och förmaningen] att frukta Gud? - Kanske skall [Han] visa [er] barmhärtighet"
        },
        {
            "chapter": 7,
            "verse": 64,
            "text": "Men de kallade honom lögnare. Och Vi räddade honom och dem som var med honom i arken, men lät dem som påstod att Våra budskap var lögn dränkas [av floden]. De var blinda för [sanningen]"
        },
        {
            "chapter": 7,
            "verse": 65,
            "text": "OCH TILL [stammen] Aad [sände Vi] deras broder Hud. Han sade: \"Dyrka Gud, mitt folk - ni har ingen annan gud än Honom! Fruktar ni Honom inte"
        },
        {
            "chapter": 7,
            "verse": 66,
            "text": "Folkets äldste, som [alla] förnekade sanningen, sade: \"Såvitt vi kan se, är du omtöcknad till förståndet och vi tror att du ljuger"
        },
        {
            "chapter": 7,
            "verse": 67,
            "text": "[Hud] svarade: \"Nej, mitt folk! Mitt förstånd är inte omtöcknat. Herren över alla världar har sänt mig"
        },
        {
            "chapter": 7,
            "verse": 68,
            "text": "[och] jag framför min Herres budskap till er. Jag är en rådgivare som ni kan lita på"
        },
        {
            "chapter": 7,
            "verse": 69,
            "text": "Förvånar det er att ni får ta emot en påminnelse från er Herre genom en man ur er mitt som varnar er? Minns att Han har gett er den plats som Noas folk förut intog och stärkt er makt och ert inflytande. Minns [med tacksamhet] Guds välgärningar, så skall det kanske gå er väl i händer"
        },
        {
            "chapter": 7,
            "verse": 70,
            "text": "[Då] svarade de: \"Har du kommit för att begära av oss att vi överger det som våra förfäder dyrkade och att vi inte tillber någon annan än Gud? Nedkalla då över oss det [straff] som du hotar oss med, om du har talat sanning"
        },
        {
            "chapter": 7,
            "verse": 71,
            "text": "[Hud] sade: \"Er Herre har redan [genom de handlingar Han låter er begå] straffat och förnedrat er och [Han har] öst Sin vrede över er. Tvistar ni med mig om de namn som ni och era förfäder har funnit på utan Guds tillstånd? - Vänta då [på det som skall komma]! Jag skall vänta med er"
        },
        {
            "chapter": 7,
            "verse": 72,
            "text": "Och i Vår nåd räddade vi honom och dem som var med honom, men dem som avvisade Våra budskap som lögn och förkastade tron lät Vi förgås till sista man"
        },
        {
            "chapter": 7,
            "verse": 73,
            "text": "OCH TILL stammen Thamud [sändes] deras broder Salih. Han sade: \"Dyrka Gud, mitt folk - ni har ingen annan gud än Honom! Ni har fått ett klart vittnesbörd från er Herre: detta Guds kamelsto är ett tecken för er. Lämna henne i fred att beta på Guds jord och tillfoga henne ingen skada; annars väntar er ett plågsamt straff"
        },
        {
            "chapter": 7,
            "verse": 74,
            "text": "Och minns att Han gav er den plats som stammen Aad [en gång] intog och gjorde er bofasta i en trakt där ni uppförde praktfulla byggnader på jämn mark och högg ut era bostäder i klippan. Minns [med tacksamhet] Guds välgärningar och sprid inte sedefördärv och annat ont på jorden"
        },
        {
            "chapter": 7,
            "verse": 75,
            "text": "Folkets högmodiga äldste frågade dem av de svaga [bland folket] som trodde [på profeten]: \"Är ni helt säkra på att Salih [som han säger] är sänd av sin Herre?\" De svarade: \"Vi tror på det [budskap] som han har fört med sig"
        },
        {
            "chapter": 7,
            "verse": 76,
            "text": "[Men] de högmodiga äldste sade: \"Vi förnekar [sanningen i] det som ni tror på"
        },
        {
            "chapter": 7,
            "verse": 77,
            "text": "Så slaktade de kamelstoet på grymmaste sätt och trotsade sin Herres befallning. [Sedan] sade de: \"Salih! Nedkalla nu över oss det [straff] som du har hotat oss med om du [verkligen] är en av Guds utsända"
        },
        {
            "chapter": 7,
            "verse": 78,
            "text": "Och de drabbades av ett jordskalv och morgonen fann dem liggande framstupa i sina hem"
        },
        {
            "chapter": 7,
            "verse": 79,
            "text": "[Salih] lämnade dem med orden: \"Jag framförde min Herres budskap till er, mitt folk, och gav er goda råd. Men ni tyckte inte om att få råd"
        },
        {
            "chapter": 7,
            "verse": 80,
            "text": "OCH [MINNS] Lot som sade till sitt folk: \"Måste ni begå sådana skamliga handlingar som ingen i världen har begått före er"
        },
        {
            "chapter": 7,
            "verse": 81,
            "text": "Ni går, upptända av lust, till män i stället för till kvinnor! Nej, ni driver verkligen era utsvävningar för långt"
        },
        {
            "chapter": 7,
            "verse": 82,
            "text": "Hans folk svarade inte, men de sade [till varandra]: \"Vi måste driva bort dem ur vår stad! De är människor som vill hålla sig rena"
        },
        {
            "chapter": 7,
            "verse": 83,
            "text": "Och Vi räddade honom och hela hans hus utom hans hustru, som var bland dem som dröjde sig kvar"
        },
        {
            "chapter": 7,
            "verse": 84,
            "text": "när Vi lät ett regn [av död och förintelse] falla över dem. Se där hur slutet blev för dessa obotfärdiga syndare"
        },
        {
            "chapter": 7,
            "verse": 85,
            "text": "OCH TILL [folket i] Madyan [sände Vi] deras broder Shu`ayb. Och han sade: \"Dyrka Gud, mitt folk - ni har ingen annan gud än Honom! Ni har fått ett klart vittnesbörd från er Herre. Mät och väg därför med fulla mått [i allt vad ni företar er] och inkräkta inte i något avseende på andras rätt. Och stör inte ordningen och sprid inte sedefördärv på jorden, sedan allt där har ställts till rätta. Detta är för ert väl, om ni är troende"
        },
        {
            "chapter": 7,
            "verse": 86,
            "text": "Och lägg er inte i försåt överallt för att med hot spärra Guds väg för dem som tror på Honom och försök inte att få [denna väg] att förefalla krokig. Och minns att ni [en gång] var få [och svaga] och att Han lät ert antal växa. Och se hur slutet blev för dem som störde ordningen [på jorden] och spred sedefördärv"
        },
        {
            "chapter": 7,
            "verse": 87,
            "text": "Och om det bland er finns de som tror på det budskap jag framför och andra som inte tror, ge er då till tåls till dess Gud dömer mellan oss; Han är den bäste domaren"
        }
    ]
}
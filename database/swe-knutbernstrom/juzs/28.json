{
    "juzs": [
        {
            "chapter": 58,
            "verse": 1,
            "text": "GUD har helt visst hört hennes ord, hon som vädjar till dig i [tvisten med] sin man och som bönfaller Gud om hjälp. Och Gud hör vad ni båda har haft att anföra - Gud är Den som hör allt, ser allt"
        },
        {
            "chapter": 58,
            "verse": 2,
            "text": "De av er som [hädanefter vill] förskjuta sina hustrur [bör inse att de] inte är deras mödrar; deras mödrar är de som födde dem och inga andra. Orden [som yttras enligt denna sed] strider mot rim och reson och är en klar lögn. Men Gud utplånar och förlåter mycken synd"
        },
        {
            "chapter": 58,
            "verse": 3,
            "text": "De som på detta sätt förskjuter sin hustru men tar tillbaka sitt ord skall [som bot] skänka en slav friheten, innan samlivet [med den förskjutna] får återupptas. Detta är vad Gud föreskriver för er. Gud är underrättad om vad ni gör"
        },
        {
            "chapter": 58,
            "verse": 4,
            "text": "De som inte [är i stånd att lyda denna föreskrift] skall fasta två månader i följd, innan [man och hustru] får återuppta samlivet; och de som inte förmår [fasta] skall ge mat åt sextio nödställda; på så sätt får ni [visa] er tro på Gud och Hans Sändebud. Detta är Guds föreskrifter, och de som inte lyder [dem] har ett plågsamt straff [att vänta]"
        },
        {
            "chapter": 58,
            "verse": 5,
            "text": "De som sätter sig upp mot Gud och Hans Sändebud skall förödmjukas såsom deras föregångare blev förödmjukade, eftersom Våra budskap är otvetydiga. De som förnekar sanningen har ett förnedrande straff [att vänta]"
        },
        {
            "chapter": 58,
            "verse": 6,
            "text": "den Dag då Gud skall uppväcka dem alla till nytt liv och låta dem veta vad deras handlingar [var värda]. Gud håller räkning på det som de själva har glömt. Gud är vittne till allt som sker"
        },
        {
            "chapter": 58,
            "verse": 7,
            "text": "HAR DU inte klart för dig att Gud känner allt det som himlarna rymmer och det som jorden bär? När tre samlas till en hemlig överläggning är Han den fjärde, och om fem samlas är Han den sjätte; och vare sig de är färre eller flera är Han med dem, var de än befinner sig. Till sist, på Uppståndelsens dag, skall Han låta dem veta vad deras handlingar [var värda]. Gud har kännedom om allt"
        },
        {
            "chapter": 58,
            "verse": 8,
            "text": "Har du inte lagt märke till, hur de som ålagts att avhålla sig från hemliga överläggningar, återgår till det förbjudna och överlägger i hemlighet om syndiga handlingar och om att motarbeta och trotsa Profeten? När de kommer till dig [Muhammad], hälsar de dig med ord som Gud inte har anbefallt, och säger till sig själva: \"Varför straffar inte Gud oss för det vi säger?\" Helvetet är straff nog för dem; i dess eld skall de brinna - ett fasansfullt slut"
        },
        {
            "chapter": 58,
            "verse": 9,
            "text": "Troende! Om ni överlägger i avskildhet om era angelägenheter, undvik då allt som kan ligga synd, illvilja och trots mot Sändebudet nära. Nej, överlägg om hur ni skall verka för större fromhet och lydnad för Gud - och frukta Gud! [En Dag] skall ni föras samman inför Honom"
        },
        {
            "chapter": 58,
            "verse": 10,
            "text": "Hemliga överläggningar är något som Djävulen funnit på för att förarga och plåga de troende; men han kan inte vålla dem skada utan Guds tillåtelse; låt därför de troende sätta sin lit till Gud"
        },
        {
            "chapter": 58,
            "verse": 11,
            "text": "TROENDE! När ni under era sammankomster uppmanas \"Ge plats!\" - ge plats; då skall Gud bereda plats åt er [i Sin nåd]. Och när ni uppmanas \"Res er!\" - res er [utan att dröja]. Då skall Gud upphöja dem bland er som är [sanna] troende och dem som har fått kunskap, till högre rang. Gud är underrättad om vad ni gör"
        },
        {
            "chapter": 58,
            "verse": 12,
            "text": "TROENDE! Om ni vill få ett samtal i avskildhet med Sändebudet, ge då en offergåva till de behövande före ert samtal; det är för ert eget bästa och det leder till större renhet [i ert uppsåt]. Men den som inte har [möjlighet till detta, skall finna att] Gud är ständigt förlåtande, barmhärtig"
        },
        {
            "chapter": 58,
            "verse": 13,
            "text": "Om föreskriften att inför ert samtal ge en offergåva vållar er bekymmer och ni har underlåtit att [följa den] och Gud i Sin nåd förlåter er, [nöj er då med att samvetsgrant] förrätta bönen och betala allmoseskatten; och lyd Gud och Hans Sändebud; Gud är underrättad om vad ni gör"
        },
        {
            "chapter": 58,
            "verse": 14,
            "text": "HAR DU inte lagt märke till de [hycklare] som söker stöd hos dem som har drabbats av Guds vrede [därför att de förnekar sanningen]? De hör inte samman med er och inte heller med dem och de svär på det som de vet är en lögn"
        },
        {
            "chapter": 58,
            "verse": 15,
            "text": "Gud har ett strängt straff i beredskap för dem; vad de gör är ont"
        },
        {
            "chapter": 58,
            "verse": 16,
            "text": "De svär sina eder för att skydda sig och på så sätt leder de [andra] bort från Guds väg. De har [att vänta] ett förnedrande straff"
        },
        {
            "chapter": 58,
            "verse": 17,
            "text": "Varken deras [betydande] jordiska ägodelar eller deras [många] söner kan ge dem skydd mot Gud; deras arvedel är Elden och där skall de förbli till evig tid"
        },
        {
            "chapter": 58,
            "verse": 18,
            "text": "Den Dag då Gud uppväcker dem alla från de döda, kommer de att bedyra och svära inför Gud [att de hade underkastat sig Hans vilja] liksom de nu bedyrar och svär inför er i tron att de uppnår något [med sina eder]. Nej, de är lögnens verkliga mästare"
        },
        {
            "chapter": 58,
            "verse": 19,
            "text": "Djävulen har helt tagit befälet över dem och kommit dem att glömma att åkalla Gud. [De är Djävulens trogna och] Djävulens trogna är sannerligen förlorarna"
        },
        {
            "chapter": 58,
            "verse": 20,
            "text": "De som trotsar Gud och Hans Sändebud kommer att höra till de eländigaste [på Uppståndelsens dag]"
        },
        {
            "chapter": 58,
            "verse": 21,
            "text": "Gud har slagit fast: \"Helt visst är det Jag, Jag och Mina sändebud, som skall segra!\" - Hos Gud finns all styrka, all makt"
        },
        {
            "chapter": 58,
            "verse": 22,
            "text": "Du kan inte finna [sådana] människor som tror på Gud och den Yttersta dagen och som [samtidigt] söker vänskap med dem som trotsar Gud och Hans Sändebud - inte ens om det gäller deras egen fader eller son eller broder eller [andra] som står dem nära. Det är i deras hjärtan som Han har skrivit in tron och de som Han har stärkt med Sin ande, och dem skall Han föra till lustgårdar, vattnade av bäckar, där de skall förbli till evig tid. Gud är nöjd med dem och de är nöjda [där de njuter] Hans [gåvor]. De är Guds trogna och Guds trogna skall det sannerligen gå väl i händer"
        },
        {
            "chapter": 59,
            "verse": 1,
            "text": "ALLT det som himlarna rymmer och det som jorden bär prisar Gud; Han är den Allsmäktige, den Vise"
        },
        {
            "chapter": 59,
            "verse": 2,
            "text": "Det är Han som förmådde dem av efterföljarna av äldre tiders uppenbarelser som förnekade sanningen, att överge sina hem vid den första [stora] mönstringen. Ni [troende] tvivlade på att de skulle ge sig av [utan strid] och de trodde att de var väl skyddade mot Guds makt i sina fästen. Men Guds hårda slag drabbade dem från ett håll som de inte hade räknat med, och Han injagade [sådan] skräck i deras hjärtan att de raserade sina hem med egna händer - och de troende [rev vad som återstod]. Lär av detta, ni som ser klart"
        },
        {
            "chapter": 59,
            "verse": 3,
            "text": "Om Gud inte hade beslutat att de skulle förvisas skulle Han ha låtit [ytterligare] lidande drabba dem i denna värld. Men i det kommande livet [väntar dem] Eldens straff"
        },
        {
            "chapter": 59,
            "verse": 4,
            "text": "eftersom de satte sig upp mot Gud och Hans Sändebud och den som sätter sig upp emot Gud [skall få erfara att] Gud straffar med stränghet"
        },
        {
            "chapter": 59,
            "verse": 5,
            "text": "När ni [troende] högg ned deras palmer eller lät dem stå, [skedde allt] enligt Guds vilja, och för att förnedra dem som hade förhärdat sig i olydnad och trots"
        },
        {
            "chapter": 59,
            "verse": 6,
            "text": "[Glöm inte att] ni varken har behövt sporra häst eller kamel för att vinna det byte [som ni tog från fienden och] som Gud har överlämnat till Sitt Sändebud. Gud lägger makten över dem Han vill i Sina sändebuds händer; Gud är allsmäktig"
        },
        {
            "chapter": 59,
            "verse": 7,
            "text": "Det som Gud anvisar Sitt Sändebud av [det byte som tagits utan krig] av städernas folk tillhör Gud och Sändebudet, [hans] närmaste, de faderlösa och de behövande och vandringsmannen. Det får inte bli [en handelsvara], som cirkulerar mellan dem av er som lever i välstånd. Tag alltså emot vad [Hans] Sändebud ger er [av detta] och avstå [villigt] från det som han nekar er; och frukta Gud; Gud straffar med stränghet"
        },
        {
            "chapter": 59,
            "verse": 8,
            "text": "Bland dem [som skall få del av bytet är] de fattiga och utvandrarna som tvingats att lämna sina hem och sin egendom och överge ondskans rike för att söka Guds nåd och Hans välbehag och som ger sina bidrag [i kampen] för Guds och Hans Sändebuds sak. De är de som har en sann och uppriktig [tro]"
        },
        {
            "chapter": 59,
            "verse": 9,
            "text": "[Till dem hör också] de som var bofasta i staden och antog tron före [utvandrarnas ankomst, och som] med kärlek bemötte alla som sökte tillflykt hos dem och inte missunnade dem vad de fick ta emot, utan tvärtom gav dem företräde, trots att de själva måste göra uppoffringar. De som värjer sig för girighetens [frestelser] - dem skall det gå väl i händer"
        },
        {
            "chapter": 59,
            "verse": 10,
            "text": "De som kommer efter dem ber: \"Herre, ge oss Din förlåtelse och förlåt våra bröder som gått före oss i tron, och låt inte ovilja mot [någon] troende bli kvar i våra hjärtan! Herre! Du ömmar, full av barmhärtighet, [för Dina tjänare]"
        },
        {
            "chapter": 59,
            "verse": 11,
            "text": "HAR DU inte insett [vad] hycklarna säger till sina bröder, dem bland efterföljarna av äldre tiders uppenbarelser som förnekar sanningen? \"Om ni blir bortdrivna lovar vi att lämna [staden] med er och vi kommer aldrig att följa någon [som vill gå hårt fram] mot er; och om ni blir angripna skall vi helt säkert stå på er sida.\" Men Gud vittnar att de ljuger"
        },
        {
            "chapter": 59,
            "verse": 12,
            "text": "Om [förnekarna] drivs bort kommer [hycklarna] med säkerhet inte att gå med dem, och om de angrips kommer [hycklarna] inte att sluta upp vid deras sida; men kommer de [ändå] till deras hjälp, gör de [snart] helt om och flyr och så blir [förnekarna] till sist ensamma"
        },
        {
            "chapter": 59,
            "verse": 13,
            "text": "Ja, de hyser långt större fruktan för er [troende] än för Gud; de är nämligen människor som alls ingenting förstår"
        },
        {
            "chapter": 59,
            "verse": 14,
            "text": "De kommer aldrig att kämpa i samlad trupp mot er om det inte sker från [ställningar i] befästa städer eller bakom murar. Inbördes är de hätska fiender. Det är lätt att tro att de håller samman, men i sitt inre är de splittrade [utom i sitt hat mot de troende]; de är människor som inte använder sitt förstånd"
        },
        {
            "chapter": 59,
            "verse": 15,
            "text": "Liksom de som en kort tid före dem fick känna på [de onda] följderna av sina handlingar, måste de utstå svåra lidanden [också i nästa liv]"
        },
        {
            "chapter": 59,
            "verse": 16,
            "text": "Se hur Djävulen [beter sig]: först säger han till människan: \"Förneka sanningen!\" och när hon förnekar sanningen, säger han: \"Jag är inte ansvarig för dig; jag fruktar Gud, världarnas Herre"
        },
        {
            "chapter": 59,
            "verse": 17,
            "text": "Och slutet för båda är Elden, där de skall förbli till evig tid; sådan är syndarnas lön"
        },
        {
            "chapter": 59,
            "verse": 18,
            "text": "TROENDE! Frukta Gud, och tänk på vad ni sänder framför er, var och en, till morgondagen! Ja, frukta Gud! Han är väl underrättad om vad ni gör"
        },
        {
            "chapter": 59,
            "verse": 19,
            "text": "Var inte som de som glömmer Gud och som Han låter glömma själens [välfärd]; det är de som har förhärdat sig i synd och trots"
        },
        {
            "chapter": 59,
            "verse": 20,
            "text": "De som har Elden till arvedel kan inte jämföras med dem som ärver paradiset; paradisets arvtagare är de som har vunnit den stora segern"
        },
        {
            "chapter": 59,
            "verse": 21,
            "text": "OM VI hade uppenbarat denna Koran för ett berg, skulle du helt säkert ha sett det rämna av fruktan för Gud. Sådana liknelser framställer Vi för människorna för att stämma dem till eftertanke"
        },
        {
            "chapter": 59,
            "verse": 22,
            "text": "HAN är Gud; ingen gudom finns utom Han! Han känner allt det som är dolt för människor liksom det som de kan bevittna - Han, den Nåderike, den Barmhärtige"
        },
        {
            "chapter": 59,
            "verse": 23,
            "text": "Han är Gud; ingen gudom finns utom Han, Konungen, den Helige, Han [som skänker] fred, Han som [väcker och vidmakthåller] tron, Han som vakar [över uppenbarelsen], den Mäktige, Han som betvingar och återupprättar, Han vars storhet [ingen kan fatta]! Stor är Gud i Sin härlighet, fjärran från allt som [människor] vill sätta vid Hans sida"
        },
        {
            "chapter": 59,
            "verse": 24,
            "text": "Han är Gud, Skaparen, som är upphovet till allt och som ger allt dess slutliga form. Hans är fullkomlighetens sköna namn; allt och alla i himlarna och på jorden prisar Honom - Han är den Allsmäktige, den Vise"
        },
        {
            "chapter": 60,
            "verse": 1,
            "text": "TROENDE! Tag inte Mina fiender - de är också era fiender - till bundsförvanter som ni skänker vänskap och tillgivenhet, [människor som] har avvisat den sanning som ni har fått del av, och som har jagat bort Sändebudet och er [själva från era hem] på grund av er tro på Gud, er Herre! Om ni har valt att kämpa för Min sak och strävar efter [att vinna] Mitt välbehag, [tag dem då inte till vänner] som ni i hemlighet visar tillgivenhet. Jag har full kännedom om det som ni vill dölja liksom om det som ni gör öppet. De bland er som handlar så har avvikit från den raka vägen"
        },
        {
            "chapter": 60,
            "verse": 2,
            "text": "Om de fick ta befälet över er skulle de öppet visa er sin fiendskap och lyfta sina händer mot er och låta sina tungor löpa i onda avsikter; ja, de skulle vilja att [också] ni förnekade sanningen"
        },
        {
            "chapter": 60,
            "verse": 3,
            "text": "Varken era anförvanter eller era söner skall vara er till hjälp på Uppståndelsens dag, då [Gud] skall döma mellan er. Gud ser vad ni gör"
        },
        {
            "chapter": 60,
            "verse": 4,
            "text": "Ett gott föredöme har ni i Abraham och de som följde honom, när de sade till sina landsmän: \"Vi är inte ansvariga för er och för det som ni dyrkar i Guds ställe och vi tar avstånd från er. Fiendskap och hat skall råda mellan oss och er ända till dess ni tror på den Ende Guden.\" [Men tag] inte [exempel av] Abraham när han sade till sin fader: \"Jag lovar att be [Gud] ge dig Sin förlåtelse; men jag kan inte av Gud utverka någon [lindring i ditt straff].\" [Abraham och de som följde honom bad:] \"Herre! Till Dig sätter vi vår lit, till Dig vänder vi oss i ånger [över våra synder] och Du är målet för vår färd"
        },
        {
            "chapter": 60,
            "verse": 5,
            "text": "Herre! Gör oss inte till [Ditt redskap när] Du vill sätta förnekarna av sanningen på prov! Och Herre! Förlåt oss [våra synder]! Du är den Allsmäktige, den Vise"
        },
        {
            "chapter": 60,
            "verse": 6,
            "text": "I dem har ni ett gott föredöme, [ett föredöme] för den som ser fram mot [mötet med] Gud och den Yttersta dagen med hopp [och fruktan]. Och den som vänder ryggen [åt Gud bör tänka på att] Gud är Den som är Sig själv nog, Den som allt lov och pris tillkommer"
        },
        {
            "chapter": 60,
            "verse": 7,
            "text": "Kanske skall Gud i Sin allmakt låta vänskap uppstå mellan er och dem som ni nu ser som era fiender; Gud är ständigt förlåtande, barmhärtig"
        },
        {
            "chapter": 60,
            "verse": 8,
            "text": "Gud förbjuder er inte att visa godhet mot dem som inte bekämpar er på grund av [er] tro och inte driver ut er ur era hem, och [Han förbjuder er inte] att bemöta dem med rättvisa och opartiskhet - Gud älskar de opartiska"
        },
        {
            "chapter": 60,
            "verse": 9,
            "text": "Det är inga andra än de som bekämpar er på grund av [er] tro och som vill driva bort er från era hem eller hjälper [dem som vill] driva bort er, vilkas skydd och vänskap Gud förbjuder er att söka. De som söker deras vänskap och skydd har begått orätt mot sig själva"
        },
        {
            "chapter": 60,
            "verse": 10,
            "text": "TROENDE! När troende kvinnor som har utvandrat kommer till er, förhör dem! Ingen utom Gud känner deras tro, men om ni har övertygat er om att de är troende, sänd då inte tillbaka dem till förnekarna av sanningen; deras män har inte [längre] rätt att leva med dem och de har inte rätt att leva med sina män. Men ge tillbaka till männen vad [brudgåvan] har kostat dem. Och ni begår ingen synd om ni sedan tar dem till hustrur efter att ha gett dem deras brudgåva. Håll inte fast vid det äktenskapliga bandet med kvinnor som förnekar sanningen; begär att få tillbaka det som ni har gett [dem som brudgåva], och låt dem [vars hustrur går över till er] begära tillbaka det som de har gett ut [för sina hustrur]. Detta är Guds dom; Han dömer [rättvist] mellan er [och de icke-troende]. Gud är allvetande, vis"
        },
        {
            "chapter": 60,
            "verse": 11,
            "text": "Och om [ni lider en förlust genom att] hustrun till någon av de troende lämnar honom och återgår till förnekarna och ni kan göra en motsvarande vinst, ge då den vars hustru övergett honom motvärdet till vad han gett [henne i brudgåva] och frukta Gud, som ni tror på"
        },
        {
            "chapter": 60,
            "verse": 12,
            "text": "Profet! När troende kvinnor kommer till dig för att avlägga trohetsed - [och lovar] att inte sätta något, vad det än är, vid Guds sida, att inte stjäla, att inte begå äktenskapsbrott, att inte döda sina egna barn, att inte sprida förtal som de själva diktat upp och att aldrig vägra dig lydnad i det som är rätt och rimligt - tag då emot deras trohetsed och be Gud förlåta dem deras synder; Gud är ständigt förlåtande, barmhärtig"
        },
        {
            "chapter": 60,
            "verse": 13,
            "text": "TROENDE! Sök inte vänskap och skydd hos dem som har drabbats av Guds vrede! De hoppas inte på det eviga livet, liksom de som [helt] förnekar sanningen inte hoppas [få återse] dem som [de har följt till graven]"
        },
        {
            "chapter": 61,
            "verse": 1,
            "text": "ALLT det som himlarna rymmer och det som jorden bär prisar Gud; Han är den Allsmäktige, den Vise"
        },
        {
            "chapter": 61,
            "verse": 2,
            "text": "TROENDE! Varför säger ni ett och gör ett annat"
        },
        {
            "chapter": 61,
            "verse": 3,
            "text": "Det är djupt förhatligt för Gud att era ord inte överensstämmer med era handlingar"
        },
        {
            "chapter": 61,
            "verse": 4,
            "text": "Gud älskar dem som kämpar för Hans sak i slutna led [så att de tillsammans bildar] liksom en stark och solid byggnad"
        },
        {
            "chapter": 61,
            "verse": 5,
            "text": "[Minns] Moses, som talade till sitt folk och sade: \"Varför orsakar ni mig sorg och bekymmer, fastän ni vet att jag är sänd till er av Gud?\" Men när de [ändå] vek av [från den raka vägen], stämplade Gud deras hjärtan med avvikelsens stämpel; Gud leder inte dem som förhärdar sig i trots"
        },
        {
            "chapter": 61,
            "verse": 6,
            "text": "Och [minns] Jesus, Marias son, som sade: \"Israeliter! Jag är sänd till er av Gud för att bekräfta vad som ännu består av Tora och för att förkunna för er det glada budskapet att ett sändebud skall komma efter mig vars namn skall vara Ahmad.\" Men när han kom till dem med klara tecken och vittnesbörd, sade de: \"Detta är uppenbart vältalighet som bländar och förhäxar"
        },
        {
            "chapter": 61,
            "verse": 7,
            "text": "Vem är mer orättfärdig än den som, när han får kallelsen att underkasta sig Guds vilja, finner på lögner om Gud? Gud vägleder inte dem som begår [sådan] orätt"
        },
        {
            "chapter": 61,
            "verse": 8,
            "text": "De vill släcka ut Guds ljus med sina ord, men Gud skall låta Sitt ljus lysa med full styrka, hur förhatligt detta än måste vara för förnekarna av sanningen"
        },
        {
            "chapter": 61,
            "verse": 9,
            "text": "Det är Han som har sänt Sitt Sändebud med vägledningen och [för att förkunna] den sanna tron som skall föras till seger över all [annan form av] gudstro, hur förhatligt detta än kan vara för dem som sätter medhjälpare vid Guds sida"
        },
        {
            "chapter": 61,
            "verse": 10,
            "text": "TROENDE! Skall Jag berätta för er om en byteshandel som kommer att rädda er från ett svårt lidande"
        },
        {
            "chapter": 61,
            "verse": 11,
            "text": "[Den består för er del i att] ni tror på Gud och Hans Sändebud och strävar och kämpar för Guds sak med er egendom och ert liv som insats; detta är för er det bästa - om ni bara visste Ã‰"
        },
        {
            "chapter": 61,
            "verse": 12,
            "text": "[I gengäld] skall Han förlåta era synder och föra er till lustgårdar, vattnade av bäckar, och de bästa boningar i [detta] Edens paradis; detta är den stora, den lysande segern"
        },
        {
            "chapter": 61,
            "verse": 13,
            "text": "Och därtill något som ligger er om hjärtat: Guds hjälp och en förestående seger. - Tillkännage detta för de troende"
        },
        {
            "chapter": 61,
            "verse": 14,
            "text": "TROENDE! Bli Guds medhjälpare! Liksom Jesus, Marias son, sade till de vitklädda: \"Vem vill bli min medhjälpare [i arbetet] för Guds sak?\" och de svarade: \"Vi vill vara Guds medhjälpare!\". Bland Israels barn kom några att tro [på Jesus och hans budskap] medan andra förnekade [honom]. Men Vi stödde dem som trodde på honom mot deras fiender, och de [troende] avgick med segern"
        },
        {
            "chapter": 62,
            "verse": 1,
            "text": "ALLT det som himlarna rymmer och det som jorden bär prisar Gud, Konungen, den Helige, den Allsmäktige, den Vise"
        },
        {
            "chapter": 62,
            "verse": 2,
            "text": "Det är Han som har sänt ett Sändebud till de olärda ur deras egna led för att framföra Hans budskap till dem och [lära] dem renhet och undervisa dem i Skriften och [profeternas] visdom - de hade förut helt uppenbart gått vilse"
        },
        {
            "chapter": 62,
            "verse": 3,
            "text": "och till andra [folk], som ännu inte kommit i beröring med dem - Han är den Allsmäktige, den Vise"
        },
        {
            "chapter": 62,
            "verse": 4,
            "text": "Sådan är Guds nåd, och Han skänker den till den Han vill. Guds nåd är en outsinlig källa"
        },
        {
            "chapter": 62,
            "verse": 5,
            "text": "DE som anförtroddes Tora och som därefter inte förmådde bära denna [börda], kan liknas vid åsnan som bär en last av heliga böcker. Ett folk som påstår att Guds budskap är lögn visar upp sin mest motbjudande sida; Gud vägleder inte dem som oupphörligt begår orätt"
        },
        {
            "chapter": 62,
            "verse": 6,
            "text": "Säg: \"Ni, bekännare av den judiska tron! Om ni som ni påstår är Guds enda vänner bland människorna, borde ni önska er döden - om ni talar sanning"
        },
        {
            "chapter": 62,
            "verse": 7,
            "text": "Men de kommer aldrig att önska sig döden på grund av det som deras händer har sänt före dem [till Domen]; och Gud känner de orättfärdiga"
        },
        {
            "chapter": 62,
            "verse": 8,
            "text": "Säg: \"Döden, som ni vill fly från, skall infinna sig till det möte [som är utsatt] för er och då skall ni föras åter till Honom som känner allt det som är dolt för människor och det som de kan bevittna, och då skall Han låta er veta vad era handlingar [var värda]"
        },
        {
            "chapter": 62,
            "verse": 9,
            "text": "TROENDE! När böneutroparen kallar till fredagsbönen, lämna då handel och köpenskap och skynda er dit där Guds namn åkallas; detta är för er det bästa - om ni [bara] visste"
        },
        {
            "chapter": 62,
            "verse": 10,
            "text": "Och när bönen är slut skall var och en gå tillbaka till sitt för att söka det som Gud i Sin godhet [beviljar honom]. Och ha alltid Gud i tankarna, för att det skall gå er väl i händer"
        },
        {
            "chapter": 62,
            "verse": 11,
            "text": "[Men om] människorna blir varse [ett tillfälle att göra] en vinst eller [att få en stunds] förlustelse, bryter de upp [från bönen] och lämnar dig [Muhammad] stående [i predikstolen]. [Varna dem och] säg: \"Det som [väntar er] hos Gud är bättre än ytlig förströelse eller [ett tillfälle att göra] en vinst; ingen sörjer bättre [för de sina] än Gud"
        },
        {
            "chapter": 63,
            "verse": 1,
            "text": "NÄR HYCKLARNA kommer till dig säger de: \"Vi vittnar att du är Guds Sändebud!\" Men Gud vet att du är Hans Sändebud, och Gud vittnar att hycklarna ljuger"
        },
        {
            "chapter": 63,
            "verse": 2,
            "text": "De svär sina eder för att skydda sig och på så sätt leder de [andra] bort från Guds väg; det de gör är ont"
        },
        {
            "chapter": 63,
            "verse": 3,
            "text": "därför att de utåt bekänner tron men förnekar den [i hjärtat] - och då förseglas deras hjärtan så att sanningen inte kan nå dem"
        },
        {
            "chapter": 63,
            "verse": 4,
            "text": "När du ser dem kan du få ett gott intryck av deras yttre och du lyssnar på dem när de talar. [I själva verket är de lika andefattiga] som uppstöttade trästockar, och [i sin rädsla och osäkerhet] tror de att varje rop [från mängden] är ett hot mot dem. De är dina fiender, [Muhammad]; - var därför på din vakt mot dem. Guds förbannelse över dem! Hur förvirrade är inte deras begrepp"
        },
        {
            "chapter": 63,
            "verse": 5,
            "text": "När de uppmanas: \"Kom [och låt] Guds Sändebud be att Han förlåter er!\" vänder de bort huvudet och du ser dem dra sig undan, fulla av högmod"
        },
        {
            "chapter": 63,
            "verse": 6,
            "text": "Vad dem beträffar är det likgiltigt om du ber om förlåtelse för dem eller inte - Gud kommer inte att förlåta dem. Gud vägleder inte dem som förhärdats i synd och trots"
        },
        {
            "chapter": 63,
            "verse": 7,
            "text": "Det är de som säger [till andra]: \"Ge ingenting till dem som sluter upp kring Guds Sändebud; då ger de sig nog av härifrån!\" - Men himlarnas och jordens skatter tillhör Gud, fastän hycklarna inte förstår det"
        },
        {
            "chapter": 63,
            "verse": 8,
            "text": "De säger [också]: \"Om vi kommer tillbaka till staden [från detta fälttåg], skall de som har makten helt säkert driva bort dessa föraktliga stackare härifrån!\" - Men [den verkliga] makten ligger hos Gud - och Hans Sändebud och de troende - och det vet inte hycklarna"
        },
        {
            "chapter": 63,
            "verse": 9,
            "text": "TROENDE! Låt inte [omsorgen om] era ägodelar och [bekymren för] era barn få er att glömma att åkalla Guds namn; de som gör detta är förlorarna"
        },
        {
            "chapter": 63,
            "verse": 10,
            "text": "Och ge av det som Vi har skänkt er för er försörjning innan ni känner döden närma sig och ni säger: \"Herre! Ge mig bara ett kort uppskov; då skall jag ge åt de behövande och leva som en rättskaffens människa"
        },
        {
            "chapter": 63,
            "verse": 11,
            "text": "Men Gud beviljar inte uppskov åt den vars tid har löpt ut, och Gud har full kännedom om vad ni gör"
        },
        {
            "chapter": 64,
            "verse": 1,
            "text": "ALLT det som himlarna rymmer och det som jorden bär prisar Gud; herraväldet är Hans och allt lov och pris tillkommer Honom och Han har makt över allt"
        },
        {
            "chapter": 64,
            "verse": 2,
            "text": "Det är Han som har skapat er; bland er finns den som [tvivlar och] förnekar sanningen och den som tror. Och Gud ser vad ni gör"
        },
        {
            "chapter": 64,
            "verse": 3,
            "text": "Han har skapat himlarna och jorden i enlighet med en plan och ett syfte; Han har format er [och gett er] den bästa skapnad och Han är målet för er färd"
        },
        {
            "chapter": 64,
            "verse": 4,
            "text": "Han känner allt som finns i himlarna och på jorden och Han vet vad ni håller hemligt och vad ni öppet visar; ja, Gud är Den som vet vad som rör sig i människans innersta"
        },
        {
            "chapter": 64,
            "verse": 5,
            "text": "HAR NI inte hört berättas om dem som i gångna tider förnekade sanningen? De fick smaka de bittra frukterna av sina handlingar och [i nästa liv väntar dem] ett svårt lidande"
        },
        {
            "chapter": 64,
            "verse": 6,
            "text": "så är det därför att de, när sändebuden kom till dem med klara bevis, svarade: \"Är det då människor som skall vägleda oss?\" - och så förnekade de sanningen och vände ryggen till. Men Gud behöver dem inte - Gud är Sig själv nog; allt lov och pris tillkommer Honom"
        },
        {
            "chapter": 64,
            "verse": 7,
            "text": "De som förnekar sanningen påstår att de inte skall uppväckas från de döda. Säg: \"Vid min Herre och Gud! Helt visst skall ni återuppväckas och då skall ni få veta vad era handlingar [var värda]. Detta är lätt för Gud"
        },
        {
            "chapter": 64,
            "verse": 8,
            "text": "Tro därför på Gud och Hans Sändebud och på det ljus som Vi har uppenbarat [för er]; Gud är väl underrättad om vad ni gör"
        },
        {
            "chapter": 64,
            "verse": 9,
            "text": "Den Dag då Han kallar er till den stora Samlingen, kommer de förmodade vinnarna och förlorarna att byta plats. För dem som trodde på Honom och levde ett rättskaffens liv skall Gud utplåna deras dåliga handlingar och låta dem stiga in i lustgårdar, vattnade av bäckar, där de skall förbli till evig tid - detta är den stora, den lysande segern"
        },
        {
            "chapter": 64,
            "verse": 10,
            "text": "Men de som framhärdade i att förneka sanningen och påstod att Våra budskap är lögn har Elden till arvedel och där skall de förbli till evig tid - i sanning ett eländigt slut"
        },
        {
            "chapter": 64,
            "verse": 11,
            "text": "INGEN olycka drabbar [er] utan Guds tillåtelse. Gud ger hjärtat hos den som tror på Honom dess vägledning. - Gud har kunskap om allt"
        },
        {
            "chapter": 64,
            "verse": 12,
            "text": "Lyd Gud och lyd Sändebudet! Om ni vänder honom ryggen [skall ni veta att] det bara åligger Vårt Sändebud att klart framföra det budskap [som anförtrotts åt honom]"
        },
        {
            "chapter": 64,
            "verse": 13,
            "text": "Gud - det finns ingen annan gud än Han; låt därför de troende sätta all sin lit till Gud"
        },
        {
            "chapter": 64,
            "verse": 14,
            "text": "TROENDE! Bland era hustrur och era barn kan finnas [de som är] era fiender; var därför på er vakt mot dem! Men om ni har överseende, förlåter och glömmer [de felsteg som de begår, skall Gud visa att] Han är ständigt förlåtande, barmhärtig"
        },
        {
            "chapter": 64,
            "verse": 15,
            "text": "Era ägodelar och era barn är inte annat än [medel med vilka] Han prövar er; hos Gud väntar en rik belöning"
        },
        {
            "chapter": 64,
            "verse": 16,
            "text": "Frukta därför Gud efter måttet av er förmåga; lyssna till och lyd [Hans ord]. Och ge åt andra för er själs bästa; det skall gå dem väl i händer som värjer sig för girighetens [frestelser]"
        },
        {
            "chapter": 64,
            "verse": 17,
            "text": "Om ni ger Gud ett lån av goda gärningar, skall Han betala tillbaka det med mångdubbla värdet och förlåta era synder; Gud erkänner [Sina tjänares] förtjänster och Han har överseende [med deras brister]"
        },
        {
            "chapter": 64,
            "verse": 18,
            "text": "Han känner allt det som är dolt för människor och det som de bevittnar - Han, den Allsmäktige, den Vise"
        },
        {
            "chapter": 65,
            "verse": 1,
            "text": "PROFET! När någon av er har för avsikt att skilja sig från sin hustru, skall han [iaktta] den föreskrivna väntetiden och beräkna denna tid [med all noggrannhet]. Och frukta Gud, er Herre! Mannen får inte tvinga [hustrun] att lämna hemmet och hon skall inte heller [självmant] lämna det annat än om hon gjort sig skyldig till en grovt oanständig [eller annan förkastlig] handling. Dessa är de regler som Gud [har föreskrivit], och den som överträder dessa av Gud [givna] regler har begått orätt mot sig själv; det är nämligen möjligt - om det kan du ingenting veta - att Gud efter det [som varit] låter ett nytt läge uppstå"
        },
        {
            "chapter": 65,
            "verse": 2,
            "text": "[När någon av er skilt sig från sin hustru] och hennes väntetid närmar sig sitt slut, skall han antingen hålla henne kvar eller också låta henne gå, allt i hedersamma former. Och tag två rättsinniga människor ur er krets till vittnen, och avge själva vittnesmål inför Gud! Denna maning riktas till alla som tror på Gud och den Yttersta dagen. Gud visar var och en som fruktar Honom en utväg ur [alla svårigheter]"
        },
        {
            "chapter": 65,
            "verse": 3,
            "text": "och sörjer för honom på ett sätt som han inte kan förutse; och den som litar till Gud behöver inget annat [stöd]. Gud når alltid Sitt syfte [och] Gud har fastställt ett mått för allt"
        },
        {
            "chapter": 65,
            "verse": 4,
            "text": "Om ni tvekar om [vad som gäller] dem av era kvinnor, vilkas månadsblödningar helt har upphört, är deras väntetid tre månader, och samma tid gäller dem vars blödningar har uteblivit. Och de som är havande skall invänta barnets födelse. Och för var och en som fruktar Honom gör Gud uppgiften lätt"
        },
        {
            "chapter": 65,
            "verse": 5,
            "text": "detta är vad Gud befaller er genom Sin uppenbarelse. Och för den som fruktar Honom skall Gud utplåna hans dåliga handlingar och öka hans belöning"
        },
        {
            "chapter": 65,
            "verse": 6,
            "text": "Låt [den hustru som inväntar skilsmässa] leva under samma villkor som ni själva inom ramen för era möjligheter, och gör inte livet svårt för henne med inskränkningar [av olika slag]. Om hon är havande, sörj då för hennes uppehälle tills barnet har fötts, och ge henne skälig ersättning om hon ammar ert [barn]; och samråd med henne i godo [om barnets bästa] på brukligt sätt. Men uppstår svårigheter, anställ då någon som ammar [barnet] åt er"
        },
        {
            "chapter": 65,
            "verse": 7,
            "text": "Den förmögne skall sörja [för det som nu har sagts] med sin rikedom, och den som lever under knappa förhållanden skall avstå [vad han kan] av det som Gud har gett honom för hans försörjning. Gud fordrar inte av någon mer än vad Han har låtit honom förfoga över. Efter svårigheterna skall Gud skänka er lättnad"
        },
        {
            "chapter": 65,
            "verse": 8,
            "text": "HUR många folk, som i övermod satte sig upp emot Guds och Hans sändebuds befallningar, har Vi inte avkrävt sträng räkenskap och låtit dem utstå svåra straff"
        },
        {
            "chapter": 65,
            "verse": 9,
            "text": "Och de måste smaka de bittra frukterna av sina handlingar och resultatet var [deras] slutliga undergång och förintelse"
        },
        {
            "chapter": 65,
            "verse": 10,
            "text": "och Gud har i beredskap för dem ett strängt straff [i det kommande livet]. Frukta därför Gud, ni som tror och har förstånd! Gud har sänt er en påminnelse"
        },
        {
            "chapter": 65,
            "verse": 11,
            "text": "ett Sändebud som framför till er Guds klara budskap för att leda dem som tror och lever rättskaffens ut ur mörkret till ljuset. Och Gud skall föra dem som tror på Honom och lever rättskaffens till lustgårdar, vattnade av bäckar, där de skall förbli till evig tid; ja, Gud har sörjt för dem på bästa sätt"
        },
        {
            "chapter": 65,
            "verse": 12,
            "text": "GUD ÄR Den som har skapat sju himlar och lika många jordar och genom dem alla strömmar [oupphörligt] Hans vilja. Detta för att ni skall veta att Gud har allt i Sin makt och att Gud omfattar allt med Sin kunskap"
        },
        {
            "chapter": 66,
            "verse": 1,
            "text": "PROFET! Varför pålägger du [dig själv] - i en önskan att vara dina hustrur till lags - förbud mot det som Gud har förklarat tillåtet för dig? Gud är ständigt förlåtande, barmhärtig"
        },
        {
            "chapter": 66,
            "verse": 2,
            "text": "Gud har tillåtit er att frångå eder [vars innehåll strider mot lag och rätt] och att plikta för detta. Gud är er Beskyddare och Han är den Allvetande, den Allvise"
        },
        {
            "chapter": 66,
            "verse": 3,
            "text": "Det hände att Profeten i förtroende berättade något för en av sina hustrur och hon förde det vidare; när Gud lät honom veta detta nämnde han något om det [till andra] men undanhöll [en del]. Då han sade det till henne frågade hon: \"Vem har låtit dig veta det?\" - och han svarade: \"Han som vet allt, är underrättad om allt, har låtit mig veta det"
        },
        {
            "chapter": 66,
            "verse": 4,
            "text": "[Det är bäst för er båda] att ni vänder åter till Gud i ånger över [ert handlingssätt], eftersom era hjärtan har avvikit [från pliktens väg]! Om ni gör gemensam sak mot honom [bör ni veta att] Gud är hans Beskyddare och att därför också Gabriel och de främsta bland de troende och [alla] änglar står vid hans sida"
        },
        {
            "chapter": 66,
            "verse": 5,
            "text": "Om [Profeten] skulle förskjuta er skänker honom kanske hans Herre bättre hustrur än ni - kvinnor som underkastar sig Guds vilja, sanna troende, ödmjuka inför Gud, som ångrar [sina synder] och troget tillber sin Herre, och som ständigt går [Guds ärenden] - förut gifta eller ungmör"
        },
        {
            "chapter": 66,
            "verse": 6,
            "text": "TROENDE! För er egen skull och för deras som står er nära bör ni frukta den Eld som har människor och stenar till bränsle, och som mäktiga och stränga änglar [vakar över, änglar] som aldrig brister i lydnad för Gud, vad Han än befaller dem, och som utför allt som åläggs dem"
        },
        {
            "chapter": 66,
            "verse": 7,
            "text": "Urskulda er inte denna Dag, ni envisa förnekare av sanningen! Ni skall lönas enbart för det som ni gjorde [i livet]"
        },
        {
            "chapter": 66,
            "verse": 8,
            "text": "Troende! Vänd er i uppriktig ånger [över era synder] till Gud! Kanske skall er Herre ur er [bok] utplåna era dåliga handlingar och föra er till lustgårdar, vattnade av bäckar, den Dag då Gud inte låter skam komma vid Profeten och dem som följde honom i tron - ljuset [av deras tro och deras goda handlingar] skall lysa framför dem och till höger om dem [och] de ber: \"Herre, låt vårt ljus lysa allt klarare och förlåt oss våra synder! Du har allt i Din makt"
        },
        {
            "chapter": 66,
            "verse": 9,
            "text": "PROFET! Kämpa outtröttligt mot förnekarna av sanningen och mot hycklarna och visa dig omutligt sträng mot dem; Elden är deras slutliga hemvist - detta eländiga mål"
        },
        {
            "chapter": 66,
            "verse": 10,
            "text": "Gud har utpekat Noas hustru och Lots hustru som varnande exempel för dem som framhärdar i att förneka sanningen; deras män var två av Våra rättfärdiga tjänare och de svek dem. Men [männen] kunde inte skydda dem mot Guds [straff] och [på Domens dag] skall de få höra dessa ord: \"Gå in i Elden med de [övriga fördömda]"
        },
        {
            "chapter": 66,
            "verse": 11,
            "text": "Och som ett [efterföljansvärt] exempel för de troende har Gud framhållit Faraos hustru, som bad: \"Herre! Bygg en boning åt mig i paradiset i Din närhet och skydda mig mot Farao och allt [det onda] han har gjort och skydda mig mot alla dem som ständigt begår orätt"
        },
        {
            "chapter": 66,
            "verse": 12,
            "text": "Ännu ett exempel har de i Maria, `Imrans dotter; Hon bevarade sin oskuld och Vi andades in i [hennes kropp] något av Vår ande. Hon trodde på sin Herres ord och på Hans uppenbarelser och hon var en av dem som ödmjukt böjer sig under Hans vilja"
        }
    ]
}
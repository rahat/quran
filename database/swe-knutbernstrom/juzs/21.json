{
    "juzs": [
        {
            "chapter": 29,
            "verse": 46,
            "text": "Och ge er inte in i diskussioner med efterföljarna av tidigare uppenbarelser annat än på det hövligaste och mest hänsynsfulla sätt - utom med sådana bland dem som vill väcka förargelse - och säg: \"Vi tror på det som har uppenbarats för oss och det som har uppenbarats för er, och vår Gud och er Gud är en och samme Gud och vi underkastar oss Hans vilja"
        },
        {
            "chapter": 29,
            "verse": 47,
            "text": "Det är så som Vi har uppenbarat Skriften för dig, och de som [i äldre tider] mottog uppenbarelsen tror på den, och bland dessa [andra] finns de som tror på den. Ingen avvisar [mot bättre vetande] Våra budskap utom de som är beredda att förneka [den uppenbara] sanningen"
        },
        {
            "chapter": 29,
            "verse": 48,
            "text": "Du har aldrig läst upp [något ur en] uppenbarad Skrift innan denna [uppenbarades för dig]; inte heller har du egenhändigt skrivit ned något [ur en Skrift]; annars kunde de som ifrågasätter [uppenbarelsens sanning] haft fog för sina tvivel"
        },
        {
            "chapter": 29,
            "verse": 49,
            "text": "Nej, denna [Skrift] utgörs av budskap vars innebörd är klar för dem som har hjärtan upplysta av verklig kunskap, och ingen avvisar [mot bättre vetande] Våra budskap utom de orättfärdiga"
        },
        {
            "chapter": 29,
            "verse": 50,
            "text": "Och de säger: \"Varför har hans Herre inte gett honom ett tecken?\" Säg: \"Gud ensam råder över tecken och under; jag är ingenting mer än en varnare, som varnar klart och entydigt"
        },
        {
            "chapter": 29,
            "verse": 51,
            "text": "Är det inte nog för dem att Vi har uppenbarat för dig [denna] Skrift [så att] den kan läsas upp för dem? I den ligger nåd och en påminnelse till dem som vill tro"
        },
        {
            "chapter": 29,
            "verse": 52,
            "text": "Säg [till förnekarna och tvivlarna]: \"Utöver Gud behövs inga vittnen mellan mig och er. Han känner allt i himlarna och på jorden; och de som framhärdar i att tro på lögnen och att förneka Gud är de som skall stå som förlorare"
        },
        {
            "chapter": 29,
            "verse": 53,
            "text": "Och de [låtsas] önska att du skall skynda på straffet, som redan skulle ha drabbat dem om inte [Gud] hade utsatt en frist. Men det kommer med säkerhet att drabba dem och det [skall ske] plötsligt, när de minst anar det"
        },
        {
            "chapter": 29,
            "verse": 54,
            "text": "Ja, de [säger sig] önska att du skall skynda på straffet. Men helvetet skall omsluta dem som förnekade sanningen"
        },
        {
            "chapter": 29,
            "verse": 55,
            "text": "en Dag då plågorna skall täcka dem ovanifrån och [stiga upp] från fotsulorna och [en röst] skall säga: \"Smaka [frukten] av era handlingar"
        },
        {
            "chapter": 29,
            "verse": 56,
            "text": "MINA troende tjänare! Min jord är vid nog - [bege er dit där ni fritt kan] dyrka Mig"
        },
        {
            "chapter": 29,
            "verse": 57,
            "text": "Varje människa skall smaka döden. Därefter skall ni föras åter till Oss"
        },
        {
            "chapter": 29,
            "verse": 58,
            "text": "och åt dem som valde tron och levde ett rättskaffens liv skall Vi skänka de högst belägna boningarna i paradiset med bäckar porlande nedanför, där de skall förbli till evig tid. En härlig belöning för deras möda"
        },
        {
            "chapter": 29,
            "verse": 59,
            "text": "de som höll ut i motgången och som satte sin lit till sin Herre"
        },
        {
            "chapter": 29,
            "verse": 60,
            "text": "Hur många varelser saknar inte förmåga att sörja för sig själva! Gud sörjer för dem liksom för er. Han är Den som hör allt, vet allt"
        },
        {
            "chapter": 29,
            "verse": 61,
            "text": "Och om du frågar [människorna]: \"Vem är det som har skapat himlarna och jorden och underordnat solen och månen [under Sina lagar]?\" svarar de säkerligen: \"Det är Gud.\" Hur förvirrade är inte deras begrepp"
        },
        {
            "chapter": 29,
            "verse": 62,
            "text": "Gud ger den Han vill av Sina tjänare riklig och den [Han vill] knappare utkomst. Gud har full kunskap om allt"
        },
        {
            "chapter": 29,
            "verse": 63,
            "text": "Och om du frågar: \"Vem låter regn strömma från skyn och ger med detta nytt liv åt den jord som varit död?\" svarar de säkerligen: \"Gud.\" Säg: \"Gud ske lov och pris!\" Men de flesta [människor] använder inte sitt förstånd"
        },
        {
            "chapter": 29,
            "verse": 64,
            "text": "Detta jordiska liv är [knappast mer än] lek och flyktig glädje, men i evighetens boningar [väntar] livet i dess fullhet. Ack, om de visste"
        },
        {
            "chapter": 29,
            "verse": 65,
            "text": "När de [skall företa en sjöresa och] går ombord, ber de om Guds [beskydd] med ren och uppriktig tro; men när Han har låtit dem [oskadda] stiga i land, sätter de gudar vid Hans sida"
        },
        {
            "chapter": 29,
            "verse": 66,
            "text": "och visar därmed sin brist på tacksamhet för den [nåd] Vi har skänkt dem, och går [på nytt helt] upp i de jordiska fröjderna. Men en dag skall de få veta [sanningen]"
        },
        {
            "chapter": 29,
            "verse": 67,
            "text": "Har de inte sett att Vi har gjort [deras stad] till en säker tillflykt, medan övergrepp mot människor [och deras egendom ständigt] äger rum runt omkring dem? Kan de ändå [fortsätta att] tro på lögnen och förneka Guds välgärningar"
        },
        {
            "chapter": 29,
            "verse": 68,
            "text": "Och vem är orättfärdigare än den som sätter ihop lögner om Gud eller förnekar sanningen när den når honom? Är inte helvetet ett [lämpligt] tillhåll för [dessa] förnekare"
        },
        {
            "chapter": 29,
            "verse": 69,
            "text": "Men dem som strävar och kämpar för Vår sak skall Vi sannerligen leda på de vägar som för till Oss. Gud är alltid med dem som gör det goda och det rätta"
        },
        {
            "chapter": 30,
            "verse": 1,
            "text": "Alif lam meem"
        },
        {
            "chapter": 30,
            "verse": 2,
            "text": "BYSANTINERNA är slagna"
        },
        {
            "chapter": 30,
            "verse": 3,
            "text": "[de har besegrats] i ett närbeläget land, men efter detta nederlag skall de åter segra"
        },
        {
            "chapter": 30,
            "verse": 4,
            "text": "inom några få år. Avgörandet ligger hos Gud - så har det [alltid] varit och så skall det förbli. Vid samma tid skall [även] de troende få glädjas"
        },
        {
            "chapter": 30,
            "verse": 5,
            "text": "åt Guds hjälp. Han ger Sin hjälp åt vem Han vill; Han är den Allsmäktige, den Barmhärtige"
        },
        {
            "chapter": 30,
            "verse": 6,
            "text": "Detta är vad Gud har lovat [och] Gud bryter inte Sina löften, men de flesta människor vet inte detta"
        },
        {
            "chapter": 30,
            "verse": 7,
            "text": "De uppfattar [bara] det yttre skenet av livet i denna värld och är likgiltiga för de yttersta tingen"
        },
        {
            "chapter": 30,
            "verse": 8,
            "text": "Har de inte ägnat någon eftertanke åt [allt som visar att] Gud inte har skapat himlarna och jorden och allt däremellan utan en plan och ett syfte och att en slutpunkt är fastställd [för allt]? Men många människor förnekar att de [en dag] skall möta sin Herre"
        },
        {
            "chapter": 30,
            "verse": 9,
            "text": "Har de aldrig begett sig ut i världen och sett [spåren som visar] hur slutet blev för dem som levde före deras tid [och som förnekade sanningen]? De var mäktigare än sina [sentida efterföljare] och brukade jorden bättre och byggde upp ett större [välstånd] än [efterföljarna]. Sändebud kom [också] till dem med klara vittnesbörd om sanningen. Men [när de drabbades av Guds straff] var det inte Han som gjorde dem orätt - det var de som hade gjort orätt mot sig själva"
        },
        {
            "chapter": 30,
            "verse": 10,
            "text": "Dessa förövare av det onda drabbades till sist av det svåraste av alla straff [- helvetets eld -] därför att de kallade Våra budskap för lögn och gjorde sig lustiga över dem"
        },
        {
            "chapter": 30,
            "verse": 11,
            "text": "GUD inleder skapelsen och skall när tiden kommer förnya den och till sist skall ni föras åter till Honom"
        },
        {
            "chapter": 30,
            "verse": 12,
            "text": "Och när den Yttersta stunden är inne får de obotfärdiga syndarna låta hoppet fara"
        },
        {
            "chapter": 30,
            "verse": 13,
            "text": "ingen av dem som de satte som medhjälpare vid Guds sida skall tala för dem, och de kommer [själva] att ta avstånd från dessa medhjälpare"
        },
        {
            "chapter": 30,
            "verse": 14,
            "text": "Och när den Yttersta stunden är inne kommer [människorna] att delas [i två grupper]"
        },
        {
            "chapter": 30,
            "verse": 15,
            "text": "de som trodde och levde ett rättskaffens liv skall få njuta av en [evig] lustgårds fröjder"
        },
        {
            "chapter": 30,
            "verse": 16,
            "text": "men de som framhärdade i att förneka sanningen och avvisade Våra budskap och mötet [med Gud] efter döden som lögner skall föras bort till sitt straff"
        },
        {
            "chapter": 30,
            "verse": 17,
            "text": "PRISA Guds härlighet då mörkret faller på och då morgonen gryr"
        },
        {
            "chapter": 30,
            "verse": 18,
            "text": "allt lov och pris i himlarna och på jorden tillkommer Honom - och när dagen lutar mot afton och då middagshöjden passerats"
        },
        {
            "chapter": 30,
            "verse": 19,
            "text": "Han låter livet spira ur det som är dött och Han låter döden stiga fram ur det levande, och den jord som varit död ger Han nytt liv; och så skall [också] ni kallas att stiga fram [ur döden till ett nytt liv]"
        },
        {
            "chapter": 30,
            "verse": 20,
            "text": "Till Hans under hör detta att Han har skapat er av jord och [nu] sprider ni er [över jorden som fullt utvecklade] människor"
        },
        {
            "chapter": 30,
            "verse": 21,
            "text": "Och till Hans under hör att Han har skapat hustrur åt er av er egen art, så att ni kan finna ro hos dem, och Han har låtit kärlek och ömhet uppstå mellan er. I detta ligger helt visst budskap till människor som tänker"
        },
        {
            "chapter": 30,
            "verse": 22,
            "text": "Och till Hans under hör skapelsen av himlarna och jorden och skillnaderna mellan er i språk och hudfärg. I detta ligger helt visst budskap till de insiktsfulla"
        },
        {
            "chapter": 30,
            "verse": 23,
            "text": "Och till Hans under hör sömnen, som ni får njuta om natten och [likaså] om dagen, och [den möjlighet ni då har] att söka det som Han i Sin godhet [beviljar er för er försörjning]. I detta ligger sannerligen budskap till dem som vill lyssna"
        },
        {
            "chapter": 30,
            "verse": 24,
            "text": "Och bland Sina under visar Han er blixten, som inger både fruktan och hopp, och Han låter regn falla från skyn och ger på så sätt nytt liv åt den jord som varit död. I detta ligger helt visst budskap till människor som använder sitt förstånd"
        },
        {
            "chapter": 30,
            "verse": 25,
            "text": "Och till Hans under hör att himlarna hålls uppe på Hans befallning [i sina lägen]. Och till sist, när Han kallar er att stiga fram ur gravarna, skall ni [alla] stiga fram"
        },
        {
            "chapter": 30,
            "verse": 26,
            "text": "Honom tillhör allt och alla i himlarna och på jorden - alla böjer sig under Hans vilja"
        },
        {
            "chapter": 30,
            "verse": 27,
            "text": "Han är Den som inleder skapelsen och som, när tiden är kommen, skall förnya den; det är en lätt sak för Gud. Enbart de högsta egenskaper kan tillskrivas Honom i himlarna och på jorden. Han är den Allsmäktige, den Vise"
        },
        {
            "chapter": 30,
            "verse": 28,
            "text": "Han framställer en liknelse för er, hämtad ur ert eget liv: Är ni beredda att ge någon av dem som ni rättmätigt besitter del i det som Vi har skänkt er, med lika rätt för er båda, och att visa honom samma respekt som ni visar varandra? Så framställer Vi [Våra] budskap fast och klart till nytta för människor som använder sitt förstånd"
        },
        {
            "chapter": 30,
            "verse": 29,
            "text": "Men de orättfärdiga följer bara sina önskningar; de saknar all kunskap. Vem kan leda dem rätt som Gud har låtit gå vilse? De har ingen hjälpare"
        },
        {
            "chapter": 30,
            "verse": 30,
            "text": "GE DIG hän med hela din själ, [du som söker sanningen,] åt den rena, ursprungliga tron, den tro som Gud vid skapelsen lade ned som en naturens norm i människan - ingenting kan rubbas i Guds skapelse! Detta är den evigt sanna tron, men de flesta människor vet ingenting [om detta]"
        },
        {
            "chapter": 30,
            "verse": 31,
            "text": "Vänd tillbaka i ånger till Gud [och till den sanna tron] och frukta Honom och förrätta bönen och följ inte dem som sätter medhjälpare vid Guds sida"
        },
        {
            "chapter": 30,
            "verse": 32,
            "text": "inte heller dem som har splittrats i sekter, där var grupp [lägger vikt vid och] gläds åt sina [särdrag]"
        },
        {
            "chapter": 30,
            "verse": 33,
            "text": "OCH NÄR människorna drabbas av ett ont ber de, ångerfulla, till sin Herre om hjälp; men när Han i Sin nåd har bönhört dem, sätter några av dem gudar vid sin Herres sida"
        },
        {
            "chapter": 30,
            "verse": 34,
            "text": "[liksom] för att visa att de inte vill tacka Oss för det som Vi har skänkt dem. Gläd er då åt livet [ännu en tid]! En dag skall ni få veta [sanningen]"
        },
        {
            "chapter": 30,
            "verse": 35,
            "text": "Skulle Vi ha sänt dem ett budskap, där de nämns som de vill sätta [som medhjälpare] vid Vår sida"
        },
        {
            "chapter": 30,
            "verse": 36,
            "text": "När Vi visar människorna Vår nåd gläds de åt detta; men när de drabbas av ett ont som är följden av deras egna handlingar, förlorar de allt hopp"
        },
        {
            "chapter": 30,
            "verse": 37,
            "text": "Ser de inte att Gud ger den Han vill riklig och [den Han vill] knappare utkomst? I detta ligger helt visst budskap till människor som vill tro"
        },
        {
            "chapter": 30,
            "verse": 38,
            "text": "Ge till den nära anförvanten vad han har rätt att vänta och ge [till] de behövande och [till] vandringsmannen; detta är det bästa för dem som vill vinna Guds välbehag och det skall gå dem väl i händer"
        },
        {
            "chapter": 30,
            "verse": 39,
            "text": "Vad ni lånar ut i ockersyfte för att det skall växa [i värde] på bekostnad av [andra] människors egendom, växer inte [i värde] inför Gud; men det ni ger till de behövande för att vinna Guds välbehag [välsignar Han] med en mångdubbel belöning"
        },
        {
            "chapter": 30,
            "verse": 40,
            "text": "DET ÄR GUD som har skapat er och gett er er försörjning och som en dag skall låta er dö och en Dag väcka er till nytt liv. Finns det bland de medhjälpare som ni vill sätta vid Guds sida, den som kan göra något av allt detta? [Nej,] stor är Han i Sin härlighet, höjd högt över allt vad [människor] sätter vid Hans sida"
        },
        {
            "chapter": 30,
            "verse": 41,
            "text": "Ordningen har störts och fördärv har visat sig på fasta land och i havet, allt verk av människohand. Därför låter Han dem känna på några av [följderna av] deras handlingar; kanske kommer de att [ångra sig och] vända om"
        },
        {
            "chapter": 30,
            "verse": 42,
            "text": "Säg: \"Bege er ut i världen och se [spåren som visar] hur slutet blev för dem som levde före er och som, de flesta av dem, satte medhjälpare vid Guds sida"
        },
        {
            "chapter": 30,
            "verse": 43,
            "text": "Ge dig därför hän med hela din själ åt den evigt sanna tron, innan en Dag kommer, fastställd i Guds beslut, vars ankomst ingen kan hindra. Den Dagen skall människorna delas [i två grupper]"
        },
        {
            "chapter": 30,
            "verse": 44,
            "text": "de som förnekade sanningen skall drabbas av [hela tyngden av] sin förnekelse, men de som levde ett rättskaffens liv har jämnat vägen för sig själva"
        },
        {
            "chapter": 30,
            "verse": 45,
            "text": "och Han skall i Sin nåd belöna dessa som trodde och levde ett rättskaffens liv. Han är inte vän till dem som förnekar sanningen"
        },
        {
            "chapter": 30,
            "verse": 46,
            "text": "Och till Hans under hör vindarna som Han sänder ut med gynnsamma förebud för att skänka er något av Sin nåd och för att skeppen på Hans befallning skall segla [över haven], så att ni kan söka det som Han i Sin godhet [beviljar er för er försörjning]; kanske skall ni visa tacksamhet"
        },
        {
            "chapter": 30,
            "verse": 47,
            "text": "Före dig har Vi sänt [Våra] sändebud, vart och ett till sitt folk, och de kom till [dem] med klara bevis [för sanningen]; men [de beskyllde sändebuden för lögn] och Vi lät Vår hämnande vrede drabba dem som var skyldiga till denna orätt, eftersom Vi har påtagit Oss att ge de troende hjälp"
        },
        {
            "chapter": 30,
            "verse": 48,
            "text": "Ja, Gud sänder ut vindarna som driver upp molnbankar och dessa får enligt Hans vilja breda ut sig över himlen och [sedan] brytas upp, och då ser du regnet strömma ur deras mitt. Och när Han låter det falla över dem Han vill av Sina tjänare fylls de av glädje"
        },
        {
            "chapter": 30,
            "verse": 49,
            "text": "hur modfällda de än var innan regnet kom"
        },
        {
            "chapter": 30,
            "verse": 50,
            "text": "Se där tecknen på Guds nåd - hur Han ger nytt liv åt jorden som varit död! Nytt liv skall Han [också] ge åt de döda! Han har allt i Sin makt"
        },
        {
            "chapter": 30,
            "verse": 51,
            "text": "Men om Vi sänder en [het] vind och de får se [sin gröda svedd och] gulnad, framhärdar de efter detta i sin förnekelse [glömska av Hans tidigare gåvor]"
        },
        {
            "chapter": 30,
            "verse": 52,
            "text": "[Muhammad!] Du kan inte förmå de döda att höra, inte heller de [andligen] döva som vänder dig ryggen, att lyssna till din kallelse"
        },
        {
            "chapter": 30,
            "verse": 53,
            "text": "och de [andligen] blinda som har gått vilse kan du inte leda [på rätt väg]. Du kan inte få andra att lyssna än sådana som tror på Våra budskap och som har underkastat sig [Vår vilja]"
        },
        {
            "chapter": 30,
            "verse": 54,
            "text": "GUD SKAPAR er i ett tillstånd av svaghet; därefter låter Han svagheten följas av styrka [och] därefter låter Han styrkan följas av svaghet och gråa hår. Han skapar vad Han vill - Han är Den som har kunskap om allt, Den som är mäktig allt"
        },
        {
            "chapter": 30,
            "verse": 55,
            "text": "När den Yttersta stunden är inne, skall de obotfärdiga förnekarna gå ed på att deras [liv på jorden] inte varade mer än en timme; på detta sätt lät de sig alltid vilseledas"
        },
        {
            "chapter": 30,
            "verse": 56,
            "text": "Men de som har fått kunskap och tro skall säga: \"Ni har dröjt till Uppståndelsens dag [med att bejaka] Guds uppenbarelse. Detta är Uppståndelsens dag, men [om den] ville ni ingenting veta"
        },
        {
            "chapter": 30,
            "verse": 57,
            "text": "Den Dagen skall syndarna inte uppnå något med sina ursäkter och ingen skall uppmana dem att visa ånger"
        },
        {
            "chapter": 30,
            "verse": 58,
            "text": "VI HAR framställt alla slags liknelser för människorna i denna Koran. Men även om du visar dem ett tecken, kommer förnekarna helt säkert att säga: \"Ni är bara lögnare [och bedragare]"
        },
        {
            "chapter": 30,
            "verse": 59,
            "text": "Så förseglar Gud hjärtana hos dem som inte vet [och ingenting vill veta]"
        },
        {
            "chapter": 30,
            "verse": 60,
            "text": "[Muhammad,] visa tålamod! - Guds löfte är sanning! Och låt inte dem som saknar övertygelse rubba dig i ditt lugn [och din beslutsamhet]"
        },
        {
            "chapter": 31,
            "verse": 1,
            "text": "Alif lam meem"
        },
        {
            "chapter": 31,
            "verse": 2,
            "text": "DETTA ÄR budskap ur den uppenbarade Skriften, ur vilken visdom"
        },
        {
            "chapter": 31,
            "verse": 3,
            "text": "vägledning och nåd [flödar] över dem som gör det goda och det rätta"
        },
        {
            "chapter": 31,
            "verse": 4,
            "text": "de som förrättar bönen och hjälper de behövande; det är dessa som har förvissningen att det eviga livet [väntar]"
        },
        {
            "chapter": 31,
            "verse": 5,
            "text": "De följer Guds vägledning och dem skall det gå väl i händer"
        },
        {
            "chapter": 31,
            "verse": 6,
            "text": "Men det finns människor som betalar [historieberättarna för deras] historier för att [med deras hjälp], utan egen kunskap, locka [andra att avvika] från Guds väg, och som [försöker] göra narr av [dem som följer] den. De skall få utstå ett förödmjukande straff"
        },
        {
            "chapter": 31,
            "verse": 7,
            "text": "Och när Våra budskap läses upp för [en sådan man] vänder han sig bort med överlägsen min och beter sig som om han inte hade hört, som om han varit döv på båda öronen. Låt honom veta att ett plågsamt straff [väntar honom]"
        },
        {
            "chapter": 31,
            "verse": 8,
            "text": "På dem som tror och lever rättskaffens väntar lycksalighetens lustgårdar"
        },
        {
            "chapter": 31,
            "verse": 9,
            "text": "där de i enlighet med Guds löfte skall förbli till evig tid; Han är den Allsmäktige, den Vise"
        },
        {
            "chapter": 31,
            "verse": 10,
            "text": "Det är Gud som har rest himlarna utan varje synligt stöd och Han har sänkt ned i jorden fast förankrade berg, så att den inte svajar under er fot, och Han har låtit djur av alla slag sprida sig över den. Och Vi låter regn falla från skyn så att alla sorters nyttiga [växter] kan gro och spira på jorden"
        },
        {
            "chapter": 31,
            "verse": 11,
            "text": "Detta är Guds skapelse; visa Mig nu vad det är som andra än Han har skapat! - Nej, de orättfärdiga har alldeles uppenbart gått vilse"
        },
        {
            "chapter": 31,
            "verse": 12,
            "text": "VI SKÄNKTE Luqman visdom [och gav honom denna förmaning:] \"Var tacksam mot Gud [för Hans välgärningar]. Den tacksamme har själv gott av sin tacksamhet men den otacksamme [skall veta att] Gud är Sig själv nog och [att] allt lov och pris tillkommer Honom"
        },
        {
            "chapter": 31,
            "verse": 13,
            "text": "Och Luqman talade till sin son och förmanade honom: \"Käre son! Sätt inte medhjälpare vid Guds sida; att sätta medhjälpare vid Hans sida är att begå en svår orätt"
        },
        {
            "chapter": 31,
            "verse": 14,
            "text": "Gud har anbefallt människan [att visa] godhet mot sina föräldrar; [hon bör tänka på att] modern har burit sitt barn genom det ena svaghetstillståndet efter det andra, [fött det] och ammat det under två år. Tacka Mig och dina föräldrar [och minns att] Jag är målet för er färd"
        },
        {
            "chapter": 31,
            "verse": 15,
            "text": "Men om de vill förmå dig att sätta vid Min sida något som du står främmande för, skall du inte lyda dem. Omge dem i detta liv som sig bör [med dina ömma omsorger], och följ samma väg som de som vänder tillbaka till Mig i ånger [över sina synder]. Till Mig skall ni föras åter och Jag skall låta er veta vad era handlingar [var värda]"
        },
        {
            "chapter": 31,
            "verse": 16,
            "text": "Käre son! Även om det [som du har gjort] väger så litet som ett senapskorn och [ligger dolt] i en klippa eller i himlarna eller i jorden, skall Gud låta det komma i dagen. Guds [vägar] är outgrundliga; Han genomskådar allt och är underrättad om allt"
        },
        {
            "chapter": 31,
            "verse": 17,
            "text": "Käre son! Förrätta bönen och anbefall det som är rätt och förbjud det som är orätt. Och bär med jämnmod det [onda] som drabbar dig! Och stå fast vid dina föresatser"
        },
        {
            "chapter": 31,
            "verse": 18,
            "text": "Uppträd aldrig med överlägsenhet mot [andra] och trampa inte denna jord med inbilsk högfärd! Gud är inte vän till de överlägsna, de som vill vara förmer än andra"
        },
        {
            "chapter": 31,
            "verse": 19,
            "text": "Var måttfull i ditt beteende och dämpa din röst! Finns det något fulare än åsnans skriande"
        },
        {
            "chapter": 31,
            "verse": 20,
            "text": "INSER NI inte att Gud har låtit allt det som himlarna rymmer och det som jorden bär tjäna er och att Han har överhopat er med Sina gåvor både i det yttre och det inre? Men det finns de som tvistar om Gud utan vare sig kunskap eller vägledning och utan [att lysas av] uppenbarelsens ljus"
        },
        {
            "chapter": 31,
            "verse": 21,
            "text": "Och när dessa människor uppmanas att rätta sig efter det som Gud har uppenbarat, säger de: \"Nej, vi följer våra förfäders väg.\" Och om det var Djävulen själv som hade uppmanat dem [att gå raka vägen] in i den flammande Elden"
        },
        {
            "chapter": 31,
            "verse": 22,
            "text": "Den som med hela sitt väsen underkastar sig Guds vilja och som gör det goda och det rätta har vunnit ett säkert fäste. Allt går till sist upp till Gud"
        },
        {
            "chapter": 31,
            "verse": 23,
            "text": "Men låt inte ditt sinne tyngas av att [människor] förnekar sanningen! Till Oss skall de föras åter och Vi skall låta dem veta vad deras handlingar [var värda]; Gud vet vad som rör sig i människans innersta"
        },
        {
            "chapter": 31,
            "verse": 24,
            "text": "Vi skall låta dem glädjas en liten tid åt livet; därefter skall Vi utlämna dem åt ett tungt straff"
        },
        {
            "chapter": 31,
            "verse": 25,
            "text": "OCH OM du frågar människorna: \"Vem har skapat himlarna och jorden?\" - svarar de helt säkert: \"Gud.\" Säg: \"Gud ske lov och pris!\" Nej, de flesta av dem är okunniga"
        },
        {
            "chapter": 31,
            "verse": 26,
            "text": "Gud tillhör allt i himlarna och på jorden. Gud är Den som är Sig själv nog, Den som allt lov och pris tillkommer"
        },
        {
            "chapter": 31,
            "verse": 27,
            "text": "Om än jordens alla träd blev till pennor och havet, utökat med sju hav, blev till bläck skulle det inte räcka för att skriva ned Guds ord. - Gud är allsmäktig, vis"
        },
        {
            "chapter": 31,
            "verse": 28,
            "text": "Att skapa er alla och låta er uppstå på nytt är detsamma som [att skapa] en enda människa [och låta henne återuppstå]. Gud hör allt, ser allt"
        },
        {
            "chapter": 31,
            "verse": 29,
            "text": "Inser du inte att det är Gud som låter natten glida in i dagen och dagen glida in i natten, och att Han har underordnat solen och månen under Sina lagar; de löper var och en sitt [kretslopp] till en [av Honom] fastställd tidpunkt - och att Gud är väl underrättad om vad ni gör"
        },
        {
            "chapter": 31,
            "verse": 30,
            "text": "Detta, därför att Gud är Sanningen, och allt det som människor anropar i Hans ställe är sken och lögn; Gud är den Höge, den Väldige"
        },
        {
            "chapter": 31,
            "verse": 31,
            "text": "Ser du inte att Gud med Sin välsignelse låter skeppen segla över havet för att visa er några av Sina tecken? I detta ligger förvisso budskap till var och en som står fast i motgången och som tackar [Gud] i allt"
        },
        {
            "chapter": 31,
            "verse": 32,
            "text": "När människorna [färdas på havet] och ser vågorna häva sig över dem som ett tak, anropar de Gud med ren och uppriktig tro, men när Han har fört dem [oskadda] i land försöker några av dem gå en väg mellan tro och otro. Men bara den alltigenom falske, den som inte vet vad tacksamhet vill säga, avvisar Våra budskap"
        },
        {
            "chapter": 31,
            "verse": 33,
            "text": "MÄNNISKOR! Frukta er Herre och bäva inför den Dag då en fader inte kan lösköpa sin son och en son inte kan överlämna sig som lösen för sin fader! Guds löfte är sanning. Låt er då inte förledas av det jordiska livets [lockelser] och låt inte Djävulen föra er bakom ljuset vad gäller Guds [dom]"
        },
        {
            "chapter": 31,
            "verse": 34,
            "text": "Det är Gud som har kunskap om den Yttersta stunden; det är Han som låter regnet falla och Han som vet vad som ligger gömt i moderlivet. Men ingen vet vad morgondagen bär i sitt sköte, och ingen vet var på denna jord han skall dö. Gud vet allt, är underrättad om allt"
        },
        {
            "chapter": 32,
            "verse": 1,
            "text": "Alif lam meem"
        },
        {
            "chapter": 32,
            "verse": 2,
            "text": "DENNA Skrift har uppenbarats av världarnas Herre - det står utom allt tvivel"
        },
        {
            "chapter": 32,
            "verse": 3,
            "text": "och ändå säger de: \"Han har [själv] författat den.\" Nej, den är sanningen från din Herre, [och med den] skall du varna ett folk som ingen varnare har kommit till före dig - kanske skall de låta sig ledas på rätt väg"
        },
        {
            "chapter": 32,
            "verse": 4,
            "text": "DET ÄR Gud som har skapat himlarna och jorden och allt däremellan under sex dagar och som tronar [över skapelsen] i Sin allmakts härlighet. Ni har ingen beskyddare utom Honom och ingen som kan tala till er förmån - vill ni inte tänka över detta"
        },
        {
            "chapter": 32,
            "verse": 5,
            "text": "Han styr skapelsens ordning, från det högsta till det lägsta, och till sist stiger allt upp till Honom under en Dag vars längd, så som ni räknar, är tusen år"
        },
        {
            "chapter": 32,
            "verse": 6,
            "text": "Det är Han som känner allt det som är dolt för människor och det som de kan bevittna, den Allsmäktige, den Barmhärtige"
        },
        {
            "chapter": 32,
            "verse": 7,
            "text": "som åt allt vad Han skapar ger en fulländad [form]. Först skapar Han människan av lera"
        },
        {
            "chapter": 32,
            "verse": 8,
            "text": "därefter låter Han hennes avkomma avlas av en droppe av en oansenlig vätska"
        },
        {
            "chapter": 32,
            "verse": 9,
            "text": "därefter formar Han henne och andas in i henne något av Sin ande och skänker henne hörsel och syn samt förmågan att känna och förstå. Men ni visar sällan tacksamhet"
        },
        {
            "chapter": 32,
            "verse": 10,
            "text": "Och de säger: \"Skall vi, sedan våra [rester] upplösts i jorden, skapas på nytt?\" Ja, de förnekar till och med mötet med sin Herre"
        },
        {
            "chapter": 32,
            "verse": 11,
            "text": "Säg: \"Dödens ängel, som har satts att vaka över er, skall [en dag] samla in era själar och därefter förs ni åter till er Herre"
        },
        {
            "chapter": 32,
            "verse": 12,
            "text": "Om du såg de obotfärdiga syndarna när de står med sänkta huvuden inför sin Herre [och säger:] \"Herre! Vi har sett och vi har hört; låt oss få återvända [till jorden]! Då skall vi leva ett rättskaffens liv - [nu] har vi visshet"
        },
        {
            "chapter": 32,
            "verse": 13,
            "text": "Om Vi hade velat, kunde Vi ha väglett varje människa, men [detta var inte Vår vilja och] så bekräftas Mitt ord: \"Jag skall sannerligen fylla helvetet med osynliga väsen och människor, alla tillsammantagna"
        },
        {
            "chapter": 32,
            "verse": 14,
            "text": "[Och Han skall säga till syndarna:] \"Pröva nu följden av att ni glömde [Vårt] möte denna Dag; Vi har [även] glömt er. Smaka straffet för era handlingar, [ett straff] som skall vara i evighet"
        },
        {
            "chapter": 32,
            "verse": 15,
            "text": "BARA DE tror på Våra budskap som, när de läses högt för dem, faller ned i tillbedjan och lovprisar sin Herre, utan en skymt av högmod"
        },
        {
            "chapter": 32,
            "verse": 16,
            "text": "de som avstår från sömn för att med fruktan och hopp åkalla sin Herre och som ger åt andra av det som Vi har skänkt dem för deras försörjning"
        },
        {
            "chapter": 32,
            "verse": 17,
            "text": "Ingen människa vet vilka dolda [skatter av] djup glädje som väntar de [troende] som belöning för deras handlingar"
        },
        {
            "chapter": 32,
            "verse": 18,
            "text": "Kan en troende jämföras med syndaren som trotsar [Gud]? De är inte lika [och kommer inte att behandlas lika]"
        },
        {
            "chapter": 32,
            "verse": 19,
            "text": "De som tror och lever rättskaffens skall som belöning för sina handlingar få en fristad i lustgårdar, där de hälsas välkomna"
        },
        {
            "chapter": 32,
            "verse": 20,
            "text": "Men syndarna som trotsar [Gud] skall få Elden till boning - var gång de vill komma ut ur den skall de drivas tillbaka in med ropet: \"Smaka Eldens straff, som ni påstod vara en lögn"
        },
        {
            "chapter": 32,
            "verse": 21,
            "text": "Innan de får smaka det eviga straffet skall Vi helt visst straffa dem i denna värld - kanske [grips de då av ånger och] vänder tillbaka [till Gud]"
        },
        {
            "chapter": 32,
            "verse": 22,
            "text": "Och vem är mer orättfärdig än den som, när han blir påmind om sin Herres budskap, vänder dem ryggen? [Sådana] syndare skall Vi sannerligen låta känna på Vårt straff"
        },
        {
            "chapter": 32,
            "verse": 23,
            "text": "OCH VI skänkte Moses [Vår] uppenbarelse; tvivla då inte på att du [i Koranen] har fått möta [samma sanning]. Den [tidigare uppenbarelsen] gav Vi till vägledning för Israels barn"
        },
        {
            "chapter": 32,
            "verse": 24,
            "text": "och när de bar sina motgångar med tålamod och bevarade sin övertygelse att Våra budskap [utgör sanningen], lät Vi ledare uppstå bland dem som ledde dem i enlighet med Våra bud"
        },
        {
            "chapter": 32,
            "verse": 25,
            "text": "PÅ Uppståndelsens dag skall din Herre fälla avgörandet mellan [människorna] i de frågor där de var oense"
        },
        {
            "chapter": 32,
            "verse": 26,
            "text": "Skall inte [vetskapen om] alla de släkten som Vi lät gå under före dem - [människor] vars boplatser de trampar - förmå dem att tänka sig för? I allt detta ligger sannerligen budskap; skall de inte lyssna"
        },
        {
            "chapter": 32,
            "verse": 27,
            "text": "Inser de inte att det är Vi som leder regnet till dött land så att det kan ge skördar som tjänar till föda för deras boskap och för dem själva? Skall de inte öppna sina ögon"
        },
        {
            "chapter": 32,
            "verse": 28,
            "text": "Men de säger: \"När skall det avgörande [ni talar om] falla, om det som ni säger är sant"
        },
        {
            "chapter": 32,
            "verse": 29,
            "text": "Säg [Muhammad]: \"Den Dag då avgörandet faller skall de som förnekade sanningen inte ha någon glädje av den tro [som de för sent kommer att bekänna] och de skall inte få något uppskov"
        },
        {
            "chapter": 32,
            "verse": 30,
            "text": "Lämna dem nu åt sig själva och vänta [på det som skall komma]; även de skall vänta"
        },
        {
            "chapter": 33,
            "verse": 1,
            "text": "PROFET! Frukta Gud och gör inga eftergifter för dem som förnekar sanningen och för hycklarna! Gud är allvetande, vis"
        },
        {
            "chapter": 33,
            "verse": 2,
            "text": "Och följ det som uppenbaras för dig av din Herre! Gud har full kännedom om vad ni gör"
        },
        {
            "chapter": 33,
            "verse": 3,
            "text": "Och lita helt till Gud - den som litar till Gud har det stöd han behöver"
        },
        {
            "chapter": 33,
            "verse": 4,
            "text": "GUD skapar inte två hjärtan i bröstet på någon man och Han gör inte era förskjutna hustrur till era mödrar, inte heller era adoptivsöner till era söner. Detta är ord som kommer över era läppar. Men Gud säger sanningen och Han leder [er] till [den raka] vägen"
        },
        {
            "chapter": 33,
            "verse": 5,
            "text": "Ge [de barn som ni adopterar] det namn som deras fäder bar; detta är det rätta förfarandet inför Gud. Och om ni inte känner fadern, [kalla då den ni har adopterat för] er broder i tron eller er skyddsling. Om ni här begår ett misstag, skall ni inte klandras för detta - nej, [det som är av betydelse är] vad ni innerst inne syftar till. Gud är ständigt förlåtande, barmhärtig"
        },
        {
            "chapter": 33,
            "verse": 6,
            "text": "Profeten är närmare de troende än de är sig själva, och hans hustrur är deras mödrar [i tron]. Men de band som knyter blodsförvanter till varandra är enligt Guds lag fastare än de band av broderskap som nu förenar de troende med dem som har utvandrat, vilket inte hindrar att ni ger era troende bröder och vänner de sedvanliga bevisen på er vänskap. Detta står skrivet i [Guds öppna] bok"
        },
        {
            "chapter": 33,
            "verse": 7,
            "text": "OCH VI har tagit löfte av profeterna - av dig [Muhammad] och av Noa och Abraham och Moses och Jesus, Marias son - ja, Vi tog en högtidlig försäkran av dem"
        },
        {
            "chapter": 33,
            "verse": 8,
            "text": "för att [i tidernas fullbordan] förhöra sanningssägarna om hur de framfört [de budskap som de hade anförtrotts]. Och för dem som avvisade [budskapen] har Han förberett ett plågsamt straff"
        },
        {
            "chapter": 33,
            "verse": 9,
            "text": "TROENDE! Minns att Gud visade er Sin nåd när [fiendens] styrkor ryckte fram mot er och Vi sände en [isande] vind mot dem och [himmelska] härskaror som ni inte kunde se. Men Gud såg vad ni gjorde"
        },
        {
            "chapter": 33,
            "verse": 10,
            "text": "[Minns] att de anföll er uppifrån och nedifrån, och era blickar flackade hit och dit och hjärtana stod stilla och [alla] tänkte ni stridiga tankar om Gud"
        },
        {
            "chapter": 33,
            "verse": 11,
            "text": "Här fick de troende utstå en [hård] prövning, ja, det blev en djupt skakande upplevelse för dem"
        },
        {
            "chapter": 33,
            "verse": 12,
            "text": "Och [minns] att hycklarna och de som hade tvivlets sjuka i sina hjärtan sade: \"Vad Gud och Hans Sändebud lovar är för oss bara sken och självbedrägeri"
        },
        {
            "chapter": 33,
            "verse": 13,
            "text": "Och att några av dem sade: \"Invånare i Yathrib! Ni kan inte hålla stånd här [mot fienden]. Återvänd därför [till staden]!\" Och några av dem bad Profeten [att låta dem återvända och] sade: \"Våra hem är utan skydd.\" Men de var inte utan skydd - vad de ville var att komma bort [från striden]"
        },
        {
            "chapter": 33,
            "verse": 14,
            "text": "Och om [fienden] hade trängt in från alla håll [och besatt staden] och uppmanat dem att avsvära sig sin tro och göra uppror, skulle de inte ha tvekat länge"
        },
        {
            "chapter": 33,
            "verse": 15,
            "text": "ändå hade de tidigare lovat inför Gud att de aldrig skulle vända ryggen [åt fienden], och ett löfte inför Gud medför ansvar"
        },
        {
            "chapter": 33,
            "verse": 16,
            "text": "Säg: \"Det tjänar ingenting till att fly; vare sig ni vill fly undan en naturlig död eller döden på slagfältet, får ni inte njuta av livet mer än ett kort ögonblick"
        },
        {
            "chapter": 33,
            "verse": 17,
            "text": "Säg: \"Vem kan skydda er mot Gud, om Han vill att ni skall lida ont, eller [hindra Honom att] visa er Sin nåd [om det är Hans vilja]? De kommer inte att finna en annan beskyddare eller hjälpare än Gud"
        },
        {
            "chapter": 33,
            "verse": 18,
            "text": "Gud känner dem som vill hindra [andra att kämpa] och de som säger till sina bröder: \"Kom, låt oss gå ut [i striden]!\" - fastän de [själva] sällan går ut [i strid]"
        },
        {
            "chapter": 33,
            "verse": 19,
            "text": "och av oginhet håller inne med både råd och dåd. Men när fara hotar ser de på dig med ögon som rullar [av skräck] som om dödens skugga föll över dem. Och när faran är över [och de har sansat sig], riktar de sina vassa tungor mot er, lystna efter det bästa [av krigsbytet]. [Hycklare som] dessa har ingen tro, och Gud skall låta allt vad de har åstadkommer [i livet] gå om intet; detta är lätt för Gud"
        },
        {
            "chapter": 33,
            "verse": 20,
            "text": "De tror att de sammansvurna i själva verket inte har dragit sig tillbaka; och om de återkommer skulle dessa [hycklare] helst vilja vara bland nomaderna i öknen och [där på betryggande avstånd] höra sig för [hur det till sist går för] er. Och om de då skulle befinna sig tillsammans med er, skulle de försöka hålla sig undan från striderna"
        },
        {
            "chapter": 33,
            "verse": 21,
            "text": "I GUDS Sändebud har ni ett gott föredöme för alla som [med bävan och hopp] ser fram mot [mötet med] Gud och den Yttersta dagen och som ständigt har Gud för ögonen"
        },
        {
            "chapter": 33,
            "verse": 22,
            "text": "Och när de sant troende såg de sammansvurna [rycka fram], sade de: \"Detta är vad Gud och Hans Sändebud har lovat oss\" och \"Gud och Hans Sändebud har sagt sanningen\" - och därigenom stärktes ytterligare deras tro och deras underkastelse [under Guds vilja]"
        },
        {
            "chapter": 33,
            "verse": 23,
            "text": "Bland de troende finns det män som håller fast vid de löften som de har avgett inför Gud; av dem har några fått ge sina liv; andra avvaktar [sin tur] utan att vackla i sin beslutsamhet"
        },
        {
            "chapter": 33,
            "verse": 24,
            "text": "Gud [låter människorna utstå dessa prövningar] för att belöna de sanna för deras trohet mot sina löften och, allt efter Sin vilja, straffa hycklarna eller godta deras ånger; Gud är ständigt förlåtande, barmhärtig"
        },
        {
            "chapter": 33,
            "verse": 25,
            "text": "Gud lät förnekarna avtåga, rasande över att inte ha uppnått den framgång [som de räknat med]; Gud besparade nämligen de troende [den avgörande] drabbningen - hos Gud finns all styrka, all makt"
        },
        {
            "chapter": 33,
            "verse": 26,
            "text": "Och Han drev ut dem bland efterföljarna av äldre tiders uppenbarelser, som hade stött angriparna, från deras befästa torn och, darrande av skräck, [gav de sig utan strid]; några hade ni dödat och de övriga tog ni till fånga"
        },
        {
            "chapter": 33,
            "verse": 27,
            "text": "Och Han gav er i arv deras land och deras hus och deras ägodelar och [lovade er] land, där ni ännu inte har satt er fot. Gud har allt i Sin makt"
        },
        {
            "chapter": 33,
            "verse": 28,
            "text": "PROFET! Säg till dina hustrur: \"Om ni längtar efter de glädjeämnen som livet i denna värld [kan erbjuda], kom då [till mig] så skall jag lösa er i godo från det äktenskapliga bandet som ni önskar"
        },
        {
            "chapter": 33,
            "verse": 29,
            "text": "Men om ni har sinnet vänt mot Gud och Hans Sändebud och det eviga livets [goda], har Gud en rik belöning i beredskap för dem av er som vill göra det goda och det rätta"
        },
        {
            "chapter": 33,
            "verse": 30,
            "text": "Hustrur till [Vår] Profet! Om någon bland er öppet begår en grovt oanständig handling, har hon ett dubbelt straff att vänta - detta är en lätt sak för Gud"
        }
    ]
}
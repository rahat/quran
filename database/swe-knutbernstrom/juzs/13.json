{
    "juzs": [
        {
            "chapter": 12,
            "verse": 53,
            "text": "Jag påstår inte att jag är utan skuld - [något i] människans inre driver henne mot det onda, [och ingen går fri från detta] utom den som min Herre i Sin nåd förbarmar sig över. Min Herre är ständigt förlåtande, barmhärtig"
        },
        {
            "chapter": 12,
            "verse": 54,
            "text": "Och kungen sade: \"För honom till mig! Jag vill knyta honom till min person.\" Och när [Josef kommit och] sagt [vad han hade att säga] sade [kungen]: \"[Från och med] denna dag står du oss nära; du skall ha en hög ställning och du äger vårt förtroende"
        },
        {
            "chapter": 12,
            "verse": 55,
            "text": "[Josef] svarade: \"Anförtro mig tillsynen över landets förrådshus; jag kommer att vara en god och kunnig förvaltare"
        },
        {
            "chapter": 12,
            "verse": 56,
            "text": "På detta sätt gav Vi Josef makt och myndighet i [Egypten]. Han kunde röra sig fritt och slå sig ned var han behagade. Vi välsignar den Vi vill med Vår nåd och Vi låter inte dem som gör det goda och det rätta gå miste om sin lön"
        },
        {
            "chapter": 12,
            "verse": 57,
            "text": "Men för dem som tror och ständigt fruktar Gud är den bästa lönen den [som väntar] i det kommande livet"
        },
        {
            "chapter": 12,
            "verse": 58,
            "text": "[EN DAG efter många år] kom Josefs bröder [till Egypten] och de fick företräde hos honom. Han kände [genast] igen dem, men för dem var han en främling"
        },
        {
            "chapter": 12,
            "verse": 59,
            "text": "Och när han hade försett dem med [spannmål och] proviant för återfärden, sade han: \"Tag med er [på er nästa resa] er halvbroder på er faders sida [som jag vill träffa]! Har jag inte vägt upp [åt er] med fulla mått? Har jag inte visat stor gästfrihet"
        },
        {
            "chapter": 12,
            "verse": 60,
            "text": "Tar ni inte honom med er till mig har jag inte ett enda mått [spannmål] mer för er och ni skall inte få komma i min närhet"
        },
        {
            "chapter": 12,
            "verse": 61,
            "text": "De svarade: \"Vi skall försöka locka honom ifrån hans fader. Vi skall göra [så gott vi kan]"
        },
        {
            "chapter": 12,
            "verse": 62,
            "text": "Och [Josef] sade till sina tjänare: \"Lägg tillbaka i deras packfickor varorna [de förde med sig hit], så finner de dem vid hemkomsten till de sina, och så kommer de förhoppningsvis tillbaka hit"
        },
        {
            "chapter": 12,
            "verse": 63,
            "text": "Och när [Josefs bröder] återvände till sin fader sade de: \"Fader! Vi kommer inte att få handla till oss [mer] spannmål [om vi inte tar med oss vår unge broder]. Låt därför vår broder följa med oss så att vi får skaffa [vad vi behöver]. Vi skall se efter honom väl"
        },
        {
            "chapter": 12,
            "verse": 64,
            "text": "[Jakob] svarade: \"Skall jag anförtro honom åt er så som jag en gång anförtrodde er hans broder [Josef]? Nej, ingen vakar bättre över oss än Gud, den Barmhärtigaste av de barmhärtiga"
        },
        {
            "chapter": 12,
            "verse": 65,
            "text": "Och när de öppnade sina packningar fann de varorna som återlämnats till dem [och] de sade: \"Fader! Vad kunde vi mer begära? Här är de varor [vi förde med oss för att byta dem mot spannmål]; de har återlämnats till oss. Nu kan vi sörja för vår familj! Vi skall ta väl hand om vår broder och [om han följer med oss], kommer vi att få ännu en kamellast [spannmål] - en lättfången last"
        },
        {
            "chapter": 12,
            "verse": 66,
            "text": "[Jakob] sade: \"Jag kommer inte att låta honom följa med er förrän ni inför Gud förpliktar er att föra honom tillbaka till mig, såvida ni inte själva alla mister livet.\" Och när de avlade sitt löfte sade han: \"Gud skall vaka över att vi uppfyller våra åtaganden"
        },
        {
            "chapter": 12,
            "verse": 67,
            "text": "[Vidare] sade han: \"Mina söner! Gå inte alla in [i staden] genom en och samma port utan [sprid er i grupper och] gå in genom flera portar. Dock kan jag inte på något sätt skydda er mot [det som] Gud [beslutar]; Gud [ensam] har avgörandet i Sin hand; till Honom sätter jag min lit. Alla som vill ha [ett mäktigt] stöd skall sätta sin lit till Honom"
        },
        {
            "chapter": 12,
            "verse": 68,
            "text": "Och när de gick in [i staden genom olika portar] så som deras fader hade uppmanat dem att göra, var de inte skyddade mot [det som Gud hade beslutat]. [Med sina ord ville Jakob] ingenting annat än stilla oron [för sönerna] i sitt hjärta; med den kunskap Vi skänkt honom insåg han klart [att Guds vilja alltid måste ske], men om detta är de flesta människor okunniga"
        },
        {
            "chapter": 12,
            "verse": 69,
            "text": "OCH NÄR [bröderna] fick stiga fram inför Josef tog han sin broder [Benjamin] i famnen och viskade till honom: \"Jag är din broder; glöm din sorg över vad de [en gång] gjorde [mot oss]"
        },
        {
            "chapter": 12,
            "verse": 70,
            "text": "När [Josef] såg till att de fick sin proviant [för återfärden] lade han [kungens] dryckesbägare i sin broders packficka. Och [när de var på väg ut ur staden hejdades de av] en utropare som ropade till dem: \"Ni där i karavanen! Ni har gjort er skyldiga till stöld"
        },
        {
            "chapter": 12,
            "verse": 71,
            "text": "[Bröderna] frågade [utroparen och dem som var med honom]: \"Vad är det ni saknar"
        },
        {
            "chapter": 12,
            "verse": 72,
            "text": "De sade: \"Vi saknar kungens dryckesbägare och den som återlämnar den skall få en kamellast [av spannmål i belöning].\" Och [utroparen tillade]: \"Det är jag som har ansvaret för detta"
        },
        {
            "chapter": 12,
            "verse": 73,
            "text": "[Bröderna] sade: \"Vid Gud! Ni skall veta att vi inte har kommit för att vålla skada här i landet! Och vi är inga tjuvar"
        },
        {
            "chapter": 12,
            "verse": 74,
            "text": "[Egyptierna] sade: \"Men hur skall [gärningsmannen] straffas, om det är så att ni ljuger"
        },
        {
            "chapter": 12,
            "verse": 75,
            "text": "[Bröderna] svarade: \"Den i vars packfickor [bägaren] påträffas skall betala för detta med sin frihet; så straffar vi dem som begår en sådan orätt"
        },
        {
            "chapter": 12,
            "verse": 76,
            "text": "[De fördes till Josef] och han började med halvbrödernas packning innan han sökte igenom sin broder [Benjamins] packning; till sist drog han därifrån fram [bägaren]. På detta sätt lät Vi händelserna gynna Josef. Enligt den kungliga lagen var det omöjligt för honom att hålla kvar sin broder, om inte Gud hade velat detta. [Genom att ge honom kunskap] upphöjer Vi den Vi vill till en högre rang; men över alla som äger kunskap står En som äger all kunskap"
        },
        {
            "chapter": 12,
            "verse": 77,
            "text": "[Och Josefs bröder] sade: \"Om han har stulit så har en broder till honom stulit före honom!\" Men Josef lät dem inte ana vad han tänkte utan behöll det inom sig; och han sade för sig själv: \"Ni är i ett värre läge [än han] - och Gud känner väl till vad ni påstår [om oss]"
        },
        {
            "chapter": 12,
            "verse": 78,
            "text": "De sade: \"[Ädle och] mäktige herre! Han har en fader i hög ålder. Sätt därför en av oss i fängelse i hans ställe. Vi kan se att du är en god och rättrådig människa"
        },
        {
            "chapter": 12,
            "verse": 79,
            "text": "Han svarade: \"Det skulle strida mot Guds lag om vi anhöll en annan än den hos vilken vi återfann vår egendom; i så fall gjorde vi oss skyldiga till en svår orätt"
        },
        {
            "chapter": 12,
            "verse": 80,
            "text": "Och när de förstod att han inte kunde bevekas gick de åt sidan för att rådgöra med varandra. Den äldste av dem sade: \"Minns ni inte att vår fader tog ett högtidligt löfte av oss inför Gud och att vi en gång tidigare svek [vårt löfte] när det gällde Josef? Jag kommer därför inte att lämna detta land förrän min fader ger sitt tillstånd eller Gud dömer till min förmån; Han är den bäste av domare"
        },
        {
            "chapter": 12,
            "verse": 81,
            "text": "Vänd nu tillbaka till vår fader och säg: \"Fader! Din son har stulit! Vi berättar bara vad vi fått veta. Vi kunde inte vara på vår vakt mot det oförutsebara"
        },
        {
            "chapter": 12,
            "verse": 82,
            "text": "Fråga [människorna i] den stad där vi befann oss, och dem i vars karavan vi färdades hit, [så skall du finna att] vi säger sanningen"
        },
        {
            "chapter": 12,
            "verse": 83,
            "text": "[NÄR DE hade återvänt till sin fader och berättat allt], sade han: \"[Detta kan inte vara sanningen]! Ni har låtit [onda] ingivelser driva er till [vad ni inte kan berätta]. Tålamod, du sköna [dygd, är vad jag nu måste visa: ingen klagan och inga förebråelser]! Kanske skall Gud låta dem alla återvända till mig; Han är den Allvetande, den Vise"
        },
        {
            "chapter": 12,
            "verse": 84,
            "text": "Han vände sig ifrån dem med en tung suck: \"Hur svår är inte saknaden efter Josef!\" Hans blick skymdes [av tårar] och han försjönk i stum sorg"
        },
        {
            "chapter": 12,
            "verse": 85,
            "text": "[Sönerna] sade: \"Gud Sig förbarme! Skall du inte sluta att tänka på Josef, förrän du ligger för döden eller din hälsa är bruten"
        },
        {
            "chapter": 12,
            "verse": 86,
            "text": "Han svarade: \"Min sorg och min smärta anförtror jag bara Gud och Gud har låtit mig veta något som ni inte vet"
        },
        {
            "chapter": 12,
            "verse": 87,
            "text": "Bege er [nu] i väg, mina söner, för att forska efter Josefs och hans broders öden - och ge aldrig upp hoppet om Guds nåd som stillar all oro och lindrar all sorg. Ingen utom den som förnekar sanningen ger upp hoppet om att få erfara den tröst som Guds nåd skänker"
        },
        {
            "chapter": 12,
            "verse": 88,
            "text": "[SÖNERNA återvände till Egypten och] då de fick företräde [hos Josef] sade de: \"[Ädle och] mäktige herre! Olyckor har drabbat oss och vår familj och vi har nu [bara] varor utan större värde med oss. Ge oss dock av barmhärtighet ett helt mått [spannmål]! Gud belönar de barmhärtiga"
        },
        {
            "chapter": 12,
            "verse": 89,
            "text": "Han svarade: \"Har ni glömt vad ni gjorde mot Josef och hans broder, fastän ni inte insåg [vidden av er handling]"
        },
        {
            "chapter": 12,
            "verse": 90,
            "text": "[Och] de utbrast: \"Är du då Josef?\" Han svarade: \"Jag är Josef och här är min broder. Gud har sannerligen varit god mot oss! Den som fruktar Honom och bär motgången med tålamod [skall se att] Gud inte låter den som gör det goda och det rätta gå miste om sin lön"
        },
        {
            "chapter": 12,
            "verse": 91,
            "text": "[Bröderna] sade: \"Store Gud! Gud har gett dig företräde framför oss och vi, vi var sannerligen syndare"
        },
        {
            "chapter": 12,
            "verse": 92,
            "text": "[Josef] sade: \"I dag skall ingen förebråelse riktas mot er och Gud, som är den Barmhärtigaste av de barmhärtiga, skall förlåta er synd"
        },
        {
            "chapter": 12,
            "verse": 93,
            "text": "Ge er nu i väg och tag med er denna min skjorta. Lägg den över min faders ansikte - då skall han återfå sin syn. Återvänd sedan till mig med hela er familj"
        },
        {
            "chapter": 12,
            "verse": 94,
            "text": "OCH I samma stund som [sönernas] karavan avgick, sade deras fader [till dem som omgav honom]: \"[Det är som om] vinden för med sig en doft av Josef - tro nu bara inte att mitt förstånd har blivit omtöcknat"
        },
        {
            "chapter": 12,
            "verse": 95,
            "text": "De svarade: ”Gode Gud! Håller du ännu fast vid dina gamla förvirrade tankar?”"
        },
        {
            "chapter": 12,
            "verse": 96,
            "text": "Men då den [av sönerna] som kom med den glada nyheten lade [Josefs skjorta] över hans ansikte såg han åter klart [och] utropade: \"Sa jag er inte att Gud har låtit mig veta något som ni inte vet"
        },
        {
            "chapter": 12,
            "verse": 97,
            "text": "[Sönerna] svarade: \"Fader! Be Gud om förlåtelse för oss - vi var sannerligen syndare"
        },
        {
            "chapter": 12,
            "verse": 98,
            "text": "Han sade: \"Jag skall be till min Herre att Han förlåter er; Han är Den som ständigt förlåter, Den som ständigt visar barmhärtighet"
        },
        {
            "chapter": 12,
            "verse": 99,
            "text": "OCH NÄR de [alla efter ankomsten till Egypten] steg fram inför Josef, omfamnade han sina föräldrar och sade: \"Välkomna till Egypten! [Här skall ni,] om det är Guds vilja, leva i fred och trygghet"
        },
        {
            "chapter": 12,
            "verse": 100,
            "text": "Och han anvisade föräldrarna hedersplatsen [vid sin sida]; och de föll alla ned på sina ansikten [för att betyga honom sin vördnad]. Och [Josef] sade: \"Fader! Detta är innebörden av min dröm för länge sedan, som min Herre nu har låtit bli verklighet. I Sin godhet befriade Han mig ur fängelset och Han har fört er till mig från öknen, sedan Djävulen hade sått ovänskap mellan mig och mina bröder. Min Herre är outgrundlig [i Sina visa beslut och] i genomförandet av Sin vilja. Han är den Allvetande, den Vise"
        },
        {
            "chapter": 12,
            "verse": 101,
            "text": "[Och Josef bad:] \"Herre! Du har gett mig makt och Du har skänkt mig en djupare förståelse av innebörden i det som sker. Himlarnas och jordens Skapare! Du är min Beskyddare i detta liv och i det kommande. Låt mig dö i underkastelse under Din vilja och låt mig förenas med de rättfärdiga"
        },
        {
            "chapter": 12,
            "verse": 102,
            "text": "VI UPPENBARAR dessa för dig okända ting [Muhammad]; eftersom du inte var med [hans bröder] då de fattade sitt beslut och tänkte ut sin onda plan"
        },
        {
            "chapter": 12,
            "verse": 103,
            "text": "De flesta människor uppnår inte tron, hur mycket du än önskar det"
        },
        {
            "chapter": 12,
            "verse": 104,
            "text": "du begär ingen ersättning av dem för det [budskap som du framför till dem] - det är ingenting mindre än en påminnelse till alla folk"
        },
        {
            "chapter": 12,
            "verse": 105,
            "text": "Hur många är inte de tecken i himlarna och på jorden som de går förbi och vänder sig ifrån [utan att ägna dem en tanke]"
        },
        {
            "chapter": 12,
            "verse": 106,
            "text": "Och de flesta av dem, om de [alls] tror på Gud, sätter medhjälpare vid Hans sida"
        },
        {
            "chapter": 12,
            "verse": 107,
            "text": "Kan de vara säkra på att Guds straffande vrede inte skall drabba dem eller att den Yttersta stunden inte skall överraska dem när de inte anar något"
        },
        {
            "chapter": 12,
            "verse": 108,
            "text": "Säg [Muhammad]: \"Detta är min väg: jag uppmanar [er] med klarsyn och insikt att dyrka Gud - jag och de som följer mig. Stor är Gud i Sin härlighet - [fjärran från] de medhjälpare som de sätter vid Hans sida och som jag tar avstånd från"
        },
        {
            "chapter": 12,
            "verse": 109,
            "text": "Före dig har Vi inte sänt andra [som sändebud] än män, som Vi gav del av [Vår] uppenbarelse, tillhörande de folk [till vilka de sändes]. Har [dagens förnekare] aldrig begett sig ut i världen och sett [spåren som visar] vad slutet blev för deras föregångare [som avvisade Våra budskap som lögn]? Det eviga livet är bättre för dem som fruktar Gud [än detta liv]! Använder ni inte ert förstånd"
        },
        {
            "chapter": 12,
            "verse": 110,
            "text": "Till sist - när sändebuden hade gett upp hoppet om [att vinna sina landsmän för tron] och att [kunna tillbakavisa] anklagelserna för lögn - nådde dem Vår hjälp och de räddades som Vi ville rädda - men ingen kan hindra Vår straffande [vrede från] att slå ned på de obotfärdiga syndarna"
        },
        {
            "chapter": 12,
            "verse": 111,
            "text": "I berättelserna om dessa profeter ligger förvisso lärdomar för människor som har förstånd. [Det] är här inte fråga om uppdiktade händelser - nej, [detta är en uppenbarad Skrift] som bekräftar vad som ännu består [av äldre tiders uppenbarelser], framställer allt i fasta och klara [vändningar] och [ger] dem som vill tro vägledning och nåd"
        },
        {
            "chapter": 13,
            "verse": 1,
            "text": "Alif lam meem ra. DETTA ÄR budskap ur en uppenbarad Skrift; det som uppenbaras för dig av din Herre är sanningen, även om de flesta människor inte vill tro"
        },
        {
            "chapter": 13,
            "verse": 2,
            "text": "Det är Gud som har rest himlarna utan synligt stöd och som tronar [över skapelsen] i Sin allmakts härlighet, och Han har underordnat solen och månen under [Sina lagar]; var och en löper [sitt kretslopp] till en tidpunkt [som Han har] fastställt. Han styr skapelsens ordning [och] framställer budskapen fast och klart för att stärka er tro på mötet med er Herre [på Domens dag]"
        },
        {
            "chapter": 13,
            "verse": 3,
            "text": "Och det är Han som har brett ut jordens yta och sänkt ned i den fast förankrade berg och låtit den genomkorsas av floder. Och åt alla växter på jorden har Han gett två kön. Han sveper in dagen i natt. Helt visst ligger det budskap i detta till människor som tänker"
        },
        {
            "chapter": 13,
            "verse": 4,
            "text": "På jorden finns det [många sorters] mark som [fastän] de gränsar till varandra [har olika egenskaper - mark som ger] vindruvor och [mark som ger] brödsäd och [mark lämplig för] dadelpalmer som växer i klungor eller ensamma, och vattnade av samma vatten; några av dessa [frukter] har Vi gett bättre smak än de andra. I allt detta ligger sannerligen budskap till människor som använder sitt förstånd"
        },
        {
            "chapter": 13,
            "verse": 5,
            "text": "OM NÅGOT kan förvåna dig [Muhammad], så är det deras ord, när de säger: \"Skall vi, efter att ha [dött och] blivit ett med jorden, verkligen skapas på nytt?\" Dessa [människor] förnekar sin Herre; de bär kragar av järn om halsen [som de själva har smitt]. De har Elden till arvedel och där skall de förbli till evig tid"
        },
        {
            "chapter": 13,
            "verse": 6,
            "text": "Och de begär att du skall skynda på det onda [som väntar dem] snarare än det goda, fastän [de borde ha tagit varning av] de föredömliga straff som drabbade [onda människor] i gången tid. Din Herre har förlåtelse i beredskap för människorna trots den orätt de begår - men din Herre straffar med stränghet"
        },
        {
            "chapter": 13,
            "verse": 7,
            "text": "Och de som förnekar sanningen säger: \"Varför har han inte fått ett tecken från sin Herre?\" Du är enbart en varnare, men [i Gud] har varje folk sin [högste] ledare"
        },
        {
            "chapter": 13,
            "verse": 8,
            "text": "Gud vet vad varje kvinnligt sköte bär och hur mycket havandeskapet förkortas eller förlängs, och allt har sitt givna mått i Hans [plan]"
        },
        {
            "chapter": 13,
            "verse": 9,
            "text": "Han känner allt det som är dolt för människor och det som de kan bevittna, [Han] den Väldige, Den som är högt upphöjd över allt"
        },
        {
            "chapter": 13,
            "verse": 10,
            "text": "[För Honom] saknar det betydelse om någon av er döljer sina tankar eller uttalar dem högt, och [likaså] om någon gömmer sig i nattens mörker eller framträder öppet i dagens ljus"
        },
        {
            "chapter": 13,
            "verse": 11,
            "text": "Änglavakter [omger] människan - de går framför henne och bakom henne - och skyddar henne på Guds befallning. Gud förändrar inte människornas villkor, förrän de ändrar sitt sinnelag; och om det är Guds vilja att ett folk drabbas av olyckor kan ingen avvärja det och ingen utom Gud kan hjälpa dem"
        },
        {
            "chapter": 13,
            "verse": 12,
            "text": "DET ÄR HAN som låter blixten [blända] er [och inge er] fruktan såväl som hopp, och det är Han som driver fram de tunga regnmolnen"
        },
        {
            "chapter": 13,
            "verse": 13,
            "text": "Åskan lovprisar Honom liksom änglarna, som står i bävan inför Honom; och Han slungar blixten mot den Han vill. Ändå tvistar de om Gud, [den Allsmäktige,] fruktansvärd i Sin straffande vrede"
        },
        {
            "chapter": 13,
            "verse": 14,
            "text": "Till Honom riktas all sann bön. De som människor åkallar i Hans ställe kan inte svara dem; [dessa människor beter sig lika bakvänt] som den som när han vill dricka sträcker flata handen mot vattnet - så når det inte [den törstiges] mun. Förnekarnas bön är bara en meningslös gest"
        },
        {
            "chapter": 13,
            "verse": 15,
            "text": "Allt och alla i himlarna och på jorden faller ned i tillbedjan inför Gud, av fri vilja eller nödda och tvungna, och [så gör] deras skuggor morgon och afton"
        },
        {
            "chapter": 13,
            "verse": 16,
            "text": "Säg: \"Vem är himlarnas och jordens Herre?\" Säg: \"[Det är] Gud.\" Säg: \"Och ändå tar ni till beskyddare i Hans ställe dem som varken kan ge sig själva förmåner eller [skydda sig mot] ett ont [som hotar dem]?\" Säg: \"Kan den blinde jämställas med den seende? Kan djupt mörker jämställas med ljus?\" Eller [menar de att] medhjälparna som de sätter vid Guds sida har skapat något jämförbart med det som Han har skapat, så att [medhjälparnas skapelse] för dem liknar [Guds] skapelse? Säg: \"Gud är alltings Skapare, den Ende Guden, som härskar över allt med oinskränkt makt"
        },
        {
            "chapter": 13,
            "verse": 17,
            "text": "Han låter regn falla, som [fyller] uttorkade flodbäddar till brädden, och det skummande vattnet för upp bottenslammet till ytan; på samma sätt [utfälls] slagg ur [metallen] som de smälter över eld för att av den tillverka prydnads- eller nyttoföremål. Så beskriver Gud sanningen och lögnen: slammet och slaggen stöts bort och försvinner, men det som är till människornas nytta blir kvar på jorden. Så framställer Gud [Sina] liknelser"
        },
        {
            "chapter": 13,
            "verse": 18,
            "text": "Det högsta goda väntar dem som lyssnar till sin Herres kallelse. Men de som inte lyssnar - om de ägde allt på jorden och lika mycket därtill skulle de helt säkert vilja offra det [för att köpa sig fria på Domens dag]. För dessa [människor] kommer räkenskapen att bli en svår prövning och till helvetet måste de ta sin tillflykt - ett uselt viloställe"
        },
        {
            "chapter": 13,
            "verse": 19,
            "text": "KAN DEN som vet att det som har uppenbarats för dig av din Herre är sanningen, likställas med den som är blind? Bara de som har förstånd ägnar detta eftertanke"
        },
        {
            "chapter": 13,
            "verse": 20,
            "text": "de som håller fast vid förbundet med Gud och fullgör sina högtidliga åtaganden"
        },
        {
            "chapter": 13,
            "verse": 21,
            "text": "de som håller samman det som Gud har befallt skall vara sammanfogat, de som står i bävan inför sin Herre och ängslas för räkenskapens svåra stund"
        },
        {
            "chapter": 13,
            "verse": 22,
            "text": "de som bär motgången med jämnmod och strävar efter att vinna Guds välbehag, som förrättar bönen och ger åt andra av det som Vi skänkt dem för deras försörjning, så att ingen ser det eller öppet inför alla, och som fördriver ont med gott. Deras mål är de eviga boningarna"
        },
        {
            "chapter": 13,
            "verse": 23,
            "text": "Edens lustgårdar, där de skall stiga in med sina föräldrar, hustrur, barn och barnbarn - de bland dem som var rättsinniga människor - och änglarna kommer emot dem från alla portar [och välkomnar dem]"
        },
        {
            "chapter": 13,
            "verse": 24,
            "text": "Fred! [Detta är lönen] för ert tålamod och er uthållighet!\" Vilken lycka i dessa eviga boningar"
        },
        {
            "chapter": 13,
            "verse": 25,
            "text": "Men de som bryter förbundet med Gud som är stadfäst [i människans natur], och som åtskiljer vad Gud har befallt skall vara sammanfogat och som stör ordningen och sprider sedefördärv på jorden - över dem faller [Guds] fördömelse och ett tungt öde väntar dem"
        },
        {
            "chapter": 13,
            "verse": 26,
            "text": "GUD GER den Han vill riklig och [den Han vill] knappare utkomst; de [vilkas håg står till det jordiska] gläds åt detta liv fastän det, sett ur evighetens synvinkel, inte skänker annat än tom och flyktig glädje"
        },
        {
            "chapter": 13,
            "verse": 27,
            "text": "FÖRNEKARNA av sanningen säger: \"Varför har han inte fått ett tecken från sin Herre?\" Säg: \"Gud låter dem gå vilse som vill gå vilse och Han leder dem till Sig som vill vända åter till Honom i ånger"
        },
        {
            "chapter": 13,
            "verse": 28,
            "text": "de som tror och vars hjärtan blir stilla när Guds namn nämns - är det inte så att då Guds namn nämns blir människohjärtat stilla"
        },
        {
            "chapter": 13,
            "verse": 29,
            "text": "De som tror och lever rättskaffens skall vinna inre glädje och en lycklig återkomst [till Gud]"
        },
        {
            "chapter": 13,
            "verse": 30,
            "text": "Så har Vi också låtit dig [Muhammad som Vårt Sändebud] stiga fram bland ett folk som förnekar den Nåderike - [andra] folk [som avvisade tron] har kommit och gått före dem - för att du skall framföra till dem det som Vi har uppenbarat för dig! Säg: \"Han är min Herre. Ingen gud finns utom Han. Till Honom sätter jag min lit och till Honom vänder jag åter i ånger över mina synder"
        },
        {
            "chapter": 13,
            "verse": 31,
            "text": "Om det fanns en Skrift [vars ord] kunde sätta bergen i rörelse eller bryta jorden i stycken eller förmå de döda att tala [skulle det vara denna Koran, men inte ens under som dessa skulle leda förnekarna till tron]. Nej, allt beror av Guds beslut. Har inte de troende misströstat om [att förnekarna skall anta tron? De vet ju att] Gud, om Han velat, skulle ha väglett alla människor? Men katastrofer kommer att fortsätta att drabba förnekarna till följd av deras handlingar - [drabba dem] eller [trakten] kring deras hem - till dess att Guds löfte [om trons seger] har uppfyllts. Gud sviker inte Sitt löfte"
        },
        {
            "chapter": 13,
            "verse": 32,
            "text": "Före dig har [människorna] gjort narr av [andra] sändebud. Jag gav [dessa] förnekare en frist; men sedan straffade Jag dem - och hur [fruktansvärt] var inte Mitt straff"
        },
        {
            "chapter": 13,
            "verse": 33,
            "text": "SKULLE Han som vakar över allt levande och vet vad [var och en] förtjänar med sina handlingar, [kunna jämföras med] de medhjälpare som de sätter vid Hans sida? Säg: \"Kalla dem [vad ni vill]; men ni kan inte underrätta Gud om något på jorden som Han inte [redan] vet. Eller använder ni ord utan mening?\" Men dessa förnekares påfund har skönmålats för dem och [så] har [den raka] vägen stängts för dem; och den som Gud låter gå vilse kan inte finna någon som leder honom rätt"
        },
        {
            "chapter": 13,
            "verse": 34,
            "text": "De skall straffas i detta liv, men det eviga straffet är en svårare plåga; och ingen kommer att skydda dem mot Gud"
        },
        {
            "chapter": 13,
            "verse": 35,
            "text": "PARADISET som har lovats dem som fruktar Gud är som [en lustgård], genomfluten av bäckar; men dess frukter och dess [svalkande] skugga varar i evighet. Detta är det verkliga målet för dem som fruktar Gud, men målet för dem som förnekar sanningen är Elden"
        },
        {
            "chapter": 13,
            "verse": 36,
            "text": "[Muhammad!] De som Vi [förut] har skänkt uppenbarelsen gläds över det som har uppenbarats för dig. Men bland dem som splittrats i sekter avvisar några en del av detta. Säg [till dem]: \"Jag har bara blivit befalld att tillbe Gud och att inte sätta någon vid Hans sida. Jag uppmanar [människorna att dyrka] Honom och till Honom skall jag [till sist] återvända"
        },
        {
            "chapter": 13,
            "verse": 37,
            "text": "[Liksom Vi uppenbarade äldre tiders Skrifter] har Vi nu uppenbarat denna som en regelsamling på det arabiska språket. Och om du, efter att ha fått all den kunskap som kommit dig till del, tillmötesgick deras önskningar, skulle ingen kunna skydda dig mot Gud, ingen ta dig i försvar"
        },
        {
            "chapter": 13,
            "verse": 38,
            "text": "Vi har sänt [Våra] sändebud före dig och gav dem hustrur och barn, men ingen av dem har fått göra tecken och under annat än med Guds tillåtelse. Varje tid har haft sin uppenbarelse"
        },
        {
            "chapter": 13,
            "verse": 39,
            "text": "Gud upphäver eller bekräftar vad Han vill [av tidigare budskap]; hos Honom är all uppenbarelses källa"
        },
        {
            "chapter": 13,
            "verse": 40,
            "text": "ANTINGEN Vi låter dig se något av det som Vi har lovat dem eller låter dig dö [innan straffet når dem], är din plikt bara att framföra [budskapet]; räkenskapen tillkommer Oss"
        },
        {
            "chapter": 13,
            "verse": 41,
            "text": "Har [förnekarna] då inte sett hur Vi slår mot [deras] land och skär bort dess utmarker [undan för undan och låter dem falla i de troendes händer]? Gud ensam dömer och ingen kan tillfoga något till Hans beslut; Han är snar att kalla till räkenskap"
        },
        {
            "chapter": 13,
            "verse": 42,
            "text": "Dessa [envisa förnekares] föregångare tänkte också de ut listiga och bedrägliga argument, men Gud har alla argument [i Sin hand]. Han vet vad var och en har förtjänat [med sina handlingar] och förnekarna kommer att få klart för sig vem som står som [slutlig] segrare"
        },
        {
            "chapter": 13,
            "verse": 43,
            "text": "Och förnekarna säger: \"Du är inte [Guds] utsände.\" Svara [dem]: \"Inga andra vittnen behövs mellan mig och er än Gud och den som har [verklig] kunskap om uppenbarelsen"
        },
        {
            "chapter": 14,
            "verse": 1,
            "text": "Alif lam ra. [DETTA ÄR] en helig Skrift som Vi har uppenbarat för dig, för att du skall leda människorna ut ur mörkret till ljuset enligt deras Herres vilja, till den väg, som för till den Allsmäktige som allt lov och pris tillhör"
        },
        {
            "chapter": 14,
            "verse": 2,
            "text": "till Gud som är Herre över allt det som himlarna rymmer och det som jorden bär. Dömda är de som förnekar sanningen! [De hotas av] ett strängt straff"
        },
        {
            "chapter": 14,
            "verse": 3,
            "text": "som sätter livet här på jorden högre än det eviga livet och hindrar [andra] att följa Guds väg och vill få den att framstå som krokig. De har nått syndens yttersta gräns"
        },
        {
            "chapter": 14,
            "verse": 4,
            "text": "VI HAR aldrig sänt ett sändebud som inte talade samma språk som det folk [till vilket han sändes], så att han klart kunde lägga fram [sitt budskap] för dem. Men Gud låter den gå vilse som vill [gå vilse], och Han vägleder den som vill [vägledas] - Han är den Allsmäktige, den Allvise"
        },
        {
            "chapter": 14,
            "verse": 5,
            "text": "Vi sände Moses med Våra budskap [och befallde honom]: \"Led ditt folk ut ur mörkret till ljuset och påminn dem om Guds dagar!\" I detta ligger förvisso budskap till var och en som står fast i motgången och som tackar [Gud] i allt"
        },
        {
            "chapter": 14,
            "verse": 6,
            "text": "Och då talade Moses till sitt folk [och sade]: \"Minns Guds välgärningar mot er när Han räddade er från Faraos anhang, som tillfogade er svåra lidanden och slaktade era söner och [bara] skonade era kvinnor - detta var en hård prövning som er Herre lade på er"
        },
        {
            "chapter": 14,
            "verse": 7,
            "text": "Och [minns att] er Herre tillkännagav [för er]: 'Om ni visar tacksamhet skall Jag ge er en större [belöning], men om ni visar otacksamhet skall Jag sannerligen ge er ett strängt straff!'”"
        },
        {
            "chapter": 14,
            "verse": 8,
            "text": "Och Moses sade: \"Om ni - och alla på denna jord - förnekar [Honom, skall ni tänka på att] Gud är Sig själv nog och att allt lov och pris tillhör Honom"
        },
        {
            "chapter": 14,
            "verse": 9,
            "text": "HAR NI inte hört berättas om dem som levde före er, Noas folk och stammarna Aad och Thamud och de som kom efter dem? Ingen känner dem [nu] utom Gud. Sändebuden kom till dem med klara bevis, men med händerna för munnen svarade de: \"Vi tror inte på det [budskap] som ni [säger att ni] har blivit anförtrodda, och vi oroas av starka misstankar om [det verkliga syftet bakom] era maningar till oss"
        },
        {
            "chapter": 14,
            "verse": 10,
            "text": "Sändebuden sade: \"Kan någon tvivla på att Gud [finns], himlarnas och jordens Skapare? Han kallar er för att ge er förlåtelse för era synder och ge er anstånd till en [av Honom] fastställd dag.\" [Men] de svarade: \"Ni är bara dödliga människor som vi som vill hindra oss från att dyrka vad våra förfäder dyrkade. Låt oss då få ett klart bevis [för att ni har sänts av Gud]"
        },
        {
            "chapter": 14,
            "verse": 11,
            "text": "Sändebuden svarade: \"Ja, vi är bara dödliga människor som ni; men Gud visar den Han vill av Sina tjänare Sin nåd. Och för oss är det inte möjligt att ge er ett bevis [för vårt uppdrag] utan Guds tillåtelse - till Honom skall alla troende sätta sin lit"
        },
        {
            "chapter": 14,
            "verse": 12,
            "text": "Hur skulle vi kunna annat än sätta vår lit till Gud, när det är Han som har visat oss vägen? Helt visst skall vi tåligt uthärda det onda ni [har i sinnet] mot oss; ja, alla som söker [ett mäktigt] stöd skall sätta sin lit till Gud"
        },
        {
            "chapter": 14,
            "verse": 13,
            "text": "Men de som förnekade sanningen sade till sändebuden: \"Vi kommer helt säkert att jaga bort er från vårt land, om ni inte återvänder till vår tro!\" Deras Herre lät då sändebuden veta genom en uppenbarelse: \"Vi skall förvisso förgöra de orättfärdiga människorna"
        },
        {
            "chapter": 14,
            "verse": 14,
            "text": "men er skall vi låta leva kvar på jorden när de är borta. Detta [lovar Jag] dem som bävar [vid tanken att de skall] föras fram inför Mig [för att dömas] och fruktar Min varning"
        },
        {
            "chapter": 14,
            "verse": 15,
            "text": "De bad till Gud om sanningens seger. [Och då] tvingades var övermodig fiende till sanningen på knä"
        },
        {
            "chapter": 14,
            "verse": 16,
            "text": "Hans mål är helvetet, och där måste han släcka sin törst med en [dryck av] blod och var"
        },
        {
            "chapter": 14,
            "verse": 17,
            "text": "som han läppjar på och måste tvinga sig att svälja. Döden lurar på honom från alla håll men han dör inte; ett tungt straff väntar honom"
        },
        {
            "chapter": 14,
            "verse": 18,
            "text": "De som förnekar sin Herre, deras handlingar kan liknas vid askan som sopas bort av vinden en stormig dag; inte ens [det goda] som de har gjort skall vara dem till nytta - [att förneka Gud] är att gå till syndens yttersta gräns"
        },
        {
            "chapter": 14,
            "verse": 19,
            "text": "KAN DU inte se att Gud har skapat himlarna och jorden i enlighet med en plan och ett syfte? Om Han så vill, skall Han låta er gå under och sätta ett nytt släkte [i ert ställe]"
        },
        {
            "chapter": 14,
            "verse": 20,
            "text": "detta är ingen svårighet för Gud"
        },
        {
            "chapter": 14,
            "verse": 21,
            "text": "Alla skall träda fram inför Gud [på Domens dag] och de svaga kommer att säga till de högmodiga [som ansåg sig veta bäst]: \"Det var er vi följde. Kan ni nu befria oss från någon del av Guds straff?\" [Och de] skall svara: \"Om Gud hade visat oss vägen [till tron] skulle vi helt säkert ha lett er [dit]. För oss ändrar det ingenting om vi klagar och jämrar oss eller om vi bär [vårt öde] med jämnmod; det finns ingen plats dit vi kan fly"
        },
        {
            "chapter": 14,
            "verse": 22,
            "text": "Och när Guds dom har fallit skall Djävulen säga: \"Gud gav er ett löfte och löftet var sant. Jag har också gett er löften, men jag har svikit dem. Jag hade ingen myndighet över er, men jag kunde kalla på er och [när jag kallade på er] besvarade ni min kallelse. Klandra då inte mig; klandra er själva. Jag kan inte hjälpa er och ni kan inte hjälpa mig. Jag tar avstånd från det [ni förr gjorde, då] ni gav mig en plats vid Guds sida.\" Ja, de som begår [sådan svår] orätt har ett plågsamt straff att vänta"
        },
        {
            "chapter": 14,
            "verse": 23,
            "text": "Men de som tror och lever ett rättskaffens liv skall föras till lustgårdar, vattnade av bäckar, där de skall förbli till evig tid i enlighet med deras Herres vilja, och där [änglarna] skall välkomna dem med fredshälsningen"
        },
        {
            "chapter": 14,
            "verse": 24,
            "text": "HAR DU inte tänkt på den liknelse som Gud framställer om det goda ordet? [Det goda ordet] är som ett starkt och friskt träd, fast rotat, som sträcker sina grenar mot skyn"
        },
        {
            "chapter": 14,
            "verse": 25,
            "text": "[ett träd] som enligt sin Herres vilja ständigt bär frukt. Gud framställer [Sina] liknelser för människorna för att [väcka dem till] eftertanke"
        },
        {
            "chapter": 14,
            "verse": 26,
            "text": "Men det usla ordet är som ett uselt, sjukt träd, som rycks upp med rötterna ur jorden - det saknar fäste"
        },
        {
            "chapter": 14,
            "verse": 27,
            "text": "Gud stärker de troende med det ord vars sanning står fast i denna värld och i evigheten; men de orättfärdiga låter Han gå vilse. - Gud gör vad Han vill"
        },
        {
            "chapter": 14,
            "verse": 28,
            "text": "VAD TÄNKER du om dem som har bytt bort Guds välgärningar mot förnekandet av sanningen och [på så sätt] har dragit sitt folk med sig ned i förintelsens boning"
        },
        {
            "chapter": 14,
            "verse": 29,
            "text": "helvetet, vars eld de skall få smaka? I sanning en fasansfull boning"
        },
        {
            "chapter": 14,
            "verse": 30,
            "text": "De satte medgudar vid Guds sida och ledde därigenom [andra] bort från Hans väg. Säg: \"Gläds [åt livet medan ni kan]; målet för er färd är Elden"
        },
        {
            "chapter": 14,
            "verse": 31,
            "text": "[Muhammad!] Säg till Mina tjänare som är sanna troende, att de inte skall förtröttas att förrätta bönen och ge av det som Vi har skänkt dem för deras försörjning, i det tysta eller öppet, innan den Dag kommer då allt köpslående är förbi och ingen [kan ingripa till förmån för en] vän"
        },
        {
            "chapter": 14,
            "verse": 32,
            "text": "Det är Gud som har skapat himlarna och jorden och som låter regn falla från skyn för att därmed frambringa frukter för er försörjning; [det är Han] som har gett er skepp, som seglar över haven på Hans befallning, och som har skapat floderna till er nytta"
        },
        {
            "chapter": 14,
            "verse": 33,
            "text": "och [det är Han] som har gett er solen och månen, som löper [i sina banor] utan att förtröttas, och [Han] som har gett er natten och dagen för era behov"
        },
        {
            "chapter": 14,
            "verse": 34,
            "text": "Han ger er något av allt det som ni ber Honom om, och om ni ville räkna Guds välgärningar, skulle ni aldrig kunna precisera deras antal. Men människan är sannerligen alltid beredd till förnekelse och synd och djupt otacksam"
        },
        {
            "chapter": 14,
            "verse": 35,
            "text": "OCH SE, Abraham [bad till Gud och] sade: \"Herre! Gör detta land till en trygg tillflykt och bevara mig och mina söner från att återfalla i avgudadyrkan"
        },
        {
            "chapter": 14,
            "verse": 36,
            "text": "hur många människor, Herre, har inte dessa [avgudar] lett vilse! Jag skall därför [bara] räkna den som följer mig i tron till de mina; den som inte lyder mig [får hoppas på Din barmhärtighet], eftersom Du är ständigt förlåtande, barmhärtig"
        },
        {
            "chapter": 14,
            "verse": 37,
            "text": "Herre! Jag har låtit några av de mina bosätta sig i en dal, som inte är lämpad för jordbruk, nära Ditt heliga hus, Herre, och där skall de förrätta regelbunden bön. Låt människornas hjärtan fyllas av tillgivenhet för dem [och av längtan att besöka dem] så att de kan få [hjälp av dem till] sin försörjning och därför känna tacksamhet [mot Dig]"
        },
        {
            "chapter": 14,
            "verse": 38,
            "text": "Herre! Du vet vad vi håller hemligt och vad vi öppet tillkännager - ingenting kan förbli dolt för Gud, vare sig på jorden eller i himlen"
        },
        {
            "chapter": 14,
            "verse": 39,
            "text": "Jag lovar och prisar Gud, som på min ålders höst har gett mig Ismael och Isak! Min Herre hör sannerligen [människornas] bön"
        },
        {
            "chapter": 14,
            "verse": 40,
            "text": "Herre! Gör mig [stark] så att jag förrättar bönen utan att förtröttas och gör att några bland mina efterkommande [likaså är uthålliga i bönen]! Herre, hör min bön"
        },
        {
            "chapter": 14,
            "verse": 41,
            "text": "och ge mig, Herre, mig och mina föräldrar och alla troende, Din förlåtelse den Dag då räkenskap skall avläggas"
        },
        {
            "chapter": 14,
            "verse": 42,
            "text": "TRO INTE att Gud förbiser vad syndarna gör; Han ger dem bara anstånd till den Dag då deras ögon skall stirra med slocknad blick"
        },
        {
            "chapter": 14,
            "verse": 43,
            "text": "där de skyndar fram med sträckt hals och utan att kunna ta ögonen från [de fasansfulla synerna] - med [en isande] tomhet i hjärtat"
        },
        {
            "chapter": 14,
            "verse": 44,
            "text": "Varna människorna för den Dag då straffet når dem, då de som ständigt begick orätt kommer att säga: \"Herre! Ge oss en kort frist så att vi får [tid att] besvara Din kallelse och följa sändebuden!\" [Men de skall få till svar:] \"Gick ni inte förut ed på att det för er inte fanns någon nedgång"
        },
        {
            "chapter": 14,
            "verse": 45,
            "text": "Men ni levde på samma boplatser som era syndiga [föregångare], och ni har fått klara besked om hur Vi gick till väga mot dem, och Vi har framställt [många] liknelser för er"
        },
        {
            "chapter": 14,
            "verse": 46,
            "text": "De smidde onda planer, men Gud kände deras planer och [skulle ha omintetgjort dem] även om man med deras hjälp hade kunnat flytta berg"
        },
        {
            "chapter": 14,
            "verse": 47,
            "text": "TRO INTE att Gud bryter det löfte Han gav Sina sändebud; Gud är allsmäktig och hämnden är Hans"
        },
        {
            "chapter": 14,
            "verse": 48,
            "text": "[Hans löfte skall infrias] den Dag då jorden förvandlas till en annan jord och himlarna [till andra himlar] och då [alla] skall stiga fram inför den Ende Guden, som härskar över allt med oinskränkt makt"
        },
        {
            "chapter": 14,
            "verse": 49,
            "text": "Och den Dagen skall du få se de obotfärdiga syndarna, kedjade vid varandra"
        },
        {
            "chapter": 14,
            "verse": 50,
            "text": "iförda kläder av beck, med ansiktena skymda av eld"
        },
        {
            "chapter": 14,
            "verse": 51,
            "text": "[Alla skall stiga fram inför Honom] för att Gud skall ge var och en den lön han har förtjänat [med sina handlingar]; Gud är snar att kalla till räkenskap"
        },
        {
            "chapter": 14,
            "verse": 52,
            "text": "DETTA ÄR ett budskap till alla människor, som bör lyssna till dess varningar och försöka inse att Han är den Ende Guden. De som har förstånd bör ägna detta eftertanke"
        }
    ]
}
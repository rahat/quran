{
    "rukus": [
        {
            "chapter": 10,
            "verse": 83,
            "text": "Av rädsla för förföljelser från Faraos och stormännens sida förklarade sig bara ett fåtal bland Moses folk tro på honom. Farao utövade förvisso stor makt på jorden och hans övermod kände inga gränser"
        },
        {
            "chapter": 10,
            "verse": 84,
            "text": "Och Moses sade: \"Lita till Gud, mitt folk, om ni tror på Honom och om ni har underkastat er Hans vilja [helt och fullt]"
        },
        {
            "chapter": 10,
            "verse": 85,
            "text": "De svarade: \"Vi litar helt till Gud\", och de bad: \"Herre, gör oss inte till [Dina redskap om] Du sätter dessa onda människor på prov"
        },
        {
            "chapter": 10,
            "verse": 86,
            "text": "rädda oss av nåd från dessa förnekare av sanningen"
        },
        {
            "chapter": 10,
            "verse": 87,
            "text": "Och Vi ingav Moses och hans broder att låta sitt folk i Egypten inrätta bostäderna [så att bönen kunde förrättas där och orientera dem] i böneriktningen och uppmana dem att förrätta bönen [i hemmen] och [befallde Moses] att förkunna för de troende det glada budskapet [\"Guds hjälp är nära]"
        },
        {
            "chapter": 10,
            "verse": 88,
            "text": "Och Moses bad: \"Herre! Prakt och rikedomar har Du skänkt Farao och hans stormän i denna värld, och till följd därav, Herre, driver de [människor] bort från Din väg. Utplåna [därför] deras rikedomar, Herre, och låt deras hjärtan hårdna så att tron inte kan nå dem förrän de ser det plågsamma straff [som väntar dem]"
        },
        {
            "chapter": 10,
            "verse": 89,
            "text": "[Gud] sade: \"Er bön är hörd! Håll er [nu] till den raka vägen och gå inte med de [okunniga] som inte vet [vart de är på väg]"
        },
        {
            "chapter": 10,
            "verse": 90,
            "text": "OCH VI förde Israels barn genom havet, förföljda av en förbittrad Farao och hans armé; och när [de framvällande] vattenmassorna hotade att dränka honom ropade han: \"Jag tror att ingen gud finns utom Den som Israels barn tror på, och jag är en av dem som underkastar sig Hans vilja"
        },
        {
            "chapter": 10,
            "verse": 91,
            "text": "[Gud sade:] \"Nu [tror du]! Förut trotsade du Mig och var en av dem som stör ordningen och sprider fördärv [på jorden]"
        },
        {
            "chapter": 10,
            "verse": 92,
            "text": "Din kropp skall Vi rädda idag för att göra dig till ett tecken för dina efterkommande, även om många människor är likgiltiga för Våra tecken"
        }
    ]
}
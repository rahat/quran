{
    "rukus": [
        {
            "chapter": 10,
            "verse": 71,
            "text": "BERÄTTA för dem om Noa, som sade till sitt folk: \"Om ni, mitt folk, inte kan tåla att jag vistas [bland er] och förkunnar Guds budskap, [skall ni veta att] jag sätter min lit till Gud. Besluta nu i samråd vilka åtgärder ni vill vidta [mot mig] och [ropa på dem som ni tror vara] Guds medhjälpare. Hys inga betänkligheter - nej, sätt er plan i verket utan att ge mig uppskov"
        },
        {
            "chapter": 10,
            "verse": 72,
            "text": "Men om ni vänder ryggen [åt mina varningar, tänk då på att] jag inte begär någon lön av er; jag väntar ingen lön från någon annan än Gud, och jag har blivit befalld att vara en av dem som underkastar sig Hans vilja"
        },
        {
            "chapter": 10,
            "verse": 73,
            "text": "Men de beskyllde honom för lögn. Och så räddade Vi honom och dem som följde honom i arken och lät dem ta jorden i besittning [efter dem] som påstod att Våra budskap var lögn och som Vi lät drunkna [i vattenmassorna]. Se där hur slutet blev för dem som varnades [förgäves]"
        },
        {
            "chapter": 10,
            "verse": 74,
            "text": "EFTER HONOM sände Vi [flera] sändebud, [var och en] till hans [eget] folk, med klara bevis [om sanningen]. Men [människorna] ville inte tro på det som de förut hade avfärdat som lögn. Så förseglar Gud syndarnas hjärtan"
        },
        {
            "chapter": 10,
            "verse": 75,
            "text": "Därefter lät Vi Moses och Aron bege sig till Farao och hans stormän med Våra tecken; men de var högmodiga människor, ovilliga att göra bot och bättra sig"
        },
        {
            "chapter": 10,
            "verse": 76,
            "text": "Och när sanningen från Oss nådde dem, sade de: \"Uppenbart är detta [ingenting annat än] bländande och förhäxande vältalighet"
        },
        {
            "chapter": 10,
            "verse": 77,
            "text": "Moses sade: \"Talar ni [så] om sanningen när den når er? Är detta förhäxande vältalighet? Det går inte dem väl i händer som bedriver trolldom"
        },
        {
            "chapter": 10,
            "verse": 78,
            "text": "[Då] sade de: \"Har du kommit för att förmå oss att överge våra fäders tro och deras seder, så att ni båda kan göra er till herrar här i landet? Vi tror inte på er"
        },
        {
            "chapter": 10,
            "verse": 79,
            "text": "Farao gav befallningen att alla fullärda trollkarlar skulle föras inför honom"
        },
        {
            "chapter": 10,
            "verse": 80,
            "text": "Och när trollkarlarna kom sade Moses till dem: \"Kasta nu vad det är ni vill kasta"
        },
        {
            "chapter": 10,
            "verse": 81,
            "text": "Och när de kastade [sina stavar och förvände synen på människorna], sade Moses: \"Det som ni har utfört här är trolldomskonster, vars verkningar Gud skall omintetgöra - Gud gynnar inte dem som vill störa ordningen och sprida fördärv [på jorden]"
        },
        {
            "chapter": 10,
            "verse": 82,
            "text": "Med Sina ord visar Gud att sanningen är sanning, hur förhatlig denna än är för de obotfärdiga syndarna"
        }
    ]
}
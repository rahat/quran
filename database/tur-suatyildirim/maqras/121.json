{
    "maqras": [
        {
            "chapter": 18,
            "verse": 75,
            "text": "“Sen benimle arkadaşlık etmeye katlanamazsın dememiş miydim?” dedi"
        },
        {
            "chapter": 18,
            "verse": 76,
            "text": "Mûsâ: “Eğer” dedi, “sana bir daha soracak olursam, bundan böyle benimle hiç arkadaşlık etme! Artık özür dileyemeyecek hale geldim.”"
        },
        {
            "chapter": 18,
            "verse": 77,
            "text": "Tekrar yola devam ettiler.Nihayet bir şehre varıp o şehir halkından yiyecek istediler, ama ahali bunları misafir etmemekte diretti. Bu sırada (Hızır) orada yıkılmaya yüz tutmuş bir duvar görür görmez onu düzeltiverdi.Mûsâ: “İsteseydin” dedi, “elbette buna karşı iyi bir ücret alabilirdin.”"
        },
        {
            "chapter": 18,
            "verse": 78,
            "text": "Hızır: “İşte” dedi, “seninle ayrılmamızın vakti gelmiş bulunuyor.Şimdi sana hakkında sabırsızlık gösterdiğin o meselelerin içyüzlerini tek tek bildireceğim"
        },
        {
            "chapter": 18,
            "verse": 79,
            "text": "Evvela, o gemi, denizde çalışan birtakım fakirlere ait idi. Ben onu kasden bir miktar zedeledim. Zira öte yanında, sağlam olan bütün gemileri gasbeden zalim bir hükümdar vardı"
        },
        {
            "chapter": 18,
            "verse": 80,
            "text": "Oğlan çocuğuna gelince: Onun ebeveyni mümin insanlar idi. Bu çocuğun onları ileride azgınlığa ve küfre sürüklemesinden korktuk"
        },
        {
            "chapter": 18,
            "verse": 81,
            "text": "Onların Rabbinin, kendilerine, onun yerine daha temiz, daha hayırlı, merhamette ondan daha hisli bir çocuk ihsan etmesini diledik"
        },
        {
            "chapter": 18,
            "verse": 82,
            "text": "Gelelim duvara: O duvar şehirdeki iki yetim çocuğa aitti. Duvarın altında onlara ait bir define gömülü idi. Babaları, salih, iyi bir insandı. Rabbin onların reşit olacakları çağa gelip, definelerini o zaman çıkarmalarını irade buyurdu.Bütün bunlar Rabbinden birer lütuf ve rahmet olup, ben hiçbirini kendi görüşümle yapmış değilim. İşte hakkında sabırsızlık gösterdiğin meselelerin içyüzü bunlardan ibarettir.”"
        },
        {
            "chapter": 18,
            "verse": 83,
            "text": "Bir de sana Zülkarneyn'i sorarlar. “Size onun bir hadisesini anlatayım.” de"
        },
        {
            "chapter": 18,
            "verse": 84,
            "text": "Biz ona dünyada geniş imkânlar verdik ve onun ihtiyaç duyduğu her konuda sebep ve vasıtalar ihsan ettik. O da batıya doğru bir yol tuttu"
        },
        {
            "chapter": 18,
            "verse": 85,
            "text": "Biz ona dünyada geniş imkânlar verdik ve onun ihtiyaç duyduğu her konuda sebep ve vasıtalar ihsan ettik. O da batıya doğru bir yol tuttu"
        },
        {
            "chapter": 18,
            "verse": 86,
            "text": "Nihayet Batıya ulaştığında, güneşi adeta kara bir balçıkta batar vaziyette buldu.Orada yerli bir halk bulunuyordu.Biz: “Zülkarneyn!” dedik, “ister onlara azab edersin, ister güzel davranırsın.”"
        },
        {
            "chapter": 18,
            "verse": 87,
            "text": "Zülkarneyn şöyle dedi: “Kim zulmederse, Biz onu cezalandırırız, sonra da Rabbinin huzuruna götürülür. O da ona benzeri görülmedik bir ceza uygular"
        },
        {
            "chapter": 18,
            "verse": 88,
            "text": "Fakat iman edip makbul ve güzel davranışlar içinde olana, en güzel karşılık verilir ve ona kolay olan buyruklarımızı emrederiz, kolaylık gösteririz.”"
        },
        {
            "chapter": 18,
            "verse": 89,
            "text": "Zülkarneyn bu sefer yine bir yol tuttu"
        },
        {
            "chapter": 18,
            "verse": 90,
            "text": "Güneşin doğduğu yere varınca onun, kendilerini sıcaktan koruyacak bir siper nasib etmediğimiz bir halk üzerine doğduğunu gördü"
        },
        {
            "chapter": 18,
            "verse": 91,
            "text": "İşte Zülkarneyn, böyle yüksek bir hükümranlığa sahip idi. Onun yanında ne var, ne yoksa Biz hepsine vakıf idik"
        },
        {
            "chapter": 18,
            "verse": 92,
            "text": "Sonra o başka bir yol tuttu"
        },
        {
            "chapter": 18,
            "verse": 93,
            "text": "Nihayet iki dağ arasına ulaştığında, onların önünde, hemen hemen hiç söz anlamayan bir millet buldu"
        },
        {
            "chapter": 18,
            "verse": 94,
            "text": "“Ey Zülkarneyn!” dediler, “Ye'cüc ve Me’cüc bu ülkede bozgunculuk yapıyorlar. Bizimle onlar arasında bir sed yapman için sana bir vergi vermeyi teklif ediyoruz, ne dersin?”"
        },
        {
            "chapter": 18,
            "verse": 95,
            "text": "O da şöyle cevap verdi: “Rabbimin bana verdiği imkânlar, sizin vereceğinizden daha hayırlıdır. Siz bana beden gücüyle yardımcı olun da sizinle onlar arasında sağlam bir sed yapayım.”"
        },
        {
            "chapter": 18,
            "verse": 96,
            "text": "“Demir kütleleri getirin bana!” Zülkarneyn iki dağın arasını demir kütleleriyle doldurtup dağlarla aynı seviyeye getirince: “Körükleyin!” dedi. Tam onu bir ateş haline getirince, “Bana erimiş bakır getirin de üzerine dökeyim.” dedi"
        },
        {
            "chapter": 18,
            "verse": 97,
            "text": "Artık o Ye'cüc ve Me’cüc’ün, ne seddi aşmaya, ne de onda delik açmaya güçleri yetmedi"
        },
        {
            "chapter": 18,
            "verse": 98,
            "text": "Zülkarneyn: “Bu, Rabbimden bir rahmettir, bir lütuftur, dedi. Rabbimin tayin ettiği vakit gelince, bunu yerle bir eder. Rabbimin vâdi mutlaka gerçekleşir.”"
        }
    ]
}
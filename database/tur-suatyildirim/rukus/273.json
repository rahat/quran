{
    "rukus": [
        {
            "chapter": 20,
            "verse": 77,
            "text": "Biz Mûsâ'ya şöyle vahyettik: Kullarımla geceleyin Mısır’dan yola çık. Asanı vurarak denizde onlara kuru bir yol aç! Firavun’un size ulaşmasından ve boğulmanızdan endişe edip korkmayın"
        },
        {
            "chapter": 20,
            "verse": 78,
            "text": "Firavun da askerleriyle onun peşine düştü. Deniz onları öyle bir sardı ki birden yutuverdi"
        },
        {
            "chapter": 20,
            "verse": 79,
            "text": "Böylece Firavun halkını kurtuluşa değil, yanlış yola, çıkmaza götürdü"
        },
        {
            "chapter": 20,
            "verse": 80,
            "text": "Ey İsrail evlatları! Sizi düşmanlarınızdan kurtardık. Tur'un sağ tarafında Mûsâ ile konuşmayı size vâd ettik. Size çölde kudret helvasıyla bıldırcın lütfettik"
        },
        {
            "chapter": 20,
            "verse": 81,
            "text": "O halde size verdiğimiz rızıkların en hoş ve temiz olanlarından yiyin, ama bu hususta taşkınlık yapmayın, yoksa gazabım tepenize iniverir. Kimi de gazabım çarparsa artık o uçuruma düşmüştür"
        },
        {
            "chapter": 20,
            "verse": 82,
            "text": "Şu da muhakkak ki inkârdan dönüş yapan, iman eden, güzel ve makbul işler yapan, böylece doğru yola giren kimseyi de affederim"
        },
        {
            "chapter": 20,
            "verse": 83,
            "text": "Hem seni halkından çabucak ayrılıp gelmeye sevkeden sebep ne ey Mûsâ"
        },
        {
            "chapter": 20,
            "verse": 84,
            "text": "“Onlar,” dedi, “beni izliyorlar. Benden daha çok razı olman için sana kavuşmakta acele davrandım ya Rabbî!”"
        },
        {
            "chapter": 20,
            "verse": 85,
            "text": "Allah buyurdu: “Sen öyle biliyorsun amma onlar senin izinde değiller, Zira Biz senin ayrılmandan sonra halkını sınadık ve Samirî onları yoldan çıkardı.” [17,138] {KM, Çıkış 32,4.24; Hoşea 8,5-6; I Krallar}"
        },
        {
            "chapter": 20,
            "verse": 86,
            "text": "Mûsâ derhal son derece kızgın ve üzgün olarak halkına döndü: “Ey milletim! dedi, Rabbiniz size güzel bir vaadde bulunmadı mı? Verilen sözün üzerinden çok uzun süre mi geçti, yoksa Rabbinizin gazabının tepenize inmesini mi istiyorsunuz ki bana olan vâdinizden caydınız?”"
        },
        {
            "chapter": 20,
            "verse": 87,
            "text": "“Biz,” dediler, “kendi güç ve irademizle sana olan vâdimizden dönmedik. Fakat biz o halkın, Mısırlıların zinet eşyalarından birtakım ağırlıklar yüklenmiştik. Onları ateşe attık. Samirî de kendi mücevheratını atıverdi"
        },
        {
            "chapter": 20,
            "verse": 88,
            "text": "Derken o, ahali için böğürme marifeti olan bir buzağı heykeli döküp çıkardı. Samirî ve arkadaşları: “İşte bu, sizin de, Mûsâ'nın da tanrısıdır, ama Mûsâ bunu unuttu!” dediler"
        },
        {
            "chapter": 20,
            "verse": 89,
            "text": "Onlar görmüyorlar mıydı ki o heykel, kendilerine mukabele edecek bir çift laf söyleyemiyordu. Kendilerine gelen bir zararı önleyemediği gibi, onlara fayda da sağlamıyordu"
        }
    ]
}
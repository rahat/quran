{
    "pages": [
        {
            "chapter": 43,
            "verse": 74,
            "text": "Suçlular ise cehennem azabında ebedî kalacaklar"
        },
        {
            "chapter": 43,
            "verse": 75,
            "text": "Azapları hiç gevşetilmeyecek,orada bütün ümitlerini yitirmiş olarak kalacaklardır"
        },
        {
            "chapter": 43,
            "verse": 76,
            "text": "Böyle yapmakla Biz onlara haksızlık etmedik, ama asıl kendileri öz canlarına zulmettiler"
        },
        {
            "chapter": 43,
            "verse": 77,
            "text": "Cehennem bekçisine şöyle feryad ederler: “Malik! Ne olur, tükendik artık!Rabbin canımızı alsın, bitirsin işimizi!”O da: “Ölüp kurtulmak yok, ebedî kalacaksınız burada!” der"
        },
        {
            "chapter": 43,
            "verse": 78,
            "text": "Allah da şöyle buyurur: “Biz size gerçeği getirmiştik.Fakat çoğunuz hakikatten hoşlanmamıştınız.”"
        },
        {
            "chapter": 43,
            "verse": 79,
            "text": "Ey Resulüm! Onlar size hile kurmakta işi sağlama aldıklarını mı düşünüyorlar?İşte Biz de işi sağlam tutuyoruz"
        },
        {
            "chapter": 43,
            "verse": 80,
            "text": "Yoksa onlar Bizim, kendilerinin sırlarını ve gizli konuşmalarını işitmediğimizi mi sanıyorlar? Hayır işitiriz ve yanlarındaki elçilerimiz de yaptıkları her şeyi yazarlar"
        },
        {
            "chapter": 43,
            "verse": 81,
            "text": "De ki: Faraza, Rahman'ın çocuğu olsaydı ona ilk ibadet eden ben olurdum"
        },
        {
            "chapter": 43,
            "verse": 82,
            "text": "Göklerin ve yerin Rabbi, o Arşın, o muazzam saltanatın Rabbi,Kendisine eş, ortak uyduranların iddialarından münezzehtir, yüceler yücesidir"
        },
        {
            "chapter": 43,
            "verse": 83,
            "text": "Kendilerine bildirilen o hesap gününe kavuşuncaya kadar, onları kendi hallerine bırak, batıllarına dalsınlar, varsın oyalansınlar"
        },
        {
            "chapter": 43,
            "verse": 84,
            "text": "O, Allah'tır, gökte de yerde de tek ve gerçek İlahtır.O tam hüküm ve hikmet sahibidir, her şeyi hakkıyla bilir"
        },
        {
            "chapter": 43,
            "verse": 85,
            "text": "Göklerin, yerin ve ikisinin arasında olan bütün varlıkların mülk ve hâkimiyetine sahip olan Allah'ın şanı çok yücedir, hayır ve bereketi sınırsızdır.Kıyamet saatini bilmek O’na aittir.Hepiniz sonunda O’nun huzuruna götürüleceksiniz"
        },
        {
            "chapter": 43,
            "verse": 86,
            "text": "Müşriklerin O'ndan başka yalvardıkları sahte tanrıların şefaat yetkileri yoktur.Ancak bilerek hak ve gerçeğe şahitlik edenler bunu yapabileceklerdir"
        },
        {
            "chapter": 43,
            "verse": 87,
            "text": "Eğer kendilerine: “Sizi kim yarattı?” diye sorarsan “Allah yarattı” derler.O halde, nasıl oluyor da O'nu tek İlah kabul etmekten vazgeçiriliyorlar"
        },
        {
            "chapter": 43,
            "verse": 88,
            "text": "Allah, elbette Resulünün: “Ya Rabbî! Ne yapayım, onlar, bir türlü imana gelmeyen bir topluluktur” demesini de biliyor"
        },
        {
            "chapter": 43,
            "verse": 89,
            "text": "Şimdi sen onlardan yüz çevir ve: “Selâm size!” de.Artık yakında mâruz kalacakları âkıbeti öğrenirler"
        }
    ]
}
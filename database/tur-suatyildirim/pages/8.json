{
    "pages": [
        {
            "chapter": 2,
            "verse": 49,
            "text": "Hem sizi en feci işkencelere uğrattıkları zaman Firavun'un adamlarından kurtardığımızı da hatırlayın! Onlar sizin dünyaya gelen erkek çocuklarınızı kesiyor, kız çocuklarınızı ise kötülük için hayatta bırakıyorlardı. İşte bunda size Rabbiniz tarafından çetin bir imtihan vardı. {KM, Çıkış}"
        },
        {
            "chapter": 2,
            "verse": 50,
            "text": "Yine hatırlayın ki, sizin geçmeniz için denizi yarmış, sizi kurtarıp, siz bakıp dururken gözlerinizin önünde Firavun hanedanını boğmuştuk. {KM, Çıkış 14,16; 21-30; Mezmurlar}"
        },
        {
            "chapter": 2,
            "verse": 51,
            "text": "Ve bir vakit Mûsâ'ya kırk gecelik bir süre ayırmıştık. Ama siz Mûsâ’nın ayrılmasından az sonra, buzağıyı ilâh edinip zalim olmuştunuz. [7,142; 2,54.92; 4,153; 7,148; 20,85-97] {KM, Çıkış 14,18; Tesniye}"
        },
        {
            "chapter": 2,
            "verse": 52,
            "text": "Bundan sonra şükredesiniz diye Biz sizi affettik"
        },
        {
            "chapter": 2,
            "verse": 53,
            "text": "Mûsâ'ya Kitap ve Furkan’ı verdik, ta ki doğru yolda yürüyebilesiniz. [28, 5]"
        },
        {
            "chapter": 2,
            "verse": 54,
            "text": "Mûsâ kavmine dedi ki: “Ey kavmim! Sizler buzağıya tutulmakla kendinize çok yazık ettiniz! Derhal Yaradanınıza tevbe edin! Allah yolunda kendinizi öldürün! Böyle yapmanız sizi Yaratan nezdinde daha hayırlıdır.” Böylece Allah da sizin tövbelerinizi kabul etsin. Çünkü o tövbeleri çok kabul eder, merhamet ve ihsanı boldur. (4,66) {KM, Çıkış}"
        },
        {
            "chapter": 2,
            "verse": 55,
            "text": "Bir zaman da: “Ey Mûsâ! Biz Allah'ı açıkça görmedikçe sana inanmayız!” dediniz. Bunun üzerine derhal sizi yıldırım çarptı, siz de bakakaldınız"
        },
        {
            "chapter": 2,
            "verse": 56,
            "text": "Siz bir müddet ölü vaziyette kaldıktan sonra, şükredesiniz diye sizi dirilttik"
        },
        {
            "chapter": 2,
            "verse": 57,
            "text": "Üzerinize bulutları gölge yaptık. Size kısmet ettiğimiz helâl hoş rızıklardan yiyesiniz diye kudret helvası ve bıldırcın indirdik. Fakat nankörlük etmekle onlar Biz'e değil, kendilerine yazık ediyorlardı. [7,160; 20,80] {KM, Çıkış}"
        }
    ]
}
{
    "pages": [
        {
            "chapter": 7,
            "verse": 196,
            "text": "Zira benim mevla'm, o kitabı indiren Allah’tır ve O bütün iyi kulların koruyucusudur. ["
        },
        {
            "chapter": 7,
            "verse": 197,
            "text": "Allah'tan başka yardımınıza çağırdığınız tanrılarınız ise sizin imdadınıza yetişemezler, hatta kendilerine bile fayda ve yardımları dokunmaz"
        },
        {
            "chapter": 7,
            "verse": 198,
            "text": "Siz o müşrikleri (veya putları) doğru yola dâvet ederseniz işitmezler.Onların sana baktığını görürsün ama, aslında onlar görmezler"
        },
        {
            "chapter": 7,
            "verse": 199,
            "text": "Sen af ve müsamaha yolunu tut, iyiliği emret, cahillere aldırış etme"
        },
        {
            "chapter": 7,
            "verse": 200,
            "text": "Her ne zaman şeytandan sana bir vesvese gelecek olursa, hemen Allah'a sığın! Çünkü o duaları işitip icabet eder ve her şeyi bilir"
        },
        {
            "chapter": 7,
            "verse": 201,
            "text": "Allah'a karşı gelmekten sakınanlara şeytandan bir hayal ilişince, hemen düşünüp kendilerini toparlar, basiretlerine tam sahib olurlar"
        },
        {
            "chapter": 7,
            "verse": 202,
            "text": "Şeytanların dostlarına gelince, şeytanlar onları azgınlığa sürükler, sonra da yakalarını bırakmazlar"
        },
        {
            "chapter": 7,
            "verse": 203,
            "text": "Onlara keyfî olarak istedikleri bir âyet veya mûcize getirmediğin zaman“Hiç değilse bir şeyler bulup buluştursaydın yâ!” derler.De ki: “Ben, sadece Rabbimden ne vahyolunursa ona tâbi olurum. Bütün bu Kur'ân Rabbinizden gelen basiretlerdir, gönül gözlerini açan, gerçekleri gösteren nurlardır. İman edecek kimseler için hidâyet ve rahmettir.”"
        },
        {
            "chapter": 7,
            "verse": 204,
            "text": "Öyle ise, Kur'ân okunduğunda hemen ona kulak verin, susup dinleyin ki merhamete nail olasınız"
        },
        {
            "chapter": 7,
            "verse": 205,
            "text": "Sabah ve akşam Rabbini, içinden yalvararak, ürpererek ve yüksek olmayan, kendin işitebileceğin bir sesle zikret, gafillerden olma"
        },
        {
            "chapter": 7,
            "verse": 206,
            "text": "Rab'bine yakın melekler O’na kulluk ve ibadet etmekten asla kibirlenmez, hep O’nu tenzih eder ve yalnız O’na secde ederler"
        }
    ]
}
{
    "maqras": [
        {
            "chapter": 7,
            "verse": 117,
            "text": "А Ми відкрили Мусі: «Кидай свою палицю!» І ось стала вона поглинати те, що створили вони"
        },
        {
            "chapter": 7,
            "verse": 118,
            "text": "Постала істина й стало марним те, що робили вони"
        },
        {
            "chapter": 7,
            "verse": 119,
            "text": "Вони зазнали поразки й повернулися приниженими"
        },
        {
            "chapter": 7,
            "verse": 120,
            "text": "Чаклуни впали в земному поклоні"
        },
        {
            "chapter": 7,
            "verse": 121,
            "text": "й сказали: «Ми увірували в Господа світів"
        },
        {
            "chapter": 7,
            "verse": 122,
            "text": "Господа Муси та Гаруна!»"
        },
        {
            "chapter": 7,
            "verse": 123,
            "text": "Фіраун сказав: «Як, ви увірували в Нього без мого дозволу?! Це ваші хитрощі. Ви задумали їх у місті, щоб вигнати звідти його жителів. Але скоро ви дізнаєтеся"
        },
        {
            "chapter": 7,
            "verse": 124,
            "text": "Я накажу відтяти вам руки й ноги навхрест, а потім розіпнути вас усіх!»"
        },
        {
            "chapter": 7,
            "verse": 125,
            "text": "Ті сказали: «Воістину, ми повертаємося до Господа нашого"
        },
        {
            "chapter": 7,
            "verse": 126,
            "text": "Ти мстишся нам за те, що ми увірували в знамення Господа нашого, коли вони прийшли до нас. Господи наш! Даруй нам терпіння й забери нас відданими Тобі!»"
        },
        {
            "chapter": 7,
            "verse": 127,
            "text": "Старшина народу Фірауна сказала: «Невже ти дозволиш Мусі та його народу поширювати безчестя на землі й зректися тебе й твоїх богів?» Той відповів: «Ми будемо вбивати синів їхніх і залишати в живих жінок їхніх. Ми маємо владу над ними!»"
        },
        {
            "chapter": 7,
            "verse": 128,
            "text": "Муса сказав народу своєму: «Шукайте допомоги в Аллага й майте терпіння! Воістину, земля належить Аллагу. Він дарує її в спадок тому з рабів Своїх, кому побажає. А найкращий вихід — для богобоязливих!»"
        },
        {
            "chapter": 7,
            "verse": 129,
            "text": "Ті сказали: «Знущалися з нас як перед тобою, так і після приходу твого». Він відповів: «Можливо, Господь знищить вашого ворога й призначить вас нащадками на землі, щоб побачити, що ви будете робити!»"
        },
        {
            "chapter": 7,
            "verse": 130,
            "text": "Ми скарали рід Фірауна роками посухи й неврожаєм плодів. Можливо, вони замисляться"
        },
        {
            "chapter": 7,
            "verse": 131,
            "text": "Коли до них приходило добро, вони говорили: «Це — завдяки нам самим!» А коли їх вражало щось зле, вони приписували це Мусі та його послідовникам. Знаки їхніх нещасть — від Аллага, але ж більшість із них цього не знає"
        },
        {
            "chapter": 7,
            "verse": 132,
            "text": "Вони сказали: «Які б знамення ти не показував, щоб зачарувати нас, ми не увіруємо!»"
        },
        {
            "chapter": 7,
            "verse": 133,
            "text": "І наслали Ми на них повінь, сарану, воші, жаб і кров — як явні знамення. Але вони гордували — вони були зверхнім народом"
        },
        {
            "chapter": 7,
            "verse": 134,
            "text": "Та коли впала на них кара, вони сказали: «О Мусо! Попроси для нас у Господа свого те, що Він тобі обіцяв. Якщо ти відвернеш від нас кару, ми повіримо тобі й відпустимо з тобою синів Ісраїля»"
        },
        {
            "chapter": 7,
            "verse": 135,
            "text": "Ми відвернули від них ту кару до певного часу, але коли він настав, вони порушили обіцянку"
        },
        {
            "chapter": 7,
            "verse": 136,
            "text": "Ми помстилися їм та потопили їх у морі за те, що вони вважали Наші знамення брехнею й були до них неуважними"
        },
        {
            "chapter": 7,
            "verse": 137,
            "text": "Пригнобленим людям Ми дарували в спадок східні й західні землі, які Ми благословили. За те, що вони терпіли, справдилося прекрасне слово Господа твого про синів Ісраїля. Ми знищили те, що робили Фіраун та його народ, і те, що будували вони"
        },
        {
            "chapter": 7,
            "verse": 138,
            "text": "Ми переправили синів Ісраїля через море. Вони прийшли до людей, відданих поклонінню своїм ідолам і сказали Мусі: «О Мусо! Зроби нам бога, такого, як у них!» Той відповів: «Воістину, ви — невігласи"
        },
        {
            "chapter": 7,
            "verse": 139,
            "text": "Воістину, буде знищено те, в що вірять ці люди. Марне те, що вони роблять!»"
        },
        {
            "chapter": 7,
            "verse": 140,
            "text": "Він сказав: «Невже я буду шукати для вас іншого бога замість Аллага, коли Він вивищив вас над усіма жителями світів?»"
        },
        {
            "chapter": 7,
            "verse": 141,
            "text": "І ось Ми врятували вас від роду Фірауна. Вони завдавали вам страждань, убивали ваших синів, а [собі] залишали живими ваших жінок. У цьому для вас — велике випробування від Господа вашого"
        }
    ]
}
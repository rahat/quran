{
    "maqras": [
        {
            "chapter": 7,
            "verse": 171,
            "text": "Ось Ми піднесли над ними гору, наче хмару, і вони подумали, що вона впаде на них. «Міцно тримайтеся того, що дано вам, і згадуйте, що в ньому, — можливо, будете богобоязливі!»[LXVIII]"
        },
        {
            "chapter": 7,
            "verse": 172,
            "text": "Ось твій Господь вивів із плоті синів Адама нащадків їхніх, змусивши свідчити про самих себе: «Чи не Я ваш Господь?» Ті відповіли: «Так, ми свідчимо!» — щоб не говорили ви в День Воскресіння: «Воістину, ми не знали про це!»"
        },
        {
            "chapter": 7,
            "verse": 173,
            "text": "Або не говорили: «Воістину, батьки наші додавали Господу рівних у поклонінні ще раніше, а ми — їхні нащадки. Невже ти знищиш нас за те, що зробили послідовники брехні?»"
        },
        {
            "chapter": 7,
            "verse": 174,
            "text": "Так Ми пояснюємо знамення — можливо, вони повернуться"
        },
        {
            "chapter": 7,
            "verse": 175,
            "text": "Сповісти їм про того, кому Ми дарували Наші знамення, а він відвернувся від них. Шайтан переслідував його і він став одним із тих, хто блукає![LXIX]"
        },
        {
            "chapter": 7,
            "verse": 176,
            "text": "Якби Ми побажали, то піднесли би його через них, але він вхопився за земне й пішов за своїми бажаннями. Він подібний до пса: коли женеш його, він висуває язика, і коли лишаєш у спокої, він так само висовує язика. Це приклад людей, які вважають Наші знамення за брехню! Перекажи їм цю розповідь — можливо, поміркують вони![LXX]"
        },
        {
            "chapter": 7,
            "verse": 177,
            "text": "Поганий приклад людей, які вважають Наші знамення за брехню й кривдять самих себе"
        },
        {
            "chapter": 7,
            "verse": 178,
            "text": "Кого Аллаг веде прямим шляхом, той іде прямим шляхом. А ті, кого Він збиває зі шляху, матимуть втрати"
        },
        {
            "chapter": 7,
            "verse": 179,
            "text": "Ми створили для пекла багато джинів і людей. Вони мають серця, якими не розуміють, мають очі, якими не бачать, мають вуха, якими не чують. Вони подібні до худоби, але перебувають у ще більшій омані. Вони — невігласи"
        },
        {
            "chapter": 7,
            "verse": 180,
            "text": "Аллагу належать прекрасні імена. Тож кличте Його ними й залиште тих, які спотворюють імена Його. Їх винагородять за те, що вони робили"
        },
        {
            "chapter": 7,
            "verse": 181,
            "text": "Серед Наших творінь є громада, яка веде шляхом істини й чинить згідно з нею"
        },
        {
            "chapter": 7,
            "verse": 182,
            "text": "А тих, які вважають Наші знамення за брехню, Ми поступово потягнемо донизу, так, що вони й не знатимуть про це"
        },
        {
            "chapter": 7,
            "verse": 183,
            "text": "Я дам їм відстрочку. Воістину, Мої хитрощі могутні"
        },
        {
            "chapter": 7,
            "verse": 184,
            "text": "Невже їм не спадало на думку, що їхній приятель не божевільний? Воістину, він — ясний застерігач"
        },
        {
            "chapter": 7,
            "verse": 185,
            "text": "Невже не дивилися вони на царство небес і землі, і на кожну річ, створену Аллагом? А, можливо, вже наблизився їхній строк! То в яку розповідь після цієї увірують вони"
        },
        {
            "chapter": 7,
            "verse": 186,
            "text": "Кого Аллаг збив зі шляху, тому немає провідника. Він залишить їх блукати в своєму беззаконні"
        },
        {
            "chapter": 7,
            "verse": 187,
            "text": "Тебе запитують про Час: «Коли настане він?» Скажи: «Знання про це — в Господа мого! Не відкриє часу його ніхто, крім Нього. Важкий він для небес і для землі! Прийде він раптово!» Тебе питають, наче тобі про це відомо. Скажи: «Знання про це — в Аллага, але ж більшість людей про це не відає!»"
        },
        {
            "chapter": 7,
            "verse": 188,
            "text": "Скажи: «Я не маю влади зробити собі добро чи заподіяти шкоду, хіба що побажає цього Аллаг. Якби я знав потаємне, то примножив би собі добро, а зло не торкнулося б мене. Воістину, я — застерігач і добрий вісник для віруючих людей!»"
        }
    ]
}
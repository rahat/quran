{
    "maqras": [
        {
            "chapter": 20,
            "verse": 111,
            "text": "І будуть вони принижені перед Живим, Сущим. І розчарується той, хто ніс тягар своєї несправедливості"
        },
        {
            "chapter": 20,
            "verse": 112,
            "text": "А хто робив добро й був віруючим, той нехай не боїться ні несправедливості, ні образи"
        },
        {
            "chapter": 20,
            "verse": 113,
            "text": "Так Ми зіслали Коран арабською мовою та роз’яснили в ньому погрози. Можливо, вони боятимуться, або ж він буде їм нагадуванням"
        },
        {
            "chapter": 20,
            "verse": 114,
            "text": "Всевишній Аллаг, Істинний Володар! Тож не поспішай із Кораном, поки не буде завершено одкровення тобі. Скажи: «Господи, додай мені знання!»"
        },
        {
            "chapter": 20,
            "verse": 115,
            "text": "Раніше Ми взяли завіт із Адамом, але він забув його. І Ми не знайшли в ньому рішучості"
        },
        {
            "chapter": 20,
            "verse": 116,
            "text": "І коли Ми сказали ангелам: «Вклоніться низько Адаму!» — то вклонилися всі, крім Ібліса, який відмовився"
        },
        {
            "chapter": 20,
            "verse": 117,
            "text": "Тоді Ми сказали: «О Адаме! Воістину, це — ворог тобі й дружині твоїй! Стережися, щоб не вигнав тебе з раю, а то будеш ти нещасним"
        },
        {
            "chapter": 20,
            "verse": 118,
            "text": "Тут ти не голодуватимеш, не ходитимеш роздягнений"
        },
        {
            "chapter": 20,
            "verse": 119,
            "text": "не страждатимеш від спраги й від спеки!»"
        },
        {
            "chapter": 20,
            "verse": 120,
            "text": "Але почав нашіптувати йому шайтан, говорячи: «О Адаме! Чи не показати тобі дерево вічності й неминущої влади?»"
        },
        {
            "chapter": 20,
            "verse": 121,
            "text": "Вони скуштували з нього та й побачили наготу свою. І почали прикриватися листям із дерев райських. Не послухався Адам Господа свого й заблукав"
        },
        {
            "chapter": 20,
            "verse": 122,
            "text": "Але потім Господь обрав його, прийняв каяття й наставив на прямий шлях"
        },
        {
            "chapter": 20,
            "verse": 123,
            "text": "Аллаг сказав: «Вийдіть із раю обоє! Нащадки ваші будуть ворогами одне одному! Та якщо Я дарую вам Свій прямий шлях, то той, хто буде йти цим прямим шляхом, не заблукає та не буде нещасним"
        },
        {
            "chapter": 20,
            "verse": 124,
            "text": "А той, хто відвернеться від Мого нагадування, той матиме важке життя, а в День Воскресіння Ми піднімемо його сліпим!»"
        },
        {
            "chapter": 20,
            "verse": 125,
            "text": "Він скаже: «Господи! Чому ти воскресив Мене сліпим? Я ж був зрячим!»"
        },
        {
            "chapter": 20,
            "verse": 126,
            "text": "Аллаг скаже: «Так само, як Ми показували тобі Наші знамення, а ти забув їх, і ти будеш забутий сьогодні!»"
        },
        {
            "chapter": 20,
            "verse": 127,
            "text": "Отак Ми винагороджуємо тих, хто був порушником та не увірував у знамення Господа свого. А покарання в наступному житті — сильніше й довговічніше"
        },
        {
            "chapter": 20,
            "verse": 128,
            "text": "Чи не привело їх на прямий шлях те, що Ми знищили стільки поколінь перед ними! Вони ходять по руїнах домівок їхніх — у цьому знамення для обдарованих розумом"
        },
        {
            "chapter": 20,
            "verse": 129,
            "text": "Якби не попереднє слово Господа твого та не встановлений строк, [покарання] було б негайним"
        },
        {
            "chapter": 20,
            "verse": 130,
            "text": "Май терпіння до того, що вони кажуть, і прославляй Господа свого перед сходом і заходом сонця; прославляй у нічні часи та вдень — можливо, ти будеш задоволений"
        },
        {
            "chapter": 20,
            "verse": 131,
            "text": "Не заглядайся на те, чим Ми наділили деяких людей, щоб випробувати їх. Це — блиск земного життя, а винагорода Господа твого краща й довговічніша"
        },
        {
            "chapter": 20,
            "verse": 132,
            "text": "Накажи своїй родині звершувати молитву й будь у ній терплячим. Ми не просимо в тебе наділу, а Ми самі наділяємо тебе. А порятунок — для богобоязливих"
        },
        {
            "chapter": 20,
            "verse": 133,
            "text": "Запитують [невіруючі]: «Чому він не прийде до нас із якимось знаменням від Господа його?» Та чи не з’явився їм ясний доказ –у давніх сувоях"
        },
        {
            "chapter": 20,
            "verse": 134,
            "text": "Якби Ми знищили їх покаранням раніше за [Мухаммада], то вони б сказали: «Господи наш! Чому Ти не відіслав до нас посланця? Ми пішли б за його знаменнями ще перед тим, як стали приниженими й зганьбленими!»"
        },
        {
            "chapter": 20,
            "verse": 135,
            "text": "Скажи: «Всі чекають [Часу]! Чекайте й ви! Тоді ви дізнаєтеся, хто йде прямим шляхом!»"
        }
    ]
}
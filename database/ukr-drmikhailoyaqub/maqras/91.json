{
    "maqras": [
        {
            "chapter": 11,
            "verse": 41,
            "text": "Він сказав: «Заходьте в нього! З ім’ям Аллага він буде пливти й зупинятися. Воістину, Господь мій — Прощаючий, Милосердний!»"
        },
        {
            "chapter": 11,
            "verse": 42,
            "text": "Ковчег із ними плив серед хвиль, схожих на гори, і Нух покликав свого сина, який стояв на самоті: «Сину мій! Сідай разом із нами та не лишайся з невіруючими!»"
        },
        {
            "chapter": 11,
            "verse": 43,
            "text": "Той сказав: «Я зійду на гору, й вона врятує мене від води». Відповів [Нух]: «Сьогодні ніхто не врятується від наказу Аллага, якщо Він не змилується!» Постала між ними хвиля, і був той одним із утоплених"
        },
        {
            "chapter": 11,
            "verse": 44,
            "text": "І було сказано: «О земле! Поглинь свою воду! О небо! Припини!» Спала вода та здійснився наказ. [Ковчег] зупинився на горі аль-Джуді, й було сказано: «Нехай же згинуть люди несправедливі!»[CLI]"
        },
        {
            "chapter": 11,
            "verse": 45,
            "text": "І звернувся Нух до Господа свого: «Господи! Мій син — із моєї родини. Обіцянка Твоя правдива, і Ти — Наймудріший Суддя!»"
        },
        {
            "chapter": 11,
            "verse": 46,
            "text": "Сказав Він: «О Нуху! Твій син не з твоєї родини. Такий вчинок не є праведним, тож не проси в Мене того, про що не маєш знання! Я закликаю тебе не бути одним із невігласів!»"
        },
        {
            "chapter": 11,
            "verse": 47,
            "text": "Той сказав: «Господи! Я шукаю в Тебе захисту і не буду просити про те, про що не маю знання! Якщо Ти не простиш мене й не змилуєшся наді мною, то я буду одним із тих, які втратять усе!»"
        },
        {
            "chapter": 11,
            "verse": 48,
            "text": "Було сказано: «О Нуху! Сходь із миром від Нас і благословеннями — на тебе й на народи, які з тобою! Але будуть і народи, яких Ми наділимо благами, а потім вразимо болісною карою від Нас!»"
        },
        {
            "chapter": 11,
            "verse": 49,
            "text": "Такими є звістки про потаємне, які Ми даруємо тобі в одкровенні. Перед цим не знав їх ні ти, ні твої люди. Тож терпи! Воістину, добрий вихід чекає на богобоязливих"
        },
        {
            "chapter": 11,
            "verse": 50,
            "text": "До адитів Ми [послали] брата їхнього Гуда. Він сказав: «О народе мій! Поклоняйтеся Аллагу! У вас немає бога, крім Нього! А ви тільки вигадуєте"
        },
        {
            "chapter": 11,
            "verse": 51,
            "text": "О народе мій! Я не прошу за це винагороди у вас. Винагородить мене тільки Той, Хто мене створив. То невже ви не розумієте"
        },
        {
            "chapter": 11,
            "verse": 52,
            "text": "О народе мій! Просіть прощення в Господа вашого, а потім кайтеся перед Ним. Він проллє вам з неба щедру зливу й додасть вам сили до вашої сили. І не відвертайтеся, наче грішники!»"
        },
        {
            "chapter": 11,
            "verse": 53,
            "text": "Ті сказали: «О Гуде! Ти не показав нам ясного знамення, і ми не залишимо своїх богів через твої слова. І ми не віримо тобі"
        },
        {
            "chapter": 11,
            "verse": 54,
            "text": "Ми лиш кажемо, що один із наших богів заподіяв тобі шкоду». [Гуд] відповів: «Аллаг буде свідком моїм і будете свідками ви — я непричетний до того, що ви додаєте рівних"
        },
        {
            "chapter": 11,
            "verse": 55,
            "text": "Йому! Тож хитруйте проти мене всі! Не давайте мені відстрочки"
        },
        {
            "chapter": 11,
            "verse": 56,
            "text": "Я покладаюся на Аллага, Господа мого й Господа вашого! Немає живої істоти, яку б Він не тримав за чуб! Воістину, мій Господь — на прямому шляху![CLII]"
        },
        {
            "chapter": 11,
            "verse": 57,
            "text": "А якщо відвернетесь ви, то я вже переповів те, з чим мене послали до вас. Мій Господь замінить вас іншими людьми, і ви не заподієте Йому ніякої шкоди. Воістину, мій Господь — Охоронець кожної речі!»"
        },
        {
            "chapter": 11,
            "verse": 58,
            "text": "І коли прийшов наказ Наш, то за Нашою милістю Ми врятували Гуда й тих із ним, які увірували. І Ми врятували їх від лютої кари"
        },
        {
            "chapter": 11,
            "verse": 59,
            "text": "Такими були адити. Вони відкинули знамення Господа їхнього, не послухалися Його посланців та йшли за наказом кожного впертого тирана"
        },
        {
            "chapter": 11,
            "verse": 60,
            "text": "Прокляття переслідуватиме їх у земному житті та в День Воскресіння. Так! Воістину, адити не увірували в Господа свого. Нехай згинуть адити, народ Гуда"
        }
    ]
}
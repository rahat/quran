{
    "maqras": [
        {
            "chapter": 3,
            "verse": 113,
            "text": "Не всі вони однакові. Є серед людей Писання стійка громада, яка читає знамення Аллага ночами, низько кланяючись"
        },
        {
            "chapter": 3,
            "verse": 114,
            "text": "Вони вірують в Аллага та в Останній День, наказують добре та забороняють неприйнятне, випереджають одне одного у добрих справах. Вони і є одними з праведників"
        },
        {
            "chapter": 3,
            "verse": 115,
            "text": "Що б доброго вони не зробили, воно не приховається. Аллаг знає про богобоязливих"
        },
        {
            "chapter": 3,
            "verse": 116,
            "text": "Воістину, тим, які не увірували, ніяк не допоможе ні майно їхнє, ні діти їхні. Вони є жителями вогню — і будуть вони там довіку"
        },
        {
            "chapter": 3,
            "verse": 117,
            "text": "Те, що вони витрачають у земному житті, схоже на морозний вітер. Він вразив ниву людей, які були несправедливі до самих себе, і він знищив її! Це не Аллаг вчинив несправедливо із ними, це вони самі були несправедливі до себе"
        },
        {
            "chapter": 3,
            "verse": 118,
            "text": "О ви, які увірували! Не оточуйте себе тими, хто не з-посеред вас. Вони не втратять нагоди нашкодити вам та порадіти труднощам вашим. Ненависть видно на вустах їхніх, але ще більша ненависть захована в їхніх серцях! Ми вже пояснили вам знамення, якби ж лише розуміли ви"
        },
        {
            "chapter": 3,
            "verse": 119,
            "text": "Ви любите їх, а вони не люблять вас. Ви вірите в усі Писання, і коли вони зустрічають вас, то говорять: «Увірували ми!» А коли залишаються наодинці, то гризуть нігті від своєї ненависті до вас. Скажи: «Умріть від своєї ненависті!» Аллаг добре знає про те, що в серцях"
        },
        {
            "chapter": 3,
            "verse": 120,
            "text": "Якщо торкнеться вас щось добре, то їх це гнітить. А якщо вас вразить лихо, то радіють вони! Та якщо ви будете терплячими та богобоязливими, то їхні хитрощі ніяк не зможуть зашкодити вам. Воістину, Аллаг осягає те, що роблять вони"
        },
        {
            "chapter": 3,
            "verse": 121,
            "text": "І ось ти вранці залишив свою родину, щоб показати віруючим їхні місця перед битвою. Аллаг — Всечуючий, Всезнаючий"
        },
        {
            "chapter": 3,
            "verse": 122,
            "text": "І коли два загони ваших вже були здатні зламатися, то Аллаг був Покровителем їхнім. І нехай на Аллага покладають сподівання віруючі"
        },
        {
            "chapter": 3,
            "verse": 123,
            "text": "Аллаг допоміг вам коло Бадру, коли були ви слабкими. Бійтесь Аллага — можливо, ви будете вдячними"
        },
        {
            "chapter": 3,
            "verse": 124,
            "text": "І ти сказав віруючим: «Невже не достатньо вам того, що Аллаг допомагає вам трьома тисячами зісланих ангелів?»"
        },
        {
            "chapter": 3,
            "verse": 125,
            "text": "Так! Якщо ви будете терплячими та богобоязливими, і якщо здійснять раптовий напад на вас, то Він допоможе вам п’ятьма тисячами позначених ангелів"
        },
        {
            "chapter": 3,
            "verse": 126,
            "text": "Аллаг зробив це доброю звісткою для вас — для того, щоб заспокоїти нею ваші серця, бо немає допомоги, окрім як від Аллага — Великого, Мудрого"
        },
        {
            "chapter": 3,
            "verse": 127,
            "text": "а також для того, щоб знищити частину невіруючих або принизити їх так, щоб вони повернулися назад пригніченими"
        },
        {
            "chapter": 3,
            "verse": 128,
            "text": "Тобі не повинно бути діла до того, прийме Він їхнє каяття чи скарає їх. Воістину, вони — несправедливі"
        },
        {
            "chapter": 3,
            "verse": 129,
            "text": "Аллагу належать ті, хто на небесах, і ті, хто на землі. Він прощає того, кого побажає, і карає Він того, кого побажає. Аллаг — Прощаючий, Милосердний"
        },
        {
            "chapter": 3,
            "verse": 130,
            "text": "О ви, які увірували! Не пожирайте лихву, збільшену в багато разів! І бійтесь Аллага — можливо, матимете ви успіх"
        },
        {
            "chapter": 3,
            "verse": 131,
            "text": "І бійтесь вогню, який приготували невіруючим"
        },
        {
            "chapter": 3,
            "verse": 132,
            "text": "І скоряйтеся Аллагу та Посланцю — можливо, отримаєте ви милість"
        }
    ]
}
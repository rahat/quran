{
    "maqras": [
        {
            "chapter": 4,
            "verse": 114,
            "text": "Немає добра в більшості їхніх потаємних розмов, якщо тільки вони не будуть закликати до милостині, добра чи миру поміж людьми. І хто зробить це, прагнучи до вдоволення Аллага, тому даруємо Ми велику винагороду"
        },
        {
            "chapter": 4,
            "verse": 115,
            "text": "І того, хто буде суперечити Посланцю навіть після того, як йому став зрозумілий прямий шлях, і не піде шляхом віруючих, того Ми скеруємо туди, куди він звернувся — та й вкинемо до геєни! Мерзотне ж це місце для повернення"
        },
        {
            "chapter": 4,
            "verse": 116,
            "text": "Воістину, Аллаг не прощає, коли Йому додають рівних, але прощає все, окрім цього, тому, кому побажає! І хто додає Аллагу рівних, той заблукав у глибокій омані"
        },
        {
            "chapter": 4,
            "verse": 117,
            "text": "Вони кличуть замість Нього лише названі жіночими іменами божества. І вони не кличуть нікого іншого, як тільки бунтівного шайтана"
        },
        {
            "chapter": 4,
            "verse": 118,
            "text": "Аллаг прокляв його. А він сказав: «Я неодмінно заберу певну частину Твоїх рабів"
        },
        {
            "chapter": 4,
            "verse": 119,
            "text": "Я зіб’ю їх зі шляху, зваблю марними сподіваннями, накажу їм відрізати вуха худобі та змінювати творіння Аллага». І хто узяв собі шайтана покровителем замість Аллага, той вже зазнав очевидних втрат"
        },
        {
            "chapter": 4,
            "verse": 120,
            "text": "Він дає обіцянки їм та зваблює марними сподіваннями. Але шайтан обіцяє їм ніщо інше, як тільки спокусу"
        },
        {
            "chapter": 4,
            "verse": 121,
            "text": "Домівкою таких буде геєна. І вони не знайдуть порятунку від неї"
        },
        {
            "chapter": 4,
            "verse": 122,
            "text": "А тих, які увірували і творили добрі справи, Ми введемо в сади, де течуть ріки. Вони будуть там довіку. Обіцянка Аллага — істина; і хто ж правдивіший за Аллага словом"
        },
        {
            "chapter": 4,
            "verse": 123,
            "text": "І це не залежить від ваших бажань чи бажань людей Писання. І хто чинить зло, тому відплатять тим же, і не знайдеться йому, окрім Аллага, ні покровителів, ні помічників"
        },
        {
            "chapter": 4,
            "verse": 124,
            "text": "І хто не робив би добрих справ, віруючий чоловік чи віруюча жінка, то увійдуть вони до раю, і не вчинять із ними несправедливо навіть на плівку із кісточки фініка"
        },
        {
            "chapter": 4,
            "verse": 125,
            "text": "У кого краща релігія, ніж у того, хто підкорив себе Аллагу, є праведним та йде за вірою Ібрагіма-ханіфа? Аллаг же зробив Ібрагіма Своїм другом"
        },
        {
            "chapter": 4,
            "verse": 126,
            "text": "Аллагу належить те, що на небесах, і те, що на землі. Адже Аллаг осягає кожну річ"
        },
        {
            "chapter": 4,
            "verse": 127,
            "text": "Тебе просять встановити припис щодо жінок. Скажи: «Аллаг встановлює вам припис щодо них і щодо того, про що читаєте ви у Писанні – про осиротілих жінок, яким ви не даєте того, що належить їм, маючи бажання одружитися з ними; а також про безпомічних дітей і про те, щоб ви ставились до сиріт справедливо». І яке благо ви не робили б, Аллаг знає про це![XLII]"
        },
        {
            "chapter": 4,
            "verse": 128,
            "text": "Якщо жінка боїться неприязні чоловіка чи він уникає її, то не буде їм обом гріха, якщо вони полагодять між собою миром, адже злагода – краща! Люди є жадібними, але, якщо ви будете доброчинними та богобоязливими, то, воістину, Аллагу відомо те, що робите ви"
        },
        {
            "chapter": 4,
            "verse": 129,
            "text": "Ви ніколи не зможете однаково справедливо ставитися до всіх дружин, навіть якщо ви прагнете до цього. Не схиляйтесь до однієї, залишаючи іншу в невизначеності. І якщо ви будете праведними та богобоязливими, то, воістину, Аллаг — Прощаючий, Милосердний"
        },
        {
            "chapter": 4,
            "verse": 130,
            "text": "А якщо [подружжя] розлучиться, то кожного з них Аллаг збагатить від щедрості Своєї. Аллаг — Щедрий, Мудрий"
        },
        {
            "chapter": 4,
            "verse": 131,
            "text": "Аллагу належить те, що на небесах і те, що на землі. І Ми вже заповідали тим, кому дано Писання раніше за вас, а також вам, щоб ви боялися Аллага. А якщо ви не увіруєте, то Аллагу належить те, що на небесах, і те, що на землі, і Аллаг — Багатий, Хвалимий"
        },
        {
            "chapter": 4,
            "verse": 132,
            "text": "Аллагу належить те, що на небесах, і те, що на землі. І достатньо Аллага як Опікуна"
        },
        {
            "chapter": 4,
            "verse": 133,
            "text": "Якщо Він побажає, то забере вас — о люди! — і приведе нових. Адже Аллаг спроможний на це"
        },
        {
            "chapter": 4,
            "verse": 134,
            "text": "І якщо хто прагне винагороди земного життя, то у Аллага — винагорода земного життя і життя наступного. Аллаг — Всечуючий, Всевидячий"
        }
    ]
}
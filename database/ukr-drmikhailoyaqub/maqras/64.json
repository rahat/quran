{
    "maqras": [
        {
            "chapter": 7,
            "verse": 65,
            "text": "І до адитів Ми послали їхнього брата Гуда. Він сказав: «О люди! Поклоняйтеся Аллагу! У вас немає бога, крім Нього! Невже не матимете страху перед Ним?»[LXI]"
        },
        {
            "chapter": 7,
            "verse": 66,
            "text": "Старшина його народу, яка не увірувала, сказала: «Ми бачимо твою дурість і думаємо, що ти — брехун!»"
        },
        {
            "chapter": 7,
            "verse": 67,
            "text": "Той відповів: «Я не дурний. Навпаки, я — посланець від Господа світів"
        },
        {
            "chapter": 7,
            "verse": 68,
            "text": "Я переказую вам послання від Господа свого і я для вас — добрий порадник"
        },
        {
            "chapter": 7,
            "verse": 69,
            "text": "Невже ви дивуєтесь тому, що нагадування від Господа вашого прийшло вам через людину з-посеред вас для застереження? Згадайте, як Він зробив вас нащадками народу Нуха та ще й додав вам сили та зросту. Тож згадайте милості Господа вашого — можливо, матимете успіх!»"
        },
        {
            "chapter": 7,
            "verse": 70,
            "text": "Ті сказали: «Невже ти прийшов із тим, щоб ми поклонялися єдиному Богу й зреклися того, чому поклонялися наші батьки? Покажи нам те, чим ти погрожуєш нам, якщо ти говориш правду!»"
        },
        {
            "chapter": 7,
            "verse": 71,
            "text": "Він відповів: «Уже впала на вас кара й гнів Господа вашого! Невже ви будете сперечатися зі мною про імена, вигадані вами й вашими батьками? Аллаг не посилав щодо них жодного доказу. Тож чекайте і я почекаю разом із вами!»[LXII]"
        },
        {
            "chapter": 7,
            "verse": 72,
            "text": "Із Нашої ласки Ми врятували його й тих, хто був із ним, і вигубили до останнього тих, які вважали Наші знамення за брехню й були невіруючими"
        },
        {
            "chapter": 7,
            "verse": 73,
            "text": "А до самудитів [відіслали] їхнього брата Саліха. Він сказав: «Люди! Поклоняйтеся Аллагу! У вас немає бога, крім Нього! Прийшло до вас ясне знамення від Господа вашого. Ось ця верблюдиця Аллага — знамення для вас. Дозвольте ж їй пастися на землі Аллага й не завдавайте їй шкоди, інакше впаде на вас болісна кара!»[LXIII]"
        },
        {
            "chapter": 7,
            "verse": 74,
            "text": "Згадайте, як Він зробив вас нащадками адитів і розселив на землі, на рівнинах якої ви зводите фортеці й вирубаєте в скелях будинки. Згадайте милості Аллага й не чиніть зла на землі, поширюючи безчестя!»"
        },
        {
            "chapter": 7,
            "verse": 75,
            "text": "Зверхня старшина його народу сказала віруючим, які були слабкі: «Чи ви знаєте, що Саліх посланий Господом його?» Ті відповіли: «Воістину, ми віруємо в те, з чим його послано!»"
        },
        {
            "chapter": 7,
            "verse": 76,
            "text": "Горді сказали: «Воістину, ми не віруємо в те, у що віруєте ви!»"
        },
        {
            "chapter": 7,
            "verse": 77,
            "text": "І вони закололи верблюдицю, не послухавши наказу Господа їхнього, й сказали: «О Саліху! Покажи те, чим ти погрожуєш нам, якщо ти справді з посланців!»"
        },
        {
            "chapter": 7,
            "verse": 78,
            "text": "І вразив їх землетрус. Лишилися вони мертві в будинках своїх"
        },
        {
            "chapter": 7,
            "verse": 79,
            "text": "[Саліх] відвернувся від них й сказав: «О народе мій! Я передав вам послання від Господа мого й радив вам добро. Але не любите ви добрих порадників!»"
        },
        {
            "chapter": 7,
            "verse": 80,
            "text": "[Відіслали] й Люта. Він сказав народу своєму: «Невже ви будете чинити таку мерзоту, якої не чинив перед вами ніхто з жителів світів"
        },
        {
            "chapter": 7,
            "verse": 81,
            "text": "Воістину, в пристрасті ви берете чоловіків замість жінок. Так, ви люди, які порушують межі»"
        },
        {
            "chapter": 7,
            "verse": 82,
            "text": "Та його народ тільки сказав: «Виженіть їх із селища вашого. Вони – люди, які вважають себе пречистими!»"
        },
        {
            "chapter": 7,
            "verse": 83,
            "text": "Але Ми врятували Люта разом із його родиною, крім дружини, яка була однією з тих, хто залишився"
        },
        {
            "chapter": 7,
            "verse": 84,
            "text": "І Ми пролили дощ [із каміння]. Поглянь же, яким був кінець грішників"
        },
        {
            "chapter": 7,
            "verse": 85,
            "text": "А до мад’янітів [Ми послали] їхнього брата Шуейба. Він сказав: «О люди! Поклоняйтеся Аллагу! У вас немає бога, крім Нього! Прийшло до вас ясне знамення від Господа вашого. Наповнюйте ж міру й вагу, не обманюйте людей у майнових справах і не поширюйте безчестя на землі після того, як вона стала кращою. Так буде краще для вас, якщо ви віруючі![LXIV]"
        },
        {
            "chapter": 7,
            "verse": 86,
            "text": "Не чатуйте на кожній дорозі, погрожуючи й збиваючи зі шляху Аллага тих, хто увірував у Нього та намагаючись викривити цей шлях. Згадайте, як вас було мало, а Ми примножили вас. Погляньте, яким був кінець нечестивців"
        },
        {
            "chapter": 7,
            "verse": 87,
            "text": "І якщо частина з вас увірувала в те, з чим мене послано, а друга частина не увірувала, то чекайте, поки Аллаг не розсудить між нами! А Він — найкращий із суддів!»"
        }
    ]
}
{
    "maqras": [
        {
            "chapter": 24,
            "verse": 35,
            "text": "Аллаг — світло небес і землі. Світло Його схоже на нішу, в якій є світильник, світильник у склі, а скло — наче зірка сяюча. Горить вона від благословенного оливного дерева, ні східного, ні західного; прагне запалати олія його, хоча б вогонь і не торкнувся її. Світло над світлом! Аллаг веде до Свого світла того, кого побажає! Аллаг наводить притчі людям, і Аллаг про кожну річ знаючий"
        },
        {
            "chapter": 24,
            "verse": 36,
            "text": "[Такий світильник] — у будинках, які дозволив побудувати Аллаг та, в яких згадується Його ім’я. Там Його прославляють зранку та ввечері[CCLXV]"
        },
        {
            "chapter": 24,
            "verse": 37,
            "text": "чоловіки, яких ні купівля, ні продаж не відволікають від згадування Аллага, звершення молитви й виплати закяту. Вони бояться того Дня, коли здригнуться серця й застигнуть погляди"
        },
        {
            "chapter": 24,
            "verse": 38,
            "text": "щоб Аллаг нагородив їх за найкраще з того, що вони робили, та ще додав із ласки Своєї. Аллаг наділяє, кого побажає, без відплати"
        },
        {
            "chapter": 24,
            "verse": 39,
            "text": "А вчинки тих, які не увірували, подібні до марева в пустелі, яке спраглому видається за воду. Коли він приходить туди, то не знаходить нічого. Але знаходить поряд Аллага, який відплатить йому сповна! Аллаг – швидкий у відплаті"
        },
        {
            "chapter": 24,
            "verse": 40,
            "text": "Або вони подібні до мороку в морських глибинах. Хвиля накриває їх згори, ще одна хвиля вище, а ще вище — хмара. Одна темрява над іншою! Якщо хтось витягне свою руку, то не зможе її побачити. Кому Аллаг не дав світла, тому немає світла"
        },
        {
            "chapter": 24,
            "verse": 41,
            "text": "Невже ти не бачиш, що Аллага прославляє те, що на небесах, і те, що на землі, а також птахи з простертими крилами? Кожен знає свою молитву й славлення. Аллаг знає про те, що вони роблять"
        },
        {
            "chapter": 24,
            "verse": 42,
            "text": "Аллагу належить влада над небесами й землею. І до Аллага — повернення"
        },
        {
            "chapter": 24,
            "verse": 43,
            "text": "Невже ти не бачиш, що Аллаг жене хмари, потім збирає їх, нагромаджує, і стає видно, як злива виливається з-поміж них? Із гір, що на небі, Він посилає град і вражає ним, кого побажає, і відвертає його, від кого побажає. Світло блискавок ледь не позбавляє зору![CCLXVI]"
        },
        {
            "chapter": 24,
            "verse": 44,
            "text": "Аллаг змінює ніч та день. Воістину, в цьому повчальний приклад для тих, хто має зір"
        },
        {
            "chapter": 24,
            "verse": 45,
            "text": "Аллаг створив усіх живих істот із води. Серед них є такі, що повзають на череві, є такі, що ходять на двох ногах, є такі, що ходять на чотирьох. Аллаг творить, що побажає. Воістину, Аллаг спроможний на кожну річ"
        },
        {
            "chapter": 24,
            "verse": 46,
            "text": "Ми зіслали ясні знамення, а Аллаг веде прямим шляхом, кого побажає"
        },
        {
            "chapter": 24,
            "verse": 47,
            "text": "Вони говорять: «Ми увірували в Аллага й Посланця. Ми коримось!» А потім частина з них відвертається. Ні, вони невіруючі![CCLXVII]"
        },
        {
            "chapter": 24,
            "verse": 48,
            "text": "Коли їх кличуть до Аллага та Його Посланця, щоб між ними розсудили, то частина з них відвертається"
        },
        {
            "chapter": 24,
            "verse": 49,
            "text": "Якби правда була на їхньому боці, то вони б покірно прийшли до нього"
        },
        {
            "chapter": 24,
            "verse": 50,
            "text": "Чи в їхніх серцях хвороба? Чи вони сумніваються? Чи вони бояться, що Аллаг та Його Посланець судитимуть їх несправедливо? Навпаки, вони самі несправедливі"
        },
        {
            "chapter": 24,
            "verse": 51,
            "text": "Слова віруючих, коли їх кличуть до Аллага та Його Посланця, такі: «Слухаємо та коримось!» Саме вони й матимуть успіх"
        },
        {
            "chapter": 24,
            "verse": 52,
            "text": "Ті, які коряться Аллагу та Його Посланцю, бояться Аллага та мають перед Ним страх, досягнуть успіху"
        }
    ]
}
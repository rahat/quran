{
    "maqras": [
        {
            "chapter": 9,
            "verse": 122,
            "text": "Нехай віруючі не вирушають у похід усі разом. Чому б не відіслати з кожної групи частину людей, які будуть навчатися релігії та застерігати інших, коли вони повернуться до них? Можливо, ті будуть стерегтися![CXVIII]"
        },
        {
            "chapter": 9,
            "verse": 123,
            "text": "О ви, які увірували! Боріться з тими невіруючими, які перебувають поблизу вас — нехай вони побачать, що ви суворі! І знайте, що Аллаг — разом із богобоязливими"
        },
        {
            "chapter": 9,
            "verse": 124,
            "text": "А коли зіслано суру, то серед [лицемірів] є той, хто говорить: «Кому це додало віри?» Тим, які увірували, це додає віри, і радіють вони"
        },
        {
            "chapter": 9,
            "verse": 125,
            "text": "А тим, чиї серця хворі, це збільшує нечистоту, і помирають вони невіруючими.[CXIX]"
        },
        {
            "chapter": 9,
            "verse": 126,
            "text": "Чи не бачать вони, як щороку зазнають випробувань — один чи два рази. І після цього вони не каються й не замислюються"
        },
        {
            "chapter": 9,
            "verse": 127,
            "text": "А коли зіслано суру, то одні з них дивляться на інших: «Чи хтось бачить вас?» — і відвертаються. Аллаг відвернув їхні серця, бо вони — люди нерозумні.[CXX]"
        },
        {
            "chapter": 9,
            "verse": 128,
            "text": "Прийшов до вас Посланець із вас самих. Тяжко йому те, що ви страждаєте, і він піклується про вас — співчутливий та милосердний до віруючих"
        },
        {
            "chapter": 9,
            "verse": 129,
            "text": "А якщо відвернуться вони, то скажи: «Достатньо для мене Аллага! Немає бога, крім Нього, і на Нього я покладаюся! Він — Господь великого трону!»"
        },
        {
            "chapter": 10,
            "verse": 1,
            "text": "Аліф. Лям. Ра. Це — знамення Писання мудрого"
        },
        {
            "chapter": 10,
            "verse": 2,
            "text": "Невже здивовані люди тим, що Ми відкрили чоловіку з них самих: «Застерігай людей і сповіщай добру звістку тим, які увірували, що на них чекає справжня винагорода в Господа їхнього»? Невіруючі кажуть: «Воістину, він — справжній чаклун!»"
        },
        {
            "chapter": 10,
            "verse": 3,
            "text": "Воістину, ваш Господь — Аллаг, який створив небеса й землю за шість днів, а потім утвердився на троні. Він вирішує справи! Не буде заступника, крім як із Його дозволу. Такий Аллаг, ваш Господь. Тож поклоняйтеся Йому! Невже ви не замислитесь"
        },
        {
            "chapter": 10,
            "verse": 4,
            "text": "Ви всі повернетесь до Нього — обіцянка Аллага правдива! Він починає творіння, а потім повторює його, щоб винагородити справедливо тих, які увірували й робили добрі справи. А тих, які не вірували, чекає напій з окропу та болісна кара — за те, що не вірували вони"
        },
        {
            "chapter": 10,
            "verse": 5,
            "text": "Він — Той, Хто зробив сонце світилом, а місяць — світлом, визначивши йому фази, щоб ви знали кількість років і лічбу. Аллаг створив це все тільки в істині! Він пояснює знамення для людей, які знають![CXXI]"
        },
        {
            "chapter": 10,
            "verse": 6,
            "text": "Воістину, в зміні дня і ночі, в тому, що Аллаг створив на небесах і на землі — знамення для людей богобоязливих"
        },
        {
            "chapter": 10,
            "verse": 7,
            "text": "Воістину, тим, які не сподіваються на зустріч із Нами, які задоволені мирським життям, знаходять у ньому спокій та неуважно ставляться до Наших знамень"
        },
        {
            "chapter": 10,
            "verse": 8,
            "text": "притулком буде вогонь — за те, що вони собі здобули![CXXII]"
        },
        {
            "chapter": 10,
            "verse": 9,
            "text": "Воістину, тих, які увірували й робили добрі справи, Аллаг поведе прямим шляхом за віру їхню. У садах насолоди під ними будуть текти ріки"
        },
        {
            "chapter": 10,
            "verse": 10,
            "text": "Їхнім закликом там буде: «Слава Тобі, Аллаг!»; там вітатимуть їх словами: «Мир!»; кінцем їхніх закликів буде: «Хвала Аллагу, Господу світів!»"
        }
    ]
}
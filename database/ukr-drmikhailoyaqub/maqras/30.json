{
    "maqras": [
        {
            "chapter": 3,
            "verse": 186,
            "text": "Ви неодмінно будете випробувані своїм майном та самими собою. І ви неодмінно почуєте багато образливого від тих, кому було дано Писання раніше за вас, а також від багатобожників. Та якщо ви будете терплячими і богобоязливими, то це і буде справжньою рішучістю"
        },
        {
            "chapter": 3,
            "verse": 187,
            "text": "І ось Аллаг узяв завіт із тими, кому було дано Писання: «Розтлумачуйте ж його людям та не приховуйте його!» Але вони відкинули його та продали за мізерну ціну! Мерзотне ж те, що вторгували вони"
        },
        {
            "chapter": 3,
            "verse": 188,
            "text": "Не думай же, що ті, які радіють зі своїх вчинків та люблять, щоб їх хвалили за те, чого вони насправді не робили — так ось, не думай, що вони врятуються від кари! На них чекає болісна кара"
        },
        {
            "chapter": 3,
            "verse": 189,
            "text": "Аллагу належить влада над небесами та землею. Аллаг спроможний на кожну річ"
        },
        {
            "chapter": 3,
            "verse": 190,
            "text": "Воістину, у творінні небес і землі, у розмежуванні ночі та дня, в усьому цьому — знамення для обдарованих розумом"
        },
        {
            "chapter": 3,
            "verse": 191,
            "text": "які згадують Аллага стоячи, сидячи та лежачи, які роздумують над творінням небес і землі: «Господи наш! Ти не створив усе це марно. Преславний Ти! Врятуй же нас від кари вогнем"
        },
        {
            "chapter": 3,
            "verse": 192,
            "text": "Господи наш! Воістину, того, кого Ти вкинеш у вогонь, буде зганьблено. І у несправедливих не буде помічників"
        },
        {
            "chapter": 3,
            "verse": 193,
            "text": "Господи наш! Воістину, ми почули закличного, який закликав до віри: «Увіруйте в Господа вашого!» Тож ми увірували. Господи наш! Прости нам гріхи наші та відпусти нам злі вчинки наші! І даруй нам спокій разом із праведними"
        },
        {
            "chapter": 3,
            "verse": 194,
            "text": "Господи наш! Даруй нам те, що Ти пообіцяв нам через Своїх посланців! І не ганьби нас у День Воскресіння. Воістину, Ти не порушуєш обіцянки!»"
        },
        {
            "chapter": 3,
            "verse": 195,
            "text": "І відповів їм Господь їхній: «Я не зроблю марними ваших вчинків – ні вчинків чоловіків, ні вчинків жінок. Адже одні з вас походять від інших. А тим, які переселилися, були вигнані зі своїх домівок, зазнавали страждань на Моєму шляху, боролися та гинули, тим Я неодмінно відпущу злі вчинки їхні та введу таких у сади, де течуть ріки. Такою є винагорода від Аллага, а у Аллага — найкраща винагорода!»"
        },
        {
            "chapter": 3,
            "verse": 196,
            "text": "Нехай не вабить тебе земна суєта тих, які не увірували"
        },
        {
            "chapter": 3,
            "verse": 197,
            "text": "бо незначна ця насолода! А потім домівкою їхньою буде геєна — і мерзотний же це притулок"
        },
        {
            "chapter": 3,
            "verse": 198,
            "text": "Але на тих, які боялися Господа свого, чекають сади, де течуть ріки. Вони будуть там довіку, перебуваючи в гостинності Аллага! Те, що у Аллага, краще для праведників"
        },
        {
            "chapter": 3,
            "verse": 199,
            "text": "Воістину, серед людей Писання неодмінно є ті, які увірували в Аллага і в те, що зіслано вам, а також у те, що зіслано їм. Вони мають страх перед Аллагом і не продають знамення Аллага за мізерну ціну. На них чекає винагорода від Господа їхнього. Воістину, Аллаг — швидкий у відплаті"
        },
        {
            "chapter": 3,
            "verse": 200,
            "text": "О ви, які увірували! Будьте терплячими, змагайтесь у терпінні, будьте стійкими! І бійтесь Аллага — можливо, матимете ви успіх"
        }
    ]
}
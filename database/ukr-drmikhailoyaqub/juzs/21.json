{
    "juzs": [
        {
            "chapter": 29,
            "verse": 46,
            "text": "Якщо ви сперечаєтеся з людьми Писання, то робіть це за допомогою найкращого. [Це не стосується] тих із них, які несправедливі. Скажи: «Ми увірували в те, що зіслано нам, і в те, що зіслано вам. Наш Бог і ваш Бог — один, і ми віддані Йому!»"
        },
        {
            "chapter": 29,
            "verse": 47,
            "text": "Так Ми зіслали тобі Писання. Ті, кому Ми дарували Писання, вірують у нього. Є серед них ті, хто вірує в це. А заперечують Наші знамення тільки невіруючі![CCCXVII]"
        },
        {
            "chapter": 29,
            "verse": 48,
            "text": "Раніше ти не читав жодного писання й не переписував його своєю правицею. Інакше прихильників брехні охопив би сумнів"
        },
        {
            "chapter": 29,
            "verse": 49,
            "text": "Та ж ні! Це — ясні знамення в грудях тих, кому дано знання! А заперечують Наші знамення тільки несправедливі"
        },
        {
            "chapter": 29,
            "verse": 50,
            "text": "Вони говорять: «Чому не зіслано йому знамень від Господа його?» Скажи: «Знамення — тільки в Аллага! А я — тільки ясний застерігач!»"
        },
        {
            "chapter": 29,
            "verse": 51,
            "text": "Невже їм не достатньо того, що Ми зіслали тобі Писання, яке ти їм читаєш? Воістину, в цьому — милість і нагадування для віруючих людей"
        },
        {
            "chapter": 29,
            "verse": 52,
            "text": "Скажи: «Аллага достатньо як Свідка між вами й мною! Він знає те, що на небесах і на землі, а ті, які увірували в неправду й не увірували в Аллага, неодмінно зазнають втрат!»"
        },
        {
            "chapter": 29,
            "verse": 53,
            "text": "Вони просять тебе прискорити кару. Якби не встановлений строк, то кара вже прийшла б до них! Вона неодмінно прийде до них раптово, коли ті й не відчуватимуть"
        },
        {
            "chapter": 29,
            "verse": 54,
            "text": "Вони просять тебе прискорити кару. Воістину, геєна неодмінно оточить невіруючих"
        },
        {
            "chapter": 29,
            "verse": 55,
            "text": "Того Дня кара вкриє їх згори й з-під ніг. Їм скажуть: «Скуштуйте те, що ви чинили!»"
        },
        {
            "chapter": 29,
            "verse": 56,
            "text": "О Мої віруючі раби! Воістину, земля Моя широка! Тож поклоняйтеся Мені"
        },
        {
            "chapter": 29,
            "verse": 57,
            "text": "Кожна душа зазнає смерті, а потім ви повернетесь до Нас"
        },
        {
            "chapter": 29,
            "verse": 58,
            "text": "Тих, які увірували й робили добро, Ми неодмінно поселимо у кімнатах раю, де течуть ріки. Прекрасна винагорода тих, які роблять [добро]"
        },
        {
            "chapter": 29,
            "verse": 59,
            "text": "які мають терпіння й покладаються на свого Господа"
        },
        {
            "chapter": 29,
            "verse": 60,
            "text": "Скільки тварин не здатні зробити собі запасів! Аллаг наділяє їх і вас! Він — Всечуючий, Всезнаючий"
        },
        {
            "chapter": 29,
            "verse": 61,
            "text": "Якщо ти спитаєш у них: «Хто створив небеса й землю та підкорив сонце й місяць?» — то вони неодмінно скажуть: «Аллаг!» Як же вони заблукали"
        },
        {
            "chapter": 29,
            "verse": 62,
            "text": "Аллаг збільшує та зменшує винагороду тим із рабів Своїх, кому побажає! Воістину, Аллаг про кожну річ Знаючий"
        },
        {
            "chapter": 29,
            "verse": 63,
            "text": "Якщо ти спитаєш у них: «Хто проливає з неба воду, оживлюючи землю після її смерті?» — то вони неодмінно скажуть: «Аллаг!» Скажи: «Хвала Аллагу!» Але ж більшість із них не розуміє"
        },
        {
            "chapter": 29,
            "verse": 64,
            "text": "Життя в цьому світі — лише гра й забава, а наступне життя — справжнє! Якби вони знали"
        },
        {
            "chapter": 29,
            "verse": 65,
            "text": "Коли вони сідають на корабель, то звертаються до Аллага, щиро сповідуючи Його релігію. А коли Він рятує їх і виводить на сушу, то вони знову стають багатобожниками"
        },
        {
            "chapter": 29,
            "verse": 66,
            "text": "Так вони можуть виявити свою невдячність за те, що Ми їм дарували, і насолоджуватись благами далі. Але скоро вони дізнаються"
        },
        {
            "chapter": 29,
            "verse": 67,
            "text": "Невже вони не бачать, що Ми зробили це святилище безпечним, а поза ним на людей нападають? Невже вони вірують у неправду й не вірують в Аллага?[CCCXVIII]"
        },
        {
            "chapter": 29,
            "verse": 68,
            "text": "Хто ж несправедливіший за того, хто зводить наклеп на Аллага або вважає істину за брехню, коли та прийшла до нього? Хіба не в геєні буде притулок для невіруючих"
        },
        {
            "chapter": 29,
            "verse": 69,
            "text": "А тих, які ведуть боротьбу заради Нас, Ми неодмінно поведемо Нашими шляхами! Воістину, Аллаг із тими, які роблять добро"
        },
        {
            "chapter": 30,
            "verse": 1,
            "text": "Аліф. Лям. Мім"
        },
        {
            "chapter": 30,
            "verse": 2,
            "text": "Переможені ромеї"
        },
        {
            "chapter": 30,
            "verse": 3,
            "text": "у найближчих землях. Але після своєї поразки переможуть вони"
        },
        {
            "chapter": 30,
            "verse": 4,
            "text": "за кілька років. Влада належала Аллагу раніше і буде належати далі. Того дня віруючі зрадіють"
        },
        {
            "chapter": 30,
            "verse": 5,
            "text": "допомозі Аллага. Він допомагає, кому побажає. Він — Всемогутній, Милостивий"
        },
        {
            "chapter": 30,
            "verse": 6,
            "text": "Така обіцянка Аллага. Аллаг не порушує Своєї обіцянки, але ж більшість людей не знає.[CCCXIX]"
        },
        {
            "chapter": 30,
            "verse": 7,
            "text": "Вони знають про земне життя тільки явне, а до життя наступного вони неуважні.[CCCXX]"
        },
        {
            "chapter": 30,
            "verse": 8,
            "text": "Невже вони не замислювалися про себе? Аллаг створив небеса, землю й те, що між ними, лише в істині й на певний строк. Але ж більшість людей не вірують у зустріч зі своїм Господом"
        },
        {
            "chapter": 30,
            "verse": 9,
            "text": "Невже вони не подорожували землею та не бачили, яким був кінець тих, які жили раніше за них? Вони переважали їх силою, краще обробляли землю та заселяли її. Їхні посланці приходили до них із ясними знаменнями. Аллаг не чинив із ними несправедливо — вони самі були несправедливі до себе"
        },
        {
            "chapter": 30,
            "verse": 10,
            "text": "Кінцем тих, які чинили зло, стало зло, адже вони вважали знамення Аллага брехнею та глузували з них"
        },
        {
            "chapter": 30,
            "verse": 11,
            "text": "Аллаг починає творіння, потім повторює його, а потім до Нього ви повернетесь"
        },
        {
            "chapter": 30,
            "verse": 12,
            "text": "Коли настане Час, розгубляться грішники"
        },
        {
            "chapter": 30,
            "verse": 13,
            "text": "Ніхто з їхніх спільників не заступиться за них, і вони відкинуть тих спільників"
        },
        {
            "chapter": 30,
            "verse": 14,
            "text": "Того Дня, коли настане Час, усі розділяться"
        },
        {
            "chapter": 30,
            "verse": 15,
            "text": "Ті, які увірували й робили добро, будуть насолоджуватися в садах"
        },
        {
            "chapter": 30,
            "verse": 16,
            "text": "а ті, які не увірували та вважали брехнею Наші знамення й зустріч у наступному житті, зазнають покарання"
        },
        {
            "chapter": 30,
            "verse": 17,
            "text": "Тож прославляйте Аллага, коли настає вечір і коли настає ранок"
        },
        {
            "chapter": 30,
            "verse": 18,
            "text": "Йому належить хвала на небесах і на землі. [Прославляйте] Його надвечір та в полудень"
        },
        {
            "chapter": 30,
            "verse": 19,
            "text": "Він виводить живе з мертвого, а мертве з живого. Він оживляє землю після її смерті; так само й вас виведуть із могил"
        },
        {
            "chapter": 30,
            "verse": 20,
            "text": "Серед Його знамень — те, що Він створив вас із праху. Після цього ви стали людьми й розселяєтесь"
        },
        {
            "chapter": 30,
            "verse": 21,
            "text": "Серед Його знамень — те, що Він створив вам дружин із вас самих, щоб ви знаходили в них спокій, і встановив між вами любов і милосердя. Воістину, в цьому — знамення для людей, які думають"
        },
        {
            "chapter": 30,
            "verse": 22,
            "text": "Серед Його знамень — створення небес і землі, а також відмінності між мовами й кольорами. Воістину, в цьому – знамення для жителів світів"
        },
        {
            "chapter": 30,
            "verse": 23,
            "text": "Серед Його знамень — ваш сон уночі та вдень, а також пошуки Його милості. Воістину, в цьому — знамення для людей, які здатні слухати"
        },
        {
            "chapter": 30,
            "verse": 24,
            "text": "Серед Його знамень — те, що Він показує вам блискавку, щоб викликати страх і надію, а також проливає з неба воду, щоб оживити нею землю після її смерті. Воістину, в цьому — знамення для людей, які розуміють"
        },
        {
            "chapter": 30,
            "verse": 25,
            "text": "Серед Його знамень — те, що небо та земля тримаються за Його наказом. Щойно Він покличе вас, ви одразу вийдете з землі"
        },
        {
            "chapter": 30,
            "verse": 26,
            "text": "Йому належить усе, що на небесах і на землі. Усі покірні Йому"
        },
        {
            "chapter": 30,
            "verse": 27,
            "text": "Він — Той, Хто починає творіння, а потім повторює його. І це для Нього легко! Аллагу належать найвищі якості, і Він — Всемогутній, Мудрий"
        },
        {
            "chapter": 30,
            "verse": 28,
            "text": "Аллаг навів вам як притчу вас самих. Чи є серед невільників, якими оволоділи ваші правиці, спільники в тому, чим Ми наділили вас, та яких ви боїтеся так, як боїтеся одне одного? Ось так Ми роз’яснюємо знамення для людей, які розуміють"
        },
        {
            "chapter": 30,
            "verse": 29,
            "text": "Та ж ні! Ті, які чинять несправедливо, йдуть за своїми пристрастями без жодного знання. Хто ж поведе прямим шляхом тих, кого Аллаг увів в оману? Немає у них помічників"
        },
        {
            "chapter": 30,
            "verse": 30,
            "text": "Поверни своє обличчя до релігії як ханіф! Це — вроджена якість, із якою Аллаг створив людей. Немає зміни в творінні Аллага. Це є правильна релігія — але ж більшість людей не знає"
        },
        {
            "chapter": 30,
            "verse": 31,
            "text": "Кайтеся перед Ним, бійтеся Його, звершуйте молитву й не будьте одними з багатобожників"
        },
        {
            "chapter": 30,
            "verse": 32,
            "text": "одними з тих, які розкололи свою релігію та стали різними групами, й кожна секта радіє тому, що має"
        },
        {
            "chapter": 30,
            "verse": 33,
            "text": "Коли людей торкається зло, вони кличуть свого Господа, звертаючись до Нього з каяттям. А коли Він дає їм змогу скуштувати Своєї милості, то частина з них починає додавати рівних у поклонінні своєму Господу"
        },
        {
            "chapter": 30,
            "verse": 34,
            "text": "Так вони можуть виявити свою невдячність за те, що Ми їм дарували. Тож насолоджуйтесь благами й скоро ви дізнаєтесь"
        },
        {
            "chapter": 30,
            "verse": 35,
            "text": "Хіба Ми зіслали їм доказ, який говорить про рівних Йому"
        },
        {
            "chapter": 30,
            "verse": 36,
            "text": "Коли Ми даємо людям скуштувати милості, вони радіють. А коли їх вражає лихо за те, що вони приготували своїми руками, то вони впадають у розпач"
        },
        {
            "chapter": 30,
            "verse": 37,
            "text": "Хіба вони не бачать, що Аллаг збільшує та зменшує наділ, кому побажає? Воістину, в цьому — знамення для віруючих людей"
        },
        {
            "chapter": 30,
            "verse": 38,
            "text": "Віддавай належне родичу, бідняку й подорожньому. Так буде краще для тих, хто прагне лику Аллага. Саме вони матимуть успіх"
        },
        {
            "chapter": 30,
            "verse": 39,
            "text": "Те, що ви даєте людям у борг, прагнучи примножити своє майно за їхній рахунок, не примножиться в Аллага! Буде примножено те, що ви даєте як закят, прагнучи лику Аллага![CCCXXI]"
        },
        {
            "chapter": 30,
            "verse": 40,
            "text": "Аллаг — Той, Хто вас створив, а потім наділив засобами для життя. Згодом Він умертвить вас, а потім знову поверне до життя. Чи є серед ваших спільників-ідолів той, хто робив би хоч щось із цього? Пречистий Він і Вищий від того, що ви додаєте Йому в поклонінні"
        },
        {
            "chapter": 30,
            "verse": 41,
            "text": "Зло з’являється на суші й на морі завдяки тому, що люди роблять своїми руками — тож нехай скуштують частину того, що накоїли! Можливо, вони повернуться![CCCXXII]"
        },
        {
            "chapter": 30,
            "verse": 42,
            "text": "Скажи: «Йдіть землею та погляньте, яким був кінець тих, які жили раніше за вас! Більшість із них були багатобожниками!»"
        },
        {
            "chapter": 30,
            "verse": 43,
            "text": "Поверни своє обличчя до правильної релігії — раніше, ніж від Аллага прийде невідворотний День! Того Дня вони будуть розділені –"
        },
        {
            "chapter": 30,
            "verse": 44,
            "text": "хто був невіруючим, невір’я обернеться проти нього, а ті, які робили добро, приготували його для себе — [CCCXXIII]"
        },
        {
            "chapter": 30,
            "verse": 45,
            "text": "щоб Він із ласки Своєї винагородив тих, які увірували й робили добро. Воістину, Він не любить невіруючих"
        },
        {
            "chapter": 30,
            "verse": 46,
            "text": "Серед Його знамень — те, що Він посилає вітри добрими вісниками, щоб дати скуштувати Своєї милості; за Його наказом пливуть кораблі, щоб ви могли шукати Його ласки. Можливо, ви будете вдячні"
        },
        {
            "chapter": 30,
            "verse": 47,
            "text": "Раніше за тебе Ми відсилали посланців до їхніх народів, і вони приносили їм ясні знамення. Ми помстилися грішникам, адже Нашим обов’язком було допомагати віруючим"
        },
        {
            "chapter": 30,
            "verse": 48,
            "text": "Аллаг — Той, Хто посилає вітер, який жене хмари. Він розтягує їх на небі так, як побажає, і розриває їх на шматки. Ти бачиш дощ, який виходить з-поміж них. Коли Він проллє його на тих Своїх рабів, на яких побажає, вони починають радіти"
        },
        {
            "chapter": 30,
            "verse": 49,
            "text": "хоч перед тим, як він зіслав його, вони були у відчаї"
        },
        {
            "chapter": 30,
            "verse": 50,
            "text": "Поглянь на прикмети милості Аллага, на те, як Він оживляє землю після її смерті! Воістину, Він оживляє мертвих і Він спроможний на кожну річ"
        },
        {
            "chapter": 30,
            "verse": 51,
            "text": "Якщо Ми пошлемо вітер, і вони побачать, що [поле] пожовкло, то після цього вони стануть невдячними![CCCXXIV]"
        },
        {
            "chapter": 30,
            "verse": 52,
            "text": "Воістину, ти не змусиш мертвих чути, а глухих не змусиш почути заклик, якщо вони відвертаються"
        },
        {
            "chapter": 30,
            "verse": 53,
            "text": "Ти не виведеш сліпих із омани. Ти можеш змусити чути тільки тих, хто вірує в Наші знамення й відданий [Нам]"
        },
        {
            "chapter": 30,
            "verse": 54,
            "text": "Аллаг — Той, Хто створив вас слабкими, зі слабких зробив вас сильними, а потім, після сили, зробив вас знову слабкими та ще й сивими. Він створює, що побажає! Він — Всезнаючий, Всемогутній"
        },
        {
            "chapter": 30,
            "verse": 55,
            "text": "Того Дня, коли настане Час, грішники будуть присягатися, що пробули не більше години. Як вони заблукали![CCCXXV]"
        },
        {
            "chapter": 30,
            "verse": 56,
            "text": "Ті, кому дані знання й віра, скажуть: «За приписом Аллага ви були там до самого Дня Воскресіння. І ось настав День Воскресіння, але ви цього не знали!»"
        },
        {
            "chapter": 30,
            "verse": 57,
            "text": "Того Дня несправедливим не принесуть користі їхні виправдання й не вимагатимуть від них каяття"
        },
        {
            "chapter": 30,
            "verse": 58,
            "text": "У цьому Корані Ми наводимо людям різні притчі. Якщо ти покажеш їм знамення, то ті, які не увірували, неодмінно скажуть: «Ви тільки прихильники брехні!»"
        },
        {
            "chapter": 30,
            "verse": 59,
            "text": "Так Аллаг запечатав серця тих, які не мають знання"
        },
        {
            "chapter": 30,
            "verse": 60,
            "text": "Терпи, адже обіцянка Аллага правдива! Нехай не послаблять тебе невпевнені"
        },
        {
            "chapter": 31,
            "verse": 1,
            "text": "Аліф. Лям. Мім"
        },
        {
            "chapter": 31,
            "verse": 2,
            "text": "Це — аяти мудрого Писання"
        },
        {
            "chapter": 31,
            "verse": 3,
            "text": "прямий шлях і милість для праведників"
        },
        {
            "chapter": 31,
            "verse": 4,
            "text": "які звершують молитву, дають милостиню й упевнені в існуванні наступного життя"
        },
        {
            "chapter": 31,
            "verse": 5,
            "text": "Вони — на прямому шляху, вказаному їхнім Господом, і вони матимуть успіх"
        },
        {
            "chapter": 31,
            "verse": 6,
            "text": "Серед людей є той, хто збирає розважливі казочки, щоб через невігластво збивати людей зі шляху Аллага, глузуючи з нього. Таким приготована ганебна кара![CCCXXVI]"
        },
        {
            "chapter": 31,
            "verse": 7,
            "text": "І коли читають йому Наші аяти, то він погордо відвертається, ніби й не чув, ніби він глухий! Тож сповісти йому про болісну кару"
        },
        {
            "chapter": 31,
            "verse": 8,
            "text": "Воістину, ті, які увірували й робили добрі справи, їм — сади блаженства"
        },
        {
            "chapter": 31,
            "verse": 9,
            "text": "Вони будуть там довіку, бо обіцянка Аллага правдива. Він — Великий, Мудрий"
        },
        {
            "chapter": 31,
            "verse": 10,
            "text": "Він створив небеса без підпори, яку б ви могли бачити, та поставив на землі непохитні гори, щоб вона не хиталася разом із вами, й заселив її всілякими тваринами. Ми пролили з неба воду й зростили всілякі добрі рослини"
        },
        {
            "chapter": 31,
            "verse": 11,
            "text": "Це все — творіння Аллага! Тож покажіть мені, що створили ті, [кому ви поклоняєтеся] замість Нього. Але нечестивці перебувають у явній омані"
        },
        {
            "chapter": 31,
            "verse": 12,
            "text": "Справді, Ми дарували Лукману мудрість: «Дякуй Аллагу, бо той, хто дякує, той дякує заради самого себе. А хто не дякує, то Аллаг не потребує нічого — Багатий Він та Хвалимий!»[CCCXXVII]"
        },
        {
            "chapter": 31,
            "verse": 13,
            "text": "Ось сказав Лукман своєму сину, повчаючи його: «Сину мій! Не поклоняйся крім Аллага нікому, бо багатобожжя — великий гріх!»"
        },
        {
            "chapter": 31,
            "verse": 14,
            "text": "Ми заповідали людині ставитися якнайкраще до своїх батьків. Матері дуже важко носити дитину, але вона віднімає її лише в два роки. Дякуй Мені та своїм батькам, бо до Мене повернення"
        },
        {
            "chapter": 31,
            "verse": 15,
            "text": "А якщо батьки силуватимуть тебе до поклоніння іншим богам, про яких тобі нічого не відомо, не корися їм, але будь із ними в цьому світі добрим і йди шляхом тих, хто звертається до Мене! Потім ви повернетесь до Мене і Я сповіщу вам про те, що ви чинили"
        },
        {
            "chapter": 31,
            "verse": 16,
            "text": "«Сину мій! Навіть якщо буде щось вагою з гірчичне зерно й перебуватиме в скелі, на небесах чи на землі, Аллаг дістане його звідти. Воістину, Аллаг — Премудрий, Всевідаючий"
        },
        {
            "chapter": 31,
            "verse": 17,
            "text": "Сину мій! Звершуй молитву, закликай до заохочуваного й забороняй відразне, та сприймай із терпінням те, що вразило тебе. Воістину, саме такою є рішучість у вчинках"
        },
        {
            "chapter": 31,
            "verse": 18,
            "text": "І не відвертай із погордою обличчя від людей і не ходи по землі пихато! Воістину, Аллаг не любить усіляких пихатих гордіїв"
        },
        {
            "chapter": 31,
            "verse": 19,
            "text": "Стримуй кроки свої та знижуй голос свій. Воістину, найогидніший голос — то рев віслюка!»"
        },
        {
            "chapter": 31,
            "verse": 20,
            "text": "Хіба вони не бачать, що Аллаг підкорив вам те, що на небесах і на землі, і що Він щедро дарував вам блага Свої, відкриті й потаємні? Серед людей є така, яка сперечається про Аллага, не маючи ні знання, ні прямого шляху, ні ясного писання"
        },
        {
            "chapter": 31,
            "verse": 21,
            "text": "І коли їм кажуть: «Ідіть за тим, що зіслав Аллаг» — то вони відповідають: «Ні! Ми йдемо за тим, у що вірили наші батьки!» Невже так буде й тоді, коли шайтан покличе їх у пекельний вогонь"
        },
        {
            "chapter": 31,
            "verse": 22,
            "text": "Хто повертає обличчя своє до Аллага та робить добро, той уже схопився за надійну основу, а кінець усіх справ належить Аллагу"
        },
        {
            "chapter": 31,
            "verse": 23,
            "text": "А якщо хтось не увірував, то не сумуй через його невір’я! Вони повернуться до Нас, і Ми розповімо їм про те, що вони чинили! Воістину, Аллаг знає те, що в серцях"
        },
        {
            "chapter": 31,
            "verse": 24,
            "text": "Ми дозволимо їм насолоджуватися благами короткий час, а потім уразимо їх страшною карою"
        },
        {
            "chapter": 31,
            "verse": 25,
            "text": "Якщо ти спитаєш їх: «Хто створив небеса й землю?» — то вони неодмінно скажуть: «Аллаг!» Скажи їм: «Хвала Аллагу!» Але більшість із них не розуміє"
        },
        {
            "chapter": 31,
            "verse": 26,
            "text": "Аллагу належить те, що в небесах, і те, що на землі. Воістину, Аллаг не потребує нічого — Багатий і Хвалимий Він"
        },
        {
            "chapter": 31,
            "verse": 27,
            "text": "Якби всі дерева землі перетворилися на тростини для письма, а до моря додали б іще сім морів, то й тоді не вичерпалися б слова Аллага. Воістину, Аллаг — Великий, Мудрий"
        },
        {
            "chapter": 31,
            "verse": 28,
            "text": "Створити й воскресити вас так само легко, як і одну душу. Аллаг – Всечуючий, Всевидячий"
        },
        {
            "chapter": 31,
            "verse": 29,
            "text": "Невже ти не бачиш, що Аллаг скорочує ніч та подовжує нею день, а також скорочує день і подовжує ним ніч? Він підкорив Собі сонце й місяць, які рухаються за встановленим порядком, і Аллаг усе знає про вчинки ваші"
        },
        {
            "chapter": 31,
            "verse": 30,
            "text": "Це так, бо Аллаг — істина, а ті, до кого звертаються замість Нього – обман! Аллаг — Всевишній, Великий"
        },
        {
            "chapter": 31,
            "verse": 31,
            "text": "Невже ти не бачиш, як кораблі пливуть морем завдяки милості Аллага, щоб Він міг показати вам знамення Свої? Воістину, в цьому — знамення для кожного терплячого, вдячного"
        },
        {
            "chapter": 31,
            "verse": 32,
            "text": "І коли накриває їх, наче тінь, хвиля, то вони закликають до Аллага, щиро сповідуючи Його релігію. Та коли Він рятує їх, виводячи на сушу, то зменшується віра їхня. Ніхто не заперечує Наші знамення, крім зрадника, невдячного"
        },
        {
            "chapter": 31,
            "verse": 33,
            "text": "О люди! Бійтеся Господа вашого й того дня, коли батько не зможе заступитися за свого сина, а син — за свого батька. Обіцянка Аллага правдива! Нехай не спокушає вас земне життя, і нехай не спокушає вас спокусник проти Аллага"
        },
        {
            "chapter": 31,
            "verse": 34,
            "text": "Воістину, лише в Аллага знання про Час. Він посилає дощ і знає те, що в утробах. Жодна душа не знає, що станеться з нею завтра, і не знає вона, в якій землі помре. Воістину, Аллаг — Всезнаючий, Всевідаючий"
        },
        {
            "chapter": 32,
            "verse": 1,
            "text": "Аліф. Лям. Мім"
        },
        {
            "chapter": 32,
            "verse": 2,
            "text": "Писання, зіслане — безсумнівно — від Господа світів"
        },
        {
            "chapter": 32,
            "verse": 3,
            "text": "Чи вони говорять: «Він вигадав його!»? Та ж ні, це — істина від Господа твого, щоб ти застерігав людей, до яких раніше за тебе не приходив застерігач. Можливо, вони підуть прямим шляхом"
        },
        {
            "chapter": 32,
            "verse": 4,
            "text": "Аллаг — Той, Хто створив небеса, землю і те, що між ними, за шість днів, а потім утвердився на троні. Немає у вас, крім Нього, ні покровителя, ні заступника! Невже ви не замислитеся"
        },
        {
            "chapter": 32,
            "verse": 5,
            "text": "Він керує всіма подіями з неба до землі, а потім вони сходять до Нього протягом дня, який триває тисячу років за вашою лічбою"
        },
        {
            "chapter": 32,
            "verse": 6,
            "text": "Такий Той, Хто знає потаємне й відкрите, Всемогутній, Милосердний"
        },
        {
            "chapter": 32,
            "verse": 7,
            "text": "Який створив кожну річ якнайкраще й почав творити людину з глини"
        },
        {
            "chapter": 32,
            "verse": 8,
            "text": "створив її нащадків із краплі жалюгідної рідини"
        },
        {
            "chapter": 32,
            "verse": 9,
            "text": "а потім розмірив [людину] та вдихнув у неї від Нашого Духу. Він дарував вам слух, зір і серця. Мало ж ви дякуєте"
        },
        {
            "chapter": 32,
            "verse": 10,
            "text": "Вони запитують: «Невже, коли ми загубимось у землі, то постанемо в новому творінні?» Та ж ні, не вірують вони в зустріч зі своїм Господом![CCCXXVIII]"
        },
        {
            "chapter": 32,
            "verse": 11,
            "text": "Скажи: «Вас забере ангел смерті, який має над вами опіку. А потім вас повернуть до вашого Господа!»"
        },
        {
            "chapter": 32,
            "verse": 12,
            "text": "Якби ж ти бачив, як грішники схилять голови перед своїм Господом: «Господи наш! Ми побачили й почули. Поверни нас і ми будемо робити добро! Воістину, тепер ми впевнені!»"
        },
        {
            "chapter": 32,
            "verse": 13,
            "text": "Якби Ми побажали, то вказали б кожній душі прямий шлях, але справдиться слово Моє: «Я неодмінно наповню геєну джинами й людьми — усіма!»"
        },
        {
            "chapter": 32,
            "verse": 14,
            "text": "Скуштуйте за те, що ви забули про свою зустріч із цим вашим Днем. Воістину, і Ми забули вас! Скуштуйте вічної кари — за те, що робили ви"
        },
        {
            "chapter": 32,
            "verse": 15,
            "text": "Віруючі в Наші знамення — тільки ті, які, коли їм про них згадують, падають ниць, прославляють хвалою свого Господа й не вивищуються"
        },
        {
            "chapter": 32,
            "verse": 16,
            "text": "Вони підводяться зі своїх лож, щоб кликати Господа свого зі страхом і надією, жертвуючи те, чим Ми наділили їх"
        },
        {
            "chapter": 32,
            "verse": 17,
            "text": "Жодна душа не знає, яка насолода очей прихована для них за те, що вони робили"
        },
        {
            "chapter": 32,
            "verse": 18,
            "text": "Невже віруючий такий самий, як і нечестивець? Ні, не рівні вони між собою"
        },
        {
            "chapter": 32,
            "verse": 19,
            "text": "Для тих, які увірували й робили добро, сади раю стануть гостинним притулком — за те, що робили вони"
        },
        {
            "chapter": 32,
            "verse": 20,
            "text": "А притулком для нечестивців буде вогонь. Щоразу, коли вони бажатимуть вийти звідти, їх повертатимуть. Скажуть їм: «Скуштуйте вогняної кари, яку ви вважали брехнею!»"
        },
        {
            "chapter": 32,
            "verse": 21,
            "text": "Окрім великої кари, Ми дамо їм спробувати й кару малу — можливо, вони повернуться![CCCXXIX]"
        },
        {
            "chapter": 32,
            "verse": 22,
            "text": "Хто ж несправедливіший за того, кому нагадали про знамення Нашого Господа, а він відвернувся від них? Воістину, Ми помстимося грішникам"
        },
        {
            "chapter": 32,
            "verse": 23,
            "text": "Ми дарували Мусі Писання, тож не май сумніву щодо зустрічі з Ним! І Ми зробили його дороговказом для синів Ісраїля![CCCXXX]"
        },
        {
            "chapter": 32,
            "verse": 24,
            "text": "Ми поставили серед них провідників, які за наказом Нашим вели інших прямим шляхом — за те, що ті були терплячими та впевненими в Наших знаменнях"
        },
        {
            "chapter": 32,
            "verse": 25,
            "text": "Воістину, в День Воскресіння твій Господь розсудить між ними в тому, про що вони сперечалися"
        },
        {
            "chapter": 32,
            "verse": 26,
            "text": "Невже не вказало їм прямого шляху те, скільки поколінь Ми знищили раніше — а вони ходять по їхніх житлах! Воістину, в цьому — знамення! То невже вони не прислухаються"
        },
        {
            "chapter": 32,
            "verse": 27,
            "text": "Невже вони не бачать, що Ми проливаємо воду на суху землю й виводимо нею посіви, які їсть і ваша худоба, і ви? Невже вони не поглянуть"
        },
        {
            "chapter": 32,
            "verse": 28,
            "text": "Вони скажуть: «Коли ж прийде той Суд, якщо ви правдиві?»"
        },
        {
            "chapter": 32,
            "verse": 29,
            "text": "Скажи: «У День Суду невіруючим не принесе користі віра їхня, і не буде їм відстрочки!»[CCCXXXI]"
        },
        {
            "chapter": 32,
            "verse": 30,
            "text": "Відвернися від них і чекай, адже чекають і вони"
        },
        {
            "chapter": 33,
            "verse": 1,
            "text": "О Пророче! Бійся Аллага та не корись невіруючим і лицемірам! Воістину, Аллаг — Всезнаючий, Мудрий"
        },
        {
            "chapter": 33,
            "verse": 2,
            "text": "Іди за тим, що дано тобі в одкровенні від Господа твого! Воістину, Аллаг відає про те, що ви робите"
        },
        {
            "chapter": 33,
            "verse": 3,
            "text": "І покладайся на Аллага! Достатньо Аллага як Опікуна"
        },
        {
            "chapter": 33,
            "verse": 4,
            "text": "Жодній людині Аллаг не дав двох сердець у грудях. Він не зробив вашими матерями тих ваших дружин, яких ви називаєте «хребтами». Він не зробив ваших названих синів справжніми синами. Це лише слова з ваших вуст. Аллаг говорить істину та вказує шлях![CCCXXXII]"
        },
        {
            "chapter": 33,
            "verse": 5,
            "text": "Кличте названих синів за іменами їхніх батьків. Це справедливіше перед Аллагом. А якщо ви не знаєте імен їхніх батьків, то вони — ваші брати в релігії та близькі! Не буде гріха на вас, якщо ви попередньо не мали такого наміру в серці. Аллаг — Прощаючий, Милосердний"
        },
        {
            "chapter": 33,
            "verse": 6,
            "text": "Пророк ближчий до віруючих, ніж вони самі. Його дружини — їхні матері. Згідно з Писанням Аллага родичі ближчі одне до одного, ніж віруючі та переселенці, якщо вони самі не побажають зробити добро своїм близьким. Так записано в Писанні![CCCXXXIII]"
        },
        {
            "chapter": 33,
            "verse": 7,
            "text": "Ось Ми взяли завіт із пророками: з тобою, з Нухом, з Ібрагімом, із Мусою та Ісою, сином Мар’ям. Ми уклали з ними суворий завіт"
        },
        {
            "chapter": 33,
            "verse": 8,
            "text": "щоб запитати правдивих про їхню правдивість. А для невіруючих Він приготував болісну кару"
        },
        {
            "chapter": 33,
            "verse": 9,
            "text": "О ви, які увірували! Згадайте милість Аллага, коли проти вас вирушило військо. Ми наслали на них вітер та війська, яких ви не бачите! Аллаг бачить, що ви робите![CCCXXXIV]"
        },
        {
            "chapter": 33,
            "verse": 10,
            "text": "Ось вони підійшли до вас і згори, і знизу. Забігали очі ваші, а серця підступили до горла, й ви почали говорити про Аллага різні здогадки![CCCXXXV]"
        },
        {
            "chapter": 33,
            "verse": 11,
            "text": "Там віруючі зазнали випробування й сильного потрясіння"
        },
        {
            "chapter": 33,
            "verse": 12,
            "text": "Сказали лицеміри й ті, у чиїх серцях хвороба: «Обіцянка Аллага та Його Посланця була лише спокусою!»"
        },
        {
            "chapter": 33,
            "verse": 13,
            "text": "Частина з них сказала: «О жителі Ясрибу! Ви не втримаєтесь на цьому місці, повертайтеся назад!» А деякі з них запитали в Пророка дозволу й сказали: «Наші будинки беззахисні!» Вони не були беззахисні, але ті лише прагнули втекти"
        },
        {
            "chapter": 33,
            "verse": 14,
            "text": "Якби [вороги] вдерлися туди з усіх боків і почали спокушати їх, ті одразу б зробили це й не чекали, хіба що трохи.[CCCXXXVI]"
        },
        {
            "chapter": 33,
            "verse": 15,
            "text": "Але ж раніше вони узяли з Аллагом завіт, що не відвернуться! Запитають їх про завіт з Аллагом"
        },
        {
            "chapter": 33,
            "verse": 16,
            "text": "Скажи: «Втеча не допоможе вам, якщо ви тікаєте від смерті чи загибелі. Недовго ж тоді ви будете насолоджуватися благами!»"
        },
        {
            "chapter": 33,
            "verse": 17,
            "text": "Запитай: «Хто захистить вас від Аллага, якщо Він побажає вам зла? А якщо побажає милості?» Вони не знайдуть собі замість Аллага ні покровителя, ні помічника"
        },
        {
            "chapter": 33,
            "verse": 18,
            "text": "Аллаг знає тих із вас, які відвертають інших і кажуть своїм братам: «Ідіть до нас!» Незначна їхня участь у битві[CCCXXXVII]"
        },
        {
            "chapter": 33,
            "verse": 19,
            "text": "через їхню скупість до вас! Коли їх охоплює страх, ти бачиш, як вони дивляться на тебе: їхні очі бігають, наче в того, хто мліє перед смертю! А коли страх минає, вони ображають вас своїми гострими язиками, скупляться на добро. Вони не увірували, Аллаг зробить марними їхні вчинки! І це для Аллага легко"
        },
        {
            "chapter": 33,
            "verse": 20,
            "text": "Вони гадають, що військові загони не відступили. Якби військові загони й прийшли, то вони побажали б кочувати серед бедуїнів і збирати новини про вас. А якби вони були серед вас, то не дуже б воювали"
        },
        {
            "chapter": 33,
            "verse": 21,
            "text": "Посланець Аллага — прекрасний приклад для вас, для тих, хто сподівається на Аллага, Останній День і часто згадує Аллага"
        },
        {
            "chapter": 33,
            "verse": 22,
            "text": "Коли віруючі побачили військові загони, то сказали: «Це — те, що обіцяв нам Аллаг і Його Посланець! Правдивий Аллаг і Його Посланець!» Це тільки додало їм віри й покори"
        },
        {
            "chapter": 33,
            "verse": 23,
            "text": "Серед віруючих є чоловіки, вірні завіту з Аллагом. Є серед них ті, які вже виконали свій обов’язок, а є ті, які ще чекають, але не зраджують йому,[CCCXXXVIII]"
        },
        {
            "chapter": 33,
            "verse": 24,
            "text": "щоб Аллаг винагородив правдивих за їхню правдивість, а лицемірів скарав, якщо побажає, або прийняв їхнє каяття. Воістину, Аллаг — Прощаючий, Милосердний"
        },
        {
            "chapter": 33,
            "verse": 25,
            "text": "Аллаг повернув невіруючих, незважаючи на їхню лють, і вони не отримали блага. Аллаг врятував віруючих від битви. Аллаг — Всесильний, Всемогутній"
        },
        {
            "chapter": 33,
            "verse": 26,
            "text": "Тих людей Писання, які допомагали їм, Аллаг вивів із їхніх укріплень і вселив страх у їхні серця. Частину з них ви вбили, а другу частину захопили в полон"
        },
        {
            "chapter": 33,
            "verse": 27,
            "text": "Він дарував вам їхню землю, їхні помешкання й майно, землю, на яку навіть не ставала ваша нога! Аллаг спроможний на кожну річ"
        },
        {
            "chapter": 33,
            "verse": 28,
            "text": "О Пророче! Скажи своїм дружинам: «Якщо ви прагнете земного життя та його прикрас, то приходьте, я наділю вас благами та красиво відпущу"
        },
        {
            "chapter": 33,
            "verse": 29,
            "text": "А якщо ви прагнете до Аллага, Його Посланця та майбутнього життя, то Аллаг приготував для праведних з-посеред вас велику винагороду!»"
        },
        {
            "chapter": 33,
            "verse": 30,
            "text": "О дружини Пророка! Яка з вас скоїть явно мерзенний вчинок, тій буде подвоєно кару. І це для Аллага легко"
        }
    ]
}
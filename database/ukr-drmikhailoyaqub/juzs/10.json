{
    "juzs": [
        {
            "chapter": 8,
            "verse": 41,
            "text": "Знайте: якщо ви захопили здобич, то її п’ята частина належить Аллагу, Його Посланцю та його родичам, сиротам, бідним і подорожнім, якщо ви вірите в Аллага й у те, що зіслали Ми рабу Нашому в День Розрізнення — День, коли зустрілися два війська. Аллаг спроможний на кожну річ![LXXXIII]"
        },
        {
            "chapter": 8,
            "verse": 42,
            "text": "Ось ви були на ближчому боці долини, вони — на віддаленому, а караван був нижче від вас. Якби ви домовилися одне з одним, то не зустрілися б у погодженому місці; але все відбулося так, щоб Аллаг довершив справу, яка вже була вирішена, щоб від ясного доказу загинув той, хто загинув, і щоб від ясного доказу жив той, хто буде жити. Аллаг – Всечуючий, Всезнаючий![LXXXIV]"
        },
        {
            "chapter": 8,
            "verse": 43,
            "text": "Ось Аллаг показав тобі уві сні, що їх мало. Та якби Він показав тобі, що їх багато, то ви втратили б відвагу й почали б сперечатися про наказ. Та Аллаг уберіг вас! Воістину, Він знає, що в серцях"
        },
        {
            "chapter": 8,
            "verse": 44,
            "text": "Ось Він показав їх для вас, коли ви зустрілися, як нечисленних у ваших очах, а вас показав нечисленними в їхніх очах — щоб Аллаг довершив справу, яка вже була вирішена. І до Аллага повертаються всі справи"
        },
        {
            "chapter": 8,
            "verse": 45,
            "text": "О ви, які увірували! Коли ви стикаєтесь із [ворожим] загоном, то будьте міцні й згадуйте Аллага часто — можливо, ви матимете успіх"
        },
        {
            "chapter": 8,
            "verse": 46,
            "text": "Коріться Аллагу, Його Посланцю й не сперечайтеся, інакше втратите свою відвагу й зникне сила ваша! Терпіть, воістину, Аллаг — із тими, хто терпить"
        },
        {
            "chapter": 8,
            "verse": 47,
            "text": "І не будьте як ті, що погордо вийшли зі своїх осель, хизуючись перед людьми, і які збивали інших зі шляху Аллага. Аллаг осягає те, що вони роблять![LXXXV]"
        },
        {
            "chapter": 8,
            "verse": 48,
            "text": "Ось шайтан прикрасив для них вчинки їхні та сказав: «Сьогодні вас не переможе ніхто з людей! Я — ваш покровитель!» Та коли два загони побачили один одного, то він повернувся на своїх п’ятах і сказав: «Я зрікаюся вас! Я бачу те, чого ви не бачите й боюся Аллага! Аллаг — суворий у покаранні!»"
        },
        {
            "chapter": 8,
            "verse": 49,
            "text": "Ось лицеміри й ті, в чиїх серцях хвороба, сказали: «Звабила їх релігія їхня!» Але якщо хтось покладається на Аллага, то, воістину, Аллаг — Всемогутній, Мудрий"
        },
        {
            "chapter": 8,
            "verse": 50,
            "text": "Якби ти бачив, як ангели забирають невіруючих! Вони б’ють їх по обличчю та спинах: «Скуштуйте палючої кари"
        },
        {
            "chapter": 8,
            "verse": 51,
            "text": "Це вам за те, що зробили руки ваші. Воістину, Аллаг не чинить несправедливо з рабами!»"
        },
        {
            "chapter": 8,
            "verse": 52,
            "text": "Так само чинив рід Фірауна й ті, які жили перед ними. Вони не повірили в знамення Аллага, тож Аллаг схопив їх за гріхи їхні! Воістину, Аллаг — сильний та суворий у покаранні"
        },
        {
            "chapter": 8,
            "verse": 53,
            "text": "Це так, бо Аллаг не змінює Своєї милості, даної якомусь народу, поки вони не змінять того, що в їхніх душах. Воістину Аллаг — Всечуючий і Всезнаючий"
        },
        {
            "chapter": 8,
            "verse": 54,
            "text": "Так само чинив рід Фірауна й ті, які жили перед ними. Вони сприйняли як брехню знамення Господа свого, тож Ми знищили їх за гріхи їхні, а рід Фірауна Ми втопили! Усі вони були нечестивцями"
        },
        {
            "chapter": 8,
            "verse": 55,
            "text": "Воістину, найгірші з творінь перед Аллагом — це ті, які не увірували й не увірують"
        },
        {
            "chapter": 8,
            "verse": 56,
            "text": "ті, з якими ти укладаєш договір, а вони щоразу порушують його й не бояться [Аллага]![LXXXVI]"
        },
        {
            "chapter": 8,
            "verse": 57,
            "text": "Якщо ти зійдешся з ними на війні, то, покаравши їх, налякай тих, хто їх підтримує. Можливо, вони пам’ятатимуть"
        },
        {
            "chapter": 8,
            "verse": 58,
            "text": "Якщо ти боїшся зради з боку деяких людей, то розірви із ними [угоду], щоб усі були рівні. Воістину, Аллаг не любить зрадників"
        },
        {
            "chapter": 8,
            "verse": 59,
            "text": "Нехай не думають невіруючі, що втечуть! Воістину, вони слабкі для цього"
        },
        {
            "chapter": 8,
            "verse": 60,
            "text": "Приготуйте проти них скільки зможете сили та бойових коней – цим ви налякаєте ворога Аллага й вашого ворога, а також інших [ворогів], яких ви не знаєте, але яких знає Аллаг. І що б ви не витратили на шляху Аллага, вам сповна повернуть це, й не вчинять із вами несправедливо"
        },
        {
            "chapter": 8,
            "verse": 61,
            "text": "Якщо вони оберуть мир, то обирай його й ти. І покладай сподівання на Аллага. Воістину, Він — Всечуючий та Всезнаючий"
        },
        {
            "chapter": 8,
            "verse": 62,
            "text": "Та якщо вони захочуть зрадити тебе, то, воістину, достатньо тобі Аллага! Це Він підтримав тебе Своєю допомогою та віруючими"
        },
        {
            "chapter": 8,
            "verse": 63,
            "text": "і з’єднав їхні серця. Навіть якби ти витратив усе, що на землі, то не з’єднав би їхніх сердець. Це Аллаг з’єднав їх! Воістину, Він — Всемогутній, Мудрий"
        },
        {
            "chapter": 8,
            "verse": 64,
            "text": "О Пророче! Достатньо для тебе Аллага й віруючих, які йдуть за тобою"
        },
        {
            "chapter": 8,
            "verse": 65,
            "text": "О Пророче! Спонукай віруючих до боротьби! Якщо серед вас буде двадцять витривалих, то вони переможуть дві сотні; а якщо таких буде сотня, то вони переможуть тисячу невіруючих, адже ті — люди, які не розуміють"
        },
        {
            "chapter": 8,
            "verse": 66,
            "text": "Але нині Аллаг бажає для вас полегшення, знаючи, що ви слабкі. Тож якщо буде серед вас сотня витривалих, то вони переможуть дві сотні; а якщо таких буде тисяча, то, з дозволу Аллага, вони переможуть дві тисячі. Воістину, Аллаг — із витривалими"
        },
        {
            "chapter": 8,
            "verse": 67,
            "text": "Не годиться пророку брати полонених, доки він не підкорить тих, хто на землі. Ви бажаєте прикрас земного життя, а Аллаг бажає життя наступного. Аллаг – Всемогутній, Мудрий"
        },
        {
            "chapter": 8,
            "verse": 68,
            "text": "Якби перед тим не було припису Аллага, то ви б зазнали великої кари за те, що взяли.[LXXXVII]"
        },
        {
            "chapter": 8,
            "verse": 69,
            "text": "Споживайте з того, що ви захопили як здобич, дозволену й добру. І бійтеся Аллага. Воістину, Аллаг — Прощаючий, Милосердний"
        },
        {
            "chapter": 8,
            "verse": 70,
            "text": "О Пророче! Скажи полоненим, які знаходяться в руках ваших: «Аллаг знає про добро в ваших серцях. Він дарує вам краще за те, що у вас відібрали та простить вас. Аллаг — Прощаючий, Милосердний!»"
        },
        {
            "chapter": 8,
            "verse": 71,
            "text": "Та якщо вони захочуть зрадити тебе, то вони зрадили Аллага ще раніше, але Він дарував [вам] владу над ними. Аллаг — Всезнаючий, Мудрий"
        },
        {
            "chapter": 8,
            "verse": 72,
            "text": "Воістину, ті, які увірували, переселилися й боролися на шляху Аллага, жертвуючи своїм майном і душами, і ті, які дали притулок іншим і допомагали їм — спільники одне одному! А ті, які увірували й не переселилися, не можуть бути вашими приятелями, поки не переселяться! Якщо вони проситимуть у вас допомоги в справах релігії, то допоможіть їм, але не проти людей, із якими ви маєте договір. Воістину, Аллаг бачить те, що ви робите![LXXXVIII]"
        },
        {
            "chapter": 8,
            "verse": 73,
            "text": "Ті, які не увірували, приятелюють одне з одним. Якщо ви не зробите так само, на землі постане смута й велике безчестя"
        },
        {
            "chapter": 8,
            "verse": 74,
            "text": "А ті, які увірували, переселилися й боролися на шляху Аллага, і ті, які дали притулок іншим і допомагали їм — справжні віруючі! На них чекає прощення й щедрий наділ"
        },
        {
            "chapter": 8,
            "verse": 75,
            "text": "А ті, які увірували пізніше, переселилися й боролися поряд із вами — одні з вас. Але родичі ближчі одне одному згідно з Писанням Аллага. Воістину, Аллаг — про кожну річ Знаючий![LXXXIX]"
        },
        {
            "chapter": 9,
            "verse": 1,
            "text": "Аллаг і Його Посланець зрікаються договорів, які ви уклали з багатобожниками"
        },
        {
            "chapter": 9,
            "verse": 2,
            "text": "Подорожуйте землею протягом чотирьох місяців, але знайте, що вам не послабити Аллага! Воістину, Аллаг принизить невіруючих![XC]"
        },
        {
            "chapter": 9,
            "verse": 3,
            "text": "У день великого хаджжу Аллаг і Його Посланець проголосять людям, що Аллаг і Його Посланець зрікаються багатобожників. Якщо ви покаєтеся, то це буде краще для вас! А якщо відвернетесь, то знайте, що вам не послабити Аллага! Сповісти ж тим, які не вірують, добру звістку про болісну кару![XCI]"
        },
        {
            "chapter": 9,
            "verse": 4,
            "text": "Виняток — ті багатобожники, з якими ви маєте договір, і які ні в чому не порушували його, й не підтримували нікого проти вас. Дотримуйтеся договору з ними протягом визначеного там строку. Воістину, Аллаг любить богобоязливих"
        },
        {
            "chapter": 9,
            "verse": 5,
            "text": "А коли минуть заборонені місяці, то вбивайте багатобожників, де б ви їх не знайшли, беріть їх у полон, оточуйте їх і влаштовуйте проти них різні засідки; але якщо вони покаються, будуть звершувати молитву й давати закят, то звільніть для них шлях. Воістину, Аллаг — Прощаючий, Милосердний![XCII]"
        },
        {
            "chapter": 9,
            "verse": 6,
            "text": "Але якщо хтось із багатобожників проситиме в тебе захисту, то захисти його, щоб він міг чути слово Аллага. Потім відведи його в безпечне місце, бо вони — люди, які ще не знають![XCIII]"
        },
        {
            "chapter": 9,
            "verse": 7,
            "text": "Хіба в багатобожників може бути якийсь договір із Аллагом і Його Посланцем, окрім тих, які уклали його біля Забороненої Мечеті? Якщо вони вірні вам, то будьте й ви їм вірні. Воістину, Аллаг любить богобоязливих"
        },
        {
            "chapter": 9,
            "verse": 8,
            "text": "Як же це можливо? Якщо вони переможуть вас, то не зберігатимуть у відносинах із вами ні родинних зв’язків, ні угод. На словах вони намагаються догодити вам, але в серцях їхніх — відраза. Більшість із них — нечестивці"
        },
        {
            "chapter": 9,
            "verse": 9,
            "text": "Вони продають знамення Аллага за мізерну ціну й збивають інших зі шляху Його. Які мерзотні їхні вчинки"
        },
        {
            "chapter": 9,
            "verse": 10,
            "text": "У відносинах із віруючими вони не зберігають ні родинних зв’язків, ні угод. Вони — ті, хто порушує межі"
        },
        {
            "chapter": 9,
            "verse": 11,
            "text": "Та якщо вони покаються, будуть звершувати молитву й давати закят, то стануть вашими братами в релігії. Ми пояснюємо знамення для людей знаючих"
        },
        {
            "chapter": 9,
            "verse": 12,
            "text": "Якщо вони, уклавши договір, порушать свої клятви й почнуть ганити вашу релігію, то ставайте до боротьби з провідниками невір’я, бо вже не діють клятви їхні! Можливо, вони припинять"
        },
        {
            "chapter": 9,
            "verse": 13,
            "text": "Невже ви не станете до боротьби з людьми, які порушили свої клятви й мали намір вигнати Посланця? Вони почали перші! Невже ви боїтесь їх? Аллаг має більше права на те, щоб Його боятися, якщо ви віруєте"
        },
        {
            "chapter": 9,
            "verse": 14,
            "text": "Боріться проти них і Аллаг каратиме їх вашими руками! Він принизить їх, а вам допоможе проти них і зцілить груди віруючих людей"
        },
        {
            "chapter": 9,
            "verse": 15,
            "text": "видаливши гнів із їхніх сердець. Аллаг приймає каяття того, кого побажає. Аллаг — Всезнаючий, Мудрий"
        },
        {
            "chapter": 9,
            "verse": 16,
            "text": "Невже ви думали, що вас залишать у спокої, і Аллаг не знатиме тих серед вас, які боролися й не брали собі помічників замість Аллага, Його Посланця й віруючих? Аллагу відомо, що ви робите"
        },
        {
            "chapter": 9,
            "verse": 17,
            "text": "Не годиться багатобожникам прислужувати в місцях поклоніння Аллагу, адже вони самі свідчать про своє невір’я. Марні їхні вчинки й будуть вони у вогні довіку![XCIV]"
        },
        {
            "chapter": 9,
            "verse": 18,
            "text": "У місцях поклоніння Аллагу прислужують ті, які увірували в Аллага й в Останній День, звершують молитву, дають закят і не бояться нікого, крім Аллага! Можливо, саме вони йдуть прямим шляхом![XCV]"
        },
        {
            "chapter": 9,
            "verse": 19,
            "text": "Невже ви вважаєте рівними тих, хто дає воду прочанам і прислуговує в місцях поклоніння, й тих, хто увірував в Аллага, Останній День і боровся на шляху Аллага? Не рівні вони перед Аллагом! Аллаг не веде прямим шляхом людей несправедливих"
        },
        {
            "chapter": 9,
            "verse": 20,
            "text": "Ті, які увірували, переселилися й боролися на шляху Аллага, жертвуючи своє майно та душі, мають вищий ступінь перед Аллагом! Саме вони й матимуть успіх"
        },
        {
            "chapter": 9,
            "verse": 21,
            "text": "Господь їхній сповістить їм добру звістку про милість від Себе, ласку й сади, де їх чекає нетлінна благодать"
        },
        {
            "chapter": 9,
            "verse": 22,
            "text": "Вони будуть там довіку! Воістину, в Аллага велика винагорода"
        },
        {
            "chapter": 9,
            "verse": 23,
            "text": "О ви, які увірували! Не беріть собі за спільників батьків і братів ваших, які віддали перевагу невір’ю перед вірою. Хто з вас буде приятелювати з ними, той — нечестивець"
        },
        {
            "chapter": 9,
            "verse": 24,
            "text": "Скажи: «Якщо ваші батьки, діти, брати, дружини, родини, накопичене майно, торгівля — застою в якій боїтесь — і любі вам житла миліші за Аллага, Його Посланця й зусиль на Його шляху, то чекайте, поки Аллаг не явить наказу Свого! Аллаг не веде прямим шляхом людей нечестивих!»"
        },
        {
            "chapter": 9,
            "verse": 25,
            "text": "Аллаг уже підтримав вас у багатьох місцях і в день Хунайну, коли вражала вас численність ваша, яка нічим не допомогла вам. Стала вузькою для вас широка земля й ви повернулися спинами![XCVI]"
        },
        {
            "chapter": 9,
            "verse": 26,
            "text": "Та потім Аллаг зіслав спокій Своєму Посланцю й віруючим, зіслав війська, яких ви не бачите, і скарав невіруючих. Така відплата невіруючим"
        },
        {
            "chapter": 9,
            "verse": 27,
            "text": "Потім Аллаг прийме каяття тих, кого побажає. Аллаг — Прощаючий, Милосердний"
        },
        {
            "chapter": 9,
            "verse": 28,
            "text": "О ви, які увірували! Багатобожники — нечисті. Тож, починаючи від цього року, нехай не наближаються до Забороненої Мечеті. А якщо ви боїтеся бідності, то Аллаг збагатить зі Своєї ласки, кого побажає! Воістину, Аллаг — Всезнаючий, Мудрий"
        },
        {
            "chapter": 9,
            "verse": 29,
            "text": "Боріться з тими з людей Писання, які не вірують ні в Аллага, ні в Останній День, які не забороняють того, що заборонив Аллаг і Його Посланець, які не коряться істинній релігії, поки вони не платитимуть власноруч данини й не будуть принижені"
        },
        {
            "chapter": 9,
            "verse": 30,
            "text": "Сказали юдеї: «Узайр — син Аллага!» Сказали християни: «Месія — син Аллага!» Ці слова з їхніх вуст схожі на слова невіруючих, які жили раніше. Нехай знищить їх Аллаг! Як же вони віддалилися![XCVII]"
        },
        {
            "chapter": 9,
            "verse": 31,
            "text": "Вони беруть собі за Господа, крім Аллага, своїх учених, ченців і Месію, сина Мар’ям. Але ж їм наказували поклонятися Єдиному Богу! Немає бога, крім Нього! Пречистий Він від того, що додають Йому"
        },
        {
            "chapter": 9,
            "verse": 32,
            "text": "Вони прагнуть загасити світло Аллага своїми вустами, та Аллаг бажає довершити світло Своє, хоч би це й було ненависне для невіруючих"
        },
        {
            "chapter": 9,
            "verse": 33,
            "text": "Він — Той, Хто послав Свого Посланця з прямим шляхом і релігією істини, щоб перевершити нею всі інші релігії, хоч би це й було ненависне для багатобожників"
        },
        {
            "chapter": 9,
            "verse": 34,
            "text": "О ви, які увірували! Воістину, багато хто з учених і ченців неправедно пожирає майно людей і збиває їх зі шляху Аллага. А щодо тих, які накопичують золото й срібло та не жертвують його на шляху Аллага, то сповісти їм добру звістку про болісну кару"
        },
        {
            "chapter": 9,
            "verse": 35,
            "text": "Того Дня його розтоплять у вогні пекла й затаврують ним їхні чола, боки та спини: «Ось те, що ви накопичували для себе. Тож скуштуйте того, що ви накопичували!»"
        },
        {
            "chapter": 9,
            "verse": 36,
            "text": "Воістину, число місяців у Аллага — дванадцять, як було записано в Писанні в день, коли Він створив небеса й землю. Чотири з них — заборонені. Це — істинна релігія, тож не будьте в цей час несправедливі самі до себе. Боріться з багатобожниками всі разом — так само, як разом ведуть боротьбу з вами вони. І знайте, що Аллаг — із богобоязливими![XCVIII]"
        },
        {
            "chapter": 9,
            "verse": 37,
            "text": "Відкладання забороненого місяця збільшує невір’я. Це вводить в оману тих, які не вірують. Одного року вони дозволяють це, а іншого року забороняють, щоб вирівняти число [місяців], які Аллаг зробив забороненими. Вони дозволяють те, що заборонив Аллаг. Лихі вчинки їхні видаються їм прекрасними та Аллаг не веде прямим шляхом невіруючих людей![XCIX]"
        },
        {
            "chapter": 9,
            "verse": 38,
            "text": "О ви, які увірували! Що з вами? Коли говорять вам: «Виходьте на шлях Аллага!» — ви наче вгрузаєте в землю. Невже ви віддаєте перевагу земному життю перед життям наступним? Але ж мала насолода земного життя порівняно з життям наступним"
        },
        {
            "chapter": 9,
            "verse": 39,
            "text": "Якщо ви не вийдете, то Він скарає вас болісною карою та замінить вас іншим народом. Ви нічим не зашкодите Йому, а Аллаг спроможний на кожну річ"
        },
        {
            "chapter": 9,
            "verse": 40,
            "text": "А якщо ви не допоможете [Посланцю], то вже допоміг йому Аллаг, коли вигнали його ті, які не увірували. Він був одним із двох, коли вони сховалися в печері. Ось він сказав своєму приятелю: «Не журися! Воістину, Аллаг — з нами!» Аллаг зіслав йому спокій та підтримав його військом, якого ви не бачите. Він принизив слово тих, які не увірували. Слово Аллага — найвище! Аллаг — Всемогутній, Мудрий![C]"
        },
        {
            "chapter": 9,
            "verse": 41,
            "text": "Вирушайте в похід, легко це буде вам чи важко, й докладайте зусиль, жертвуючи своє майно та душі на шляху Аллага. Це краще для вас, якби ви тільки знали"
        },
        {
            "chapter": 9,
            "verse": 42,
            "text": "Якби здобич була легкою, а дорога — близькою, то вони б пішли за тобою неодмінно! Але надто далеким видався їм шлях, і вони присягатимуться Аллагом: «Якби мали ми змогу, то вийшли б разом із вами!» Вони гублять самі себе, і знає Аллаг, що вони — брехуни"
        },
        {
            "chapter": 9,
            "verse": 43,
            "text": "Нехай простить тебе Аллаг! Чому ти дозволив це їм, поки не стало тобі зрозуміло, які з них правдиві, а які брехуни"
        },
        {
            "chapter": 9,
            "verse": 44,
            "text": "Ті, які вірують в Аллага й в Останній День, не питають у тебе дозволу на те, щоб докладати зусиль [на шляху Аллага], жертвуючи своє майно й душі. Аллаг знає богобоязливих"
        },
        {
            "chapter": 9,
            "verse": 45,
            "text": "Питають дозволу в тебе ті, які не вірують в Аллага й в Останній День, і чиї серця сумніваються. І через сумнів свій розгублені вони"
        },
        {
            "chapter": 9,
            "verse": 46,
            "text": "Якби вони бажали вийти [на боротьбу], то підготувалися б до цього. Проте Аллаг не захотів, щоб вони йшли разом із вами й затримав їх. Сказали їм: «Сидіть разом із тими, які сидять!»"
        },
        {
            "chapter": 9,
            "verse": 47,
            "text": "Якби вони пішли разом із вами, то не додали б нічого, крім безладу, квапились би посіяти серед вас розбрат. Серед вас є ті, хто прислухається до них, та Аллаг знає про нечестивців"
        },
        {
            "chapter": 9,
            "verse": 48,
            "text": "Вони й раніше сіяли розбрат і викривляли перед тобою справжній стан речей, поки не прийшла істина, й не переміг наказ Аллага, хоча це їм ненависно"
        },
        {
            "chapter": 9,
            "verse": 49,
            "text": "Серед них є той, хто каже: «Дозволь мені [залишитися] й не спокушай!» Та вони вже впали в спокусу. Воістину, геєна охоплює невіруючих![CI]"
        },
        {
            "chapter": 9,
            "verse": 50,
            "text": "Якщо з тобою стається щось добре, то це засмучує їх. А якщо тебе вражає лихо, вони кажуть: «Ми заздалегідь подбали про себе!» — і йдуть собі, радіючи![CII]"
        },
        {
            "chapter": 9,
            "verse": 51,
            "text": "Скажи: «Нас може вразити тільки те, що судив нам Аллаг, а Він – Захисник наш! І нехай на Аллага покладають сподівання віруючі!»"
        },
        {
            "chapter": 9,
            "verse": 52,
            "text": "Скажи: «Невже ви чекаєте для нас чогось іншого, крім двох благ? І ми чекаємо, як вразить вас Аллаг покаранням від Себе або [скарає] нашими руками! Тож чекайте і ми почекаємо разом із вами!»[CIII]"
        },
        {
            "chapter": 9,
            "verse": 53,
            "text": "Скажи: «Будете ви жертвувати добровільно чи примусово, від вас цього однаково не приймуть, бо ви — люди нечестиві!»"
        },
        {
            "chapter": 9,
            "verse": 54,
            "text": "Пожертви їхні не будуть прийняті, бо вони не вірують в Аллага, Його Посланця, неохоче звершують молитву й роблять пожертви, маючи відразу до цього"
        },
        {
            "chapter": 9,
            "verse": 55,
            "text": "Нехай не вражає тебе їхнє майно та діти. Аллаг прагне скарати їх цим у земному житті, щоб вони втратили свої душі невіруючими"
        },
        {
            "chapter": 9,
            "verse": 56,
            "text": "Вони клянуться Аллагом, що належать до вас, та вони не з вас. Вони — налякані люди"
        },
        {
            "chapter": 9,
            "verse": 57,
            "text": "Якби вони знайшли якусь схованку, печеру чи підземелля, то поквапилися б туди"
        },
        {
            "chapter": 9,
            "verse": 58,
            "text": "Є серед них такі, які пліткують про тебе через милостиню. Якщо їм щось перепадає звідти, вони лишаються вдоволені, а якщо не перепадає, то вони гніваються![CIV]"
        },
        {
            "chapter": 9,
            "verse": 59,
            "text": "Якби ж вони вдовольнялися тим, що їм дарує Аллаг і Його Посланець, і говорили: «Достатньо нам Аллага! Аллаг даруватиме нам зі Своєї ласки й Посланець Його. І до Аллага ми скеровуємо прагнення наші!»"
        },
        {
            "chapter": 9,
            "verse": 60,
            "text": "Милостиня призначена для нужденних і бідних, тих, хто її збирає та роздає, тих, від чиїх сердець чекають прихильності, [для викупу] рабів, для збанкрутілих боржників, для тих, хто [бореться] на шляху Аллага, а також для подорожніх. Так встановлено Аллагом. А Аллаг — Всезнаючий, Мудрий"
        },
        {
            "chapter": 9,
            "verse": 61,
            "text": "Серед них є ті, хто ображає Пророка й говорить: «Він — вухо!» Скажи: «Він чує те, що краще для вас. Він вірить в Аллага й довіряє віруючим, він — милість для тих із вас, хто увірував! А на тих, які ображають Посланця Аллага, чекає болісна кара!»[CV]"
        },
        {
            "chapter": 9,
            "verse": 62,
            "text": "Вони клянуться перед вами Аллагом, щоб догодити вам. Але, якщо віруючі вони, краще б їм догоджати Аллагу та Його Посланцю"
        },
        {
            "chapter": 9,
            "verse": 63,
            "text": "Невже не знають вони, що того, хто ворожий до Аллага та Його Посланця, чекає вогонь геєни, де він буде завжди? Це — велике приниження"
        },
        {
            "chapter": 9,
            "verse": 64,
            "text": "Лицеміри бояться того, що буде зіслано суру, яка й розповість про те, що в їхніх серцях. Скажи: «Насміхайтеся ж! Воістину, Аллаг викриє те, чого ви боїтеся!»"
        },
        {
            "chapter": 9,
            "verse": 65,
            "text": "Якщо ти запитаєш їх, то вони неодмінно скажуть: «Та ми тільки багато розмовляли й бавились!» Скажи: «Невже ви насміхалися з Аллага, Його знамень і Його Посланця?»"
        },
        {
            "chapter": 9,
            "verse": 66,
            "text": "Не просіть прощення. Ви стали невіруючими після того, як увірували. Якщо Ми простимо частину з вас, то іншу частину скараємо — за те, що були грішниками вони"
        },
        {
            "chapter": 9,
            "verse": 67,
            "text": "Лицеміри й лицемірки подібні одне до одного. Вони закликають до відразного й забороняють заохочуване, стримують свої руки [від милостині]. Вони забули Аллага, а Він забув їх. Воістину, лицеміри — нечестивці"
        },
        {
            "chapter": 9,
            "verse": 68,
            "text": "Обіцяв Аллаг лицемірам, лицеміркам і невіруючим вогонь, де вони будуть довіку! Достатньо їм цього! Аллаг прокляв їх і чекає на них невпинна кара"
        },
        {
            "chapter": 9,
            "verse": 69,
            "text": "Такі ж [ви] самі, як і ті, що жили раніше за вас! Вони були могутніші за вас силою, мали більше майна та дітей. Вони насолодилися своєю долею, і ви насолодилися своєю долею — так, як насолодилися свою долею ті, що жили раніше за вас. Ви марнословите так, як марнословили вони. Даремними є вчинки їхні в житті земному та наступному і зазнають вони втрат"
        },
        {
            "chapter": 9,
            "verse": 70,
            "text": "Невже до них не дійшла звістка про тих, які жили раніше — про народ Нуха, адитів, самудитів, народ Ібрагіма, жителів Мад’яну та перекинутих селищ? Приходили до них посланці їхні з ясними знаменнями. Аллаг не був несправедливий до них — вони самі були несправедливі до себе.[CVI]"
        },
        {
            "chapter": 9,
            "verse": 71,
            "text": "Віруючі чоловіки та жінки — союзники; вони закликають до заохочуваного та забороняють відразне, звершують молитву, дають закят, коряться Аллагу та Його Посланцю. Аллаг змилується над ними. Воістину, Аллаг — Всемогутній, Мудрий"
        },
        {
            "chapter": 9,
            "verse": 72,
            "text": "Обіцяв Аллаг віруючим чоловікам і жінкам рай, де течуть ріки, де прекрасні житла в садах Едену. Вони будуть там довіку! А ласка від Аллага ще більша! Це — великий успіх![CVII]"
        },
        {
            "chapter": 9,
            "verse": 73,
            "text": "О Пророче! Борися з невіруючими та лицемірами й будь суворий до них! Їхній притулок — геєна. Яке мерзотне це місце для повернення"
        },
        {
            "chapter": 9,
            "verse": 74,
            "text": "Вони клянуться Аллагом, що не говорили, але ж насправді говорили це — слово невір’я — й стали невіруючими після того, як прийняли іслам. Вони замислилися про те, чого раніше не могли здійснити. Вони намагаються помститись за те, що Аллаг і Посланець Його збагатили їх з Його ласки. Якщо вони покаються, то це буде краще для них. А якщо відвернуться, то Аллаг скарає їх болісною карою в земному й наступному житті! Немає для них на землі ні захисника, ні помічника"
        },
        {
            "chapter": 9,
            "verse": 75,
            "text": "Серед них є ті, які обіцяли Аллагу: «Якщо Аллаг дарує нам зі Своєї ласки, то ми неодмінно будемо робити пожертви й будемо одними з праведників!»"
        },
        {
            "chapter": 9,
            "verse": 76,
            "text": "Та коли Він наділив їх зі Своєї ласки, то вони поскупилися на це й відвернулися; нехтують же вони"
        },
        {
            "chapter": 9,
            "verse": 77,
            "text": "Тож Він скарав їх, сповнивши їхні серця лицемірством аж до того дня, коли вони зустрінуть Його. Це їм за те, що вони порушили обіцянку перед Аллагом, і за те, що брехали вони"
        },
        {
            "chapter": 9,
            "verse": 78,
            "text": "Хіба не знають вони, що Аллагу відомі їхні таємниці й приховані розмови, і що Аллаг знає все потаємне"
        },
        {
            "chapter": 9,
            "verse": 79,
            "text": "Вони вдаються до образ і глузують над тими віруючими, які роблять додаткові пожертви та ще й, не маючи засобів, докладають для цього важких зусиль. Та це Аллаг поглузує над [лицемірами]! Чекає на них болісна кара"
        },
        {
            "chapter": 9,
            "verse": 80,
            "text": "Проси для них прощення чи не проси — навіть якщо ти проситимеш для них прощення сімдесят разів, Аллаг не простить їх! Це так, бо вони не увірували в Аллага та Його Посланця! Аллаг не веде прямим шляхом людей нечестивих"
        },
        {
            "chapter": 9,
            "verse": 81,
            "text": "Ті, які залишилися на своїх місцях, раділи, що вони в тилу Посланця Аллага. Їм було ненависно боротися на шляху Аллага, жертвуючи своє майно та душі. Вони говорили: «Не вирушайте в похід у таку спеку!» Скажи: «Вогонь геєни буде ще гарячішим!» Та якби вони розуміли![CVIII]"
        },
        {
            "chapter": 9,
            "verse": 82,
            "text": "Нехай вони мало сміються та багато плачуть — така відплата за те, що вони собі здобули"
        },
        {
            "chapter": 9,
            "verse": 83,
            "text": "Якщо Аллаг поверне тебе до когось із них, і вони проситимуть дозволу йти в похід, то скажи: «Ви ніколи не підете зі мною! І не будете боротися зі мною проти ворога! Ви були задоволені своїм сидінням раніше, тож сидіть із тими, хто залишився!»"
        },
        {
            "chapter": 9,
            "verse": 84,
            "text": "Ніколи не молися за жодного з них і не стій над могилою його! Вони не увірували в Аллага, Його Посланця й померли нечестивими"
        },
        {
            "chapter": 9,
            "verse": 85,
            "text": "Нехай не дивує тебе їхнє майно та діти. Аллаг прагне скарати їх цим у земному житті, щоб вони втратили свої душі невіруючими"
        },
        {
            "chapter": 9,
            "verse": 86,
            "text": "І коли було зіслано суру: «Увіруйте в Аллага й боріться разом із Посланцем Його!» — то власники багатства серед них почали просити тебе дозволити їм лишитися й сказали: «Залиш нас! Ми будемо з тими, хто сидить!»"
        },
        {
            "chapter": 9,
            "verse": 87,
            "text": "Вони були задоволені тим, що лишилися з іншими. Запечатані їхні серця й не розуміють вони![CIX]"
        },
        {
            "chapter": 9,
            "verse": 88,
            "text": "Але Посланець і ті, які увірували разом із ним, боролися, жертвуючи своє майно та душі. Чекають на них блага. Саме вони матимуть успіх"
        },
        {
            "chapter": 9,
            "verse": 89,
            "text": "Аллаг приготував для них сади, де течуть річки. Будуть вони там довіку! Це — великий успіх"
        },
        {
            "chapter": 9,
            "verse": 90,
            "text": "І прийшли до нього по дозвіл [лишитися] ті з бедуїнів, які мали поважні причини. А вдома сиділи ті, які збрехали Аллагу та Його Посланцю. На тих із них, які не увірували, впаде болісна кара"
        },
        {
            "chapter": 9,
            "verse": 91,
            "text": "Нема гріха на немічних, хворих і тих, які не мають, що пожертвувати, якщо вони будуть щирі перед Аллагом і Його Посланцем. Нема за що докоряти тим, які роблять добро. Аллаг — Прощаючий, Милосердний"
        },
        {
            "chapter": 9,
            "verse": 92,
            "text": "Нема [гріха] на тих, які прийшли до тебе, щоб ти дав їм їздових тварин. Ти сказав: «Не можу я знайти цих тварин для вас!» Вони повернулися з очами, повними сліз від смутку, адже вони не мають, що пожертвувати"
        }
    ]
}
{
    "juzs": [
        {
            "chapter": 39,
            "verse": 32,
            "text": "Хто ж несправедливіший за того, хто звів наклеп на Аллага та визнав істину брехнею, коли вона прийшла до нього? Хіба не геєна буде притулком для невіруючих"
        },
        {
            "chapter": 39,
            "verse": 33,
            "text": "Той, хто прийшов із правдою, і той, хто впевнений у ній — саме вони богобоязливі"
        },
        {
            "chapter": 39,
            "verse": 34,
            "text": "У Господа свого вони матимуть усе, що побажають. Така винагорода праведників"
        },
        {
            "chapter": 39,
            "verse": 35,
            "text": "щоб Аллаг відпустив їм найгірше, скоєне ними, й дарував винагороду за те найкраще, що робили вони"
        },
        {
            "chapter": 39,
            "verse": 36,
            "text": "Хіба не достатньо Аллага для Його раба? Але ж вони залякують тебе тими, кому [поклоняються] замість Нього! Кого Аллаг зіб’є зі шляху, тому немає провідника"
        },
        {
            "chapter": 39,
            "verse": 37,
            "text": "Кому Аллаг вкаже прямий шлях, того ніхто з нього не зіб’є! Хіба Аллаг не Всемогутній, Володар відплати"
        },
        {
            "chapter": 39,
            "verse": 38,
            "text": "Якщо ти запитаєш у них, хто створив небеса й землю, то вони неодмінно скажуть: «Аллаг!» Скажи: «Чи ви бачили тих, кого закликаєте замість Аллага? Якщо Аллаг побажає вразити мене лихом, то хіба зможуть вони відвернути Його лихо? А якщо Він побажає мені милості, то хіба зможуть вони втримати Його милість?» Скажи: «Достатньо мені Аллага. На Нього нехай покладаються ті, хто покладається!»"
        },
        {
            "chapter": 39,
            "verse": 39,
            "text": "Скажи: «О народе мій! Дійте, як зможете, і я буду діяти! Скоро ви дізнаєтесь"
        },
        {
            "chapter": 39,
            "verse": 40,
            "text": "кого вразить ганебна кара й хто зазнає кари нескінченної!»"
        },
        {
            "chapter": 39,
            "verse": 41,
            "text": "Для людей Ми зіслали тобі Писання в істині. Хто йде прямим шляхом, той іде ним для себе. А хто збився зі шляху, той завдав шкоди собі. А ти для них не опікун"
        },
        {
            "chapter": 39,
            "verse": 42,
            "text": "Аллаг забирає душі, коли вони помирають, а ті, які ще не вмерли, забирає під час сну. Він затримує тих, кому призначено померти, а інших відпускає до певного строку. Воістину, в цьому — знамення для людей, які мислять"
        },
        {
            "chapter": 39,
            "verse": 43,
            "text": "Невже вони беруть собі заступників замість Аллага? Скажи: «А якщо вони не владні над жодною річчю й нічого не розуміють?»"
        },
        {
            "chapter": 39,
            "verse": 44,
            "text": "Скажи: «Заступництво цілком належить Аллагу! Йому належить влада над небесами й землею і до Нього ви повернетесь!»"
        },
        {
            "chapter": 39,
            "verse": 45,
            "text": "Коли згадують самого Аллага, серця тих, які не вірують у наступне життя, здригаються від огиди. А коли згадують тих, кому вони [поклоняються] крім Нього, то вони радіють"
        },
        {
            "chapter": 39,
            "verse": 46,
            "text": "Скажи: «О Аллаг, Творець небес і землі, Знаючий потаємне й відкрите! Ти розсудиш між своїми рабами те, про що вони сперечалися!»"
        },
        {
            "chapter": 39,
            "verse": 47,
            "text": "Якби ті, які чинять несправедливо, мали все, що на землі, та ще стільки ж, то неодмінно спробували б відкупитися від лихої кари в День Воскресіння! Їм відкриється від Аллага те, про що вони й не думали"
        },
        {
            "chapter": 39,
            "verse": 48,
            "text": "Їм відкриються їхні лихі вчинки та вразить їх те, з чого вони глузували"
        },
        {
            "chapter": 39,
            "verse": 49,
            "text": "Коли людини торкається лихо, вона кличе Нас. А коли Ми даруємо їй благо від Себе, то вона говорить: «Це дано мені завдяки знанню!» Та ж ні, це — випробування! Проте більшість із них не знає.[CCCLXXXIV]"
        },
        {
            "chapter": 39,
            "verse": 50,
            "text": "Так говорили й ті, які жили раніше за них. Не допомогло їм те, що вони собі здобували"
        },
        {
            "chapter": 39,
            "verse": 51,
            "text": "Вразили їх лихі вчинки, які вони собі здобули. Несправедливих із них також вразять лихі вчинки, які вони собі здобули! Не зможуть вони втекти"
        },
        {
            "chapter": 39,
            "verse": 52,
            "text": "Невже вони не знають, що Аллаг збільшує та зменшує наділ, кому побажає? Воістину, в цьому — знамення для людей, які вірують"
        },
        {
            "chapter": 39,
            "verse": 53,
            "text": "Скажи: «О раби Мої, які порушили межі на шкоду собі! Не втрачайте надії на милість Аллага! Воістину, Аллаг прощає всі гріхи, адже Він — Прощаючий, Милоседний!»"
        },
        {
            "chapter": 39,
            "verse": 54,
            "text": "Зверніться до вашого Господа та підкоріться Йому раніше, ніж до вас прийде кара, бо потім уже не допоможуть вам"
        },
        {
            "chapter": 39,
            "verse": 55,
            "text": "Ідіть за тим найкращим, що зіслано вам від Господа вашого, раніше, ніж до вас раптом прийде кара, коли ви цього навіть не відчуєте"
        },
        {
            "chapter": 39,
            "verse": 56,
            "text": "Щоб не говорила душа: «Горе мені за те, що я була недбалою перед Аллагом! Я була лише однією з тих, які насміхалися!»"
        },
        {
            "chapter": 39,
            "verse": 57,
            "text": "І щоб не говорила: «Якби Аллаг вказав мені прямий шлях, я була б однією з богобоязливих!»"
        },
        {
            "chapter": 39,
            "verse": 58,
            "text": "І щоб не говорила тоді, коли побачить кару: «Якби я мала іще нагоду, то була б однією з праведників!»"
        },
        {
            "chapter": 39,
            "verse": 59,
            "text": "Та ж ні! До тебе приходили Мої знамення, але ти вважав їх брехнею, вивищився й став одним із невіруючих"
        },
        {
            "chapter": 39,
            "verse": 60,
            "text": "У День Воскресіння ти побачиш, як почорніють обличчя тих, які зводили наклеп на Аллага! Хіба не геєна буде притулком для тих, які вивищувалися"
        },
        {
            "chapter": 39,
            "verse": 61,
            "text": "Аллаг врятує тих, які були богобоязливими, і вони матимуть успіх. Не торкнеться їх зло й не будуть вони засмучені"
        },
        {
            "chapter": 39,
            "verse": 62,
            "text": "Аллаг — Творець кожної речі! Він — Опікун кожної речі"
        },
        {
            "chapter": 39,
            "verse": 63,
            "text": "Йому належать ключі небес і землі. А ті, які не вірують у знамення Аллага, втратять усе"
        },
        {
            "chapter": 39,
            "verse": 64,
            "text": "Скажи: «Невже ви наказуєте мені поклонятися замість Аллага комусь іншому, о ви, невігласи?!»"
        },
        {
            "chapter": 39,
            "verse": 65,
            "text": "Було відкрито тобі й тим, які жили раніше за тебе: «Якщо ти додаватимеш Мені рівних у поклонінні, то стануть марними твої вчинки й ти неодмінно будеш одним із тих, які втратять усе!»"
        },
        {
            "chapter": 39,
            "verse": 66,
            "text": "Поклоняйся Аллагу й будь одним із вдячних"
        },
        {
            "chapter": 39,
            "verse": 67,
            "text": "Вони не оцінили Аллага гідною мірою! Уся земля буде Його жменею в День Воскресіння, а небеса будуть згорнуті Його правицею! Пречистий Він і Вищий за те, що Йому додають у поклонінні"
        },
        {
            "chapter": 39,
            "verse": 68,
            "text": "Засурмлять у ріг, і ті, хто на небесах і на землі, будуть уражені, крім тих, кого побажає [залишити] Аллаг! А потім засурмлять іще раз, і тоді вони встануть і будуть дивитися"
        },
        {
            "chapter": 39,
            "verse": 69,
            "text": "Земля заясніє світлом її Господа. Буде покладено Писання, приведуть пророків та свідків. Між усіма справедливо розсудять, і нікого не буде скривджено"
        },
        {
            "chapter": 39,
            "verse": 70,
            "text": "Кожній душі повною мірою відплатять за те, що вона робила. Він найкраще знає, що вони роблять"
        },
        {
            "chapter": 39,
            "verse": 71,
            "text": "Тих, які не увірували, поведуть до геєни натовпами. Коли вони прийдуть туди, її врата відкриються, а вартові скажуть: «Невже до вас не приходили посланці з вас самих, не читали вам знамення вашого Господа й не застерігали вас від зустрічі з цим днем?» Ті скажуть: «Так!» Але справдилося слово про покарання невіруючих"
        },
        {
            "chapter": 39,
            "verse": 72,
            "text": "Скажуть їм: «Увійдіть у врата пекла, де ви будете вічно!» Який же мерзотний притулок у тих, які вивищувалися"
        },
        {
            "chapter": 39,
            "verse": 73,
            "text": "Тих, які були богобоязливими, поведуть у рай натовпами. Коли вони прийдуть туди, його врата відкриються, а вартові скажуть: «Мир вам! Ви були добрими! Увійдіть сюди навіки!»"
        },
        {
            "chapter": 39,
            "verse": 74,
            "text": "Вони скажуть: «Хвала Аллагу, Який дав нам правдиву обіцянку й дарував у спадок землю. Ми можемо оселитися у раю, де побажаємо. Яка прекрасна винагорода для тих, хто робив [добро]»"
        },
        {
            "chapter": 39,
            "verse": 75,
            "text": "Ти побачиш ангелів, які оточують трон і прославляють Господа свого хвалою. Між ними справедливо розсудять і скажуть: «Хвала Аллагу, Господу світів!»[CCCLXXXV]"
        },
        {
            "chapter": 40,
            "verse": 1,
            "text": "Ха. Мім"
        },
        {
            "chapter": 40,
            "verse": 2,
            "text": "Писання, зіслане від Аллага, Всемогутнього, Всезнаючого"
        },
        {
            "chapter": 40,
            "verse": 3,
            "text": "Прощаючого, Приймючого каяття, суворого в покаранні, Володаря милості! Немає бога, крім Нього, й до Нього буде повернення"
        },
        {
            "chapter": 40,
            "verse": 4,
            "text": "Про знамення Аллага сперечаються лише невіруючі. Нехай не зваблює тебе те, що вони вільно діють у різних краях.[CCCLXXXVI]"
        },
        {
            "chapter": 40,
            "verse": 5,
            "text": "Народ Нуха та їхні спільники вважали [посланців] брехунами іще раніше. Кожен народ прагнув схопити свого посланця. Вони сперечались, удаючись до брехні, щоб заперечити нею істину. Але Я схопив їх і яке ж було покарання"
        },
        {
            "chapter": 40,
            "verse": 6,
            "text": "Так справдилося слово Господа твого над тими, які не увірували. Воістину, вони — жителі вогню"
        },
        {
            "chapter": 40,
            "verse": 7,
            "text": "Ті, які несуть Трон і які перебувають коло нього, прославляють Господа свого хвалою, вірують у Нього й благають про прощення тих, які увірували: «Господи наш! Кожну річ Ти охоплюєш милістю й знанням! Прости тих, які покаялись і йшли Твоїм шляхом, захисти їх від пекельної кари"
        },
        {
            "chapter": 40,
            "verse": 8,
            "text": "Господи наш! Введи їх до садів Едену, які Ти обіцяв їм і їхнім батькам, дружинам і нащадкам, які робили добро. Воістину, Ти — Всемогутній, Мудрий"
        },
        {
            "chapter": 40,
            "verse": 9,
            "text": "Захисти їх від лихих вчинків, адже кого Ти захистиш від лихих вчинків того Дня, над тим Ти змилуєшся! А це — великий успіх"
        },
        {
            "chapter": 40,
            "verse": 10,
            "text": "Воістину, тим, які не увірували, проголосять: «Аллаг ненавидів вас сильніше, ніж ви ненавиділи себе, коли вас закликали до віри, а ви залишалися невіруючими!»"
        },
        {
            "chapter": 40,
            "verse": 11,
            "text": "Вони скажуть: «Ти двічі зробив нас мертвими й двічі живими. Ми визнали свої гріхи. Чи немає шляху до виходу?»[CCCLXXXVII]"
        },
        {
            "chapter": 40,
            "verse": 12,
            "text": "Це тому, що коли кликали самого Аллага, ви не вірили, а коли Йому додавали рівних, то ви вірили! Рішення належить Аллагу, Всевишньому, Великому"
        },
        {
            "chapter": 40,
            "verse": 13,
            "text": "Він — Той, Хто показує вам Свої знамення й відсилає вам із неба наділ. Але замислиться лише той, хто звертається до Нього"
        },
        {
            "chapter": 40,
            "verse": 14,
            "text": "Кличте Аллага, щиро сповідуючи Його релігію, навіть якщо невіруючі й ненавидять це"
        },
        {
            "chapter": 40,
            "verse": 15,
            "text": "Власник найвищих ступенів, Володар трону — Він посилає Духа до того зі Своїх рабів, до кого побажає, щоб застерегти про День Зустрічі![CCCLXXXVIII]"
        },
        {
            "chapter": 40,
            "verse": 16,
            "text": "Того Дня, коли вони з’являться, ніщо про них не сховається від Аллага! Кому ж належить влада сьогодні? Аллагу — Єдиному, Всепереможному"
        },
        {
            "chapter": 40,
            "verse": 17,
            "text": "Сьогодні кожній душі відплатять тільки за те, що вона собі здобула. Сьогодні не буде несправедливості! Воістину, Аллаг — швидкий у відплаті"
        },
        {
            "chapter": 40,
            "verse": 18,
            "text": "Застережи їх близьким Днем, коли серця підступлять до горла та сповняться страху. Не буде в нечестивців ні близького друга, ні заступника, якому підкоряються"
        },
        {
            "chapter": 40,
            "verse": 19,
            "text": "Він знає і зрадницький погляд, і те, що приховане в серцях"
        },
        {
            "chapter": 40,
            "verse": 20,
            "text": "Рішення Аллага справедливе. А ті, кого вони кличуть замість Нього, нічого не вирішують. Воістину, Аллаг — Всечуючий, Всевидячий"
        },
        {
            "chapter": 40,
            "verse": 21,
            "text": "Хіба вони не подорожували по землі й не бачили, яким був кінець тих, що жили раніше? Вони були могутнішими за них і залишили більше слідів на землі. Та Аллаг схопив їх за їхні гріхи й ніхто не захистив їх від Аллага"
        },
        {
            "chapter": 40,
            "verse": 22,
            "text": "Це тому, що коли їхні посланці приходили до них із ясними знаменнями, вони не увірували. Аллаг схопив їх, бо Він — Всесильний, суворий у покаранні"
        },
        {
            "chapter": 40,
            "verse": 23,
            "text": "Із Нашими знаменнями та ясним доказом Ми відіслали Мусу"
        },
        {
            "chapter": 40,
            "verse": 24,
            "text": "до Фірауна, Гамана й Каруна. Вони сказали: «Він — брехливий чаклун!»"
        },
        {
            "chapter": 40,
            "verse": 25,
            "text": "Коли він прийшов до них з істиною від Нас, вони сказали: «Вбивайте синів тих, які увірували разом із ним, а їхніх жінок залишайте живими. Але хитрощі невіруючих оманливі!»[CCCLXXXIX]"
        },
        {
            "chapter": 40,
            "verse": 26,
            "text": "Фіраун сказав: «Дайте мені вбити Мусу! Нехай покличе свого Господа! Я боюся, що він змінить вашу релігію чи поширить безчестя на землі!»"
        },
        {
            "chapter": 40,
            "verse": 27,
            "text": "Муса сказав: «Я попросив захисту в Господа мого й Господа вашого – від кожного гордія, який не вірує в День Відплати!»"
        },
        {
            "chapter": 40,
            "verse": 28,
            "text": "Чоловік із роду Фірауна, який приховував свою віру, сказав: «Невже ви вб’єте чоловіка за те, що він говорить: «Мій Господь — Аллаг», — і за те, що він прийшов до вас із ясними знаменнями від Господа вашого? Якщо він бреше, то його брехня зашкодить лише йому, а якщо говорить правду, то вразить вас частина того, що він обіцяє вам! Воістину, Аллаг не веде прямим шляхом того, хто порушує межі й бреше"
        },
        {
            "chapter": 40,
            "verse": 29,
            "text": "О народе мій! Сьогодні ви маєте владу й пануєте на землі. Але хто захистить нас від кари Аллага, якщо вона прийде до нас?» Фіраун сказав: «Я вказую вам тільки те, що вважаю за потрібне. Я веду вас тільки правильним шляхом!»"
        },
        {
            "chapter": 40,
            "verse": 30,
            "text": "Той, який увірував, відповів: «О народе мій! Я боюся, що з вами станеться те, що вже колись було"
        },
        {
            "chapter": 40,
            "verse": 31,
            "text": "те, що сталося з народом Нуха, адитами, самудитами й тими, які жили після них. Аллаг не бажає чинити з рабами несправедливо"
        },
        {
            "chapter": 40,
            "verse": 32,
            "text": "О народе мій! Я боюся, що до вас прийде той День, коли одні закликатимуть інших"
        },
        {
            "chapter": 40,
            "verse": 33,
            "text": "День, коли ви повернете назад, але ніхто не захистить вас від Аллага! Кого Аллаг зіб’є зі шляху, тому не буде провідника"
        },
        {
            "chapter": 40,
            "verse": 34,
            "text": "Раніше до вас приходив Юсуф із ясними знаменнями, але ви не перестали сумніватися в тому, з чим він до вас прийшов. А коли він помер, ви сказали: «Після нього Аллаг уже не відішле посланця!» Так Аллаг збиває зі шляху того, хто порушує межі й сумнівається!»"
        },
        {
            "chapter": 40,
            "verse": 35,
            "text": "Ті, хто сперечається про знамення Аллага без жодного доказу, який би прийшов до них, викликають ненависть в Аллага й у тих, які увірували. Аллаг накладає печатку на серце кожного зверхнього тирана"
        },
        {
            "chapter": 40,
            "verse": 36,
            "text": "Фіраун сказав: «О Гамане! Збудуй мені вежу, можливо, я досягну шляхів"
        },
        {
            "chapter": 40,
            "verse": 37,
            "text": "шляхів небесних, і побачу Бога Муси. Але я думаю, що він — брехун». Так Фірауну видалися прекрасними його злі вчинки, і збився він зі шляху. Але хитрощі Фірауна — самі втрати"
        },
        {
            "chapter": 40,
            "verse": 38,
            "text": "Той, який увірував, сказав: «О народе мій! Ідіть за мною, я покажу вам правильний шлях"
        },
        {
            "chapter": 40,
            "verse": 39,
            "text": "О народе мій! Воістину, земне життя — тимчасова насолода, а життя наступне — вічний притулок"
        },
        {
            "chapter": 40,
            "verse": 40,
            "text": "Хто чинитиме зло, отримає таку саму відплату. А хто чинитиме добро — чоловік чи жінка — і буде віруючим, той увійде до раю. Вони матимуть там свій наділ без відплати"
        },
        {
            "chapter": 40,
            "verse": 41,
            "text": "О народе мій! Чому я кличу вас до спасіння, а ви кличете мене у вогонь"
        },
        {
            "chapter": 40,
            "verse": 42,
            "text": "Ви закликаєте мене не вірувати в Аллага й додавати Йому рівних, про яких у мене немає знання. А я закликаю вас до Всемогутнього, Прощаючого"
        },
        {
            "chapter": 40,
            "verse": 43,
            "text": "Немає сумніву, що те, до чого ви мене закликаєте, не гідне звертання ні в земному житті, ні в наступному; і що ми повернемось до Аллага, і що ті, хто порушує межі, будуть жителями вогню"
        },
        {
            "chapter": 40,
            "verse": 44,
            "text": "Ви ще згадаєте мої слова. Я віддаю свою справу Аллагу! Воістину, Аллаг бачить рабів!»"
        },
        {
            "chapter": 40,
            "verse": 45,
            "text": "Аллаг захистив його від зла, яке вони замислили. А рід Фірауна спіткала лиха кара –"
        },
        {
            "chapter": 40,
            "verse": 46,
            "text": "вогонь, куди їх кидають зранку та ввечері. А в День, коли настане Час, піддайте рід Фірауна найлютішій карі"
        },
        {
            "chapter": 40,
            "verse": 47,
            "text": "Коли вони будуть сперечатися між собою у вогні, то слабкі скажуть тим, які вивищувалися: «Воістину, ми йшли слідом за вами! Чи не можете хоча б трохи захистити нас від вогню?»"
        },
        {
            "chapter": 40,
            "verse": 48,
            "text": "Ті, які вивищувалися, скажуть: «Ми всі тут! Воістину, Аллаг уже розсудив між рабами!»"
        },
        {
            "chapter": 40,
            "verse": 49,
            "text": "Ті, які опинились у вогні, скажуть вартовим геєни: «Покличте вашого Господа, нехай полегшить нашу кару хоча б на один день!»"
        },
        {
            "chapter": 40,
            "verse": 50,
            "text": "Ті скажуть: «Невже ваші посланці не приходили до вас із ясними знаменнями?» Вони скажуть: «Так!» А їм скажуть: «Моліться самі!» Але ж молитви невіруючих марні"
        },
        {
            "chapter": 40,
            "verse": 51,
            "text": "Воістину, Ми ще в земному житті допоможемо Нашим посланцям і тим, які увірували, а також у той День, коли постануть свідки"
        },
        {
            "chapter": 40,
            "verse": 52,
            "text": "у День, коли нечестивцям не допоможуть їхні вибачення! Їх спіткає прокляття й чекає на них найгірший притулок"
        },
        {
            "chapter": 40,
            "verse": 53,
            "text": "Ми дарували Мусі прямий шлях і дали синам Ісраїля у спадок Писання"
        },
        {
            "chapter": 40,
            "verse": 54,
            "text": "як прямий шлях і нагадування для обдарованих розумом"
        },
        {
            "chapter": 40,
            "verse": 55,
            "text": "Терпи, бо обіцянка Аллага — істина! Проси прощення за свій гріх і прославляй Господа свого хвалою ввечері та зранку"
        },
        {
            "chapter": 40,
            "verse": 56,
            "text": "Воістину, ті, які сперечаються про знамення Аллага без жодного доказу, який би прийшов до них, мають у своїх серцях тільки зверхність! Їм не досягнути свого! Шукай захисту в Аллага, адже Він — Всечуючий, Всевидячий"
        },
        {
            "chapter": 40,
            "verse": 57,
            "text": "Воістину, створення небес і землі є чимось більшим, ніж створення людей, але більшість людей не розуміє"
        },
        {
            "chapter": 40,
            "verse": 58,
            "text": "Не рівні між собою сліпий і зрячий. А ті, які увірували й робили добро, не рівні тим, які чинять зло. Мало ж ви замислюєтесь"
        },
        {
            "chapter": 40,
            "verse": 59,
            "text": "Воістину, Час настане, і в цьому немає сумніву! Але ж більшість людей не вірує"
        },
        {
            "chapter": 40,
            "verse": 60,
            "text": "Ваш Господь сказав: «Кличте Мене і Я відповім вам! Воістину, ті, які гордували поклонінням Мені, ввійдуть до геєни приниженими!»"
        },
        {
            "chapter": 40,
            "verse": 61,
            "text": "Аллаг — Той, Хто створив для вас ніч, щоб ви відпочивали, і день, щоб ви бачили! Воістину, Аллаг сповнений ласки до людей, але ж більшість людей не дякує"
        },
        {
            "chapter": 40,
            "verse": 62,
            "text": "Такий Аллаг, ваш Господь, Творець кожної речі. Немає бога, крім Нього! Як ви заблукали"
        },
        {
            "chapter": 40,
            "verse": 63,
            "text": "Так само блукають і ті, які заперечують знамення Аллага"
        },
        {
            "chapter": 40,
            "verse": 64,
            "text": "Аллаг — Той, Хто зробив для вас землю місцем перебування, а небо – стелею. Він дарував вам образ ваш і зробив цей образ прекрасним. Він наділив вас благами! Такий Аллаг, ваш Господь! Благословенний Аллаг, Господь світів"
        },
        {
            "chapter": 40,
            "verse": 65,
            "text": "Він — Живий, немає бога, крім Нього! Кличте Його, щиро сповідуючи свою релігію перед Ним! Хвала Аллагу, Господу світів"
        },
        {
            "chapter": 40,
            "verse": 66,
            "text": "Скажи: «Мені заборонено поклонятися тим, кого ви кличете замість Аллага, відколи до мене прийшли знамення від мого Господа. Мені наказано підкоритися Господу світів!»"
        },
        {
            "chapter": 40,
            "verse": 67,
            "text": "Він — Той, Хто створив вас із праху, потім — із краплі сімені, а потім – зі згустку крові. Потім Він виводить вас дітьми, щоб ви могли досягнути зрілого віку, а згодом перетворитися на старих, хоч серед вас є такі, хто помирає раніше; і щоб ви могли досягнути призначеного строку. Можливо, ви зрозумієте"
        },
        {
            "chapter": 40,
            "verse": 68,
            "text": "Він — Той, Хто дарує життя і смерть. Коли Він вирішує щось, то тільки говорить: «Будь!» — і воно є"
        },
        {
            "chapter": 40,
            "verse": 69,
            "text": "Невже ти не бачив тих, які сперечаються про знамення Аллага? Як же віддалилися вони"
        },
        {
            "chapter": 40,
            "verse": 70,
            "text": "Вони сприйняли як брехню Писання й те, з чим Ми відсилали Наших посланців. Але скоро вони дізнаються"
        },
        {
            "chapter": 40,
            "verse": 71,
            "text": "коли з кайданами на шиї та ланцюгами їх потягнуть"
        },
        {
            "chapter": 40,
            "verse": 72,
            "text": "в окріп, а потім розпалять у вогні"
        },
        {
            "chapter": 40,
            "verse": 73,
            "text": "Згодом їм скажуть: «Де ті, кому ви поклонялися"
        },
        {
            "chapter": 40,
            "verse": 74,
            "text": "замість Аллага?» Вони скажуть: «Вони покинули нас. Але раніше ми нікого не кликали!» Так Аллаг збиває зі шляху невіруючих"
        },
        {
            "chapter": 40,
            "verse": 75,
            "text": "Це вам за те, що ви раділи на землі без жодного права, й за те, що ви були зухвалі"
        },
        {
            "chapter": 40,
            "verse": 76,
            "text": "Увійдіть у врата геєни, там ви будете довіку! Який же мерзотний притулок буде у знахабнілих"
        },
        {
            "chapter": 40,
            "verse": 77,
            "text": "Терпи, бо обіцянка Аллага — істина! Ми або покажемо тобі частину з того, що обіцяли їм, або заберемо тебе. А вони повернуться до Нас"
        },
        {
            "chapter": 40,
            "verse": 78,
            "text": "Ми відсилали посланців і раніше за тебе. Серед них є такі, про яких Ми тобі розповідали, а є й такі, про яких не розповідали. Кожен посланець приходив зі знаменням тільки з дозволу Аллага. Коли прийде наказ Аллага, буде правдивий суд, і тоді прихильники неправди втра­тять усе"
        },
        {
            "chapter": 40,
            "verse": 79,
            "text": "Аллаг — Той, Хто створив для вас тварин, щоб на деяких із них ви пересувалися, а від інших мали їжу"
        },
        {
            "chapter": 40,
            "verse": 80,
            "text": "Вони приносять вам різну користь, завдяки їм ви досягаєте того, чого прагнуть ваші серця. На них і на кораблях ви пересуваєтесь"
        },
        {
            "chapter": 40,
            "verse": 81,
            "text": "Він показує вам Свої знамення. То які ж знамення Господа вашого ви заперечуєте"
        },
        {
            "chapter": 40,
            "verse": 82,
            "text": "Невже вони не подорожували землею та не бачили, яким був кінець тих, які жили раніше? Вони були могутнішими за них і залишили більше слідів на землі, але не допомогло їм те, що вони собі здобували"
        },
        {
            "chapter": 40,
            "verse": 83,
            "text": "Коли їхні посланці прийшли до них із ясними знаменнями, то вони раділи тому знанню, яке було в них. Але вразило їх те, з чого вони глузували"
        },
        {
            "chapter": 40,
            "verse": 84,
            "text": "Коли вони побачили Наше покарання, то сказали: «Ми увірували в єдиного Аллага й не віруємо в тих, кого вважали рівними Йому!»"
        },
        {
            "chapter": 40,
            "verse": 85,
            "text": "Але не допомогла їм віра їхня, коли вони вже побачили Наше покарання! Такий закон Аллага, встановлений для Його рабів. І тоді невіруючі втратять усе"
        },
        {
            "chapter": 41,
            "verse": 1,
            "text": "Ха. Мім"
        },
        {
            "chapter": 41,
            "verse": 2,
            "text": "Зіслане від Милостивого, Милосердного"
        },
        {
            "chapter": 41,
            "verse": 3,
            "text": "Писання, знамення якого пояснені у вигляді арабського Корану — для людей, наділених знанням"
        },
        {
            "chapter": 41,
            "verse": 4,
            "text": "добра звістка й пересторога; але ж більшість із них відвертається й не слухає"
        },
        {
            "chapter": 41,
            "verse": 5,
            "text": "Вони говорять: «Серця наші закриті для того, до чого ти нас закликаєш, вуха наші глухі, а між нами й тобою — завіса! Дій, але й ми будемо діяти!»"
        },
        {
            "chapter": 41,
            "verse": 6,
            "text": "Скажи: «Я — людина, така сама, як і ви. Мені тільки відкрито, що ваш Бог — Бог Єдиний! Ідіть до Нього прямим шляхом і просіть у Нього прощення! Горе багатобожникам"
        },
        {
            "chapter": 41,
            "verse": 7,
            "text": "які не дають закяту й не вірують у наступне життя!»"
        },
        {
            "chapter": 41,
            "verse": 8,
            "text": "Воістину, тих, які увірували й робили добро, чекає невичерпна винагорода"
        },
        {
            "chapter": 41,
            "verse": 9,
            "text": "Скажи: «Невже ви не віруєте в Того, Хто створив землю за два дні, й додаєте Йому рівних? Але ж Він — Господь світів"
        },
        {
            "chapter": 41,
            "verse": 10,
            "text": "Він поставив над нею міцні гори, благословив її та розподілив засоби для прожиття — за чотири повних дні, для тих, хто цього потребує!»[CCCXC]"
        },
        {
            "chapter": 41,
            "verse": 11,
            "text": "Потім Він повернувся до неба — а воно було димом — і сказав йому та землі: «Прийдіть — добровільно чи примусово!» Вони сказали: «Ми прийдемо добровільно!»"
        },
        {
            "chapter": 41,
            "verse": 12,
            "text": "Він завершив сім небес за два дні й відкрив кожному з них його обов’язок. Ми прикрасили нижнє небо світилами, й вони захищають його. Так визначив Всемогутній, Всезнаючий"
        },
        {
            "chapter": 41,
            "verse": 13,
            "text": "Якщо вони відвернуться, то скажи: «Я застерігаю вас від загибелі, подібної до загибелі адитів і самудитів!»"
        },
        {
            "chapter": 41,
            "verse": 14,
            "text": "Посланці приходили до них у різні часи: «Не поклоняйтеся нікому, крім Аллага!» Але ті говорили: «Якби наш Господь побажав, то зіслав би ангелів. Воістину, ми не віруємо в те, з чим вас відіслано!»[CCCXCI]"
        },
        {
            "chapter": 41,
            "verse": 15,
            "text": "Адити вивищувалися на землі без жодного права на це й говорили: «Чи є хтось могутніший за нас?» Невже вони на бачили, що Аллаг – Той, Хто створив їх, могутніший за них! Але вони заперечували Наші знамення"
        },
        {
            "chapter": 41,
            "verse": 16,
            "text": "Ми наслали на них у нещасливі дні холодний вітер, щоб вони скуштували ганебної кари в земному житті. Але в наступному житті кара буде ще ганебніша! І не буде їм помічників"
        },
        {
            "chapter": 41,
            "verse": 17,
            "text": "Самудитам Ми вказали прямий шлях, але вони замість прямого шляху обрали сліпоту. Їх спіткала загибель та принизлива кара за те, що вони собі здобували"
        },
        {
            "chapter": 41,
            "verse": 18,
            "text": "Ми врятували тих, які увірували й були богобоязливі"
        },
        {
            "chapter": 41,
            "verse": 19,
            "text": "Того Дня, коли ворогів Аллага зберуть перед вогнем, їх підганятимуть"
        },
        {
            "chapter": 41,
            "verse": 20,
            "text": "А коли вони прийдуть туди, то їхній слух, погляди й шкіра будуть свідчити проти них про те, що робили вони"
        },
        {
            "chapter": 41,
            "verse": 21,
            "text": "Вони скажуть своїй шкірі: «Чому ти свідчиш проти нас?» А вона скаже: «Нам дарував мову Аллаг, Який дарує мову кожній речі». Він створив вас уперше й до Нього ви повернетесь"
        },
        {
            "chapter": 41,
            "verse": 22,
            "text": "Ви не закривалися від свідчень вашого слуху, ваших поглядів і вашої шкіри. Але ви думали, що Аллаг не знає про більшість ваших вчинків"
        },
        {
            "chapter": 41,
            "verse": 23,
            "text": "Здогадки, які ви робили про вашого Господа, призвели вас до загибелі. Ви стали одними з тих, хто зазнає втрат"
        },
        {
            "chapter": 41,
            "verse": 24,
            "text": "Навіть якщо вони будуть терпіти, їхнім притулком однаково буде вогонь. Навіть якщо вони проситимуть ласки, до них не будуть ласкаві"
        },
        {
            "chapter": 41,
            "verse": 25,
            "text": "Ми приставили до них товаришів, які прикрасили їм те, що перед ними, й те, що буде після них. Слово справдилося над ними, як справдилося над попередніми народами — джинами й людьми. Вони зазнали втрат"
        },
        {
            "chapter": 41,
            "verse": 26,
            "text": "Ті, які не увірували, говорять: «Не слухайте цей Коран, а щось говоріть — можливо, ви переможете!»[CCCXCII]"
        },
        {
            "chapter": 41,
            "verse": 27,
            "text": "Тим, які не увірували, Ми дамо скуштувати суворої кари й неодмінно винагородимо їх за найгірше з того, що вони робили"
        },
        {
            "chapter": 41,
            "verse": 28,
            "text": "Така відплата ворогам Аллага — вогонь! Там буде їхня вічна обитель — винагорода за те, що вони заперечували Наші знамення"
        },
        {
            "chapter": 41,
            "verse": 29,
            "text": "Ті, які не вірують, скажуть: «Господи наш! Покажи нам тих джинів і людей, які збили нас зі шляху, ми скинемо їх собі під ноги, щоб вони були одними з найнижчих!»"
        },
        {
            "chapter": 41,
            "verse": 30,
            "text": "Воістину, до тих, які говорять: «Господь наш — Аллаг!» — а потім ідуть прямим шляхом, [перед смертю] сходять ангели: «Не бійтеся, не сумуйте й радійте від звістки про рай, який вам обіцяно"
        },
        {
            "chapter": 41,
            "verse": 31,
            "text": "Ми — ваші покровителі в житті земному й наступному! Там на вас чекатиме все те, чого самі побажаєте, чекатиме все те, чого попросите –"
        },
        {
            "chapter": 41,
            "verse": 32,
            "text": "наділ від Прощаючого й Милосердного!»"
        },
        {
            "chapter": 41,
            "verse": 33,
            "text": "Чиї слова прекрасніші за слова того, хто закликає до Аллага, робить добро й говорить: «Воістину, я — один із відданих Йому»"
        },
        {
            "chapter": 41,
            "verse": 34,
            "text": "Не рівні між собою добро та зло. Відштовхни зло чимось добрим, і тоді той, із ким ти ворогував, стане для тебе наче близький друг"
        },
        {
            "chapter": 41,
            "verse": 35,
            "text": "Цього досягнуть тільки ті, які мають терпіння, досягнуть тільки ті, які наділені великим щастям![CCCXCIII]"
        },
        {
            "chapter": 41,
            "verse": 36,
            "text": "А якщо шайтан спонукатиме тебе до чогось, то шукай захисту в Аллага. Воістину, Він — Всечуючий і Всезнаючий"
        },
        {
            "chapter": 41,
            "verse": 37,
            "text": "Серед Його знамень — ніч і день, сонце й місяць. Не падайте додолу перед сонцем і місяцем, а падайте додолу перед Аллагом, Який створив їх, якщо ви поклоняєтесь Йому"
        },
        {
            "chapter": 41,
            "verse": 38,
            "text": "А якщо вони гордуватимуть цим, то ті, які поряд із твоїм Господом, прославляють Його і вдень, і вночі — і не втомлюються"
        },
        {
            "chapter": 41,
            "verse": 39,
            "text": "Серед Його знамень — те, що ти бачиш землю сухою, а коли Ми посилаємо на неї воду, вона починає рухатись і збільшуватись. Воістину, Той, Хто оживив її, неодмінно оживить і померлих! Воістину, Він спроможний на кожну річ"
        },
        {
            "chapter": 41,
            "verse": 40,
            "text": "Воістину, ті, які не визнають Наших знамень, не сховаються від Нас! Хто кращий: той, кого вкинуть у вогонь, чи той, хто в День Воскресіння матиме безпеку? Робіть, що побажаєте! Воістину, Він бачить те, що ви робите"
        },
        {
            "chapter": 41,
            "verse": 41,
            "text": "Воістину, ті, які не увірували в нагадування, коли воно прийшло до них, [будуть покарані за своє невір’я], адже це — Могутнє Писання![CCCXCIV]"
        },
        {
            "chapter": 41,
            "verse": 42,
            "text": "Брехня не підбереться до нього ні спереду, ні ззаду. Його зіслано від Мудрого, Хвалимого"
        },
        {
            "chapter": 41,
            "verse": 43,
            "text": "Тобі скажуть тільки те, що вже говорили посланцям раніше за тебе. Воістину, твій Господь — Володар прощення й Володар болісної кари"
        },
        {
            "chapter": 41,
            "verse": 44,
            "text": "Якби Ми зробили це [Писання] Кораном чужою мовою, то вони б запитали: «Чому не пояснені його знамення? Як це: воно — чужою мовою, а він — араб?» Скажи: «Це — прямий шлях і зцілення для тих, які увірували! А вуха тих, які не увірували, вражені глухотою, і вони сліпі до нього. Таких кличуть наче з далекого місця!»"
        },
        {
            "chapter": 41,
            "verse": 45,
            "text": "Ми дарували Мусі Писання, а вони почали сперечатися про нього. Якби не попереднє слово Господа твого, то між ними вже б розсудили! Але вони мають глибокі сумніви про це![CCCXCV]"
        },
        {
            "chapter": 41,
            "verse": 46,
            "text": "Хто робить добро, робить це для себе самого, а хто робить зло, робить це проти себе самого. А Господь твій не чинить із рабами несправедливо"
        }
    ]
}
{
    "pages": [
        {
            "chapter": 6,
            "verse": 69,
            "text": "Богобоязливі не відповідають за них, але мають перестерігати — можливо, ті будуть богобоязливі"
        },
        {
            "chapter": 6,
            "verse": 70,
            "text": "Залиш тих, які сприймають свою релігію як гру й забаву та яких зваблює земне життя. Але повчай їх [Кораном] — щоб не згинула жодна душа через те, що вона собі здобула — немає для неї, крім Аллага, ні захисника, ні заступника, і який би викуп вона не давала, не приймуть його. На тих, які згинули через скоєні вчинки, чекає напій з окропу й болісна кара за те, що вони не вірували"
        },
        {
            "chapter": 6,
            "verse": 71,
            "text": "Скажи: «Невже ми будемо звертатися замість Аллага до того, хто не принесе нам ні користі, ні шкоди? Невже ми відступимо після того, як Аллаг вказав нам прямий шлях, — наче той, кого звабили шайтани на землі й довели до сумнівів? У такого є друзі, які закликають його до прямого шляху й кажуть: «Іди до нас!» Скажи: «Воістину, прямий шлях від Аллага — справжній прямий шлях! І нам наказано підкоритися Господу світів"
        },
        {
            "chapter": 6,
            "verse": 72,
            "text": "звершувати молитву та боятися Його. Він — Той, перед Ким ви будете зібрані!»"
        },
        {
            "chapter": 6,
            "verse": 73,
            "text": "Він — Той, Хто створив небеса й землю в істині. У якийсь день Він говорить: «Будь!» — і ось воно є. Слово Його — істина! Йому належить влада над Днем, коли засурмлять у ріг. Він знає потаємне й явне. Він — Мудрий, Всевідаючий"
        }
    ]
}
{
    "pages": [
        {
            "chapter": 5,
            "verse": 114,
            "text": "Сказав Іса, син Мар’ям: «О Аллаг, Господи наш! Зішли нам трапезу з неба, яка була би святом для перших із нас і для останніх із нас — як знамення від Тебе; наділи ж нас, бо Ти — найкращий із наділяючих!»"
        },
        {
            "chapter": 5,
            "verse": 115,
            "text": "Сказав Аллаг: «Воістину, Я зішлю її вам, але якщо хтось із вас і після цього не увірує, то, воістину, Я скараю його такою карою, якою не карав нікого з [жителів] світів»"
        },
        {
            "chapter": 5,
            "verse": 116,
            "text": "І коли сказав Аллаг: «О Ісо, сину Мар’ям, чи говорив ти людям: «Візьміть мене й матір мою за двох богів нарівні з Аллагом?» Іса сказав: «Преславний Ти! Не говорив я того, на що не маю права. Якби я таке й сказав, Ти б це напевно знав. Ти знаєш те, що в мені, а я не знаю того, що в Тобі. Воістину, тільки Ти знаєш потаємне"
        },
        {
            "chapter": 5,
            "verse": 117,
            "text": "Не говорив я їм [нічого], крім того, що Ти наказав мені: «Поклоняйтеся Аллагу, Господу моєму й Господу вашому!» І був я свідком їм, поки був серед них. Коли ж Ти взяв мене, то Ти наглядаєш за ними, а Ти — кожній речі Свідок"
        },
        {
            "chapter": 5,
            "verse": 118,
            "text": "А якщо Ти скараєш їх, то, справді, вони — раби Твої, а якщо простиш їх, то, воістину, Ти — Всемогутній, Мудрий!»"
        },
        {
            "chapter": 5,
            "verse": 119,
            "text": "Сказав Аллаг: «У цей День правдивим допоможе правдивість; для них — сади, де течуть ріки, будуть вони там довіку!» Аллаг буде задоволений ними, а вони будуть задоволені Ним! Це — великий успіх"
        },
        {
            "chapter": 5,
            "verse": 120,
            "text": "Аллагу належить влада над небесами, землею й тим, що на них. Він спроможний на кожну річ"
        }
    ]
}
{
    "pages": [
        {
            "chapter": 11,
            "verse": 98,
            "text": "У День Воскресіння очолить він народ свій та заведе їх у вогонь. Яке мерзотне місце, до якого увійдуть вони![CLVIII]"
        },
        {
            "chapter": 11,
            "verse": 99,
            "text": "Прокляття переслідуватиме їх як тут, так і в День Воскресіння. Мерзотний такий дарунок, подарований їм![CLIX]"
        },
        {
            "chapter": 11,
            "verse": 100,
            "text": "Це — звістки про селища, які Ми переповідаємо тобі. Деякі з них ще існують, а інші вже знищені"
        },
        {
            "chapter": 11,
            "verse": 101,
            "text": "Ми не були несправедливі до них, але це вони самі були до себе несправедливі. І коли прийшов наказ Господа твого, то божества їхні, яких вони кликали замість Аллага, нічим не допомогли їм! Не додали вони їм нічого, крім загибелі"
        },
        {
            "chapter": 11,
            "verse": 102,
            "text": "Таке покарання Господа твого, коли Він вразив несправедливе селище. Воістину, покарання Його — болісне, суворе![CLX]"
        },
        {
            "chapter": 11,
            "verse": 103,
            "text": "Воістину, в цьому — знамення для того, хто боїться кари в наступному житті. Це — День, коли будуть зібрані люди, і це — День засвідчений![CLXI]"
        },
        {
            "chapter": 11,
            "verse": 104,
            "text": "Ми не відкладемо його, крім як на визначений строк"
        },
        {
            "chapter": 11,
            "verse": 105,
            "text": "Коли настане той День, жодна душа не буде говорити, крім як із Його дозволу. Будуть серед них нещасні й щасливі"
        },
        {
            "chapter": 11,
            "verse": 106,
            "text": "Щодо тих, які будуть нещасні, то вони опиняться у вогні. Чекає там на них плач і стогін"
        },
        {
            "chapter": 11,
            "verse": 107,
            "text": "Вони будуть там довіку, доки існуватимуть небеса й земля, якщо Господь твій не побажає чогось іншого. Воістину, твій Господь робить те, що побажає"
        },
        {
            "chapter": 11,
            "verse": 108,
            "text": "Щодо тих, які будуть щасливі, то вони опиняться в раю. І вони будуть там довіку, доки існуватимуть небеса й земля, якщо Господь твій не побажає чогось іншого. Невичерпний цей дарунок"
        }
    ]
}
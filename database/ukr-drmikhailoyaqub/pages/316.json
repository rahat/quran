{
    "pages": [
        {
            "chapter": 20,
            "verse": 65,
            "text": "Вони запитали: «О Мусо! Чи будеш кидати [палицю] першим чи, може, будемо перші ми?»"
        },
        {
            "chapter": 20,
            "verse": 66,
            "text": "Той відповів: «Ні, нехай уже ви будете перші!» І через чари їхні здалося йому, що мотузки й палиці їхні почали рухатися"
        },
        {
            "chapter": 20,
            "verse": 67,
            "text": "І відчув Муса страх у душі своїй"
        },
        {
            "chapter": 20,
            "verse": 68,
            "text": "Ми сказали: «Не бійся! Воістину, ти подолаєш їх"
        },
        {
            "chapter": 20,
            "verse": 69,
            "text": "Кинь те, що в твоїй правій руці, і воно негайно проковтне те, що зробили вони, бо то тільки хитрощі чаклуна! Не переможе чаклун, де б він не був!»[CCXXVI]"
        },
        {
            "chapter": 20,
            "verse": 70,
            "text": "І тоді впали чаклуни в земному поклоні й сказали: «Ми увірували в Господа Муси й Гаруна!»"
        },
        {
            "chapter": 20,
            "verse": 71,
            "text": "[Фіраун] сказав: «Невже ви повірили йому без мого дозволу?! Воістину, він — ваш наставник, той, хто навчив вас чар! Я накажу відрубати вам руки й ноги навхрест і розіпнути вас на пальмових стовбурах! Тоді ви дізнаєтесь, чия кара сильніша й довговічніша!»"
        },
        {
            "chapter": 20,
            "verse": 72,
            "text": "Вони відповіли: «Ми не віддамо тобі переваги перед тим, що прийшло до нас із ясних доказів, і перед Творцем нашим. Кажи свій вирок! Але ж він чинний тільки в цьому житті"
        },
        {
            "chapter": 20,
            "verse": 73,
            "text": "Воістину, Ми увірували в Господа нашого, щоб простив Він гріхи наші й чаклунство, до якого ти силував нас. А Аллаг — Кращий та Вічний!»"
        },
        {
            "chapter": 20,
            "verse": 74,
            "text": "Хто постане перед Господом своїм грішником, той опиниться в геєні, де він не помре й не буде жити"
        },
        {
            "chapter": 20,
            "verse": 75,
            "text": "А ті, які постануть перед Ним віруючими, які робили добрі вчинки, ті опиняться на найвищих ступенях –"
        },
        {
            "chapter": 20,
            "verse": 76,
            "text": "у садах Едену, де течуть ріки. І будуть вони там вічно! Це — винагорода для тих, хто очистився"
        }
    ]
}
{
    "pages": [
        {
            "chapter": 17,
            "verse": 76,
            "text": "Вони мало не вигнали тебе з цієї землі, залякуючи. Та після того й вони не лишились би там надовго"
        },
        {
            "chapter": 17,
            "verse": 77,
            "text": "Так само чинили з Нашими посланцями й до тебе. І не знайдеш ти змін у законах Наших"
        },
        {
            "chapter": 17,
            "verse": 78,
            "text": "Звершуй молитву від часу полудня до настання темряви й читай ранкову молитву. Воістину, ранкова молитва засвідчена"
        },
        {
            "chapter": 17,
            "verse": 79,
            "text": "І не спи частину ночі, звершуючи додаткові молитви. Можливо, Господь твій дарує тобі преславне місце"
        },
        {
            "chapter": 17,
            "verse": 80,
            "text": "І скажи: «Господи! Введи мене входом правди й виведи мене виходом правди! Даруй мені від Себе силу в поміч!»"
        },
        {
            "chapter": 17,
            "verse": 81,
            "text": "І скажи: «Прийшла істина, і зникла неправда, бо, воістину, неправда мусить зникнути!»"
        },
        {
            "chapter": 17,
            "verse": 82,
            "text": "Ми відкриваємо в Корані те, що є зціленням і милістю для віруючих. А нечестивцям це не додає нічого, крім втрат"
        },
        {
            "chapter": 17,
            "verse": 83,
            "text": "Коли Ми наділяємо людину благами, то вона відвертається й віддаляється в гордині. А коли торкається її лихо, то вона впадає у відчай"
        },
        {
            "chapter": 17,
            "verse": 84,
            "text": "Скажи: «Кожен чинить по-своєму, а Господь ваш знає краще тих, хто йде найправильнішим шляхом!»"
        },
        {
            "chapter": 17,
            "verse": 85,
            "text": "Запитують тебе про дух. Скажи: «Дух [виникає] за наказом Господа мого. Але вам дано дуже мало знання про це!»"
        },
        {
            "chapter": 17,
            "verse": 86,
            "text": "Якби Ми побажали, то позбавили б тебе того, що відкрили тобі. І тоді ти не знайдеш проти Нас покровителя"
        }
    ]
}
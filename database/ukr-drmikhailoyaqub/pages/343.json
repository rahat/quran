{
    "pages": [
        {
            "chapter": 23,
            "verse": 18,
            "text": "Ми звели з неба належну міру води й розмістили її на землі. Воістину, Ми спроможні забрати її"
        },
        {
            "chapter": 23,
            "verse": 19,
            "text": "Нею Ми зростили для вас сади з пальмами й виноградом. Там багато плодів для вас, які ви їсте"
        },
        {
            "chapter": 23,
            "verse": 20,
            "text": "і дерево, яке росте на горі Сінай. Воно дає олію та приправи для тих, хто споживає"
        },
        {
            "chapter": 23,
            "verse": 21,
            "text": "Воістину, худоба — повчання для вас. Ми даємо вам пити те, що міститься у їхніх черевах. Ви маєте з неї багато іншої користі й харчуєтеся від неї"
        },
        {
            "chapter": 23,
            "verse": 22,
            "text": "На ній і на кораблях ви пересуваєтесь"
        },
        {
            "chapter": 23,
            "verse": 23,
            "text": "Справді, Ми відіслали Нуха до його народу й сказали: «О люди! Поклоняйтесь Аллагу, крім Якого для вас немає бога! Невже ви не маєте страху?»"
        },
        {
            "chapter": 23,
            "verse": 24,
            "text": "Старшина народу його, яка не увірувала, сказала: «Він — така сама людина, як і ви. І він хоче вивищитися над вами. Якби Аллаг побажав, то зіслав би ангела. Ми не чули такого від наших прадідів"
        },
        {
            "chapter": 23,
            "verse": 25,
            "text": "Він просто божевільний. Тож почекайте з ним до певного часу!»"
        },
        {
            "chapter": 23,
            "verse": 26,
            "text": "Той сказав: «Господи! Допоможи мені, адже мене вважають брехуном!»"
        },
        {
            "chapter": 23,
            "verse": 27,
            "text": "Ми відкрили Йому: «Збудуй ковчег перед Нашими очима та згідно з Нашим одкровенням. А коли прийде Наш наказ і відкриється джерело в печі, то візьми до нього пару з кожного виду та свою родину — окрім тих, про яких уже було сказано слово. І не проси Мене за несправедливих — воістину, їх буде втоплено![CCLII]"
        }
    ]
}
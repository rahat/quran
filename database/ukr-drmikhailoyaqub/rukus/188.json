{
    "rukus": [
        {
            "chapter": 11,
            "verse": 61,
            "text": "До самудитів Ми [послали] брата їхнього Саліха. Він сказав: «О народе мій! Поклоняйтеся Аллагу! У вас немає бога, крім Нього! Він зростив вас із землі й поселив вас на ній. Тож просіть у Нього прощення, а потім кайтеся перед Ним. Воістину, Господь мій — Близький, Той, Який дає відповідь!»"
        },
        {
            "chapter": 11,
            "verse": 62,
            "text": "Вони сказали: «О Саліху! Перед цим ти був нашою надією! Невже ти забороняєш нам поклонятися тому, кому поклонялися наші батьки? Воістину, в нас є глибокі сумніви щодо того, до чого ти закликаєш нас!»"
        },
        {
            "chapter": 11,
            "verse": 63,
            "text": "Він сказав: «О народе мій! Чи розумієте ви: якщо я тримаюся ясного доказу від Господа мого й Він дарував мені милість від Себе, то хто допоможе мені, крім Аллага, якщо я не послухаюсь Його? А ви тільки збільшите мої втрати"
        },
        {
            "chapter": 11,
            "verse": 64,
            "text": "О народе мій! Ця верблюдиця Аллага — знамення для вас! Дозвольте їй пастись на землі Аллага й не завдавайте їй шкоди, бо вразить вас близька кара"
        },
        {
            "chapter": 11,
            "verse": 65,
            "text": "Але вони зарізали її, тож [Саліх] сказав: «Насолоджуйтесь у своїх помешканнях ще три дні. Ця обіцянка — вірна!»"
        },
        {
            "chapter": 11,
            "verse": 66,
            "text": "І коли прийшов наказ Наш, то з Нашої милості Ми врятували Саліха й тих із ним, які увірували, від ганьби того дня! Воістину, Господь твій — Всесильний, Всемогутній"
        },
        {
            "chapter": 11,
            "verse": 67,
            "text": "А тих, які були несправедливі, вразив жахливий крик. Так і лишилися вони в будинках своїх непорушними"
        },
        {
            "chapter": 11,
            "verse": 68,
            "text": "наче ніколи й не жили там! Так! Воістину, самудити не увірували в Господа свого! Нехай згинуть самудити"
        }
    ]
}
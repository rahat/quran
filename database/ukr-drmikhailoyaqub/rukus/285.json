{
    "rukus": [
        {
            "chapter": 22,
            "verse": 1,
            "text": "О люди! Бійтеся Господа вашого! Воістину, землетрус Часу — жахлива річ"
        },
        {
            "chapter": 22,
            "verse": 2,
            "text": "Того Дня, коли ви побачите його, кожна годувальниця забуде про тих, кого годувала, а кожна вагітна жінка викине свій плід. Ти побачиш людей, наче п’яних, але насправді вони не п’яні — це кара Господня буде важкою"
        },
        {
            "chapter": 22,
            "verse": 3,
            "text": "Є серед людей така, яка сперечається про Аллага без жодного знання, йдучи за кожним бунтівним шайтаном"
        },
        {
            "chapter": 22,
            "verse": 4,
            "text": "якому приписано, що кожного, хто зробить його своїм покровителем, він зіб’є зі шляху й заведе у вогняну кару"
        },
        {
            "chapter": 22,
            "verse": 5,
            "text": "О люди! Якщо ви перебуваєте в сумнівах щодо воскресіння, то Ми створили вас спочатку з праху, потім — із краплі сімені, потім — із кров’яного згустку, а потім — із частинки плоті, яка має свій образ або ще не має. Так Ми пояснюємо це вам! Ми вкладаємо в лона те, що хочемо, до визначеного строку. Потім Ми виводимо вас звідти дітьми, щоб ви могли досягти зрілості. Деякі з вас помирають, а деякі доживають до жалюгідних часів, забуваючи все, що колись знали. Ти бачиш висохлу землю, але щойно Ми проливаємо на неї воду, вона починає рухатись, підійматись та народжує різні пари прекрасних рослин"
        },
        {
            "chapter": 22,
            "verse": 6,
            "text": "Це так, бо Аллаг — Істина. Він оживляє померлих, Він спроможний на кожну річ"
        },
        {
            "chapter": 22,
            "verse": 7,
            "text": "адже прийде Час, у якому немає сумніву, і Аллаг воскресить тих, хто в могилах"
        },
        {
            "chapter": 22,
            "verse": 8,
            "text": "Є серед людей така, яка сперечається про Аллага без жодного знання, прямого шляху чи Писання, яке дарує світло"
        },
        {
            "chapter": 22,
            "verse": 9,
            "text": "Вона гордо повертає шию, щоб збивати інших зі шляху Аллага. Ганьба чекає на неї в цьому світі, а в світі наступному Ми дамо їй скуштувати палючої кари"
        },
        {
            "chapter": 22,
            "verse": 10,
            "text": "Це — за те, що приготували руки твої! Аллаг не вчиняє несправедливо зі Своїми рабами"
        }
    ]
}
{
    "rukus": [
        {
            "chapter": 5,
            "verse": 78,
            "text": "Прокляті ті, які не вірують, з-посеред синів Ісраїля, вустами Дауда та Іси, сина Мар’ям. Це так, бо вони не слухалися й були порушниками"
        },
        {
            "chapter": 5,
            "verse": 79,
            "text": "Вони не утримували одне одного від зла, вчиненого ними! Мерзотне те, що чинять вони"
        },
        {
            "chapter": 5,
            "verse": 80,
            "text": "Бачиш ти, що багато хто з них приятелює з тими, які не увірували. Мерзота те, що приготували вони самі собі! Прогнівився Аллаг на них і кара буде їм довіку"
        },
        {
            "chapter": 5,
            "verse": 81,
            "text": "Якби ж то увірували вони в Аллага й Посланця Його та в те, що зіслано йому, то не приятелювали б вони з ними. Але більшість із них – нечестивці"
        },
        {
            "chapter": 5,
            "verse": 82,
            "text": "Істинно, Ти впевнишся, що сильніше за всіх людей ненавидять тих, які увірували, юдеї та багатобожники. Істинно, ти побачиш, що найближчі в любові до тих, які увірували, ті, які говорять: «Воістину, ми — християни!» Це так, адже серед них є священики й ченці, і вони не вивищують себе"
        },
        {
            "chapter": 5,
            "verse": 83,
            "text": "І коли чують вони те, що зіслано Посланцю, бачиш ти очі їхні, сповнені сліз від істини, про яку дізналися вони. І говорять вони: «Господи наш! Увірували ми! Тож запиши нас серед тих, хто свідчить"
        },
        {
            "chapter": 5,
            "verse": 84,
            "text": "А чому нам не вірити в Аллага й ту істину, яка прийшла до нас? Ми прагнемо, щоб Господь наш увів нас разом із людьми праведними!»"
        },
        {
            "chapter": 5,
            "verse": 85,
            "text": "За те, що говорять вони, Аллаг відплатить їм садами раю, де течуть ріки, й вони будуть там довіку — така відплата праведникам"
        },
        {
            "chapter": 5,
            "verse": 86,
            "text": "А ті, які не вірували та вважали за оману знамення Наші, вони — жителі пекла"
        }
    ]
}
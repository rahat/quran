{
    "rukus": [
        {
            "chapter": 2,
            "verse": 236,
            "text": "Не буде вам гріха, якщо ви розлучитесь із дружинами, не торкнувшись їх та не встановивши належний їм відкуп. Але все одно дайте винагороду їм — багатий у міру своїх можливостей, а бідний — у міру своїх, відповідно до звичаю, так, як і належить зробити це праведним людям"
        },
        {
            "chapter": 2,
            "verse": 237,
            "text": "Якщо ж ви розлучилися із ними раніше того, як ви торкнулися їх, але після того, як встановили належний їм відкуп, то віддайте їм половину того, що й належить їм — хіба як вони вибачать вам це або вибачить той, у чиїх руках перебуває шлюбний договір. А якщо ви вибачите, то це буде ближче до богобоязливості. Не забувайте й про доброчесність, яка повинна бути поміж вами. Воістину, Аллаг бачить те, що ви робите"
        },
        {
            "chapter": 2,
            "verse": 238,
            "text": "Звершуйте молитви належно і, особливо, середню молитву. Стійте ж перед Аллагом смиренними"
        },
        {
            "chapter": 2,
            "verse": 239,
            "text": "А якщо боїтесь [ворога], то звершуйте молитву йдучи пішки або й верхи. Коли ж опинитесь у безпеці, то згадуйте Аллага так, як Він навчив вас того, чого ви й не знали раніше.[XXIV]"
        },
        {
            "chapter": 2,
            "verse": 240,
            "text": "Якщо хтось із вас помре та й залишить дружин після себе, то перед цим він повинен заповісти, щоб дружин тримали у їхніх домівках ще рік і не виганяли. Якщо ж вони підуть самі та зроблять, відповідно до звичаю, те, що побажають, то не буде вам гріха за все це. Аллаг — Великий, Мудрий"
        },
        {
            "chapter": 2,
            "verse": 241,
            "text": "Розлучених дружин слід належно забезпечувати — як і належить це богобоязливим людям"
        },
        {
            "chapter": 2,
            "verse": 242,
            "text": "Ось так Аллаг пояснює вам Свої знамення — можливо, ви зрозумієте"
        }
    ]
}
{
    "pages": [
        {
            "chapter": 12,
            "verse": 5,
            "text": "On powiedział: \"O mój synu! Nie opowiadaj tego widzenia twoim braciom, bo oni uknują przeciwko tobie podstęp. Zaprawdę, szatan jest dla człowieka wrogiem oczywistym"
        },
        {
            "chapter": 12,
            "verse": 6,
            "text": "W ten sposób wybiera ciebie twój Pan i nauczy cię wyjaśniania wydarzeń; On dopełni Swojej dobroci względem ciebie i względem rodu Jakuba, tak jak dopełnił jej poprzednio względem twoich dwóch ojców: Abrahama i Izaaka. Zaprawdę, twój Pan jest wszechwiedzący, mądry"
        },
        {
            "chapter": 12,
            "verse": 7,
            "text": "Z pewnością w Józefie i w jego braciach były znaki dla tych, którzy pytają"
        },
        {
            "chapter": 12,
            "verse": 8,
            "text": "Oto oni powiedzieli: \"Zapewne, Józef i jego brat są milsi naszemu ojcu niż my, a przecież my jesteśmy gromadą. Zaprawdę, nasz ojciec jest w oczywistym błędzie"
        },
        {
            "chapter": 12,
            "verse": 9,
            "text": "Zabijcie Józefa albo wyrzućcie go na obcą ziemię! Wtedy ku wam zwróci się oblicze ojca i będziecie wtedy ludźmi prawymi"
        },
        {
            "chapter": 12,
            "verse": 10,
            "text": "Powiedział jeden z nich: \"Nie zabijajcie Józefa, lecz wrzućcie go w głębinę studni, a odnajdzie go jakaś karawana; jeśli już chcecie to uczynić"
        },
        {
            "chapter": 12,
            "verse": 11,
            "text": "Oni powiedzieli: \"O nasz ojcze! Dlaczego ty nam nie dowierzasz, jeśli chodzi o Józefa? Zaprawdę, my jesteśmy jego szczerymi doradcami"
        },
        {
            "chapter": 12,
            "verse": 12,
            "text": "Poślij go z nami jutro! On się ucieszy i zabawi, a my będziemy nad nim czuwać"
        },
        {
            "chapter": 12,
            "verse": 13,
            "text": "On powiedział: \"Zasmuci mnie to z pewnością, jeśli z nim pójdziecie. Obawiam się, że pożre go wilk, jeśli nie będziecie go pilnowali"
        },
        {
            "chapter": 12,
            "verse": 14,
            "text": "Oni powiedzieli: \"Jeśli pożre go wilk - a jest nas przecież gromada - to i my poniesiemy stratę"
        }
    ]
}
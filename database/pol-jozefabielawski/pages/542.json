{
    "pages": [
        {
            "chapter": 58,
            "verse": 1,
            "text": "Bóg usłyszał słowa tej, która dyskutowała z tobą w sprawie swego męża i która skarżyła się Bogu; a Bóg słyszał waszą rozmowę. Zaprawdę, Bóg jest słyszący, widzący"
        },
        {
            "chapter": 58,
            "verse": 2,
            "text": "Ci spośród was, którzy się rozwodzą ze swoimi żonami, mówiąc: \"Bądź dla mnie jak plecy mojej matki!\" - one przecież nie są ich matkami, matki to te, które ich urodziły - oni z pewnością mówią słowa godne nagany i pełne fałszu. Zaprawdę, Bóg jest. odpuszczający, przebaczający"
        },
        {
            "chapter": 58,
            "verse": 3,
            "text": "Tych, którzy odsyłają swoje żony, mówiąc: \"Ty jesteś dla mnie jak plecy mojej matki!\", i powtarzają to, co powiedzieli - obowiązuje wyzwolenie niewolnika, zanim będą mogli ponownie się zetknąć. Oto w ten sposób jesteście napominani. A Bóg jest w pełni świadom tego, co wy czynicie"
        },
        {
            "chapter": 58,
            "verse": 4,
            "text": "A kto nie ma możliwości, powinien pościć przez dwa następujące po sobie miesiące, zanim ponownie się zetkną. A kto ma możliwości, powinien nakarmić sześćdziesięciu biedaków. Tak jest nakazane, abyście wierzyli w Boga i Jego Posłańca. Takie są granice Boga. A dla niewiernych kara będzie bolesna"
        },
        {
            "chapter": 58,
            "verse": 5,
            "text": "Ci, którzy się sprzeciwiają Bogu i Jego Posłańcowi, zostaną przewróceni, tak jak przewróceni zostali ci, którzy byli przed nimi. My zesłaliśmy jasne znaki. A dla niewiernych kara będzie poniżająca"
        },
        {
            "chapter": 58,
            "verse": 6,
            "text": "W tym Dniu, kiedy Bóg wskrzesi ich wszystkich, powiadomi ich o tym, co oni uczynili; obliczył to Bóg, a oni zapomnieli. Bóg jest świadkiem każdej rzeczy"
        }
    ]
}
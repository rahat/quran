{
    "chapter": [
        {
            "chapter": 62,
            "verse": 1,
            "text": "Głosi chwałę Boga to, co jest w niebiosach, i to, co jest na ziemi - Króla, Przenajświętszego, Potężnego, Mądrego"
        },
        {
            "chapter": 62,
            "verse": 2,
            "text": "To On posłał do ludzi prostych Posłańca wywodzącego się spośród nich, który głosi im Jego znaki, oczyszcza ich i uczy ich Księgi i mądrości;. oni bowiem byli przedtem w błędzie oczywistym"
        },
        {
            "chapter": 62,
            "verse": 3,
            "text": "I do innych spośród nich, którzy się jeszcze do nich nie przyłączyli. On jest Potężny, Mądry"
        },
        {
            "chapter": 62,
            "verse": 4,
            "text": "To jest łaska Boga! On ją daje temu, komu chce. On jest władcą łaski ogromnej"
        },
        {
            "chapter": 62,
            "verse": 5,
            "text": "Ci, którym dano nieść Torę - a oni jej nie ponieśli - są podobni do osła, który niesie księgi. Jakże zły jest przykład tych ludzi, którzy za kłamstwo uznali znaki Boga! A Bóg nie prowadzi drogą prostą ludzi niesprawiedliwych"
        },
        {
            "chapter": 62,
            "verse": 6,
            "text": "Powiedz: \"O wy, którzy wyznajecie judaizm! Jeśli twierdzicie, że jesteście bliscy Bogu, z wyłączeniem innych ludzi, to życzcie sobie śmierci, jeśli jesteście prawdomówni"
        },
        {
            "chapter": 62,
            "verse": 7,
            "text": "Lecz oni nigdy nie będą jej sobie życzyli z powodu tego, co przygotowały pierwej ich ręce. Bóg zna dobrze ludzi niesprawiedliwych"
        },
        {
            "chapter": 62,
            "verse": 8,
            "text": "Powiedz: \"Zaprawdę, śmierć, od której uciekacie, z pewnością was spotka! Potem zostaniecie sprowadzeni do Tego, który zna, co skryte i jawne. On obwieści wam to, co czyniliście"
        },
        {
            "chapter": 62,
            "verse": 9,
            "text": "O wy, którzy wierzycie! Kiedy zostanie ogłoszone wezwanie do modlitwy - w Dniu Zgromadzenia śpieszcie gorliwie wspominać Boga i pozostawcie wszelki handel! To będzie dla was lepsze, o, gdybyście mogli to wiedzieć"
        },
        {
            "chapter": 62,
            "verse": 10,
            "text": "A kiedy modlitwa zostanie zakończona, to rozejdźcie się po kraju i poszukujcie łaski Boga, i często wspominajcie Boga! Być może, będziecie szczęśliwi"
        },
        {
            "chapter": 62,
            "verse": 11,
            "text": "Lecz kiedy oni dojrzą jakiś handel lub zabawę, to śpieszą na oślep ku nim i pozostawiają ciebie stojącego. Powiedz: \"To, co jest u Boga, jest lepsze od zabawy i handlu! Bóg jest najlepszy z tych, którzy dają zaopatrzenie"
        }
    ]
}
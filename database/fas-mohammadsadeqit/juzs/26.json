{
    "juzs": [
        {
            "chapter": 46,
            "verse": 1,
            "text": "حم"
        },
        {
            "chapter": 46,
            "verse": 2,
            "text": "فرو فرستادن تدریجی این کتاب، از جانب خدای عزیز حکیم است"
        },
        {
            "chapter": 46,
            "verse": 3,
            "text": "(ما) آسمان‌ها و زمین و آنچه را که میان آن دو است جز به حقّ و (تا) زمانی معیّن نیافریدیم‌. و آنان که کافر شدند، از آنچه هشدار داده شده‌اند رویگردانند"
        },
        {
            "chapter": 46,
            "verse": 4,
            "text": "بگو: «آیا آنچه را به جای خدا فرا می‌خوانید دیده (و دریافته)اید؟ به من نشان دهید (که) چه چیزی از زمین را آفریده‌اند، یا (مگر) آنان را در (کار) آسمان‌ها (با خدا) مشارکتی است‌؟ اگر راست می‌گویید، کتابی پیش از این [:قرآن] یا اثر و بازمانده‌ای از دانشی (وحیانی) نزد من آرید.»"
        },
        {
            "chapter": 46,
            "verse": 5,
            "text": "و چه کسی گمراه‌تر از کسی است، که جز خدا را می‌خواند؛ کسی را که تا روز قیامت (به آنان) پاسخ نمی‌دهد، حال آنکه آنان (هم) از درخواست اینان غافلانند؟"
        },
        {
            "chapter": 46,
            "verse": 6,
            "text": "و هنگامی که مردمان (در آن هنگامه) گرد هم شوند (اینان) دشمنان آنانند و عبادتشان را انکار می‌کنند"
        },
        {
            "chapter": 46,
            "verse": 7,
            "text": "و زمانی که آیاتمان به روشنی بر ایشان خوانده شود، آنان که کفر ورزیدند - هنگامی که حق سویشان آمد - گویند: «این سحری آشکارگر است.»"
        },
        {
            "chapter": 46,
            "verse": 8,
            "text": "یا می‌گویند: «این (کتاب) را (بر خدا) افترا زده است.‌» بگو: «اگر آن را افترا زده‌ام‌، پس شما از (سوی) خدا برایم مالک چیزی نیستید. او آگاه‌تر است به آنچه در آن (افترا) پر و لبریز (از باطل) می‌کنید. گواهی او میان من و شما بس است، و اوست بسی پوشنده‌ی رحمتگر بر ویژگان.»"
        },
        {
            "chapter": 46,
            "verse": 9,
            "text": "بگو: «من از (میان) پیامبران، نودرآمدی (بی‌مانند) نبوده‌ام و نمی‌دانم با من و با شما چه معامله‌ای خواهد شد (و) جز آنچه را که به من وحی می‌شود، پیروی نمی‌کنم‌؛ و من جز هشداردهنده‌ای روشنگر (بیش) نیستم.»"
        },
        {
            "chapter": 46,
            "verse": 10,
            "text": "بگو: «آیا دیدید اگر این (قرآن) از نزد خدا باشد و شما بدان کافر شده باشید و شاهدی از فرزندان اسرائیل بر همانندیِ (وحیانی بودن) آن (با تورات و انجیل) گواهی داده، پس (بدان) ایمان آورده باشد و شما تکّبر نموده باشید (آیا باز هم شما ستمکار نیستید)؟ البته خدا گروه ستمگران را هدایت نمی‌کند.»"
        },
        {
            "chapter": 46,
            "verse": 11,
            "text": "و کسانی که کافر شدند – برای کسانی که ایمان آوردند – گفتند: «اگر این ایمان خوب بود، آنان بر ما (در آن) بدان پیشی نمی‌گرفتند.» و چون (اینان) بدان هدایت نیافته‌اند، پس به زودی خواهند گفت: «این (خود) گمراهی سابقه‌داری است.»"
        },
        {
            "chapter": 46,
            "verse": 12,
            "text": "حال آنکه پیش از آن، کتاب موسی، به حال راهبری(شان) و (مایه‌ی) رحمتی (برایشان) بود. و این (قرآن) کتابی است به زبانی آشکارا که تصدیق‌کننده‌(ی آن) است، تا کسانی را که ستم کردند هشدار دهد و برای نیکوکاران مژده‌ای باشد"
        },
        {
            "chapter": 46,
            "verse": 13,
            "text": "بی‌گمان کسانی که گفتند: «پروردگار ما خداست‌» سپس (در گفتار و کردارشان) ایستادگی کردند، نه بیمی بر آنان است و نه ایشان غمگین می‌شوند"
        },
        {
            "chapter": 46,
            "verse": 14,
            "text": "ایشان بهشتیانند که به پاداش آنچه انجام می‌دادند جاودانه در آن می‌مانند"
        },
        {
            "chapter": 46,
            "verse": 15,
            "text": "و انسان را (نسبت) به پدر و مادرش به احسانی (بسیار) سفارش کردیم (که) مادرش با تحمل رنجی شدید به او باردار شد و با تحمل رنجی شدید او را به دنیا آورد، و باربرداشتن و از شیرگرفتن او سی ماه است. تا آن‌گاه که به رشدهای خود دست یافت و به چهل‌‌سالگی رسید. می‌گوید: «پروردگارم! مرا همی پاس‌دار، تا نعمتی را که به من و به پدر و مادرم ارزانی داشته‌ای سپاس گزارم و اینکه کار شایسته‌ای انجام دهم که آن را خوش داری و در (باره‌ی) فرزندانم برایم اصلاح فرمای. همواره من سوی تو روی‌آورده‌ام و به‌راستی من از تسلیم‌شدگان (در برابر تو) می‌باشم.»"
        },
        {
            "chapter": 46,
            "verse": 16,
            "text": "اینانند کسانی‌که در میان بهشتیان، بهترینِ آنچه را انجام داده‌اند از ایشان - به خوبی - خواهیم پذیرفت و از گناهان کوچکشان در می‌گذریم‌؛ (یعنی) وعده‌ی راستین که بدان وعده داده می‌شده‌اند"
        },
        {
            "chapter": 46,
            "verse": 17,
            "text": "و آن کس که به پدر و مادر خود گفت: «اف بر شما! آیا به من وعده می‌دهید که (از گور) برون خواهم شد؟ و حال آنکه همواره پیش از من نسل‌ها سپری (و نابود) شده‌اند.» در حالی که آن دو خدا را به یاری همی طلبند (‌گویند): « وای بر تو! ایمان بیاور. به‌راستی وعده‌‌ی (عذاب) خدا حق است‌.» پس پسر می‌گوید: «این‌ها جز افسانه‌های پراکنده‌ی گذشتگان نخستین نیست.»"
        },
        {
            "chapter": 46,
            "verse": 18,
            "text": "اینان کسانی هستند که گفته‌ی (خدا) علیه ایشان - همراه با امّت‌هایی از جنّیان و امت‌هایی که همواره پیش از آنان (روزگارانی) به سر بردند - به حقیقت پیوست. بی‌گمان آنان زیانکاران بوده‌اند"
        },
        {
            "chapter": 46,
            "verse": 19,
            "text": "و برای هر یک در نتیجه‌ی آنچه انجام داده‌اند درجاتی است و تا (خدا) اعمالشان را بهره‌ای وافی دهد؛ حال آنکه آنان ستم (هم) نمی‌شوند"
        },
        {
            "chapter": 46,
            "verse": 20,
            "text": "و (به یاد آور) روزی را که آنهایی که کفر ورزیده‌اند، بر آتش نمایش داده می‌شوند (به آنان گفته شود:) «نعمت‌های پاکیزه‌ی خود را در زندگی دنیاتان (خودخواهانه) از میان بردید و با آنها برخوردار شدید؛ پس امروز به (سزای) آنچه در زمین به ناحق سرکشی می‌نموده‌اید و به آنچه نافرمانی می‌کرده‌اید، به عذاب خفّت‌بار گرفتار شوید.»"
        },
        {
            "chapter": 46,
            "verse": 21,
            "text": "و (هود) برادر عادیان را به یاد آر، چون قوم خویش را در ریگستان‌ها بیم داد - حال آنکه از روبه‌رویش و از پشت سرش همواره هشداردهندگان گذشته‌اند - که: «جز خدا را مپرستید؛ همواره من بر شما از عذاب روزی بزرگ بیمناکم.»"
        },
        {
            "chapter": 46,
            "verse": 22,
            "text": "گفتند: «آیا آمده‌ای که ما را از خدایانمان - با دروغ‌پردازی - برانی و برگردانی‌؟ پس اگر از راستان بوده‌ای، آنچه به ما وعده می‌دهی برایمان بیاور.»"
        },
        {
            "chapter": 46,
            "verse": 23,
            "text": "گفت: «تمامی علم تنها نزد خداست و آنچه را بدان فرستاده شده‌ام به شما به‌درستی می‌رسانم. ولی من شما را گروهی می‌بینم که نادانی می‌کنید.»"
        },
        {
            "chapter": 46,
            "verse": 24,
            "text": "پس هنگامی که آن (عذاب) را (به صورت) نمادین (چون) ابری سوی وادی‌های خود دیدند، گفتند: «این ابری نمادین است که برای ما باران‌آور است.‌» (هود گفت:) «بلکه آن چیزی است که بدان بسی شتاب می‌کردید. (این ابرنما) بادی است که در آن عذابی پر درد است.»"
        },
        {
            "chapter": 46,
            "verse": 25,
            "text": "«همه چیز را به دستور پروردگارش از بنیان بر می‌کند.» پس چنان شدند که جز جایگاه‌هاشان دیده نمی‌شد. این چنین گروه مجرمان را سزا می‌دهیم"
        },
        {
            "chapter": 46,
            "verse": 26,
            "text": "و به‌راستی همچنان در چیزی به آنان امکان دادیم، که به شما در آن (چنان) امکانی ندادیم و برای آنان گوش‌ها و دیده‌ها و دل‌هایی شعله‌‌ور [:نیرومندتر از شما] قرار دادیم و چون به نشانه‌های خدا انکار می‌ورزیدند، نه گوش‌هاشان و نه دیدگانشان و نه دل‌های شعله‌ورشان به هیچ وجه از چیزی بی‌نیازشان نکرد و آنچه بدان ریشخندش می‌کردند آنان را فراگرفت"
        },
        {
            "chapter": 46,
            "verse": 27,
            "text": "و بی‌گمان، گروه‌هایی (در) پیرامونتان را بی‌چون هلاک کردیم، و آیات خود را (برایشان) گونه‌گون بیان داشتیم، شاید آنان (از بیراهه‌شان به راه خدا) بازگردند"
        },
        {
            "chapter": 46,
            "verse": 28,
            "text": "پس چرا کسانی را که فروتر از خدا را، به منزله‌ی معبودانی، برای تقرّب (به خدا) اختیار کرده بودند، آنان را یاری نکردند، بلکه از آنان پنهان شدند؟ و این بود دروغشان و آنچه به گزاف برمی‌بافته‌اند"
        },
        {
            "chapter": 46,
            "verse": 29,
            "text": "و چون تنی چند از جنّیان را سوی تو روانه کردیم، حال آنکه قرآن را به‌خوبی می‌شنوند؛ پس هنگامی که به محضرش رسیدند (به یکدیگر) گفتند: «(خودتان و دیگران را) ساکت کنید.» و چون به انجام رسید، هشداردهندگان سوی قوم خود بازگشتند"
        },
        {
            "chapter": 46,
            "verse": 30,
            "text": "گفتند: «ای قوم ما! همانا ما کتابی را شنیدیم. که بعد از موسی نازل شده، حال آنکه تصدیق‌کننده‌ی کتاب‌هایی برابر اوست و سوی حقّ و سوی راهی راست راهبری می‌کند.»"
        },
        {
            "chapter": 46,
            "verse": 31,
            "text": "«ای قوم ما! دعوت‌کننده‌ی (سوی) خدا را اجابت کنید و به او ایمان آرید، تا خدا برخی از گناهانِ دنباله‌دارتان را برایتان بپوشاند و از عذابی پر درد پناهتان دهد.»"
        },
        {
            "chapter": 46,
            "verse": 32,
            "text": "«و هر کس دعوت‌کننده‌ی سوی خدا را اجابت نکند، در زمین درمانده‌کننده‌ی (خدا و خداییان) نیست و پس از او اولیایی ندارد. اینان در گمراهی آشکارگرند.»"
        },
        {
            "chapter": 46,
            "verse": 33,
            "text": "آیا و ندانستند آن خدایی که آسمان‌ها و زمین را آفرید -حال آنکه در آفریدن آنها درمانده نگردید- می‌تواند مردگان را (نیز) زنده کند؟ آری، همواره اوست که بر همه چیزی بسیار تواناست"
        },
        {
            "chapter": 46,
            "verse": 34,
            "text": "و روزی که کافران بر آتش نمایش داده می‌شوند (از آنان پرسیده شود:) «آیا این حق نیست‌؟» گویند: «سوگند به پروردگارمان (که) آری!‌» فرمود: «پس به (سزای) آنچه کفر می‌ورزیده‌اید عذاب را بچشید.»"
        },
        {
            "chapter": 46,
            "verse": 35,
            "text": "پس چنان که پیامبران اولوالعزم صبر کردند، صبر کن و برای (عذاب) آنان [:کافران] شتابزده مباش. روزی که آنچه را وعده داده می‌شوند بنگرند، گویی آنان جز ساعتی از روز را (در گذشته) نمانده‌اند؛ (این خود) رسانه‌ای (بزرگ) است. پس آیا جز گروه نافرمانان هلاک می‌شوند؟"
        },
        {
            "chapter": 47,
            "verse": 1,
            "text": "کسانی که کفر ورزیدند و (مردمان را) از راه خدا باز داشتند (خدا) اعمال آنان را (تباه و) گمراه کرد"
        },
        {
            "chapter": 47,
            "verse": 2,
            "text": "و کسانی که ایمان آورده و کارهای شایسته کردند و به آنچه تدریجاً بر محمد (ص)فرود آمد گرویدند - حال آنکه آن (تمامی) حقّ از جانب پروردگارشان است- (خدا نیز) بدی‌های‌شان را زدود و (خاطره‌ی) مهمشان را اصلاح کرد"
        },
        {
            "chapter": 47,
            "verse": 3,
            "text": "این بدین سبب است که آنان که کفر ورزیدند، بی‌گمان از باطل پیروی کردند. و کسانی که ایمان آوردند از (تمامی) حق - که از جانب پروردگارشان است - به‌راستی پیروی کردند. این‌گونه خدا برای (بیداری) مردمان مثال‌هایشان را می‌زند"
        },
        {
            "chapter": 47,
            "verse": 4,
            "text": "پس چون با کسانی که کفر ورزیده‌اند برخورد کنید، پس (باید همتتان) زدن گردن‌هاشان و گردن‌کشانشان (باشد) تا هنگامی که آنان را (در کشتار) از پای درآوردید. پس (اسیران را) به شدت در بند کشید؛ در نتیجه یا (بر آنان) منّت نهید (و آزادشان کنید) و یا فدیه بگیرید (که عوضشان را از اسیرانتان بازپس گیرید) تا جنگ، سنگینی‌ها‌یش را فرونهد. این است (دستور خدا) و اگر خدا بخواهد، از ایشان انتقام می‌کشد، ولی (فرمان پیکار داد) تا برخی از شما را به وسیله‌ی برخی (دیگر) بیازماید. و کسانی که در راه خدا کشته شده‌اند، هرگز (خدا) کارهایشان را ضایع نمی‌کند"
        },
        {
            "chapter": 47,
            "verse": 5,
            "text": "به زودی آنان را راه می‌نماید و یادآوری مهمشان را اصلاح می‌کند"
        },
        {
            "chapter": 47,
            "verse": 6,
            "text": "و در بهشتی که آن را برایشان شناسایی داده، ایشان را درمی‌آورد"
        },
        {
            "chapter": 47,
            "verse": 7,
            "text": "هان ای کسانی که ایمان آوردید! اگر (دین) خدا را یاری کنید، خدا (هم) یاریتان می‌کند، و گام‌هایتان را استوار می‌دارد"
        },
        {
            "chapter": 47,
            "verse": 8,
            "text": "و کسانی که کفر ورزیدند، پس (خدا) نگونساری بر ایشان نهاد و اعمالشان را بر باد داد"
        },
        {
            "chapter": 47,
            "verse": 9,
            "text": "این همواره بدین سبب است که اینان آنچه را خدا نازل کرده هرگز خوش نداشتند، پس (خدا نیز) کارهایشان را فرو ریخت و بی‌ثمر کرد"
        },
        {
            "chapter": 47,
            "verse": 10,
            "text": "پس مگر در زمین نگشته‌اند تا بنگرند فرجام کسانی که پیش از آنها بودند، چگونه بود‌؟ خدا بر (سروسامان)شان هلاکتی ویرانگر فرود آورد، و برای کافران همانندهایش می‌باشد"
        },
        {
            "chapter": 47,
            "verse": 11,
            "text": "این همواره برای آن است که خدا مولا و سرپرست کسانی است که ایمان آورده‌اند. همانا کافران را هیچ مولایی (ربّانی) نیست"
        },
        {
            "chapter": 47,
            "verse": 12,
            "text": "خدا بی‌گمان کسانی را که ایمان آورده و کارهای شایسته(ی ایمانشان) کرده‌اند، در باغ‌هایی که از زیر(درختان سر درهم)‌شان نهرها روان است در می‌آورد. و کسانی که کافر شدند، بهره(ی حیوانی) می‌برند و همان‌گونه که چارپایان می‌خورند، می‌خورند و جایگاه و پایگاهشان آتش است"
        },
        {
            "chapter": 47,
            "verse": 13,
            "text": "و چه بسیار از گروه‌هایی که- نیرومندتر از آن گروهی بودند که تو را از قریه‌ات بیرون راندند- ما هلاکشان کردیم. پس برایشان هرگز یاوری نیست"
        },
        {
            "chapter": 47,
            "verse": 14,
            "text": "آیا پس کسی که بر حجّتی روشن از جانب پروردگار خویش بوده است، چون کسی است که بدی کردارش برای او زیبا جلوه داده شده‌؟ و (اینان) هوس‌های خودشان را پیروی کردند؟"
        },
        {
            "chapter": 47,
            "verse": 15,
            "text": "مَثَلِ بهشتی که پرهیزگاران (به آن) وعده داده شدند، (این است که) در آن نهرهایی است از آبی که رنگ و بو و طعمش برنگشته‌؛ و نهرهایی از شیری که مزه‌اش دگرگون نشده‌؛ و نهرهایی از باده‌هایی که برای نوشندگان لذّتی است (عاقلانه)؛ و نهرهایی از انگبینِ ناب. و در آنجا از هر گونه ثمراتی برایشان (فراهم) است و (از همه بالاتر) پوششی از پروردگار آنهاست‌. آیا چنین کسی (در چنین باغی دل‌انگیز) مانند کسی است که جاودانه در آتش است و (اینان) آبی جوشان به خوردشان داده شد، پس معده‌هایشان را از هم فرو پاشید؟"
        },
        {
            "chapter": 47,
            "verse": 16,
            "text": "و از (میان) ایشان [:منافقان] کسانی‌اند که (در ظاهر) به (سخنان) تو همی گوش فرا می‌دهند، تا هنگامی که از نزد تو بیرون روند. به دانش‌یافتگان (وحیانی) گویند: «لحظاتی پیش چه گفت‌؟» اینان همانانند که خدا بر دل‌هایشان مُهْر زده است‌. و (اینان) هوس‌های خود را پیروی کردند"
        },
        {
            "chapter": 47,
            "verse": 17,
            "text": "و (اما) کسانی که به هدایت گراییدند (خدا) آنان را (هر چه) بیشتر هدایت کرد و (پاداش) پرهیزگاریشان را (شایسته‌ی هدایتشان) به آنان داد"
        },
        {
            "chapter": 47,
            "verse": 18,
            "text": "پس آیا (کافران) جز این انتظار می‌برند و می‌نگرند که رستاخیز به ناگهان آنان را در رسد؟ در صورتی که نشانه‌ها و شروطش اینک به‌راستی پدید آمده است. پس اگر (رستاخیز) آنان را در رسد، دیگر چه زمانی (جای) یادواره‌ی آنان است‌؟"
        },
        {
            "chapter": 47,
            "verse": 19,
            "text": "پس بدان که هیچ معبودی جز خدا نیست‌؛ و برای کار دنباله‌دار رسالتت (از شرّ کافران از خدا) پوششی بجوی و برای مردان و زنان باایمان (نیز) پوشش بخواه و خداست که جابه‌جایی و پناهگاه و جایگاه شما را می‌داند"
        },
        {
            "chapter": 47,
            "verse": 20,
            "text": "و کسانی که ایمان آوردند می‌گویند: «چرا سوره‌ای [:مجموعه‌ای از آیات درباره‌ی جهاد] نازل نشد‌؟» پس هنگامی‌که سوره‌ای محکم نازل شد و در آن نامِ کشتار آمد، آنان که در دل‌هاشان مرضی هست - مانند کسی که به حال بیهوشی مرگ افتاده - به تو می‌نگرند. پس (همین حالت) برایشان بهتراست"
        },
        {
            "chapter": 47,
            "verse": 21,
            "text": "فرمان‌پذیری و سخنی شایسته (برایشان بایسته) است و هنگامی که کار به تصمیم کشد، همواره خیر آنان در این است که با خدا در عمل و سخن راست باشند (که این) برایشان خوب و بهتر است"
        },
        {
            "chapter": 47,
            "verse": 22,
            "text": "پس (ای منافقان!) آیا امید بستید که اگر سرپرست مردم شدید، در زمین افساد کنید و خویشاوندی‌های خود را از هم بگسلید؟"
        },
        {
            "chapter": 47,
            "verse": 23,
            "text": "اینان (همان) کسانی‌اند که خدا آنان را لعنت کرده؛ پس گوش‌ها(ی جان‌ها)شان را کر و چشم‌ها(ی دل‌ها)شان را کور کرده است"
        },
        {
            "chapter": 47,
            "verse": 24,
            "text": "آیا پس آیات قرآن را با نگرشی جامع (درست) نمی‌اندیشند؟ یا (مگر) بر دل‌هایی قفل‌هایشان نهاده شده است‌؟"
        },
        {
            "chapter": 47,
            "verse": 25,
            "text": "بی‌گمان، کسانی که -پس از آنکه (راهِ) هدایت بر آنان روشن شد- به گذشته‌ها(ی باطل)شان برگشتند، شیطان برایشان (خواسته‌های شیطانیشان را) آراسته و به آرزوهای دور و درازشان انداخته است"
        },
        {
            "chapter": 47,
            "verse": 26,
            "text": "این به‌راستی بدین جهت است که آنان به کسانی که آنچه را خدا نازل کرده بسی بدحال و بدنوال بودند. گفتند: «ما در برخی کارها از شما اطاعت خواهیم کرد.» حال آنکه خدا از پنهان کردن رازشان آگاه است"
        },
        {
            "chapter": 47,
            "verse": 27,
            "text": "پس چگونه است هنگامی که فرشتگان (عذاب) جانشان را می‌ستانند، حال آنکه بر چهره‌ها و پشت‌هاشان می‌زنند؟"
        },
        {
            "chapter": 47,
            "verse": 28,
            "text": "این بدین سبب است که آنان از آنچه خدا را به خشم آورده پیروی کرده‌اند، و خوشامدش را بس ناخوش داشتند. پس اعمالشان را تباه و ناچیز کرد"
        },
        {
            "chapter": 47,
            "verse": 29,
            "text": "یا کسانی که در دل‌هاشان مرضی هست، پنداشتند که خدا هرگز کینه‌هاشان را برون [:افشا] نخواهد کرد؟"
        },
        {
            "chapter": 47,
            "verse": 30,
            "text": "و اگر بخواهیم، همواره آنان را به تو می‌نمایانیم، پس ایشان را به چهره‌هاشان همواره بشناسی. و به‌راستی در اشاره‌ی گزافِ سخن(شان)، به (حال) آنان به‌خوبی پی خواهی بُرد. و خداست که کارهای شما را می‌داند"
        },
        {
            "chapter": 47,
            "verse": 31,
            "text": "و به‌راستی شما را بی‌گمان می‌آزماییم، تا مجاهدان و شکیبایانِ از شما را نشانه نهیم و گزارش‌هایتان را ارزیابی کنیم"
        },
        {
            "chapter": 47,
            "verse": 32,
            "text": "همانا کسانی که کافر شدند و (مردم را) از راه خدا باز داشتند و پس از آنکه راه هدایت بر آنان آشکار شد، با پیامبر (خدا) به جدایی درافتادند، هرگز به خدا گزندی نمی‌رسانند؛ و به زودی (خدا) کرده‌هایشان را تباه خواهد کرد"
        },
        {
            "chapter": 47,
            "verse": 33,
            "text": "هان ای کسانی که ایمان آوردید! خدا را اطاعت کنید و پیامبرش را (نیز) اطاعت کنید و (با تخلفتان در این میان) اعمالتان را باطل مکنید"
        },
        {
            "chapter": 47,
            "verse": 34,
            "text": "بی‌گمان آنان که کفر ورزیدند و از راه خدا جلوگیری کردند، سپس در حال کفر مردند، هرگز خدا از آنان درنخواهد گذشت"
        },
        {
            "chapter": 47,
            "verse": 35,
            "text": "پس سستی نورزید حال آنکه (کافران را) به آشتی می‌خوانید، با آنکه شما (از آنان) برترید. و خدا با شماست و (ارزش) کارهایتان را هرگز نخواهد کاست"
        },
        {
            "chapter": 47,
            "verse": 36,
            "text": "زندگی این دنیا تنها بازی و بازدارنده‌ا‌ی (از حق) است و اگر ایمان بیاورید و (خدا را) پروا بدارید، خدا پاداش‌هاتان را می‌دهد و اموالتان را (در عوض) از شما نمی‌خواهد"
        },
        {
            "chapter": 47,
            "verse": 37,
            "text": "اگر اموال شما را بخواهد، پس به اصرار و اجبار از شما طلب کند، بخل می‌ورزید. و (بدین ترتیب) کینه‌های شدیدتان را برملا می‌کند"
        },
        {
            "chapter": 47,
            "verse": 38,
            "text": "هان! شما همان (مردمی) هستید (که) برای انفاق در راه خدا فرا خوانده می‌شوید. پس برخی از شما بخل می‌ورزد و هر کس بخل ورزد، تنها به زیان خود بخل می‌ورزد. و خدا بی‌نیاز است و شما نیازمندید. و اگر روی برتابید، خدا جای شما را به مردمی غیر از شما خواهد داد (و) سپس همانندتان نیستند"
        },
        {
            "chapter": 48,
            "verse": 1,
            "text": "ما به‌راستی برای تو گشایش و پیروزی بخشیدیم، (چه) پیروزی روشنگری"
        },
        {
            "chapter": 48,
            "verse": 2,
            "text": "تا خدا پی‌آمد خطرناک دنیوی کار (رسالت)تو را - گذشته و آینده‌اش - را بپوشاند و نعمت خود را بر تو تمام گرداند و تو را به راهی راست هدایت کند"
        },
        {
            "chapter": 48,
            "verse": 3,
            "text": "و خدا تو را به نصرتی ارجمند یاری نماید"
        },
        {
            "chapter": 48,
            "verse": 4,
            "text": "او کسی است که در دل‌های مؤمنان آرامش (ویژه) را فرو فرستاد تا ایمانی با (داشتنِ) ایمانشان بیفزایند. و سپاهیان آسمان‌ها و زمین تنها از خدایند. و خدا بس دانایی سنجیده‌کار بوده است"
        },
        {
            "chapter": 48,
            "verse": 5,
            "text": "تا مردان و زنانی را که ایمان آورده‌اند در باغ‌هایی که از زیر (درختان)‌شان نهرها روان است، جاودانه در آوَرَد و بدی‌هایشان را از آنان بزداید؛ و این (فرجام نیک) در پیشگاه خدا به‌سلامتی کامیابی بزرگی بوده است"
        },
        {
            "chapter": 48,
            "verse": 6,
            "text": "و تا مردان و زنان نفاق‌پیشه و مردان و زنان مشرک بدگمان به خدا را عذاب کند، بر آن حالت گردونه‌ی بد (در نشیب و فراز زمان) است. و خدا بر ایشان خشم نموده و لعنتشان کرده و جهنّم را برای آنان آماده گردانیده و (چه) بد سرانجامی است"
        },
        {
            "chapter": 48,
            "verse": 7,
            "text": "و سپاهیان آسمان‌ها و زمین تنها از خدایند و خدا همواره عزیز سنجیده‌کار بوده است"
        },
        {
            "chapter": 48,
            "verse": 8,
            "text": "(ای پیامبر!) ما تو را همواره گواهی‌دهنده‌ای و بشارتگر‌ی و هشداردهنده‌ای فرستادیم"
        },
        {
            "chapter": 48,
            "verse": 9,
            "text": "تا (شما مکلفان) به خدا و فرستاده‌اش ایمان آورید و بزرگش بدارید و ارجش نهید و خدا را بامدادان و شامگاهان به پاکی بستایید"
        },
        {
            "chapter": 48,
            "verse": 10,
            "text": "بی‌گمان کسانی که با تو بیعت می‌کنند، به‌راستی تنها با خدا بیعت می‌کنند. دست خدا بالای دست‌های آنان است. پس هر کس پیمان شکند، تنها به زیان خود پیمان می‌شکند، و هر کسی بر آنچه با خدا بر عهده‌ی خود عهدی بسته وفادار بماند، زودا (که) خدا پاداشی بزرگ به او می‌بخشد"
        },
        {
            "chapter": 48,
            "verse": 11,
            "text": "سر باز زدگان از جنگ، از بادیه‌نشینان، به زودی به تو خواهند گفت: «اموالمان و کسانمان ما را (به خود) مشغول داشتند، پس برای ما پوشش [:بخشش] بخواه‌.» چیزی را که در دل‌هایشان نیست بر زبان‌هایشان می‌رانند. بگو: «پس اگر خدا بخواهد به شما زیانی یا سودی برساند چه کسی از (عذاب) خدا برای شما اختیار چیزی را دارد؟ بلکه (این) خداست که به آنچه می‌کنید همواره آگاه بوده است.»"
        },
        {
            "chapter": 48,
            "verse": 12,
            "text": "«(نه چنان بوده.) بلکه پنداشتید که پیامبر و مؤمنان هرگز به خاندان خود برنخواهند گشت، و این (پندار) در دل‌هایتان نمودی زیبا یافته بود و گمان بد کردید. شما مردمی بس زیان‌بار بوده‌اید.»"
        },
        {
            "chapter": 48,
            "verse": 13,
            "text": "و هر کس به خدا و پیامبرش ایمان نیاورد، ما برای کافران آتشی سوزان آماده کرده‌ایم"
        },
        {
            "chapter": 48,
            "verse": 14,
            "text": "و فرمانروایی آسمان‌ها و زمین تنها از خداست. برای هر که بخواهد می‌پوشد و هر که را بخواهد عذاب می‌کند و خدا بی‌گمان بسی پوشنده‌ی رحمتگر بر ویژگان است"
        },
        {
            "chapter": 48,
            "verse": 15,
            "text": "هنگامی که به (قصد) گرفتن غنایم روانه شدید، به زودی بر جای‌ماندگان متخلف خواهند گفت: «بگذارید ما (هم) به دنبال شما بیاییم‌.» (این‌گونه) می‌خواهند کلام خدا را تبدیل کنند. بگو: «هرگز از پی ما نخواهید آمد. خدا از پیش درباره‌ی شما چنین فرمود.» پس به زودی خواهند گفت: « (نه،) بلکه بر ما رشک می‌برید.» (نه چنین است.) بلکه جز اندکی در نمی‌یابند"
        },
        {
            "chapter": 48,
            "verse": 16,
            "text": "به بر جای ماندگان متخلف‌، از بادیه‌نشینان، بگو: «زودا سوی قومی (رزمنده‌ی) سخت زورمند دعوت خواهید شد (که) یا با آنان بجنگید یا اسلام آورند. پس اگر فرمان ببرید خدا شما را پاداشی نیک می‌دهد و اگر - همچنان که از پیش‌، پشت کردید - (باز هم) روی بگردانید، شما را به عذابی پر درد معذّب می‌دارد.»"
        },
        {
            "chapter": 48,
            "verse": 17,
            "text": "بر نابینا تنگنایی نیست و بر لنگ تنگنایی نیست و بر بیمار تنگنایی نیست (که در جهاد و مانندش شرکت نکنند). و هر کس خدا و پیامبرش را فرمان بَرَد وی را در باغ‌هایی که از زیر (درختان)شان نهرها روان است در می‌آورد و هر کس را (که) روی برتابد به عذابی دردناک معذّبش می‌دارد"
        },
        {
            "chapter": 48,
            "verse": 18,
            "text": "خدا بی‌گمان هنگامی که مؤمنان، زیر (آن) درخت با تو بیعت می‌کردند از آنان خشنود شد. پس آنچه در دل‌هایشان بود دانست و بر آنان آرامش فرو فرستاد و پیروزی نزدیکی را به آنان پاداش داد"
        },
        {
            "chapter": 48,
            "verse": 19,
            "text": "و (نیز) غنیمت‌های فراوانی را (که آنها) می‌گیرند. و خدا همواره نیرومند سنجیده‌کار بوده است"
        },
        {
            "chapter": 48,
            "verse": 20,
            "text": "خدا به شما غنیمت‌های فراوان (دیگری) وعده داده (که) آنها را خواهید گرفت. پس این (پیروزی) را برای شما پیش انداخت و دست‌های مردمان را از شما کوتاه ساخت، و تا برای مؤمنان نشانه‌ای باشد و شما را به راهی راست هدایت کند"
        },
        {
            "chapter": 48,
            "verse": 21,
            "text": "و (غنیمت‌های) دیگری (نیز هست) که شما بر آنها دست نیافته‌اید (و) خدا بر آنها همواره احاطه داشته و خدا بر هر چیزی بسیار توانا بوده است"
        },
        {
            "chapter": 48,
            "verse": 22,
            "text": "و اگر کسانی که کافر شدند، با شما کشتار کنند، بی‌چون (به شما) پشت خواهند کرد، سپس پشتوانه و یاوری نخواهند یافت"
        },
        {
            "chapter": 48,
            "verse": 23,
            "text": "سنّت الهی را (که) از پیش همین بوده (پاس‌دار و انتظار داشته باش) و برای سنّتِ الهی هرگز جایگزینی نخواهی یافت"
        },
        {
            "chapter": 48,
            "verse": 24,
            "text": "و اوست کسی که در دل مکّه - پس از پیروز کردنتان بر آنان - دست‌هایشان را از شما و دست‌هایتان را از ایشان بازداشت، پس از آنکه شما را بر آنان چیره ساخت. و خدا به آنچه می‌کنید بسی بینا بوده است"
        },
        {
            "chapter": 48,
            "verse": 25,
            "text": "آنان کسانی می‌باشند که کافر شدند و از (ورود) شما (به) مسجدالحرام جلوگیری کردند و نگذاشتند قربانی نگه‌داشته‌ی شما را به محلش برسد و اگر (در مکّه) مردان و زنان باایمانی نبودند که (ممکن بود) بی‌آنکه آنان را بشناسید، ندانسته پایمالشان کنید. و عار و بی‌مقداری از ایشان برایتان بماند (فرمان حمله به مکّه می‌دادیم) تا خدا هر که را بخواهد در رحمت خویش آورد. اگر (کافر و مؤمن) از هم متمایز می‌شدند، همواره کافران را به عذاب دردناکی معذّب می‌داشتیم"
        },
        {
            "chapter": 48,
            "verse": 26,
            "text": "چون کافران در دل‌های خود، تعصّب، (آن هم) تعصّب جاهلیت نهادند، پس خدا آرامشی از خود بر فرستاده‌ی خویش و بر مؤمنان فرو فرستاد و کلمه‌ی تقوا را ملازم آنان ساخت و (در واقع) آنان به (رعایت) آن سزاوارتر و (هم) اهل آن بودند. و خدا همواره بر هر چیزی بسی دانا بوده است"
        },
        {
            "chapter": 48,
            "verse": 27,
            "text": "به‌راستی خدا رؤیای پیامبر خود را به‌درستی تحقّق بخشید (که) شما بدون شک، به خواست خدا در حالی که سرهاتان را تراشیده و (موها یا ناخن‌های خود را) کوتاه کرده‌اید، همواره بدون ترسی در مسجدالحرام در خواهید آمد. خدا آنچه را که نمی‌دانستید دانست. در نتیجه پس از این، پیروزیِ نزدیکی (برای شما) قرار داد"
        },
        {
            "chapter": 48,
            "verse": 28,
            "text": "اوست کسی که پیامبر خود را به (تمامی) هدایت، با آیین پای‌برجای راستا، و سرشار از حق روانه ساخت، تا آن را بر تمام ادیان پیروز گرداند و گواه بودن خدا کافی بوده است"
        },
        {
            "chapter": 48,
            "verse": 29,
            "text": "محمّد پیامبر خداست‌؛ و کسانی که با اویند، بر کافران سختگیران و با خودهاشان مهربانانند. آنان را در رکوع و سجود می‌بینی (که) فضل و خشنودی خدا را همی جویند. علامت (مشخصه‌ی) آنان بر اثر و نمود سجود در چهره‌هایشان پیداست. این نماد ایشان است در تورات و نمادشان در انجیل. چون کِشته‌ای است که جوانه‌ی خود را بر آورده و آن را مایه دهد تا ستبر شود و بر ساقه‌های خود بایستد و زارعان را به شگفت آورد، تا از (انبوهی) آنها (خدا) کافران را به خشم در اندازد. خدا به کسانی از آنان که ایمان آورده و کارهای شایسته(ی ایمان) کرده‌اند، پوشش و پاداشی بزرگ وعده داده است"
        },
        {
            "chapter": 49,
            "verse": 1,
            "text": "هان ای کسانی که ایمان آوردید! در برابر خدا و پیامبر، (خود یا دیگران را) پیش نیندازید و خدا را پروا بدارید. همانا خدا بسی شنوای بسیار داناست"
        },
        {
            "chapter": 49,
            "verse": 2,
            "text": "هان ای کسانی که ایمان آوردید! صداهایتان را از صدای پیامبر بلندتر مکنید، و همچنان که بعضی از شما با بعضی دیگر بلند سخن می‌گویید با او به صدای بلند سخن مگویید، که کرده‌هایتان تباه شود، حال آنکه باریک‌بینی نمی‌کنید"
        },
        {
            "chapter": 49,
            "verse": 3,
            "text": "بی‌گمان کسانی که نزد پیامبر خدا صدایشان را فرو می‌شکنند همان کسانند که خدا دل‌هایشان را برای پرهیزگاری آزموده (و) برایشان پوششی و پاداشی بزرگ است"
        },
        {
            "chapter": 49,
            "verse": 4,
            "text": "بی‌گمان کسانی که از پشت اطاق‌ها(یت) تو را صدا می‌زنند بیشترشان خردورزی نمی‌کنند"
        },
        {
            "chapter": 49,
            "verse": 5,
            "text": "و اگر اینان همواره صبر کنند تا بر آنان درآیی، همانا برایشان بهتر است. و خدا پوشنده‌ی رحمتگر بر ویژگان است"
        },
        {
            "chapter": 49,
            "verse": 6,
            "text": "هان ای کسانی که ایمان آوردید! اگر فاسقی برایتان خبری آورد، پس نیک وارسی و آشکارگری کنید، مبادا به نادانی، گروهی را آسیب برسانید؛ پس از آنچه کرده‌اید پشیمان شوید"
        },
        {
            "chapter": 49,
            "verse": 7,
            "text": "و بدانید که پیامبر خدا در میان شماست. اگر در بسیاری از کارها از (رأی و میل) شما پیروی کند، به‌راستی دچار زحمت می‌شوید. لیکن خدا ایمان را برای شما دوست‌‌داشتنی گردانید و آن را در دل‌های شما بیاراست و کفر و پلیدکاری و سرکشی را در نظرتان بس ناخوشایند ساخت. هم ایشان [:ایمان‌آورندگان] رشدیافتگانند"
        },
        {
            "chapter": 49,
            "verse": 8,
            "text": "حال آنکه بخششی از خدا و نعمتی است (از او که به شما داده). خدا بس دانای سنجیده‌کار است"
        },
        {
            "chapter": 49,
            "verse": 9,
            "text": "و اگر دو گروه از مؤمنان با یکدیگر کشتار کنند، پس میان آن دو را اصلاح کنید. پس اگر یکی از آنان بر دیگری تعدّی کرد، شما با آن (گروهی) که تعدّی می‌کند کشتار کنید تا به فرمان خدا بازگردد. پس اگر بازگشت، میان آنها را دادگرانه سازش دهید و تقسیمی شایسته کنید؛ خدا همواره دادگران را دوست می‌دارد"
        },
        {
            "chapter": 49,
            "verse": 10,
            "text": "مؤمنان فقط با هم برادرند، پس میان برادرانتان را سازش دهید و از خدا پروا بدارید، شاید مورد رحمت قرار گیرید"
        },
        {
            "chapter": 49,
            "verse": 11,
            "text": "هان ای کسانی که ایمان آوردید! نباید گروهی (از مردان) گروه دیگر را مسخره کنند؛ شاید آنها از این‌ها بهتر باشند. و نه زنانی، زنانی (دیگر) را (مسخره کنند) شاید آنان از اینان بهتر باشند. و از خودهاتان عیب‌جویی مکنید و به همدیگر لقب‌های زشت ندهید؛ چه ناپسندیده است نام زشت پس از ایمان. پس هر کس توبه نکند آنان خودشان ستمکارانند"
        },
        {
            "chapter": 49,
            "verse": 12,
            "text": "هان ای کسانی که ایمان آوردید! از بسیاری گمان‌ها بپرهیزید که پاره‌ای از گمان‌ها بدفرجام است. و تجسس مکنید (و) بعضی از شما از بعضی دیگر غیبت نکند. آیا کسی از شما دوست دارد که گوشت برادر (مؤمن) مرده‌اش را بخورد؟ پس از آن بسی بدتان می‌آید و خدای را پروا بدارید. خدا بی‌گمان بسی برگشت‌‌کننده‌ی رحمتگر بر ویژگان است"
        },
        {
            "chapter": 49,
            "verse": 13,
            "text": "هان ای مردمان! ما شما را به‌راستی از مرد و زنی آفریدیم و شما را ملّت‌هایی و قبیله‌هایی گردانیدیم تا یکدیگر را (متقابل) شناسایی کنید. همواره ارجمندترین شما نزد خدا پرهیزگارترین شماست. همانا به‌راستی خدا بسیار دانای بس آگاه است"
        },
        {
            "chapter": 49,
            "verse": 14,
            "text": "بادیه‌نشینان گفتند: «ایمان آوردیم‌.» بگو: «ایمان نیاوردید. لیکن بگویید اسلام آوردیم.‌» و هنوز در دل‌هایتان ایمان داخل نشده است و اگر خدا و پیامبر او را فرمان برید، او از (ارزش) کرده‌هایتان چیزی کم نمی‌کند. همواره خدا بسی پوشنده‌ی رحمتگر بر ویژگان است"
        },
        {
            "chapter": 49,
            "verse": 15,
            "text": "مؤمنان، تنها کسانی‌اند که به خدا و پیامبرش گرویده، سپس شک نیاورده و با مال و جانشان در راه خدا جهاد کردند. ایشان، (هم)اینان راستانند"
        },
        {
            "chapter": 49,
            "verse": 16,
            "text": "بگو: «آیا خدا را به دین خود آگاهی می‌دهید؟ و حال آنکه خدا آنچه را که در آسمان‌ها و در زمین است می‌داند. و خدا به هر چیزی بسیار داناست.»"
        },
        {
            "chapter": 49,
            "verse": 17,
            "text": "(اینان) از اینکه اسلام آورده‌اند بر تو منّت می‌نهند. بگو: «بر من از اسلام آوردنتان منّت مگذارید؛ بلکه خدا با هدایت کردنتان برای ایمان، بر شما منّت می‌نهد، اگر (از) راستان بوده‌اید.»"
        },
        {
            "chapter": 49,
            "verse": 18,
            "text": "«همواره (این) خداست که نهفته‌ی آسمان‌ها و زمین را می‌داند و خدا(ست که) به آنچه می‌کنید بیناست.»"
        },
        {
            "chapter": 50,
            "verse": 1,
            "text": "ق. سوگند به قرآن باشکوه (و) جلالت و وسعت جهانگیرش،"
        },
        {
            "chapter": 50,
            "verse": 2,
            "text": "(که آنان نگرویدند) بلکه از اینکه هشداردهنده‌ای از خودشان برایشان آمد در شگفت شدند. پس کافران گفتند: «این (محمّد و حکایت معاد) چیزی عجیب است.»"
        },
        {
            "chapter": 50,
            "verse": 3,
            "text": "«آیا چون مُردیم و خاک شدیم (از نو زنده می‌شویم)؟ این بازگشتی بعید (و دور از عقل و منطق) است!»"
        },
        {
            "chapter": 50,
            "verse": 4,
            "text": "(ما) همانا دانسته‌ایم آنچه را که زمین از (کیفیت) اجسادشان فرو می‌کاهد. و پیش ما کتابی [:نوشته‌ای] نگهبان است"
        },
        {
            "chapter": 50,
            "verse": 5,
            "text": "بلکه با حق هنگامی که برایشان آمده (همو را) تکذیب کردند. پس آنها در ژرفای کاری در هم و سر در گم (مانده)اند"
        },
        {
            "chapter": 50,
            "verse": 6,
            "text": "پس مگر به آسمان بالای سرشان ننگریسته‌اند که چگونه آن را ساخته و پرداخته و زینتش داده‌ایم و برای آن هیچ گونه شکاف‌ها و سوراخ‌هایی نیست"
        },
        {
            "chapter": 50,
            "verse": 7,
            "text": "و زمین را فرو کشیدیم و در آن (لنگرآسا) کوه‌هایی را فرو افکندیم و در آن از هرگونه جفت دل‌انگیزی رویاندیم"
        },
        {
            "chapter": 50,
            "verse": 8,
            "text": "(تا) برای هر بنده‌ی راهوار توبه‌کاری، بینش‌افزا و یادواره‌ای باشد"
        },
        {
            "chapter": 50,
            "verse": 9,
            "text": "و از آسمان، آبی پربرکت به‌تدریج فرود آوردیم، پس با آن باغ‌ها و دانه‌های دروکردنی را رویانیدیم"
        },
        {
            "chapter": 50,
            "verse": 10,
            "text": "و درختان خرما را (هم) در حالی که فراورده‌هایی روی هم چیده دارند"
        },
        {
            "chapter": 50,
            "verse": 11,
            "text": "حال آنکه (این‌ها همه) برای روزی بندگان (من) است. و با آن (آب) سرزمین مرده‌ای را زنده گردانیدیم. بیرون شدن مردگان (نیز) بدان‌گونه است"
        },
        {
            "chapter": 50,
            "verse": 12,
            "text": "پیش از ایشان قوم نوح و اصحاب رسّ و ثمود،"
        },
        {
            "chapter": 50,
            "verse": 13,
            "text": "و عاد و فرعون، برادران لوط،"
        },
        {
            "chapter": 50,
            "verse": 14,
            "text": "و بیشه‌نشینان و قوم تُبّع، همه‌، فرستادگان (ما) را تکذیب کردند. پس وعده‌ی (عذاب) مرا سزاوار شدند"
        },
        {
            "chapter": 50,
            "verse": 15,
            "text": "پس مگر (ما) به آفرینش نخستین(مان) ناتوان شده‌ایم‌؟ (نه!) بلکه آنان از آفرینش جدید در شبهه‌اند"
        },
        {
            "chapter": 50,
            "verse": 16,
            "text": "و ما بی‌گمان انسان را به‌راستی آفریدیم حال آنکه می‌دانیم نفس او چه وسوسه‌ای به او می‌کند و ما از شاهرگ (او) به او نزدیکتریم"
        },
        {
            "chapter": 50,
            "verse": 17,
            "text": "چون دو (فرشته‌ی) دریافت کننده‌- نشسته‌ای از راست و نشسته‌ای از چپ- (از اعمالش را) به خوبی دریافت می‌دارند"
        },
        {
            "chapter": 50,
            "verse": 18,
            "text": "(آدمی) هیچ جریانی را به لفظ در نمی‌آورد مگر اینکه مراقبی آماده و نیرومند و حسابگر نزد اوست (و آن را به خوبی و درستی ضبط و ثبت می‌کند)"
        },
        {
            "chapter": 50,
            "verse": 19,
            "text": "و بیهوشی مرگ، به‌راستی در رسید (و) این همان است که از آن گریزان بوده‌ای"
        },
        {
            "chapter": 50,
            "verse": 20,
            "text": "و در صور [:شیپور جان‌افزا] دمیده شد. این است روز تهدید (من)"
        },
        {
            "chapter": 50,
            "verse": 21,
            "text": "و هر کسی آمد (در حالی که) با او سوق‌دهنده و گواهی‌دهنده‌ای است،"
        },
        {
            "chapter": 50,
            "verse": 22,
            "text": "(به او می‌گویند:) «همواره از این (حال) سخت در (ژرفای) غفلت بوده‌ای. پس ما پرده‌ات را (از جلو دیدگانت) برداشتیم‌. پس دیده‌ات امروز تیزبین است.»"
        },
        {
            "chapter": 50,
            "verse": 23,
            "text": "و (فرشته‌ی) همنشین او می‌گوید: «این است آنچه پیش من (به گونه‌ای محکم و روشن) نگهبانی شده است.»"
        },
        {
            "chapter": 50,
            "verse": 24,
            "text": "(به آن دو فرشته خطاب می‌شود:) «هر کافر سرسختی را در جهنم فرو افکنید.»"
        },
        {
            "chapter": 50,
            "verse": 25,
            "text": "«(که) بسی باز دارنده‌ی از هر خیری (بوده) است و (هر) متجاوزِ شک مستند آورنده‌ای را نیز.»"
        },
        {
            "chapter": 50,
            "verse": 26,
            "text": "«کسی که با خدا، خدایی دیگر قرار داده. پس (ای دو فرشته!) او را در عذاب شدید فرو افکنید.»"
        },
        {
            "chapter": 50,
            "verse": 27,
            "text": "همدمش [:شیطان] گفت: «پروردگارمان! من او را به طغیان وا نداشتم، ولی (خودش) در گمراهی دور و درازی بوده است.»"
        },
        {
            "chapter": 50,
            "verse": 28,
            "text": "(خدا) فرمود: «در پیشگاه من (با همدیگر) مستیزید حال آنکه به‌راستی از پیش به شما هشدار این وعده‌ی عذاب را داده بودم.»"
        },
        {
            "chapter": 50,
            "verse": 29,
            "text": "«پیش من (این) گفتمان دگرگون نمی‌گردد و من (نسبت) به بندگانم زیاد بیدادگر نیستم.»"
        },
        {
            "chapter": 50,
            "verse": 30,
            "text": "(همی بنگر) روزی را که (ما) به دوزخ می‌گوییم: «آیا پر شدی‌؟» و (او) می‌گوید: «آیا بیشتر (هم) هست‌؟»"
        },
        {
            "chapter": 50,
            "verse": 31,
            "text": "و بهشت برای پرهیزگاران با آرایشی (ویژه) نزدیک آورده شد، حال آنکه دور (هم) نیست"
        },
        {
            "chapter": 50,
            "verse": 32,
            "text": "(و به آنان گویند:) «این همان است که وعده داده می‌شوید (و) برای هر بسیار راهوار (سوی خدا و) نگهدار (حدود خدا) است.»"
        },
        {
            "chapter": 50,
            "verse": 33,
            "text": "کسی که (خدای) رحمان را به پنهان هراس داشت و با دلی پیاپی بازگشت‌کننده‌ی سوی خدا آمد"
        },
        {
            "chapter": 50,
            "verse": 34,
            "text": "«به سلامتی (و شادکامی) در آن درآی (که) این روز جاودانگی است.»"
        },
        {
            "chapter": 50,
            "verse": 35,
            "text": "هر چه بخواهند در آنجا برایشان (آماده) است و پیش ما فزون‌تر (از خواستارشان) است"
        },
        {
            "chapter": 50,
            "verse": 36,
            "text": "و چه بسیار نسل‌هایی را پیش از ایشان هلاک کردیم (که) ایشان حمله‌ورتر از اینان بودند. پس در شهرها پرسه‌ای زده بودند. (اما سرانجام) مگر گریزگاهی هست‌؟"
        },
        {
            "chapter": 50,
            "verse": 37,
            "text": "همانا در این (عقوبت‌ها) برای هر که دلی داشته و گوش (دل برای دریافت حق) افکنده - در حالی که خود هم گواه است- بی‌گمان یادواره‌ای (درخشان) است"
        },
        {
            "chapter": 50,
            "verse": 38,
            "text": "به‌راستی ما آسمان‌ها و زمین و آنچه را که میان آن دو است بی‌چون در شش روز [:زمان] آفریدیم. و هرگز ما را هیچ‌گونه خستگی لمس نکرد"
        },
        {
            "chapter": 50,
            "verse": 39,
            "text": "پس بر آنچه می‌گویند صبر کن و پیش از برآمدن آفتاب و پیش از غروب با ستایش پروردگارت تسبیح گوی"
        },
        {
            "chapter": 50,
            "verse": 40,
            "text": "و پاره‌ای از شب و به دنباله‌های سجود او را تسبیح گوی"
        },
        {
            "chapter": 50,
            "verse": 41,
            "text": "و روزی که منادی از جایی نزدیک ندا در دهد، به‌گوش (و به‌هوش) باش"
        },
        {
            "chapter": 50,
            "verse": 42,
            "text": "روزی که فریاد رستاخیز [:جان‌خواه] را بحقّ می‌شنوند، آن (روز)، روز بیرون آمدن (از گورستان مرگ به آستانه‌ی زندگی) است"
        },
        {
            "chapter": 50,
            "verse": 43,
            "text": "بی‌گمان ما (هم)آنیم که خود زنده می‌کنیم و (هم‌) خود می‌میرانیم و همه‌ی برگشت‌ها تنها سوی ماست"
        },
        {
            "chapter": 50,
            "verse": 44,
            "text": "روزی که زمین به سرعت از (اجساد) آنان جدا و شکافته می‌شود. این گردآوری برما آسان است"
        },
        {
            "chapter": 50,
            "verse": 45,
            "text": "ما بدانچه می‌گویند داناتریم و تو به اجبار وادار کننده‌ی آنان (به ایمان) نیستی. پس با قرآن هر که را از تهدید من می‌ترسد یادآوری کن"
        },
        {
            "chapter": 51,
            "verse": 1,
            "text": "سوگند به نیروهای پراکننده‌، (چه) پراکندنی"
        },
        {
            "chapter": 51,
            "verse": 2,
            "text": "پس سوگند به بارداران باری سنگین‌، (چه) سنگینی‌ای"
        },
        {
            "chapter": 51,
            "verse": 3,
            "text": "پس سوگند به روانان به آسانی"
        },
        {
            "chapter": 51,
            "verse": 4,
            "text": "پس قسمت‌کنندگان اَمری [:کار یا فرمان و یا چیزی]"
        },
        {
            "chapter": 51,
            "verse": 5,
            "text": "همواره آنچه (به آن) وعده داده شده‌اید همانا راست است"
        },
        {
            "chapter": 51,
            "verse": 6,
            "text": "و (روز) بُروز طاعت و معصیت همانا روی‌دادنی است"
        },
        {
            "chapter": 51,
            "verse": 7,
            "text": "قسم به آسمان (که) دارای راه‌هاست؛"
        },
        {
            "chapter": 51,
            "verse": 8,
            "text": "همانا شما (درباره‌ی رستاخیز) در (ژرفای) سخنی گوناگونید"
        },
        {
            "chapter": 51,
            "verse": 9,
            "text": "هر که از آن به دروغ برگردانده شود، (بخت‌) برگشته است"
        },
        {
            "chapter": 51,
            "verse": 10,
            "text": "مرگ بر دروغ‌پردازان [:دروغ‌پردازان کشته شده‌اند]"
        },
        {
            "chapter": 51,
            "verse": 11,
            "text": "کسانی که در ورطه‌(ی نادانی) سهوناکند"
        },
        {
            "chapter": 51,
            "verse": 12,
            "text": "پرسند: «روز بُروز طاعت و معصیت کی است‌؟»"
        },
        {
            "chapter": 51,
            "verse": 13,
            "text": "همان روزی که آنان بر آتش بس آزموده شوند"
        },
        {
            "chapter": 51,
            "verse": 14,
            "text": "(و به آنان گفته شود:) «فتنه و آشوب خود را بچشید. این است همان (بلایی) که با شتاب خواستار آن بوده‌اید.»"
        },
        {
            "chapter": 51,
            "verse": 15,
            "text": "پرهیزگاران بی‌گمان در باغستان‌ها و چشمه‌سارانند"
        },
        {
            "chapter": 51,
            "verse": 16,
            "text": "حال آنکه آنچه را پروردگارشان به آنان عطا فرموده گیرندگانند. بی‌گمان آنان پیش از این نیکوکاران بوده‌اند"
        },
        {
            "chapter": 51,
            "verse": 17,
            "text": "و از شب اندکی را می‌غنوده‌اند"
        },
        {
            "chapter": 51,
            "verse": 18,
            "text": "و آنان سحرگاهان (از خدا) پوشش می‌خواهند"
        },
        {
            "chapter": 51,
            "verse": 19,
            "text": "و در اموالشان برای سائل و محروم‌، حقّی (معلوم) است"
        },
        {
            "chapter": 51,
            "verse": 20,
            "text": "و در زمین برای اهل یقین نشانه‌هایی است؛"
        },
        {
            "chapter": 51,
            "verse": 21,
            "text": "و (همچنان) در خودتان. پس مگر نمی‌نگرید؟"
        },
        {
            "chapter": 51,
            "verse": 22,
            "text": "و روزیِ شما و آنچه (از بهشت) وعده داده می‌شوید در آسمان است"
        },
        {
            "chapter": 51,
            "verse": 23,
            "text": "پس سوگند به پروردگار آسمان و زمین، که بی‌گمان آن حق است؛ همان‌گونه که خود شما (به روشنی) سخن می‌گویید"
        },
        {
            "chapter": 51,
            "verse": 24,
            "text": "آیا خبر مهمانان ارجمند و گرامی ابراهیم به تو رسید؟"
        },
        {
            "chapter": 51,
            "verse": 25,
            "text": "چون بر او درآمدند، پس سلامی گفتند. گفت: «سلام (بر) مردمی ناشناس.»"
        },
        {
            "chapter": 51,
            "verse": 26,
            "text": "پس به گونه‌ای پنهان به سوی اهلش روان شد و گوساله‌ای فربه (و بریان شده) بیاورد"
        },
        {
            "chapter": 51,
            "verse": 27,
            "text": "پس آن را نزدیکشان برد. گفت: «مگر نمی‌خورید؟»"
        },
        {
            "chapter": 51,
            "verse": 28,
            "text": "پس، از ایشان ترسی به دل برگرفت. گفتند: «مترس.» و او را به پسری بسی دانا نوید دادند"
        },
        {
            "chapter": 51,
            "verse": 29,
            "text": "پس زنش پریشان (و فریادزنان) پیش آمد. پس سیلی بر چهره‌ی خود زد و گفت: «پیره‌زالی نازایم (چگونه بزایم)؟»"
        },
        {
            "chapter": 51,
            "verse": 30,
            "text": "گفتند: «پروردگارت چنین فرموده است. او، (هم)او حکیمی بس داناست.»"
        }
    ]
}
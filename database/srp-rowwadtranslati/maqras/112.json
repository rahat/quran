{
    "maqras": [
        {
            "chapter": 16,
            "verse": 111,
            "text": "На Дан у којем ће сваки човек само о себи да брине и у коме ће се сваком човеку за дела његова пуна награда или казна дати, неправда им се неће учинити"
        },
        {
            "chapter": 16,
            "verse": 112,
            "text": "Аллах наводи као пример град, сигуран и спокојан, коме је у обиљу долазила храна са свих страна, а који је незахвалан на Божјим благодатима био, па му је Аллах дао да искуси и глад и страх због онога што су радили његови становници"
        },
        {
            "chapter": 16,
            "verse": 113,
            "text": "И њима је дошао посланик, један од њих, али су га они лажљивцем назвали, и њих је стигла казна зато што су неправедни били"
        },
        {
            "chapter": 16,
            "verse": 114,
            "text": "Храните се допуштеним и лепим јелима која вам Аллах дарује и будите захвални Аллаху на Његовим благодатима, ако само Њега обожавате"
        },
        {
            "chapter": 16,
            "verse": 115,
            "text": "Он вам забрањује једино стрв, и крв, и свињско месо, и ону стоку која је заклана у нечије друго, а не у Аллахове име. А оном ко буде приморан, али не из жеље, него само толико да утоли глад – па Господар твој ће, заиста, да опрости и самилостан да буде"
        },
        {
            "chapter": 16,
            "verse": 116,
            "text": "И не говорите неистине језицима својим: “Ово је допуштено, а ово је забрањено” – да бисте тако о Аллаху неистине износили. Они који о Аллаху говоре неистине неће успети…"
        },
        {
            "chapter": 16,
            "verse": 117,
            "text": "кратко ће уживати, и њих чека страшна патња"
        },
        {
            "chapter": 16,
            "verse": 118,
            "text": "Јеврејима смо забранили оно о чему смо ти пре казивали; Ми према њима нисмо неправедни били, они су сами себи неправду нанели"
        },
        {
            "chapter": 16,
            "verse": 119,
            "text": "Онима који ураде зло из незнања, па се касније покају и поправе, твој Господар ће, после тога, сигурно да опрости и да буде милостив"
        },
        {
            "chapter": 16,
            "verse": 120,
            "text": "Аврам је био пример честитости, покоран Аллаху, прави верник, и није био од оних који су друге поред Аллаха обожавали"
        },
        {
            "chapter": 16,
            "verse": 121,
            "text": "И био је захвалан на Његовим благодатима; њега је Аллах изабрао и на Прави пут упутио"
        },
        {
            "chapter": 16,
            "verse": 122,
            "text": "и Ми смо му сачували леп спомен на овом свету, а на оном свету ће заиста бити међу онима добрима"
        },
        {
            "chapter": 16,
            "verse": 123,
            "text": "После смо теби објавили: „Следи Аврамову веру, праву веру, он није био од оних који су друге поред Аллаха обожавали!“"
        },
        {
            "chapter": 16,
            "verse": 124,
            "text": "Светковање суботе прописано је онима који су имали о њој различита мишљења, и твој Господар ће на Судњем дану да пресуди у вези са оним у чему су се разилазили"
        },
        {
            "chapter": 16,
            "verse": 125,
            "text": "На пут свога Господара мудро позивај и лепим саветом, и са њима на најлепши начин расправљај! Твој Господар зна оне који су залутали са Његовог пута, и Он зна оне који следе Упуту"
        },
        {
            "chapter": 16,
            "verse": 126,
            "text": "Ако хоћете да на неправду узвратите, онда учините то само у оноликој мери колико вам је учињено; а ако се стрпите - то је, заиста, боље за стрпљиве"
        },
        {
            "chapter": 16,
            "verse": 127,
            "text": "Стрпљив буди! Али, стрпљив ћеш да будеш само уз Аллахову помоћ. И не тугуј за њима, и нека ти није тешко због њиховог сплеткарења"
        },
        {
            "chapter": 16,
            "verse": 128,
            "text": "Аллах је заиста на страни оних који се Њега боје и греха клоне и који добра дела чине"
        }
    ]
}
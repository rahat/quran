{
    "maqras": [
        {
            "chapter": 11,
            "verse": 108,
            "text": "А срећни ће у Рај; у њему ће вечно да бораве, док је небеса и Земље, осим ако другачије твој Господар не одреди; биће то дар који ће да траје непрекидно"
        },
        {
            "chapter": 11,
            "verse": 109,
            "text": "Зато не сумњај да је лажно оно што вишебошци обожавају; они обожавају управо оно што су, још пре, обожавали њихови преци. Ми ћемо, заиста, казну коју су заслужили - без умањивања да им дамо"
        },
        {
            "chapter": 11,
            "verse": 110,
            "text": "И Мојсију смо дали Књигу, па су се о њој у мишљењу подвојили. И да није речи твога Господара раније изречене, било би са њима свршено, јер они у њу много сумњају"
        },
        {
            "chapter": 11,
            "verse": 111,
            "text": "И свима њима ће твој Господар дати према делима, Он у потпуности зна оно што су радили"
        },
        {
            "chapter": 11,
            "verse": 112,
            "text": "Буди устрајан на Правом путу, као што ти је наређено, и нека тако поступе и верници који су уз тебе, и не будите охоли, Он добро види оно што радите"
        },
        {
            "chapter": 11,
            "verse": 113,
            "text": "И не нагињите многобошцима, па да вас Ватра пржи, јер ви осим Аллаха немате друге заштитнике, па да немате никог ко ће вам помоћи"
        },
        {
            "chapter": 11,
            "verse": 114,
            "text": "И обављај молитву почетком и крајем дана, и у првим часовима ноћи! Добра дела заиста поништавају рђава. То је опомена за оне којима опомена користи"
        },
        {
            "chapter": 11,
            "verse": 115,
            "text": "И буди стрпљив! Аллах, заиста, неће да ускрати награду онима који добра дела чине"
        },
        {
            "chapter": 11,
            "verse": 116,
            "text": "А да је барем међу народима пре вас било честитих који су бранили да се на Земљи чини неред, осим мало њих које смо Ми спасили! А они који су били многобошци одавали су се страстима у којима су уживали, и били су тешки грешници"
        },
        {
            "chapter": 11,
            "verse": 117,
            "text": "Твој Господар не би никада уништавао насеља због неправде ако би њени становници поправљали стање и позивали на добро"
        },
        {
            "chapter": 11,
            "verse": 118,
            "text": "А да је твој Господар хтео, све би људе учинио следбеницима једне вере. Међутим, они ће увек у веровању да се разилазе"
        },
        {
            "chapter": 11,
            "verse": 119,
            "text": "осим оних којима се твој Господар смилује. А зато их је и створио. И испуниће се реч твога Господара: „Напунићу, заиста, Пакао џиннима и људима - заједно!“"
        },
        {
            "chapter": 11,
            "verse": 120,
            "text": "А све ове вести које ти о појединим догађајима о посланицима казујемо је зато да тиме твоје срце учврстимо. И у овом поглављу дошла ти је права истина, и поука, и верницима опомена"
        },
        {
            "chapter": 11,
            "verse": 121,
            "text": "И реци онима који неће да верују: „Радите што год можете, и ми ћемо да радимо"
        },
        {
            "chapter": 11,
            "verse": 122,
            "text": "и чекајте, и ми ћемо, сигурно, да чекамо!“"
        },
        {
            "chapter": 11,
            "verse": 123,
            "text": "Аллах зна тајне небеса и Земље и Њему се све враћа, зато само Њега обожавај и само се у Њега уздај! А Господар твој није немаран према ономе што радите"
        },
        {
            "chapter": 12,
            "verse": 1,
            "text": "Елиф-лам-ра. Ово су речи јасне Књиге"
        },
        {
            "chapter": 12,
            "verse": 2,
            "text": "Објављујемо га као Кур'ан на арапском језику, да бисте разумели"
        },
        {
            "chapter": 12,
            "verse": 3,
            "text": "Ми ти о најлепшим догађајима казујемо тиме што ти овај Кур'ан објављујемо, иако си пре њега, један од неуких био"
        },
        {
            "chapter": 12,
            "verse": 4,
            "text": "Кад Јосиф рече своме оцу: „О мој оче, сањао сам једанаест звезда, и Сунце и Месец, и у сну сам их видео како ми се поклонише.“"
        },
        {
            "chapter": 12,
            "verse": 5,
            "text": "Он рече: „О синко мој, не казуј свој сан својој браћи, да ти не учине какву сплетку; ђаво је, заиста, човеку отворени непријатељ.“"
        },
        {
            "chapter": 12,
            "verse": 6,
            "text": "И, ето тако, твој Господар ће тебе да одабере, и тумачењу снова научи, и Своју благодат теби и Јаковљевој породици да употпуни, као што је пре употпунио твојим прецима, Авраму и Исаку. Твој Господар, заиста, све зна и мудар је"
        }
    ]
}
{
    "maqras": [
        {
            "chapter": 16,
            "verse": 90,
            "text": "Аллах, заиста, наређује правду, доброчинство и помагање ближњих, а разврат, све што је одвратно и насиље забрањује; Он вас саветује како бисте узели поуку"
        },
        {
            "chapter": 16,
            "verse": 91,
            "text": "И испуњавајте обавезе на које сте се обавезали Аллаху и не кршите заклетве кад сте их чврсто дали, а Аллаха као јамца себи узели, јер Аллах зна оно што радите"
        },
        {
            "chapter": 16,
            "verse": 92,
            "text": "И не будите као она која би своју плетеницу распрела кад би је већ била чврсто уплела, и не служите се заклетвама својим да бисте једни друге преварили само зато што је једно племе многобројније од другог. Аллах вас тиме само искушава, а на Судњем дану ће вам, заиста, објаснити оно око чега сте се разилазили"
        },
        {
            "chapter": 16,
            "verse": 93,
            "text": "Да Аллах хоће, учинио би вас следбеницима једне вере, али Он у заблуду одводи оног кога хоће, а на Прави пут указује оном коме Он хоће; и ви ћете заиста одговарати за оно што сте радили"
        },
        {
            "chapter": 16,
            "verse": 94,
            "text": "И не служите се заклетвама својим зато да бисте једни друге варали, да се не би поклизнула нога која чврсто стоји и да не бисте несрећу искусили зато што сте од Аллаховог пута одвраћали; а патња велика вас још чека"
        },
        {
            "chapter": 16,
            "verse": 95,
            "text": "И не замењујте обавезу дату Аллаху за нешто што мало вреди - оно што је код Аллаха за вас је боље, ако знате"
        },
        {
            "chapter": 16,
            "verse": 96,
            "text": "Оно што је код вас - пролазно је, а оно што је код Аллаха - вечно је. Ми ћемо, сигурно, оне који су били стрпљиви наградити многоструком наградом за оно што су чинили"
        },
        {
            "chapter": 16,
            "verse": 97,
            "text": "Оном ко чини добро, био мушкарац или жена, а верник је, Ми ћемо дати да проживи леп живот и заиста ћемо их наградити бољом наградом него што су заслужили"
        },
        {
            "chapter": 16,
            "verse": 98,
            "text": "Када будеш хтео да учиш Кур'ан, затражи Аллахову заштиту од проклетог ђавола"
        },
        {
            "chapter": 16,
            "verse": 99,
            "text": "он заиста нема никакве моћи над онима који верују и који се уздају у свога Господара"
        },
        {
            "chapter": 16,
            "verse": 100,
            "text": "његова је моћ једино над онима који њега за заштитника узимају и који друге поред Аллаха обожавају"
        },
        {
            "chapter": 16,
            "verse": 101,
            "text": "Када Ми пропис заменимо другим - а Аллах најбоље зна шта објављује - они говоре: „Ти само измишљаш!“ А није тако, него већина њих не зна"
        },
        {
            "chapter": 16,
            "verse": 102,
            "text": "Реци: „Од твог Господара спушта га анђео Гаврило као истину, да још више учврсти вернике, и да буде упута и радосна вест онима који су Аллаху покорни и предани.“"
        },
        {
            "chapter": 16,
            "verse": 103,
            "text": "Ми добро знамо да они говоре: “Поучава га један човек!” Језик оног због кога они криво говоре је језик неарапина, а овај Кур’ан је на јасном арапском језику"
        },
        {
            "chapter": 16,
            "verse": 104,
            "text": "Онима који неће да верују у Аллахове доказе Аллах, сигурно, неће указати на Прави пут, и њих чека патња несносна"
        },
        {
            "chapter": 16,
            "verse": 105,
            "text": "Усуђују се да лажи измишљају само они који у Аллахове речи не верују, и они су прави лажљивци"
        },
        {
            "chapter": 16,
            "verse": 106,
            "text": "Оног који занегира Аллаха, након што је у Њега веровао – осим ако буде на то приморан, а срце му остане чврсто у вери – чека Аллахова казна. Оне којима се неверство буде милило стићи ће срџба Аллахова и њих чека патња велика…"
        },
        {
            "chapter": 16,
            "verse": 107,
            "text": "Зато што су више волели живот на овом свету од Будућег света, а Аллах неће да упути на Прави пут народ који не верује"
        },
        {
            "chapter": 16,
            "verse": 108,
            "text": "То су они чија је срца и слух и вид Аллах запечатио, и они су заиста немарни"
        },
        {
            "chapter": 16,
            "verse": 109,
            "text": "они ће, нема сумње, на оном свету бити изгубљени"
        },
        {
            "chapter": 16,
            "verse": 110,
            "text": "Господар твој ће онима који се иселе, након што су злостављани били, па се онда буду борили и све стрпљиво подносили – Господар твој ће им, после тога, заиста опростити и самилостан бити…"
        }
    ]
}
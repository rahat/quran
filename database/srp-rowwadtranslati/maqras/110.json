{
    "maqras": [
        {
            "chapter": 16,
            "verse": 75,
            "text": "Аллах наводи пример роба у туђем власништву, који ништа нема, и онога коме смо Ми дали лепу опскрбу и који удељује из тога, и тајно и јавно – зар су они једнаки?! Нека је хваљен Аллах! Али, већина њих не зна"
        },
        {
            "chapter": 16,
            "verse": 76,
            "text": "Аллах вам наводи као пример двојицу људи од којих је један глувонем, који ништа нема и који је на терету господару свом – куд год га пошаље, никаквог добра не донесе. Да ли је он једнак оном који тражи да се праведно поступа, а и сам је на Правом путу"
        },
        {
            "chapter": 16,
            "verse": 77,
            "text": "Аллах зна тајне небеса и Земље! А Смак света ће у трен ока доћи, или још брже, јер је Аллах, уистину, Свемоћни"
        },
        {
            "chapter": 16,
            "verse": 78,
            "text": "Аллах вас из утроба ваших мајки изводи док још ништа не знате, и даје вам слух и вид и разум - да бисте били захвални"
        },
        {
            "chapter": 16,
            "verse": 79,
            "text": "Зар они не виде птице како без муке лете у пространству небеском?! Њих само Аллах држи. Ту су, заиста, докази људима који верују"
        },
        {
            "chapter": 16,
            "verse": 80,
            "text": "Аллах вам даје да у кућама својим станујете и даје вам од коже стоке шаторе које лако носите кад на пут идете и кад коначите, а од вуне њихове и длаке њихове и кострети њихове простирку и корисне ствари – све док се не истроше"
        },
        {
            "chapter": 16,
            "verse": 81,
            "text": "Аллах вам у ономе што је створио даје хлад, и даје вам склоништа у брдима, и даје вам одећу која вас чува од врућине, даје вам и оклопе који вас у борби штите - тако вам употпуњава Своју благодат да бисте били Њему предани"
        },
        {
            "chapter": 16,
            "verse": 82,
            "text": "А ако се они окрену од веровања, па твоја дужност је само да јасно доставиш поруку"
        },
        {
            "chapter": 16,
            "verse": 83,
            "text": "Они признају да је благодат од Аллаха, па је после поричу – већина њих су неверници"
        },
        {
            "chapter": 16,
            "verse": 84,
            "text": "А на Дан када из сваког народа доведемо сведока, неверницима неће да буде допуштено да се правдају, нити ће им се пружити прилика да се врате на Земљи како би постали верници"
        },
        {
            "chapter": 16,
            "verse": 85,
            "text": "Кад они који нису веровали угледају казну, она им неће бити ни умањена ни одгођена"
        },
        {
            "chapter": 16,
            "verse": 86,
            "text": "А кад они који су, поред Аллаха, обожавали друга божанства виде своја божанства, рећи ће: „Господару наш, ово су наша божанства којима смо се, мимо Тебе, молили. “Божанства ће им одговорити: „Ви сте, уистину, лажљивци!“"
        },
        {
            "chapter": 16,
            "verse": 87,
            "text": "И они ће тога дана Аллаху да се покоре, и нестаће лажи које су измишљали"
        },
        {
            "chapter": 16,
            "verse": 88,
            "text": "Онима који нису веровали и који су од Аллаховог пута одвраћали, Ми ћемо двоструком казном казнити зато што су правили смутњу"
        },
        {
            "chapter": 16,
            "verse": 89,
            "text": "А на Дан када из сваког народа доведемо по једног сведока који ће да сведочи против свог народа, а тебе доведемо као сведока против ових! Ми теби објављујемо Књигу као објашњење за све и као упуту и милост и радосну вест за оне који једино у Њега верују"
        }
    ]
}
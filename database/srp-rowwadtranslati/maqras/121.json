{
    "maqras": [
        {
            "chapter": 18,
            "verse": 75,
            "text": "„Не рекох ли ја теби“, рече он, „да ти, заиста, нећеш моћи да се стрпиш са мном.“"
        },
        {
            "chapter": 18,
            "verse": 76,
            "text": "“Ако те и после овог за било шта упитам”, рече, “онда се немој са мном дружити. То је моје обећање!”"
        },
        {
            "chapter": 18,
            "verse": 77,
            "text": "И њих двојица кренуше; и кад дођоше до једног града, замолише његове становнике да их нахране, али они одбише да их угосте. У граду њих двојица наиђоше на један зид који само што се није срушио, па га онај презида и усправи. „Могао си“, рече Мојсије, „за њега да узмеш награду.“"
        },
        {
            "chapter": 18,
            "verse": 78,
            "text": "“Сад се растајемо ја и ти”, рече он, “па да ти објасним због чега ниси могао да се стрпиш.”"
        },
        {
            "chapter": 18,
            "verse": 79,
            "text": "Што се тиче оне лађе, она је припадала сиромасима који раде на мору, и ја сам хтео да је оштетим јер је пред њима био један владар који је сваку исправну лађу отимао"
        },
        {
            "chapter": 18,
            "verse": 80,
            "text": "Што се тиче оног дечака, његови родитељи су били верници; побојали смо се да их не наведе на непослушност и неверовање"
        },
        {
            "chapter": 18,
            "verse": 81,
            "text": "па смо хтели да им њихов Господар, уместо њега, да бољег и честитијег, и милостивијег"
        },
        {
            "chapter": 18,
            "verse": 82,
            "text": "А што се тиче онога зида, то је био зид двојице дечака, сирочади из града, а под њим је закопано њихово благо. Њихов отац је био добар човек и твој Господар жели, из Своје милости, да они одрасту и изваде своје благо. Све то ја нисам урадио по своме нахођењу. Ето то је тумачење онога за шта ти ниси могао да се стрпиш.“"
        },
        {
            "chapter": 18,
            "verse": 83,
            "text": "И питају те о Зулкарнејну. Реци: „Казаћу вам о њему неке вести"
        },
        {
            "chapter": 18,
            "verse": 84,
            "text": "Ми смо му дали власт на Земљи и омогућили смо му да изврши оно што жели"
        },
        {
            "chapter": 18,
            "verse": 85,
            "text": "И он је следио пут"
        },
        {
            "chapter": 18,
            "verse": 86,
            "text": "Кад је стигао до места где Сунце залази, учини му се као да залази у један мутан извор и нађе у близини његовој један народ. “О Зулкарнејне,” рекосмо Ми, “или их казни или с њима лепо поступити!”"
        },
        {
            "chapter": 18,
            "verse": 87,
            "text": "“Оног ко остане многобожац”, рече, “казнићемо, а после ће се свом Господару вратити, па ће га и Он тешком муком мучити"
        },
        {
            "chapter": 18,
            "verse": 88,
            "text": "А оног ко буде веровао и добра дела чинио чека награда најлепша, и с њиме ћемо благо поступити.”"
        },
        {
            "chapter": 18,
            "verse": 89,
            "text": "И он настави даље"
        },
        {
            "chapter": 18,
            "verse": 90,
            "text": "И кад дође до места где Сунце излази, он нађе да оно излази изнад једног народа коме Ми нисмо дали да се од њега било чим заклони"
        },
        {
            "chapter": 18,
            "verse": 91,
            "text": "Тако то би. А Ми обухватамо знањем све што је он поседовао"
        },
        {
            "chapter": 18,
            "verse": 92,
            "text": "И он опет настави"
        },
        {
            "chapter": 18,
            "verse": 93,
            "text": "Кад стиже између две планине, нађе испред њих народ који је једва говор разумевао"
        },
        {
            "chapter": 18,
            "verse": 94,
            "text": "„О Зулкарнејне“, рекоше они, „Гог и Магог чине неред по Земљи, па хоћеш ли да између нас и њих зид подигнеш, ми ћемо да те наградимо.”"
        },
        {
            "chapter": 18,
            "verse": 95,
            "text": "„Боље је оно што ми је мој Господар дао“, рече он. „Него, само помозите ви мени што више можете, и ја ћу између вас и њих преграду да подигнем"
        },
        {
            "chapter": 18,
            "verse": 96,
            "text": "Донесите ми велике комаде гвожђа.“ И кад он изравна две стране брда, рече: „Распалите ватру!“ А кад га усија, рече: „Донесите ми растопљени бакар да га залијем.“"
        },
        {
            "chapter": 18,
            "verse": 97,
            "text": "И тако они нису могли ни да га пређу нити су могли да га прокопају"
        },
        {
            "chapter": 18,
            "verse": 98,
            "text": "„Ово је благодат Господара мога!“ Рече он. „А кад се претња мога Господара испуни, Он ће са земљом да је сравни, а обећање мога Господара ће сигурно да се испуни.“"
        }
    ]
}
{
    "maqras": [
        {
            "chapter": 11,
            "verse": 6,
            "text": "На Земљи нема ниједног живог бића а да му Аллах није обезбедио опскрбу, и Он зна где се свако живо биће налази и где ће умрети. Све је то записано у јасној Књизи"
        },
        {
            "chapter": 11,
            "verse": 7,
            "text": "Он је Тај Који је створио небеса и Земљу у шест временских периода - а Његов је Престо био изнад воде - да би вас искушао - који ће од вас боље да поступа. Ако ти кажеш: „После смрти бићете заиста оживљени“, неверници ће сигурно да кажу: „Ово није ништа друго до очигледна враџбина!“"
        },
        {
            "chapter": 11,
            "verse": 8,
            "text": "Ако им Ми одложимо патњу до одређеног рока, они ће сигурно да кажу: „Шта је задржава?“ А онога дана кад им дође, неће да буде отклоњена од њих и са свих страна биће окружени оним чему су се ругали"
        },
        {
            "chapter": 11,
            "verse": 9,
            "text": "Ако човеку дамо да осети Нашу милост, па му је после ускратимо, тада он, заиста, постаје прави очајник и незахвалник"
        },
        {
            "chapter": 11,
            "verse": 10,
            "text": "А ако му дамо да након невоље која га је задесила осети благостање, он ће сигурно да каже: „Невоље су ме напустиле!“ Он је, заиста, превише радостан и хвалисав"
        },
        {
            "chapter": 11,
            "verse": 11,
            "text": "Осим они који су били стрпљиви и радили добра дела - њима припада опрост и велика награда"
        },
        {
            "chapter": 11,
            "verse": 12,
            "text": "Нећеш, ваљда, да изоставиш нешто од онога што ти се објављује, што тишти твоје груди, само зато што они говоре: „Зашто му није послато какво благо или, зашто са њим није дошао анђео?“ Ти си само онај који упозорава, а Аллах је свему Заштитник"
        },
        {
            "chapter": 11,
            "verse": 13,
            "text": "Зар они да говоре: „Он га измишља!“ Реци: „Па сачините ви десет Кур'ану сличних, измишљених поглавља, и кога год хоћете, од оних у које верујете поред Аллаха, позовите у помоћ, ако истину говорите!“"
        },
        {
            "chapter": 11,
            "verse": 14,
            "text": "А ако вам се не одазову, онда знајте да се он објављује само са Аллаховим знањем и да нема истинског бога осим Њега - па јесте ли муслимани"
        },
        {
            "chapter": 11,
            "verse": 15,
            "text": "Онима који желе само живот на овоме свету и овосветске украсе, Ми ћемо то наспрам њихових дела - у потпуности - да им дамо, и у томе неће да буду закинути"
        },
        {
            "chapter": 11,
            "verse": 16,
            "text": "То су они који ће на будућем свету да добију само ватру; у њој ће да пропадне све оно што су чинили на Земљи и биће узалудно све што су радили"
        },
        {
            "chapter": 11,
            "verse": 17,
            "text": "Јесу ли они као они којима је јасно ко је њихов Господар - којима је дошао Кур'ан - Његов сведок, а још пре њега и Мојсијева Књига, водич и милост?! То су они који верују у њега. А ко год га (Кур'ан) негира, међу разним групацијама, Ватра ће да му буде место где ће да сконча. Зато, ти никако не сумњај у њега, он је заиста истина од твога Господара, али већина људи не верује"
        },
        {
            "chapter": 11,
            "verse": 18,
            "text": "А има ли већих неправедника од оних који о Аллаху износе лаж?! Они ће пред својим Господаром да буду изведени, а сведоци ће да кажу: „Ови су измишљали лажи о своме Господару!“ Нека Аллахово проклетство стигне многобошце"
        },
        {
            "chapter": 11,
            "verse": 19,
            "text": "оне који одвраћају од Аллаховог пута и који га желе искривљеним, такви ни у Будући свет не верују"
        },
        {
            "chapter": 11,
            "verse": 20,
            "text": "Они на Земљи не могу да умакну Аллаховој казни, нити, осим Аллаха, имају другог заштитника. Њихова патња биће умногостручена. Они нису желели да чују истину, и нису желели да сагледају доказе"
        },
        {
            "chapter": 11,
            "verse": 21,
            "text": "То су они који су сами себе упропастили - а неће да буде ни трага од оних које су измишљали"
        },
        {
            "chapter": 11,
            "verse": 22,
            "text": "Без сумње, они ће на Будућем свету да буду највећи губитници"
        },
        {
            "chapter": 11,
            "verse": 23,
            "text": "Заиста, они који верују и раде добра дела и који су пред својим Господаром скрушени - то су становници Раја, у њему ће вечно да бораве"
        }
    ]
}
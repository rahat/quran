{
    "maqras": [
        {
            "chapter": 7,
            "verse": 117,
            "text": "И Ми наредисмо Мојсију: „Баци свој штап!“ И он одједном прогута све оно чиме су они обману били извели"
        },
        {
            "chapter": 7,
            "verse": 118,
            "text": "И тако је истина на видело изашла и показало се да је било лажно оно што су они приредили"
        },
        {
            "chapter": 7,
            "verse": 119,
            "text": "и ту су они били побеђени и постадоше понижени"
        },
        {
            "chapter": 7,
            "verse": 120,
            "text": "И чаробњаци падоше ничице"
        },
        {
            "chapter": 7,
            "verse": 121,
            "text": "„Ми верујемо у Господара светова.“ Повикаше"
        },
        {
            "chapter": 7,
            "verse": 122,
            "text": "„Господара Мојсијевог и Ароновог!“"
        },
        {
            "chapter": 7,
            "verse": 123,
            "text": "„Зар да му поверујете пре него што вам ја дозволим!“ Викну фараон.“ Ово је, уистину, сплетка коју сте претходно у граду смислили да бисте из њега становнике његове извели. Знаћете ви!“"
        },
        {
            "chapter": 7,
            "verse": 124,
            "text": "„Пресећи ћу вам, сигурно, руке ваше и ноге ваше унакрст, а онда ћу све сигурно да вас разапнем!“"
        },
        {
            "chapter": 7,
            "verse": 125,
            "text": "А они рекоше: „Ми ћемо, заиста, нашем Господару да се вратимо!“"
        },
        {
            "chapter": 7,
            "verse": 126,
            "text": "„Ти нам замераш само то што смо у доказе нашег Господара поверовали кад су нам дошли. Господару наш, обаспи нас стрпљивошћу и учини да као предани верници умремо!“"
        },
        {
            "chapter": 7,
            "verse": 127,
            "text": "А главешине фараоновог народа рекоше: „Зар ћеш да оставиш Мојсија и његов народ да неред по Земљи прави и да тебе и божанства твоја напусти?“ Он рече: „Убијаћемо њихову мушку децу, а женску ћемо да им остављамо у животу; ми, уистину, владамо над њима.“"
        },
        {
            "chapter": 7,
            "verse": 128,
            "text": "Мојсије рече своме народу: „Молите Аллаха да вам помогне и будите стрпљиви, Земља је, заиста, Аллахова. Он је даје у наслеђе коме Он хоће од Својих робова; а леп исход припада богобојазнима.“"
        },
        {
            "chapter": 7,
            "verse": 129,
            "text": "„Злостављани смо.“ Рекоше они, „пре него што си нам дошао, а и након што си дошао!“ А Мојсије рече: „Можда ће ваш Господар да уништи вашег непријатеља, а вас наследницима на Земљи да учини, да би видео како ћете да поступите.“"
        },
        {
            "chapter": 7,
            "verse": 130,
            "text": "И Ми смо казнили фараонов народ гладним годинама и оскудицом у плодовима, да би се присетили и поуку узели"
        },
        {
            "chapter": 7,
            "verse": 131,
            "text": "И кад би им наишло добро, они би говорили: „Ово смо заслужили“, а кад би их снашла каква невоља, злослутњу су налазили у Мојсију и онима који су са њим веровали. Али не! Њихова је злослутња од Аллаха била, само што већина њих није знала!“"
        },
        {
            "chapter": 7,
            "verse": 132,
            "text": "И говорили су: „Какав год да нам доказ донесеш да нас њиме опчараш, ми нећемо да ти верујемо!“"
        },
        {
            "chapter": 7,
            "verse": 133,
            "text": "Па Ми на њих посласмо и поплаву, и скакавце, и крпеље, и жабе, и крв - све јасне знакове, али су се они охолили, јер су народ зликовачки били"
        },
        {
            "chapter": 7,
            "verse": 134,
            "text": "И кад би их задесила патња, говорили би: „О Мојсије, моли се за нас своме Господару - онако како ти је Он наредио. Ако нас ослободиш патње, ми ћемо заиста да верујемо и са тобом ћемо сигурно да пошаљемо синове Израиљеве.“"
        },
        {
            "chapter": 7,
            "verse": 135,
            "text": "И након што бисмо их патње ослободили, до времена до кога им је било одређено да је подносе, они би, одједном, обећање прекршили"
        },
        {
            "chapter": 7,
            "verse": 136,
            "text": "И онда их Ми казнисмо и у море их потописмо, јер су порицали Наше знакове и према њима су били равнодушни"
        },
        {
            "chapter": 7,
            "verse": 137,
            "text": "а потлаченом народу смо дали у наслеђе источне и западне крајеве земље коју смо благословили, и лепе речи твога Господара синовима Израиљевим су биле испуњене - зато што су трпели, а са земљом сравнисмо оно што су фараон и његов народ били саградили и оно што су увис подизали"
        },
        {
            "chapter": 7,
            "verse": 138,
            "text": "И Ми синове Израиљеве преведосмо преко мора, па они наиђоше на народ који је био привржен обожавању својих кипова. „О Мојсије“, рекоше, „направи и ти нама бога као што и они имају богове!“ „Ви сте, уистину, народ који не зна!“ Рече он"
        },
        {
            "chapter": 7,
            "verse": 139,
            "text": "Заиста ће да буде поништено оно у шта су били огрезли и бескорисно ће да им буде оно што су радили"
        },
        {
            "chapter": 7,
            "verse": 140,
            "text": "Он рече: „Зар да вам, поред Аллаха, тражим другог бога, а Он вас је над свима другима одликовао?“"
        },
        {
            "chapter": 7,
            "verse": 141,
            "text": "И пошто смо вас Ми избавили од фараонових људи, који су вас најгором муком мучили: вашу мушку децу су убијали, а женску су вам у животу остављали - то је био спас од вашег Господара"
        }
    ]
}
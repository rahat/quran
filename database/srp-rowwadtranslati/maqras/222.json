{
    "maqras": [
        {
            "chapter": 63,
            "verse": 4,
            "text": "Кад их погледаш, њихов те изглед задивљује; а кад проговоре, ти слушаш њихове речи - међутим, они су као шупљи наслоњени балвани, и мисле да је сваки повик против њих. Они су прави непријатељи, па их се причувај! Аллах их убио куда се одмећу"
        },
        {
            "chapter": 63,
            "verse": 5,
            "text": "А кад им буде речено: “Дођите, Аллахов Посланик ће да моли да вам се опрости!” Они својим главама тресу и видиш их како охоло одбијају"
        },
        {
            "chapter": 63,
            "verse": 6,
            "text": "Исто им је – молио ти за њих опрост или не молио, Аллах неће да им опрости. Аллах, заиста, неће на Прави пут да упути невернички народ"
        },
        {
            "chapter": 63,
            "verse": 7,
            "text": "Они говоре: “Не удељујте ништа онима који су уз Аллаховог Посланика, да би га напустили!” А ризнице небеса и Земље су Аллахове, али лицемери не схватају"
        },
        {
            "chapter": 63,
            "verse": 8,
            "text": "Они говоре: “Ако се вратимо у Медину, сигурно ће јачи да истерају из ње слабијег!” А снага је код Аллаха и код Његовог Посланика и код верника, али лицемери не знају"
        },
        {
            "chapter": 63,
            "verse": 9,
            "text": "О ви који верујете, нека вас ваша имања и ваша деца не забаве од спомињања Аллаха. А они који то учине, прави су губитници"
        },
        {
            "chapter": 63,
            "verse": 10,
            "text": "И удељујте од онога чиме вас Ми опскрбљујемо пре него што неком од вас дође смрт, па да онда каже: “Господару мој, да ме још само кратко време задржиш у животу, па да милостињу удељујем и да будем добар!”"
        },
        {
            "chapter": 63,
            "verse": 11,
            "text": "Аллах сигурно неће да остави у животу никога коме дође његова смрт. Аллах у потпуности зна оно што ви радите"
        },
        {
            "chapter": 64,
            "verse": 1,
            "text": "Аллаха слави и велича све што је на небесима и све што је на Земљи. Њему припада сва власт и Њему припада сва похвала; Он над свиме има моћ"
        },
        {
            "chapter": 64,
            "verse": 2,
            "text": "Он вас је створио, па има међу вама и неверника, а има међу вама и верника. Све што ви радите Аллах добро види"
        },
        {
            "chapter": 64,
            "verse": 3,
            "text": "Он је небеса и Земљу створио са Истином и уобличио вас и ваше ликове чини најлепшим, и код Њега је коначно одредиште"
        },
        {
            "chapter": 64,
            "verse": 4,
            "text": "Он зна шта постоји на небесима и на Земљи и зна шта кријете и шта показујете! Аллах добро зна шта груди крију"
        },
        {
            "chapter": 64,
            "verse": 5,
            "text": "Није ли до вас дошла вест о онима који још давно нису веровали, па су кобност свога поступка искусили - а још их и болна казна чека"
        },
        {
            "chapter": 64,
            "verse": 6,
            "text": "То је зато што су говорили, кад су им њихови посланици јасне доказе доносили: “Зар да нас људи упућују?” Па нису веровали и окретали су се; а Аллаху није нико потребан, Аллах је независтан и хваљен"
        },
        {
            "chapter": 64,
            "verse": 7,
            "text": "Неверници мисле да неће да буду оживљени. Реци: “Хоћете, Господара ми мога, сигурно ћете да будете оживљени, па ћете о оном што сте радили, заиста, да будете обавештени!” А то је Аллаху лако"
        },
        {
            "chapter": 64,
            "verse": 8,
            "text": "Зато, верујте у Аллаха и Његовог Посланика и у Светло које објављујемо, Аллах у потпуности зна оно шта ви радите"
        },
        {
            "chapter": 64,
            "verse": 9,
            "text": "Онда када вас Он сакупи на Судњем дану, тог дана схватићете да сте били обмањени. Ко буде веровао и радио добра дела, Аллах ће да му прекрије лоша дела и увешће га у рајске баште кроз које теку реке, у њима ће вечно да бораве. То ће да буде велики успех"
        },
        {
            "chapter": 64,
            "verse": 10,
            "text": "А они који нису веровали и који су Наше речи и доказе порицали, биће становници у Ватри; у њој ће вечно да остану, а ужасно је то место"
        },
        {
            "chapter": 64,
            "verse": 11,
            "text": "Никаква невоља не погађа осим са Аллаховом дозволом! А ко у Аллаха верује, Он ће да упутити његово срце, а Аллах све добро зна"
        },
        {
            "chapter": 64,
            "verse": 12,
            "text": "И покоравајте се Аллаху и Његовом Посланику; а ако се окренете, па обавеза Нашег Посланика је само јасна обзнана"
        },
        {
            "chapter": 64,
            "verse": 13,
            "text": "Само је Аллах Бог, и нека се верници само у Аллаха поуздају"
        },
        {
            "chapter": 64,
            "verse": 14,
            "text": "О ви који верујете, међу вашим супругама и вашом децом, заиста, имате непријатеља, па их се причувајте! А ако преко тога пређете и не корите и опростите, па Аллах, заиста, опрашта грехе и милостив је"
        },
        {
            "chapter": 64,
            "verse": 15,
            "text": "Ваша имања и ваша деца само су искушење, а код Аллаха је велика награда"
        },
        {
            "chapter": 64,
            "verse": 16,
            "text": "Па Аллаха се бојте колико год можете, и слушајте и покоравајте се и удељујте за своје добро. А они који буду сачувани похлепе и тврдичлука, такви су успели"
        },
        {
            "chapter": 64,
            "verse": 17,
            "text": "А ако Аллаху леп зајам дате, Он ће да вам га увећа и опростиће вам. Аллах је Захвалан и Благ"
        },
        {
            "chapter": 64,
            "verse": 18,
            "text": "Познавалац онога што је недокучиво чулима и онога што је појавно, Силни и Мудри"
        }
    ]
}
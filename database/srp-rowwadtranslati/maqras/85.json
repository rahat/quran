{
    "maqras": [
        {
            "chapter": 10,
            "verse": 26,
            "text": "Онима који чине добра дела припада лепа награда - Рај, а и више од тога! Њихова лица неће прекривати тама и потиштеност, они ће да буду становници Раја, у њему ће вечно да бораве"
        },
        {
            "chapter": 10,
            "verse": 27,
            "text": "А оне који чине лоша дела чека казна сразмерна оном што су чинили и њих ће прекривати потиштеност. Никога неће имати да их заштити од Аллаха, лица ће да им буду тамна као да су прекривена деловима мркле ноћи, они ће да буду становници Ватре, и у њој ће вечно да бораве"
        },
        {
            "chapter": 10,
            "verse": 28,
            "text": "А на Дан кад их све сакупимо, онима који су друге поред Аллаха обожавали рећи ћемо: „Останите на своме месту, и ви и ваша божанства!“ Па ћемо да их раздвојимо, а њихова божанства ће да кажу: „Нисте ви нас обожавали.“"
        },
        {
            "chapter": 10,
            "verse": 29,
            "text": "Аллах је довољан сведок и нама и вама, ми, заиста, нисмо знали да сте нас обожавали"
        },
        {
            "chapter": 10,
            "verse": 30,
            "text": "Ту ће свако да зна оно што је пре урадио, и биће враћени Аллаху, свом истинском Господару, а неће да им буде оних које су измишљали"
        },
        {
            "chapter": 10,
            "verse": 31,
            "text": "Упитај: „Ко вас опскрбљује са неба и из земље?“ Или: „Ко влада слухом и видом, ко изводи живо из неживог и из живог неживо, и ко управља свиме?“ „Аллах“, рећи ће они. А ти реци: „Па зар се Аллаха не бојите?!“"
        },
        {
            "chapter": 10,
            "verse": 32,
            "text": "То вам је Аллах, ваш истински Господар! Зар после Истине има ишта осим заблуде?! Па куда се онда одмећете"
        },
        {
            "chapter": 10,
            "verse": 33,
            "text": "Тако се обистинила реч твога Господара над онима који су грешили, да неће да верују"
        },
        {
            "chapter": 10,
            "verse": 34,
            "text": "Реци: „Има ли међу вашим божанствима иједно које ствара из ничега, а затим то након смрти оживи?“ Реци: „Аллах ствара без претходног примера, а затим то оживи након смрти! Па куда се онда одмећете?“"
        },
        {
            "chapter": 10,
            "verse": 35,
            "text": "Реци: „Може ли иједно ваше божанство да упути ка Истини?“ И одговори: „Само Аллах упућује ка Истини! Па, да ли је онда достојнији слеђења Аллах Који ка Истини упућује или онај који ни сам није на Правом путу, осим ако га Аллах на прави пут не упути? Шта вам је, како расуђујете?“"
        },
        {
            "chapter": 10,
            "verse": 36,
            "text": "Већина њих следи само претпоставке, али претпоставке нимало нису од користи Истини. Аллах уистину добро зна оно што они раде"
        },
        {
            "chapter": 10,
            "verse": 37,
            "text": "Овај Кур'ан није измишљен, од Аллаха је - он потврђује оно што је објављено пре њега и објашњава прописе, нема сумње да је он Објава од Господара светова"
        },
        {
            "chapter": 10,
            "verse": 38,
            "text": "И зар они да говоре: „Мухаммед га измишља!“ Реци: „Па дајте ви једно поглавље као што је њему објављено, и кога год хоћете, од оних у које поред Аллаха верујете, у помоћ позовите, ако истину говорите.“"
        },
        {
            "chapter": 10,
            "verse": 39,
            "text": "Заправо, они поричу пре него што темељно сазнају шта има у њему, а још им није дошло ни његово тумачење. Тако су и они пре њих порицали, па погледај како су завршили неверници"
        },
        {
            "chapter": 10,
            "verse": 40,
            "text": "Има их који у верују у истинитост Кур'ана, а има их који не верују. А твој Господар најбоље познаје смутљивце"
        },
        {
            "chapter": 10,
            "verse": 41,
            "text": "И ако те они буду утеривали у лаж, ти реци: „Мени моја, а вама ваша дела; ви нећете да одговарате за оно што ја радим, а ја нећу да одговарам за оно што ви радите.“"
        },
        {
            "chapter": 10,
            "verse": 42,
            "text": "Има међу многобошцима оних који те слушају. А можеш ли ти да учиниш да те глуви чују, ако још и не разумеју"
        },
        {
            "chapter": 10,
            "verse": 43,
            "text": "А међу многобошцима има и оних који те посматрају, а можеш ли ти да упутиш на Прави пут слепе, ако још и не увиђају"
        },
        {
            "chapter": 10,
            "verse": 44,
            "text": "Аллах, заиста, никакву неправду не чини људима, људи је чине сами себи"
        },
        {
            "chapter": 10,
            "verse": 45,
            "text": "А на судњем Дану када их Аллах сакупи, учиниће им се да су боравили само један кратак део дана на Земљи, и тада ће једни друге да препознају. Страдаће, засигурно, они који су порицали да ће пред Аллахом да стану и који нису Упуту следили"
        },
        {
            "chapter": 10,
            "verse": 46,
            "text": "Било да ти покажемо део казне коју смо им припремили, било да те пре тога усмртимо, Нама ће сви да се врате, а Аллах је сведок ономе што они раде"
        },
        {
            "chapter": 10,
            "verse": 47,
            "text": "Сваки је народ имао посланика, и кад њихов посланик дође међу њима на Судњем дану биће им праведно пресуђено, и неће им неправда бити учињена"
        },
        {
            "chapter": 10,
            "verse": 48,
            "text": "Они говоре: „Када ће већ једном та претња да се оствари, ако истину говорите?“"
        },
        {
            "chapter": 10,
            "verse": 49,
            "text": "Реци: „Сам од себе не могу никакву штету да отклоним, а ни неку корист себи да прибавим; бива онако како Аллах хоће!“ Сваки народ има одређени рок, а кад рок његов дође, ни за трен неће моћи ни да га одложе ни да га убрзају"
        },
        {
            "chapter": 10,
            "verse": 50,
            "text": "Реци: „Кажите ви мени: Ако ће Његова казна да вас задеси ноћу или дању, зашто је онда пожурују злочинци?“"
        },
        {
            "chapter": 10,
            "verse": 51,
            "text": "Зар ћете тек онда, кад се казна догоди, да поверујете?! Зар тек тада, а раније сте је пожуривали"
        },
        {
            "chapter": 10,
            "verse": 52,
            "text": "Затим ће онима који су били многобошци да буде речено: „Искусите вечну патњу; да ли сте кажњени осим према ономе што сте чинили?!“"
        }
    ]
}
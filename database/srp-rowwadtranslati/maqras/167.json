{
    "maqras": [
        {
            "chapter": 33,
            "verse": 1,
            "text": "О Веровесниче, бој се Аллаха, а невернике и лицемере не слушај - Аллах, уистину, све зна и мудар је"
        },
        {
            "chapter": 33,
            "verse": 2,
            "text": "И следи оно што ти се од твога Господара објављује - Аллах, заиста, у потпуности зна оно шта радите"
        },
        {
            "chapter": 33,
            "verse": 3,
            "text": "И на Аллаха се ослони, а Аллах је довољан као заштитиник"
        },
        {
            "chapter": 33,
            "verse": 4,
            "text": "Аллах ниједном човеку два срца у грудима није дао, а ни ваше супруге, од којих се растављате говорећи да су вам њихова леђа попут леђа ваших мајки, мајкама вашим није учинио, нити је ваше посинке учинио вашим синовима. То су само ваше речи, из ваших уста, а Аллах Истину говори и на Прави пут упућује"
        },
        {
            "chapter": 33,
            "verse": 5,
            "text": "Зовите их по њиховим очевима, то је код Аллаха праведније! А ако не знате њихове очеве, па они су ваша браћа по вери и ваши штићеници. Није вам грех ако у томе погрешите, грех је ако то намерно учините; а Аллах опрашта грехе и милостив је"
        },
        {
            "chapter": 33,
            "verse": 6,
            "text": "Веровесник је пречи верницима него они сами себи, а жене његове су као мајке њихове. А рођаци, по Божјој књизи, пречи су једни другима од осталих верника и исељеника из Мекке. Пријатељима својим можете опоруком нешто оставити. То је записано у Књизи"
        },
        {
            "chapter": 33,
            "verse": 7,
            "text": "Ми смо од веровесника узели њихов завет, и од тебе, и од Ноје, и од Аврама, и од Мојсија, и од Исуса, Маријиног сина. Од њих смо узели чврст завет"
        },
        {
            "chapter": 33,
            "verse": 8,
            "text": "да би Он могао позвати на одговорност веровеснике за оно што су говорили. А неверницима је Он припремио болну патњу"
        },
        {
            "chapter": 33,
            "verse": 9,
            "text": "О верници, сетите се Аллахове благодати према вама када су до вас војске дошле, па смо Ми против њих послали ветар, и војске које ви нисте видели - а Аллах добро види шта ви радите"
        },
        {
            "chapter": 33,
            "verse": 10,
            "text": "Кад су вам војске дошле и одозго и одоздо, кад су вам погледи скренули, а душа дошла до гркљана, и кад сте о Аллаху помишљали свашта"
        },
        {
            "chapter": 33,
            "verse": 11,
            "text": "Тада су верници били стављени у искушење и жестоко су били узнемирени"
        },
        {
            "chapter": 33,
            "verse": 12,
            "text": "кад су лицемери и они болесних срца говорили: “Аллах и Посланик Његов су нас само обмањивали кад су нам обећавали!”"
        },
        {
            "chapter": 33,
            "verse": 13,
            "text": "Кад су неки међу њима казали: „О становници Медине, овде вам нема станка, зато се вратите“, а други међу њима тражили су допуштење од Веровесника и говорили: „Куће су наше незаштићене!“ А нису биле незаштићене, већ су они само желели да из борбе побегну"
        },
        {
            "chapter": 33,
            "verse": 14,
            "text": "А да су им с разних страна продрли и да су потом од њих затражили да опет постану незнанобошци, они би то, не двоумећи се око тога, брзо учинили"
        },
        {
            "chapter": 33,
            "verse": 15,
            "text": "а били су се још пре обавезали Аллаху да неће посустати - а за обавезу дату Аллаху одговараће се"
        },
        {
            "chapter": 33,
            "verse": 16,
            "text": "Реци: “Ако бежите од смрти или погибије, бежање вам неће помоћи, јер и после тога, само ћете кратко да уживате.“"
        },
        {
            "chapter": 33,
            "verse": 17,
            "text": "Реци: „Ко ће да вас заштити од Аллаха ако Он жели да вас снађе зло, или, ко може да вам науди ако Он жели да вам укаже милост?!“ Осим Аллаха, они себи неће наћи ни заштитника ни помагача"
        }
    ]
}
{
    "maqras": [
        {
            "chapter": 10,
            "verse": 71,
            "text": "Кажи им казивање о Ноји! Када он рече своме народу: „О народе мој, ако вам је тежак мој боравак међу вама, и ако вам је тешко моје опомињање Аллаховим речима и доказима, па ја се ослањам само на Аллаха, а ви се, заједно са својим лажним божанствима, одлучите, и нека вам одлука ваша не буде нејасна; затим је нада мном извршите и не одгађајте нимало"
        },
        {
            "chapter": 10,
            "verse": 72,
            "text": "А ако се окренете од мог позива, па ја од вас никакву награду не тражим, мене ће Аллах да награди, мени је наређено да будем од оних који су Аллаху предани и покорни.“"
        },
        {
            "chapter": 10,
            "verse": 73,
            "text": "Али, прогласише га лажовом, па Ми у лађи њега и оне који су били уз њега спасисмо и учинисмо их наследницима а потописмо оне који су наше речи и доказе порицали, па погледај какав је био завршетак оних који су били упозорени"
        },
        {
            "chapter": 10,
            "verse": 74,
            "text": "Затим смо, после њега, посланике народима њиховим слали који су им доносили јасне доказе, али они нису хтели да верују у оно што су пре порицали. Тако Ми печатимо срца онима који прелазе Аллахове границе"
        },
        {
            "chapter": 10,
            "verse": 75,
            "text": "Затим смо, после њих, Мојсија и Арона послали са Нашим доказима фараону и његовим главешинама, али су се они узохолили; били су народ злочиначки"
        },
        {
            "chapter": 10,
            "verse": 76,
            "text": "А када им је од Нас дошла Истина, казали су: „Ово је, заиста, права враџбина!“"
        },
        {
            "chapter": 10,
            "verse": 77,
            "text": "„Зар за Истину која вам је дошла кажете да је враџбина?“ Казао је Мојсије, „а чаробњаци неће никад успети!“"
        },
        {
            "chapter": 10,
            "verse": 78,
            "text": "А они рекоше: „Зар си дошао да нас одвратиш од онога на чему смо затекли наше претке, да би вас двојица добили власт у овој земљи? Ми нећемо да поверујемо вама двојици!“"
        },
        {
            "chapter": 10,
            "verse": 79,
            "text": "И фараон рече: „Доведите ми сваког ученог чаробњака!“"
        },
        {
            "chapter": 10,
            "verse": 80,
            "text": "И кад чаробњаци дођоше, Мојсије им рече: „Баците оно што имате да баците!“"
        },
        {
            "chapter": 10,
            "verse": 81,
            "text": "И кад они бацише, Мојсије узвикну: „Оно што сте приредили чаролија је! Аллах ће заиста да је уништи, заиста, Аллах не дозвољава да дела покварењака буду исправна.“"
        },
        {
            "chapter": 10,
            "verse": 82,
            "text": "Аллах ће Својим речима да утврди истину, макар то било криво неверницима"
        },
        {
            "chapter": 10,
            "verse": 83,
            "text": "И није поверовао Мојсију нико, осим мало њих из фараоновог народа, из страха да фараон и његове главешине не почну да их злостављају - а фараон је, заиста, на Земљи био насилник и заиста је био од оних који прелазе сваку границу"
        },
        {
            "chapter": 10,
            "verse": 84,
            "text": "И Мојсије рече: „О народе мој, ако верујете у Аллаха, поуздајте се у Њега ако сте муслимани!“"
        },
        {
            "chapter": 10,
            "verse": 85,
            "text": "„Ослањамо се на Аллаха“, рекоше они. „Господару наш, не учини нас искушењем за људе који чине неправду"
        },
        {
            "chapter": 10,
            "verse": 86,
            "text": "И спаси нас Својом милошћу од неверничког народа!“"
        },
        {
            "chapter": 10,
            "verse": 87,
            "text": "И ми објависмо Мојсију и његовом брату: „У Мисиру своме народу изградите куће и учините их богомољама и у њима обављајте молитву! А ти обрадуј вернике радосном вешћу!“"
        },
        {
            "chapter": 10,
            "verse": 88,
            "text": "И Мојсије рече: „Господару наш! Ти си дао фараону и његовим главешинама украсе и богатства на овом свету, да они, мој Господару, заводе са Твога пута! Господару наш, уништи њихова богатства и запечати њихова срца, па нека не верују све док не доживе болну патњу!“"
        },
        {
            "chapter": 10,
            "verse": 89,
            "text": "„Услишена је ваша молба!“ Рече Он, „а вас двојица устрајте на Правом путу и никако не следите пут незналица!“"
        }
    ]
}
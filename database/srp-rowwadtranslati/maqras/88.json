{
    "maqras": [
        {
            "chapter": 10,
            "verse": 90,
            "text": "И ми преведосмо преко мора Израиљеве синове, а за петама су им били фараон и његова војска, прогонећи их из злобе и непријатељства. Па када фараон поче да се дави, узвикну: „Ја верујем да нема бога осим Онога у Кога верују Израиљеви синови и ја сам муслиман!“"
        },
        {
            "chapter": 10,
            "verse": 91,
            "text": "„Зар сада верујеш, а пре си непокоран био и неред си ширио?!“"
        },
        {
            "chapter": 10,
            "verse": 92,
            "text": "„Данас ћемо да избавимо само твоје тело, да би био поучан пример онима после тебе, али многи људи су равнодушни према Нашим речима и доказима.“"
        },
        {
            "chapter": 10,
            "verse": 93,
            "text": "И Ми смо Израиљеве синове населили у часни предео и опскрбили смо их лепом храном, и тек кад им је дошло право знање, они су се разишли у мишљењу. А твој Господар ће, сигурно, да им пресуди на Судњем дану о ономе у чему су се разилазили"
        },
        {
            "chapter": 10,
            "verse": 94,
            "text": "А ако сумњаш у оно што ти објављујемо, упитај оне који читају Књигу, објављену пре тебе. Теби Истина од твога Господара долази, и никако не буди од оних који сумњају"
        },
        {
            "chapter": 10,
            "verse": 95,
            "text": "И никако не буди од оних који поричу Аллахове речи и доказе, па да будеш од оних који ће страдати"
        },
        {
            "chapter": 10,
            "verse": 96,
            "text": "А они за које се испуни Реч твога Господара заиста неће никад поверовати"
        },
        {
            "chapter": 10,
            "verse": 97,
            "text": "Макар им дошли сви докази, све док не доживе болну патњу"
        },
        {
            "chapter": 10,
            "verse": 98,
            "text": "Није било ни једно насеље које је поверовало свом посланику, и да им је то веровање користило како би се сачували казне, осим Јониног народа; када су поверовали, отклонили смо им тешку патњу на овом свету, и дали смо им да још одређено време уживају у животу"
        },
        {
            "chapter": 10,
            "verse": 99,
            "text": "Када би твој Господар то хтео, на Земљи би, заиста, сви људи били верници. Па зашто онда ти да нагониш људе да буду верници"
        },
        {
            "chapter": 10,
            "verse": 100,
            "text": "Ниједна особа не може да верује без Аллахове дозволе; а Он ће дати казну и пропаст онима који не размишљају"
        },
        {
            "chapter": 10,
            "verse": 101,
            "text": "Реци: „Посматрајте оно што је на небесима и на Земљи!“ А ни од какве користи неће бити докази и упозорења народу који не жели да верује"
        },
        {
            "chapter": 10,
            "verse": 102,
            "text": "Зар они чекају да их снађе нешто слично ономе што је снашло оне који су били пре њих и нестали?! Реци: „Па чекајте, и ја ћу са вама да чекам!“"
        },
        {
            "chapter": 10,
            "verse": 103,
            "text": "Затим би спасили Наше посланике и оне који су веровали. Ето, тако је Наша обавеза да спасимо вернике"
        },
        {
            "chapter": 10,
            "verse": 104,
            "text": "Реци: „О људи, ако сумњате у моју веру - па, ја нећу да обожавам оне које ви, мимо Аллаха, обожавате, већ ћу да обожавам Аллаха, Који ће да вас усмрти и душе вам узме. Мени је наређено да будем од искрених верника"
        },
        {
            "chapter": 10,
            "verse": 105,
            "text": "И наређено ми је: „Потпуно и искрено се предај чистој вери монотеизма, и никако не буди од оних који друге поред Аллаха обожавају"
        },
        {
            "chapter": 10,
            "verse": 106,
            "text": "И поред Аллаха, не моли се ономе ко не може ни да ти користи ни да ти науди, јер ако би то урадио, уистину, би био међу неправедницима.“"
        },
        {
            "chapter": 10,
            "verse": 107,
            "text": "Ако ти Аллах да какву невољу, нико осим Њега не може да је отклони, а ако ти Аллах жели добро, па - нико не може Његову благодат да спречи; Он њоме награђује онога кога хоће од Својих створења; Он прашта грехе, и милостив је"
        },
        {
            "chapter": 10,
            "verse": 108,
            "text": "Реци: „О људи, Истина вам је дошла од вашег Господара, и онај ко се упути Правим путем - упутио се за своје добро, а онај ко крене странпутицом, кренуо је на своју штету, а ја нисам задужен да се бринем о вашим делима.“"
        },
        {
            "chapter": 10,
            "verse": 109,
            "text": "Ти следи Објаву која ти се објављује и буди стрпљив док Аллах не пресуди, Он је судија најбољи"
        },
        {
            "chapter": 11,
            "verse": 1,
            "text": "Елиф-лам-ра. Ово је Књига чије су речи усавршене а потом разјашњене, од Мудрог и Оног Који све у потпуности зна"
        },
        {
            "chapter": 11,
            "verse": 2,
            "text": "„да само Аллаха обожавате - ја сам вам од Њега онај који упозорава и доноси радосне вести"
        },
        {
            "chapter": 11,
            "verse": 3,
            "text": "да од свога Господара тражите опрост и да се покајете, а Он ће да вам подари да на овом свету лепо живите до одређеног рока, и даће сваком вернику доброчинитељу потпуну награду из Своје дарежљивости. А ако напустите веровање - па, ја се, заиста, бојим за вас патње на великом Судњем дану.“"
        },
        {
            "chapter": 11,
            "verse": 4,
            "text": "Аллаху ћете да се вратите, а Он Својом моћи све може да учини"
        },
        {
            "chapter": 11,
            "verse": 5,
            "text": "Ето, они своја прса окрећу да би се од Њега сакрили. А и кад се у одећу своју заогрћу, Он зна оно што скривају и оно што показују - Он, уистину, зна шта се у грудима крије"
        }
    ]
}
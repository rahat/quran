{
    "maqras": [
        {
            "chapter": 16,
            "verse": 51,
            "text": "Аллах каже: „Двојицу богова за обожавање не узимајте!“ Само је један Бог, „и само од Мене страхујте!“"
        },
        {
            "chapter": 16,
            "verse": 52,
            "text": "Све што је на небесима и на Земљи Аллахово је, и Њему треба увек послушан бити. Зар некога другог осим Аллаха да се бојите"
        },
        {
            "chapter": 16,
            "verse": 53,
            "text": "Сваку благодат коју имате вам је од Аллаха, а чим вас задеси каква невоља, опет од Њега гласно помоћ тражите"
        },
        {
            "chapter": 16,
            "verse": 54,
            "text": "А потом, кад вам Он невољу отклони, неки од вас поред Господара свога друга божанства обожавају"
        },
        {
            "chapter": 16,
            "verse": 55,
            "text": "да би занегирали оно што смо им Ми дали. Па уживајте, али заиста, знаћете"
        },
        {
            "chapter": 16,
            "verse": 56,
            "text": "Многобошци својим божанствима која ништа не знају остављају део хране коју им Ми дајемо. Кунем се, бићете сигурно питани за све што сте измишљали"
        },
        {
            "chapter": 16,
            "verse": 57,
            "text": "Они Аллаху приписују кћери - Узвишен је Он! - А себи оно што прижељкују"
        },
        {
            "chapter": 16,
            "verse": 58,
            "text": "И кад се неком од њих јави да му се родила ћерка, лице му потамни и постаје потиштен…"
        },
        {
            "chapter": 16,
            "verse": 59,
            "text": "Крије се од људи због лоше вести која му је дојављена: да ли да је задржи уз понижење, или да је зарови у прашину? Како ружно они просуђују"
        },
        {
            "chapter": 16,
            "verse": 60,
            "text": "Они који у онај свет не верују имају лоша својства, а Аллах има најузвишенија својства: Он је Силни и Мудри"
        },
        {
            "chapter": 16,
            "verse": 61,
            "text": "Кад би Аллах људе због грехова њихових кажњавао, ништа живо на Земљи не би оставио, али Он их до рока одређеног оставља, и кад рок њихов дође, ни за трен га један не могу ни одложити ни убрзати"
        },
        {
            "chapter": 16,
            "verse": 62,
            "text": "Они Аллаху приписују оно према чему сами осећају одвратност и њихови језици говоре лаж да њих чека најлепша награда; а њих, нема сумње, чека Ватра: они ће у њу први да буду потерани"
        },
        {
            "chapter": 16,
            "verse": 63,
            "text": "Кунем се, Ми смо и пре тебе народима слали посланике, али им је ђаво улепшао њихове поступке, па им је он сада заштитник, и њих све чека болна патња"
        },
        {
            "chapter": 16,
            "verse": 64,
            "text": "Ми ти објављујемо Књигу само да би им објаснио оно у чему се разилазе, и да буде упута и милост верницима"
        },
        {
            "chapter": 16,
            "verse": 65,
            "text": "Аллах воду с неба спушта и њоме живот мртвој земљи враћа! То је, заиста, доказ за људе који хоће да чују"
        },
        {
            "chapter": 16,
            "verse": 66,
            "text": "Ви имате поуку и у стоци: „Ми вам дајемо да пијете оно што долази из њене утробе, што настаје између гризина и крви; то је млеко, укусно онима који га пију"
        },
        {
            "chapter": 16,
            "verse": 67,
            "text": "А од плодова палми и лозе припремате опојно пиће и пријатну храну. Ту је, заиста, доказ за људе који схватају.“"
        },
        {
            "chapter": 16,
            "verse": 68,
            "text": "Твој Господар је надахнуо пчелу: „Прави себи куће у брдима, на дрвећу и у ономе што направе људи"
        },
        {
            "chapter": 16,
            "verse": 69,
            "text": "затим, храни се разноврсним плодовима, па онда иди стазама свога Господара, послушно!“ Из њихових утроба излази пиће различитих боја, у њему је лек људима. Ту је, уистину, доказ за људе који размишљају"
        },
        {
            "chapter": 16,
            "verse": 70,
            "text": "Аллах вас ствара и после вам душе узима. Има вас који дубоку старост доживите, па брзо заборавите оно што сазнате. Аллах је, заиста, Свезнајући и Свемоћни"
        },
        {
            "chapter": 16,
            "verse": 71,
            "text": "Аллах опскрбљујући вас даје једнима више него другима. Али они којима је дато више не дају онима који су у њиховој власти, а потребе су им једнаке. Зашто нису на Аллаховим благодатима захвални"
        },
        {
            "chapter": 16,
            "verse": 72,
            "text": "Аллах вам од вашег рода ствара жене, а од жена ваших даје вам синове и унуке, и укусна јела вам даје. Па зашто у лаж они верују, а Аллахове благодати поричу…"
        },
        {
            "chapter": 16,
            "verse": 73,
            "text": "И обожавају, поред Аллаха, оне који нису у стању да им дају било какву опскрбу, ни из небеса ни из земље, и који ништа не могу"
        },
        {
            "chapter": 16,
            "verse": 74,
            "text": "Зато ништа не поредите са Аллахом! Аллах, заиста, зна, а ви не знате"
        }
    ]
}
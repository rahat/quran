{
    "maqras": [
        {
            "chapter": 7,
            "verse": 189,
            "text": "Он је Тај Који вас је од једног човека створио - а од њега је жену његову створио да се уз њу смири. И када је он њу обљубио, она је занела лако бреме и носила га; а кад јој је оно отежало, њих двоје су замолили Аллаха, свога Господара: „Ако нам подариш здравог потомка, бићемо, заиста, међу оним захвалним!“"
        },
        {
            "chapter": 7,
            "verse": 190,
            "text": "И кад им је Он даровао здравог потомка, њих двоје су изједначили друге са Њим у ономе што им Он даје, а Аллах је врло високо изнад оних које Њему у обожавању придружују"
        },
        {
            "chapter": 7,
            "verse": 191,
            "text": "Зар да Њему придружују божанства, она која не могу да створе ништа, и која су сама створена"
        },
        {
            "chapter": 7,
            "verse": 192,
            "text": "и који не могу да им помогну нити могу себи да помогну"
        },
        {
            "chapter": 7,
            "verse": 193,
            "text": "А ако их замолите да вас на Прави пут упуте, неће вам се одазвати; исто вам је позивали их или ћутали"
        },
        {
            "chapter": 7,
            "verse": 194,
            "text": "Они којима се ви, поред Аллаха, молите, заиста су робови, као и ви. Па, ви их молите, и нека вам се одазову ако истину говорите"
        },
        {
            "chapter": 7,
            "verse": 195,
            "text": "Имају ли они ноге да на њима ходају, или руке да њима прихватају, имају ли очи да њима гледају, или уши да њима чују? Реци: „Зовите своја божанства, па смислите против мене какво хоћете лукавство, и не одуговлачите.“"
        },
        {
            "chapter": 7,
            "verse": 196,
            "text": "Мој је, заиста, заштитник Аллах Који Књигу објављује и Он се брине о доброчинитељима"
        },
        {
            "chapter": 7,
            "verse": 197,
            "text": "А они којима се ви, поред Њега, молите, не могу ни вама, а ни себи да помогну"
        },
        {
            "chapter": 7,
            "verse": 198,
            "text": "А кад их замолите да вас упуте на прави пут, они не чују; видиш их као да те гледају, али они не виде"
        },
        {
            "chapter": 7,
            "verse": 199,
            "text": "Ти оно лепо што чине прихвати! И тражи да се чине добра дела, а незналица се клони"
        },
        {
            "chapter": 7,
            "verse": 200,
            "text": "А ако ђаво покуша да те наведе на зло, ти потражи уточиште код Аллаха, Он је, уистину, Онај Који све чује и Онај Који све зна"
        },
        {
            "chapter": 7,
            "verse": 201,
            "text": "Заиста, они који се боје Аллаха, чим их додирне ђаволска саблазан, сете се, и постану разборити"
        },
        {
            "chapter": 7,
            "verse": 202,
            "text": "док ђавољеве поданике ђаволи подржавају у заблуди и никако не престају"
        },
        {
            "chapter": 7,
            "verse": 203,
            "text": "Кад им не донесеш никакав знак, они говоре: „Зашто га сам не измислиш!“ Реци: „Ја следим само оно што ми мој Господар објављује.“ Ово су јасни докази од вашег Господара и упута и милост за људе који верују"
        },
        {
            "chapter": 7,
            "verse": 204,
            "text": "А кад се учи Кур'ан, ви га слушајте и ћутите - да би вам милост била указана"
        },
        {
            "chapter": 7,
            "verse": 205,
            "text": "И спомињи свога Господара у себи, понизно и са страхопоштовањем и не подижући јако глас - ујутро и навече, и не буди међу немарнима"
        },
        {
            "chapter": 7,
            "verse": 206,
            "text": "Они који су код твога Господара заиста не зазиру да Га обожавају; само Њега хвале и само се Њему клањају"
        }
    ]
}
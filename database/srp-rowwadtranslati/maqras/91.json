{
    "maqras": [
        {
            "chapter": 11,
            "verse": 41,
            "text": "И он рече: „Укрцајте се у њу, у име Аллаха, нека плови и нека пристане! Мој Господар уистину је Опростилац греха, Милостиви.“"
        },
        {
            "chapter": 11,
            "verse": 42,
            "text": "И лађа их је понела на валовима великим као брда; и Ноје дозва свога сина који је био издвојен: „О синко мој, укрцај се са нама, не буди са неверницима!“"
        },
        {
            "chapter": 11,
            "verse": 43,
            "text": "А он рече: „Склонићу се на неко брдо које ће да ме заштити од воде.“ „Од Аллахове казне данас нема спаса, осим ономе коме се Он смиловао!“ Рече Ноје, и вал их раздвоји, и син би потопљен"
        },
        {
            "chapter": 11,
            "verse": 44,
            "text": "И би речено: „О Земљо, упиј своју воду, а ти, о небо, престани!“ И вода се повуче и испуни се одредба, а лађа пристаде на планини Ел-Џудијј, и би речено: „Далеко нека је неправедни народ!“"
        },
        {
            "chapter": 11,
            "verse": 45,
            "text": "А Ноје се пре тога обрати своме Господару и рече: „Мој Господару, мој син је, уистину, из моје породице, а обећање Твоје је, заиста, истинито и Ти си Судија најправеднији!“"
        },
        {
            "chapter": 11,
            "verse": 46,
            "text": "„О Ноје“, рече Аллах: „он није од оних из твоје породице које сам обећао да спасим; он је, заиста, радио оно што не ваља, зато Ме не моли за оно што не знаш! Саветујем те да не будеш међу незналицама.“"
        },
        {
            "chapter": 11,
            "verse": 47,
            "text": "„Мој Господару“, рече, „Уточиште код Тебе тражим да Те више никада не замолим за оно што не знам! Ако ми не опростиш и не смилујеш ми се, сигурно ћу да будем међу губитницима.“"
        },
        {
            "chapter": 11,
            "verse": 48,
            "text": "„О Ноје“, рече Аллах „искрцај се спашен и у миру, и благословима подареним теби и народима који ће да се изроде од ових који су са тобом! Биће народа којима ћемо дати да уживају у пролазном животу, а затим ће их од Нас задесити заслужена болна казна"
        },
        {
            "chapter": 11,
            "verse": 49,
            "text": "То казивање спада у вести о нечему непознатом, које ти Ми објављујемо; ни ти Мухаммеде ни твој народ нисте пре овога ништа знали о томе. Зато буди стрпљив, победа ће, заиста, да припадне онима који су се Бога бојали"
        },
        {
            "chapter": 11,
            "verse": 50,
            "text": "И Аду - њиховог брата Худа посласмо. „О мој народе“, говорио је он, „Аллаха обожавајте, ви другог бога осим Њега немате, ви износите само неистине"
        },
        {
            "chapter": 11,
            "verse": 51,
            "text": "О мој народе, ја не тражим од вас награду за ово; награду желим само од Онога Који ме је створио! Зар не разумете"
        },
        {
            "chapter": 11,
            "verse": 52,
            "text": "О мој народе, молите свога Господара да вам опрости, и покајте Му се, а Он ће да вам шаље обилну кишу и даће вам још већу снагу, уз ону коју имате, и не одлазите као они који чине зло!“"
        },
        {
            "chapter": 11,
            "verse": 53,
            "text": "„О Худе“, говорили су они, „ниси нам донео никакав доказ и ми на саму твоју реч нећемо да напустимо своја божанства, јер ми теби не верујемо"
        },
        {
            "chapter": 11,
            "verse": 54,
            "text": "Ми тврдимо да те је неко наше божанство злом погодило.“ „Ја позивам Аллаха за сведока“, рече Худ, „а и ви посведочите да ја немам ништа са тим што ви друга божанства обожавате –"
        },
        {
            "chapter": 11,
            "verse": 55,
            "text": "поред Аллаха; и зато сви заједно против мене лукавство смислите и немојте ништа да одлажете"
        },
        {
            "chapter": 11,
            "verse": 56,
            "text": "ја се уздам у Аллаха, Он је мој и ваш Господар! Све живо је потчињено само Њему; заиста је мој Господар истинит и праведан"
        },
        {
            "chapter": 11,
            "verse": 57,
            "text": "Па ако се окренете - а ја сам вам саопштио оно што вам је Аллах по мени послао - мој Господар ће уместо вас други народ да подари, и ви не можете ничим да Му наудите; мој Господар заиста надзире над свим.“"
        },
        {
            "chapter": 11,
            "verse": 58,
            "text": "И кад је дошла Наша одредба, Ми смо, Нашом милошћу, спасили Худа и вернике са њим и поштедили смо их жестоке казне"
        },
        {
            "chapter": 11,
            "verse": 59,
            "text": "Ето, то је био народ Ад, они су доказе свога Господара порицали и били су непослушни својим посланицима, и покоравали су се наредби сваког силника и пркосника"
        },
        {
            "chapter": 11,
            "verse": 60,
            "text": "И сустигло их је проклетство и понижење на овом свету, а биће проклети и понижени и на Судњем дану. Ад, заиста, није веровао у свога Господара; далеко нека је Ад, Худов народ"
        }
    ]
}
{
    "maqras": [
        {
            "chapter": 28,
            "verse": 12,
            "text": "А Ми смо му већ били забранили дојиље, па она рече: „Хоћете ли да вам ја покажем породицу која ће о њему да се брине и која ће добро да му жели?“"
        },
        {
            "chapter": 28,
            "verse": 13,
            "text": "И вратисмо га његовој мајци да се радује и да не тугује, и да се увери да је истинито Аллахово обећање; али већина њих не зна"
        },
        {
            "chapter": 28,
            "verse": 14,
            "text": "И кад он достиже врхунац своје снаге и потпуно стаса, дали смо му мудрост и знање; тако Ми награђујемо оне који раде добра дела"
        },
        {
            "chapter": 28,
            "verse": 15,
            "text": "И он уђе у град неопажен од становника његових и у њему затече двојицу људи како се туку, један је припадао његовом, а други непријатељском народу, па га је позвао у помоћ онај из његовог народа против оног из непријатељског народа, и Мојсије га удари и усмрти. 'Ово је ђавоље дело!' – Узвикну -, 'он је, заиста, отворени непријатељ који у заблуду доводи"
        },
        {
            "chapter": 28,
            "verse": 16,
            "text": "“Господару мој”, рече онда, “ја сам сам себи зло нанео, опрости ми!” И Он му опрости, Он, уистину, прашта и Он је милостив"
        },
        {
            "chapter": 28,
            "verse": 17,
            "text": "“Господару мој”, рече, “због благодати коју си ми указао, више никад неправеднима нећу бити од помоћи!”"
        },
        {
            "chapter": 28,
            "verse": 18,
            "text": "И Мојсије у граду освану престрашен, очекујући шта ће бити, кад га онај исти од јуче позва поново у помоћ. “Ти си, збиља, у правој заблуди!” Рече"
        },
        {
            "chapter": 28,
            "verse": 19,
            "text": "И кад хтеде шчепати заједничког им непријатеља, рече му онај: “О Мојсије, зар ћеш убити и мене као што си јуче убио човека? Ти хоћеш на Земљи силу проводити, а не желиш мирити.”"
        },
        {
            "chapter": 28,
            "verse": 20,
            "text": "И један човек са краја града дотрча: „О Мојсије“, рече, „главешине се договарају да те убију, зато одлази, ја сам ти збиља искрен саветник!“"
        },
        {
            "chapter": 28,
            "verse": 21,
            "text": "И Мојсије изађе из града, преплашен, ишчекујући шта ће да се деси. “Господару мој”, рече, “спаси ме народа који не верује!”"
        },
        {
            "chapter": 28,
            "verse": 22,
            "text": "И кад се упути према Медену, он рече: “Господар мој ће ми показати прави пут!”"
        },
        {
            "chapter": 28,
            "verse": 23,
            "text": "А кад стиже до меденске воде, затече око ње групу људи како напајају стоку а мало даље од њих угледа две жене које су је од воде одбијале. „Шта је са вама?“ Упита он. „Ми не напајамо док чобани не отерају стоку!“ Одговорише оне, „а отац нам је веома стар.“"
        },
        {
            "chapter": 28,
            "verse": 24,
            "text": "И он им је напоји, а онда оде у хладовину и рече: “Господару мој, ма какву ми храну дао, заиста ми је потребна!”"
        },
        {
            "chapter": 28,
            "verse": 25,
            "text": "А затим, једна од њих две му дође идући стидљиво и рече: „Мој отац те зове да те награди за то што си нам стоку напојио!“ И кад му он дође и каза шта је доживео, он рече: „Не страхуј, спасио си се народа који не верује!“"
        },
        {
            "chapter": 28,
            "verse": 26,
            "text": "„О мој оче, „рече једна од њих, „узми га у најам, најбоље је да унајмиш оног ко је снажан и поуздан.“"
        },
        {
            "chapter": 28,
            "verse": 27,
            "text": "„Ја желим да те оженим једном од ове моје две кћери“, рече он, „али треба да ме служиш осам година; а ако напуниш десет биће твоја добра воља, а ја не желим да те на то силим; ти ћеш да видиш, ако Аллах да, да сам добар.“"
        },
        {
            "chapter": 28,
            "verse": 28,
            "text": "„У реду, то је договор између мене и тебе!“ Рече Мојсије, „који год од та два рока испуним нема шта да ми се приговори, а Аллах је гарант за оно што смо утаначили!“"
        }
    ]
}
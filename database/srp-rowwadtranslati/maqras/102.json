{
    "maqras": [
        {
            "chapter": 13,
            "verse": 35,
            "text": "Пример Раја обећан онима који се буду бојали Аллаха је: вртови са рекама, кроз њега теку реке, његови плодови и хладовина су трајни; то ће, на крају, да припадне онима који се боје Аллаха и клоне греха, а одредиште неверника је Пакао"
        },
        {
            "chapter": 13,
            "verse": 36,
            "text": "Они којима смо дали Књигу радују се свему што ти објављујемо, али неке групе међу њима поричу нешто од тога. Реци: „Мени је наређено да само Аллаха обожавам и да Њему никога у обожавању не придружујем; Њему ја позивам и Њему се враћам.“"
        },
        {
            "chapter": 13,
            "verse": 37,
            "text": "И Ми га тако објављујемо усавршеног на арапском језику. А ако би се ти повео за њиховим прохтевима, након што ти је дошло знање, ти не би имао никога ко би те заштитио нити одбранио од Аллаха"
        },
        {
            "chapter": 13,
            "verse": 38,
            "text": "И пре тебе смо слали посланике, и давали смо им да имају супруге и потомке. И ниједан посланик није могао да иступи са неким чудом, осим са Аллаховом дозволом. Свако доба имало је Књигу"
        },
        {
            "chapter": 13,
            "verse": 39,
            "text": "Аллах уклања шта хоће, а оставља шта хоће; код Њега је главна Књига"
        },
        {
            "chapter": 13,
            "verse": 40,
            "text": "Било да ти покажемо део онога чиме им претимо, било да ти одузмемо живот, твоје је да обзнањујеш, а Наше да сводимо рачуне"
        },
        {
            "chapter": 13,
            "verse": 41,
            "text": "Зар они не виде да Ми сужавамо Земљу умањујући њене крајеве?! А Аллах суди и нико не може побити Његову пресуду, и Он брзо своди рачун"
        },
        {
            "chapter": 13,
            "verse": 42,
            "text": "Сплетке су плели и они пре њих, само, Аллах је Господар свих сплетки, и Он зна шта свако заслужује. А неверници ће сигурно да сазнају коме ће леп исход да припадне на крају"
        },
        {
            "chapter": 13,
            "verse": 43,
            "text": "Они који не верују говоре: „Ти ниси посланик.“ Реци: „Мени и вама Аллах ће да буде довољан као сведок, и они који знање из Књиге имају.“"
        },
        {
            "chapter": 14,
            "verse": 1,
            "text": "Елиф-лам-ра. Ово је књига коју ти објављујемо да људе дозволом њиховог Господара изведеш из тмина на светло, на пут Силнога и Хваљенога"
        },
        {
            "chapter": 14,
            "verse": 2,
            "text": "Аллаха, чије је оно што је на небесима и оно што је на Земљи. А тешко неверницима од жестоке патње"
        },
        {
            "chapter": 14,
            "verse": 3,
            "text": "онима који живот на овом свету више воле од оног света и који одвраћају од Аллаховог пута и настоје да га прикажу кривим! Они су далеко залутали"
        },
        {
            "chapter": 14,
            "verse": 4,
            "text": "Ми нисмо послали ниједног посланика а да није говорио језиком свога народа, како би им објаснио посланицу. Па Аллах у заблуду остави онога кога жели а на Прави пут упути онога кога жели; Он је Силни и Мудри"
        },
        {
            "chapter": 14,
            "verse": 5,
            "text": "И Мојсија смо послали са Нашим доказима: „Изведи свој народ из тмина на светло и подсети га на Аллахове благодати.“ То су, уистину, докази за сваког ко је стрпљив и захвалан"
        },
        {
            "chapter": 14,
            "verse": 6,
            "text": "И кад је Мојсије свом народу казао: „Сетите се Аллахове благодати када вас је избавио од фараонових људи који су вас мучили најгорим мукама, који су вам клали мушку децу, а женску остављали у животу - то је било велико искушење од вашега Господара.“"
        },
        {
            "chapter": 14,
            "verse": 7,
            "text": "И кад је ваш Господар објавио: „Ако будете захвални, Ја ћу сигурно још више да вам дам; будете ли незахвални, заиста ће жестока да буде Моја казна.“"
        },
        {
            "chapter": 14,
            "verse": 8,
            "text": "И Мојсије је још казао: „Ако будете незахвални и ви и сви други на Земљи, па, Аллах је, заиста, независан и хваљен.“"
        },
        {
            "chapter": 14,
            "verse": 9,
            "text": "Зар до вас није дошла вест о онима пре вас, о Нојевом народу, и о Аду, и о Семуду, и о онима после њих? Само их Аллах зна! Њихови Посланици су им доносили јасне доказе, али они су стављали на уста своје руке и говорили: „Ми не верујемо у оно што се по вама шаље и ми итекако сумњамо у оно у шта нас позивате.“"
        }
    ]
}
{
    "chapter": [
        {
            "chapter": 9,
            "verse": 1,
            "text": "Ово је обзнана о престанку заштите, од Аллаха и Његовог Посланика, оним многобошцима са којима сте закључили уговоре"
        },
        {
            "chapter": 9,
            "verse": 2,
            "text": "“Путујте по свету још четири месеца, али знајте да Аллаху нећете умаћи и да ће Аллах невернике осрамотити”…"
        },
        {
            "chapter": 9,
            "verse": 3,
            "text": "Ово је и проглас од Аллаха и Његовог Посланика људима на највећи дан ходочашћа, да Аллах и Његов Посланик немају ништа са многобошцима, па ако се покајете - то је за вас боље а ако се окренете знајте да Аллаху нећете да умакнете. А неверницима наговести болну патњу"
        },
        {
            "chapter": 9,
            "verse": 4,
            "text": "Изузетак су многобошци са којима имате закључене уговоре које они нису ни у чему повредили, нити су помагали икога против вас, испоштујте уговоре са њима до договореног рока; Аллах заиста воли богобојазне"
        },
        {
            "chapter": 9,
            "verse": 5,
            "text": "Када прођу свети месеци, онда убијајте многобошце где год их нађете, заробљавајте их, опседајте и дочекујте на сваком пролазу. Па ако се покају и буду обављали молитву и давали милостињу, оставите их на миру, а Аллах је, заиста, Онај Који опрашта грехе и милостив је"
        },
        {
            "chapter": 9,
            "verse": 6,
            "text": "Ако те неки многобожац замоли за заштиту, ти га заштити да би саслушао Аллахове речи, а потом га отпреми на сигурно место за њега. То је зато што су они народ који не зна"
        },
        {
            "chapter": 9,
            "verse": 7,
            "text": "Како многобожци могу да имају уговор са Аллахом и Његовим Послаником?! Могу да имају само они са којима сте уговор код Часног храма закључили; све док се они буду придржавали уговора, придржавајте се и ви, а Аллах, заиста, воли побожне"
        },
        {
            "chapter": 9,
            "verse": 8,
            "text": "Како, када они, ако би вас победили, не би, кад сте ви у питању, поштовали ни сродство ни споразум? Они вам се умиљавају говором својих уста, али им се срца противе; већина њих су зликовци"
        },
        {
            "chapter": 9,
            "verse": 9,
            "text": "Они Аллахове речи замењују за оно што мало вреди, па одвраћају од Његовог Пута, заиста је ружно како поступају"
        },
        {
            "chapter": 9,
            "verse": 10,
            "text": "Ни сродство ни споразум, када је верник у питању, не поштују, и све границе зла прекорачују"
        },
        {
            "chapter": 9,
            "verse": 11,
            "text": "Али ако се они буду покајали и обављали намаз и давали зекат, браћа су вам по вери - а Ми доказе и знакове објашњавамо људима који знају"
        },
        {
            "chapter": 9,
            "verse": 12,
            "text": "А ако прекрше заклетве након што са њима склопите уговоре, и ако буду вређали вашу веру, онда се борите против коловођа неверства - за њих, заиста, не постоје заклетве - како би се оканили"
        },
        {
            "chapter": 9,
            "verse": 13,
            "text": "Зар нећете да се борите против људи који су прекршили своје заклетве, и настојали су да протерају Посланика и први су вас напали? Зар их се бојите? Прече је да се бојите Аллаха ако сте верници"
        },
        {
            "chapter": 9,
            "verse": 14,
            "text": "Борите се против њих, Аллах ће вашим рукама да их мучи и понизи, а вас ће да помогне против њих и залечиће груди верника"
        },
        {
            "chapter": 9,
            "verse": 15,
            "text": "и одстраниће срџбу из њихових срца. А Аллах ће да прими покајање од онога од кога Он хоће; Аллах је Онај Који све чује и мудар је"
        },
        {
            "chapter": 9,
            "verse": 16,
            "text": "Зар мислите да ћете да будете остављени, а да Аллах не укаже на оне међу вама који се боре и који уместо Аллаха и Његовог Посланика и верника нису узели никога за присног пријатеља?! А Аллах у потпуности зна оно што радите"
        },
        {
            "chapter": 9,
            "verse": 17,
            "text": "Многобошци нису достојни да одржавају Аллахове куће, кад сами признају да су неверници. Њихова дела су поништена и вечно ће да остану у Ватри"
        },
        {
            "chapter": 9,
            "verse": 18,
            "text": "Аллахове куће одржавају они који у Аллаха и у онај свет верују и који обављају молитву и дају обавезну милостињу и који се не боје никога осим Аллаха, они су на Правом путу"
        },
        {
            "chapter": 9,
            "verse": 19,
            "text": "Зар сматрате да је напајање ходочасника водом и одржавање Часног храма попут вредности оног који верује у Аллаха и у онај свет и који се бори на Аллаховом путу? Нису они једнаки пред Аллахом, а Аллах неће да упути неправеднике"
        },
        {
            "chapter": 9,
            "verse": 20,
            "text": "Они који верују, и који се исељавају, и који се боре на Аллаховом путу, залажући своја богатства и своје животе на већем су степену код Аллаха; они су заиста успели"
        },
        {
            "chapter": 9,
            "verse": 21,
            "text": "Господар њихов им шаље радосни наговештај о Његовој милости и задовољству, и о рајским баштама у којима ће непрекидно да уживају"
        },
        {
            "chapter": 9,
            "verse": 22,
            "text": "У њима ће вечно да бораве. Уистину, код Аллаха је велика награда"
        },
        {
            "chapter": 9,
            "verse": 23,
            "text": "О ви који верујете, не узимајте за присне пријатеље ни своје очеве ни своју браћу, ако више воле неверовање од веровања. А ко год од вас буде одржавао са њима присно пријатељство, па такви су прави неправедници"
        },
        {
            "chapter": 9,
            "verse": 24,
            "text": "Реци: „Ако су вам ваши очеви, и ваши синови, и ваша браћа, и ваше жене, и ваш род, и ваша имања која сте стекли, и трговачка роба за коју страхујете да неће да се прода, и ваше куће у којима се пријатно осећате - дражи од Аллаха и Посланика, и од борбе на Његовом путу, онда причекајте док Аллах Своју одлуку не донесе. А Аллах неће да упути грешнике.“"
        },
        {
            "chapter": 9,
            "verse": 25,
            "text": "Аллах вас је помагао на многим бојиштима, а и онога дана на Хунејну кад вас је занело ваше мноштво, али вам оно није било ни од какве користи, него вам је земља, колико год да је била пространа, постала тесна, па сте се дали у бег"
        },
        {
            "chapter": 9,
            "verse": 26,
            "text": "Затим је Аллах на Свог Посланика и на вернике спустио Свој смирај, и послао је војске анђела које ви нисте видели, и оне који нису веровали ставио је на муке; то је била казна за невернике"
        },
        {
            "chapter": 9,
            "verse": 27,
            "text": "Аллах је после тога оном коме је хтео опростио. А Аллах прашта и самилостан је"
        },
        {
            "chapter": 9,
            "verse": 28,
            "text": "О ви који верујете, многобошци су сама поган и нека се, након ове године, више не приближују Часном храму Каби. А ако се бојите оскудице па Аллах ће да вас, ако хоће, учини богатим из Свога обиља. Аллах је, заиста, Онај Који све зна и мудар је"
        },
        {
            "chapter": 9,
            "verse": 29,
            "text": "Борите се против оних којима је дата Књига, а који не верују ни у Аллаха ни у онај свет, они не сматрају забрањеним оно што Аллах и Његов Посланик забрањују и не исповедају истинску веру - све док не дају главарину послушно и при том буду понизни"
        },
        {
            "chapter": 9,
            "verse": 30,
            "text": "Јевреји говоре: „Узејр је Аллахов син“, а хришћани кажу: „Месија је Аллахов син.“ То су њихове речи, из њихових уста, опонашају речи претходних неверника - убио их Аллах! Куда се одмећу"
        },
        {
            "chapter": 9,
            "verse": 31,
            "text": "Они, поред Аллаха, боговима сматрају своје свештенике, и своје монахе и Месију, Маријиног сина. А наређено им је да обожавају само јединог Аллаха – нема истинског бога осим Њега. Узвишен је Он у односу на оне које Њему придружују у обожавању"
        },
        {
            "chapter": 9,
            "verse": 32,
            "text": "Они желе да својим измишљотинама утрну Аллахово светло, а Аллах ће, свакако, да употпуни Своје светло, макар то неверници мрзели"
        },
        {
            "chapter": 9,
            "verse": 33,
            "text": "Он је послао Свог Посланика са упутом и правом вером, да би је уздигао изнад свих вера, макар то мрзели многобошци"
        },
        {
            "chapter": 9,
            "verse": 34,
            "text": "О ви који верујете, многи свештеници и монаси, заиста, једу туђу имовину на недозвољен начин и одвраћају од Аллаховог пута. Онима који злато и сребро гомилају и не троше га на Аллаховом путу - наговести болну патњу"
        },
        {
            "chapter": 9,
            "verse": 35,
            "text": "На дан кад се оно у пакленој ватри буде усијало па њиме њихова чела и њихове слабине и њихова леђа буду жигосана: „Ово је оно што сте за себе згртали, искусите зато казну за оно што сте гомилали.“"
        },
        {
            "chapter": 9,
            "verse": 36,
            "text": "Број месеци код Аллаха, заиста, је дванаест, према Аллаховој Књизи, од дана када је небеса и Земљу створио, од којих су света четири. То је права вера. У њима не чините себи неправду! А борите се сви против многобожаца као што се сви они боре против вас, и знајте да је Аллах уз богобојазне"
        },
        {
            "chapter": 9,
            "verse": 37,
            "text": "Премештање светих месеци само је додатно неверовање, чиме они који не верују бивају доведени у заблуду; једне године га проглашавају обичним, а друге године га сматрају светим, да би испунили број месеци које је Аллах учинио светим, па држе обичним оне које је Аллах учинио светим, њихови ружни поступци представљени су им као лепи. А Аллах неће да упути људе невернике"
        },
        {
            "chapter": 9,
            "verse": 38,
            "text": "О ви који верујете, зашто су неки од вас оклевали кад вам је било речено: „Крените у борбу на Аллаховом путу!“ Као да сте за земљу приковани? Зар вам је дражи живот на овом свету од оног света? А уживање на овом свету према оном свету је незнатно"
        },
        {
            "chapter": 9,
            "verse": 39,
            "text": "Ако не будете ишли у бој, Он ће да вас стави на несносне муке и другим ће народом да вас замени, а ви нећете нимало да Му наудите. А Аллах има моћ над свим"
        },
        {
            "chapter": 9,
            "verse": 40,
            "text": "Ако га ви не помогнете, па помогао га је Аллах онда кад су га они који не верују присилили да оде, кад је са њим био само његов друг, кад су њих двојица били у пећини, и кад је он казао свом другу: „Не брини, Аллах је са нама!“ Па је Аллах спустио Свој смирај на њега и помагао га војском коју ви нисте видели и учинио је да реч неверника буде доња, а Аллахова реч - она је горња. Аллах је силан и мудар"
        },
        {
            "chapter": 9,
            "verse": 41,
            "text": "Крећите у бој, били слаби или снажни, и борите се на Аллаховом путу залажући своја богатства и своје животе! То вам је, да знате, боље"
        },
        {
            "chapter": 9,
            "verse": 42,
            "text": "Да се радило о плену надохват руке и не толико далеком походу, лицемери би те сигурно следили, али им је пут изгледао далек. И они ће да се Аллахом заклињу: „Да смо могли, заиста бисмо са вама пошли.“ Они упропаштавају сами себе, а Аллах, заиста, зна да су они лажљивци"
        },
        {
            "chapter": 9,
            "verse": 43,
            "text": "Нека ти Аллах опрости што си дозволио да изостану! Иначе би ти се открили они који говоре истину, а знао би и оне који лажу"
        },
        {
            "chapter": 9,
            "verse": 44,
            "text": "Они који верују у Аллаха и у онај свет неће да траже од тебе дозволу да се не боре залажући своја богатства и своје животе – а Аллах добро зна богобојазне"
        },
        {
            "chapter": 9,
            "verse": 45,
            "text": "Од тебе ће да траже дозволу само они који не верују у Аллаха и Будући свет, и чија се срца колебају, па су неодлучни у својој сумњи"
        },
        {
            "chapter": 9,
            "verse": 46,
            "text": "Да су имали намеру да пођу, сигурно би за то припремили оно што је потребно, али Аллах није волео да у борбу пођу, па их је задржао и би им речено: „Останите са онима који остају.“"
        },
        {
            "chapter": 9,
            "verse": 47,
            "text": "Да су пошли са вама, само би међу вама повећали раздор и брзо би међу вама убацили смутњу, а међу вама има и оних који их радо слушају. А Аллах добро зна неправеднике"
        },
        {
            "chapter": 9,
            "verse": 48,
            "text": "Они су и пре прижељкивали смутњу и смишљали су ти смицалице све док није дошла Истина и док није завладала Аллахова вера, а они то нису волели"
        },
        {
            "chapter": 9,
            "verse": 49,
            "text": "Има их који говоре: „Дозволи ми и не доведи ме у искушење!“ Ето, баш су пали у искушење! А Пакао ће сигурно да обухвати невернике"
        },
        {
            "chapter": 9,
            "verse": 50,
            "text": "Ако те задеси добро, то их ражалости, а кад те погоди несрећа - они говоре: „Ми смо и раније били опрезни“, и одлазе весели"
        },
        {
            "chapter": 9,
            "verse": 51,
            "text": "Реци: „Догодиће нам се само оно што нам Аллах одреди, Он је наш Господар, и нека се верници само у Аллаха поуздају!“"
        },
        {
            "chapter": 9,
            "verse": 52,
            "text": "Реци: „Очекујете ли за нас шта друго већ једно од два добра?“ А ми очекујемо да вас Аллах Својом казном погоди, или да вас рукама нашим казни. Па чекајте! И ми ћемо, заиста, са вама да чекамо"
        },
        {
            "chapter": 9,
            "verse": 53,
            "text": "Реци: „Трошили милом или силом, од вас неће да буде примљено; ви сте, заиста, људи грешници.“"
        },
        {
            "chapter": 9,
            "verse": 54,
            "text": "А милостиња њихова не може бити прихваћена јер не верују у Аллаха и Његовог Посланика, и зато што мрзовољно обављају намаз и само преко воље удељују"
        },
        {
            "chapter": 9,
            "verse": 55,
            "text": "Нека те не одушевљавају њихове имовине, а ни њихова деца! Аллах хоће да их због њих казни на овом свету и да им душе, док су неверници, изађу"
        },
        {
            "chapter": 9,
            "verse": 56,
            "text": "Они се заклињу Аллахом да су заиста ваши, а они нису ваши, него су кукавички народ"
        },
        {
            "chapter": 9,
            "verse": 57,
            "text": "Кад би нашли какво склониште, или какву пећину или јаму, они би тамо брзином побегли"
        },
        {
            "chapter": 9,
            "verse": 58,
            "text": "Има их који ти приговарају због расподеле обавезне милостиње. Ако им се из ње да, задовољни су, а ако им се не да, одједном се разљуте"
        },
        {
            "chapter": 9,
            "verse": 59,
            "text": "А да су задовољни оним што им дају Аллах и Његов Посланик и да кажу: „Довољан нам је Аллах, Аллах ће нам дати из Свога обиља, а и Његов Посланик, и ми, заиста, за сусрет са Аллахом жудимо“"
        },
        {
            "chapter": 9,
            "verse": 60,
            "text": "Обавезна милостиња припада само сиромасима и невољницима, и онима који је сакупљају, и онима чија срца треба да се придобију, и за откуп из ропства, и презадуженима, и у сврхе на Аллаховом путу, и путнику намернику. Аллах је одредио тако! А Аллах је свезнајући и мудар је"
        },
        {
            "chapter": 9,
            "verse": 61,
            "text": "Има их који узнемиравају Веровесника и говоре: „Он је као уво - верује у све што чује!“ Реци: „Он је као уво које чује оно што је добро по вас, верује у Аллаха и верује верницима, и милост је онима између вас који верују.“ А оне који Аллаховог Посланика узнемиравају чека болна патња"
        },
        {
            "chapter": 9,
            "verse": 62,
            "text": "Заклињу вам се Аллахом да бисте били задовољни, а прече би им било да Аллах и Његов Посланик буду њима задовољни, ако су верници"
        },
        {
            "chapter": 9,
            "verse": 63,
            "text": "Зар они не знају да онога који се супротставља Аллаху и Његовом Посланику чека паклена ватра, у којој ће да остану вечно? То је велико понижење"
        },
        {
            "chapter": 9,
            "verse": 64,
            "text": "Лицемери се плаше да се верницима не објави поглавље које би открило оно што им је у срцима. Реци: „Само се ви ругајте.“ Аллах ће, заиста, на видело да изнесе оно чега се ви плашите"
        },
        {
            "chapter": 9,
            "verse": 65,
            "text": "Ако их запиташ, они ће сигурно да кажу: „Ми смо само разговарали и забављали се.“ Реци: „Зар се нисте ругали Аллаху, Његовим речима, и Његовом Посланику?“"
        },
        {
            "chapter": 9,
            "verse": 66,
            "text": "Не правдајте се! Јасно је да сте постали неверници након што сте веровали. Ако некима од вас и опростимо, друге ћемо да казнимо зато што су били кривци"
        },
        {
            "chapter": 9,
            "verse": 67,
            "text": "Лицемери и лицемерке слични су једни другима: траже да се раде неваљала дела, а одвраћају од добрих, и руке су им стиснуте, заборављају Аллаха, па је и Он заборавио њих. Лицемери су, заиста, прави неверници"
        },
        {
            "chapter": 9,
            "verse": 68,
            "text": "Лицемерима и лицемеркама и неверницима Аллах је обећао паклену ватру, вечно ће у њој да бораве, довољна ће им она бити! Аллах их је проклео, и њих чека непрестана патња"
        },
        {
            "chapter": 9,
            "verse": 69,
            "text": "Ви сте као и они пре вас. Они су били јачи од вас и више су имали блага и деце, и живели су слатким животом, а и ви живите слатким животом, исто онако, као што су живели они пре вас, и ви се упуштате у неваљалштине као што су се и они упуштали. То су они чија ће дела да буду поништена и на овом и на оном свету, и они су заиста губитници"
        },
        {
            "chapter": 9,
            "verse": 70,
            "text": "Зар до њих није допрла вест о онима пре њих: о Нојевом народу, и о Аду, и о Семуду, и о Аврамовом народу, и о становницима Медјена, и о онима чија су насеља преврнута? Њихови Посланици су им доносили јасне доказе и Аллах им није учинио никакву неправду, него су они сами себи чинили неправду"
        },
        {
            "chapter": 9,
            "verse": 71,
            "text": "А верници и вернице пријатељи и заштитници су једни другима: траже да се раде добра дела, а одвраћају од неваљалих, и обављају намаз и дају зекат, и покоравају се Аллаху и Његовом Посланику. То су они којима ће Аллах сигурно да се смилује. Аллах је, заиста, силан и мудар"
        },
        {
            "chapter": 9,
            "verse": 72,
            "text": "Аллах је обећао верницима и верницама рајске баште, кроз које теку реке, у којима ће да бораве вечно, и дивног ли боравишта у еденским вртовима. А Аллахово задовољство веће је од свега тога: то ће, заиста, да буде велики успех"
        },
        {
            "chapter": 9,
            "verse": 73,
            "text": "О Веровесниче, бори се против неверника и лицемера и буди строг према њима. Њихово пребивалиште биће Пакао, а ужасно је то крајње одредиште"
        },
        {
            "chapter": 9,
            "verse": 74,
            "text": "Лицемери се заклињу Аллахом да нису говорили, а сигурно су говорили речи неверства и показивали су да су неверници, након што су јавно Ислам били примили, и хтели су да учине оно што нису успели. А приговарају само зато што их је Аллах, из Свог обиља, и Његов Посланик, учинили богатим. Па ако се покају, биће им добро, а ако се окрену, Аллах ће да их стави на болне муке на овом и на Будућем свету, а на Земљи ни заштитника ни помагача неће имати"
        },
        {
            "chapter": 9,
            "verse": 75,
            "text": "Има их који су се обавезали Аллаху: „Ако нам из Свога обиља подари, удељиваћемо, заиста, обавезну и добровољну милостињу и бићемо, заиста, добри.“"
        },
        {
            "chapter": 9,
            "verse": 76,
            "text": "А кад им је Он дао из Свога обиља, они су у томе постали шкрти и окрећући се - од тога удаљили"
        },
        {
            "chapter": 9,
            "verse": 77,
            "text": "И надовезао им је Он на то и лицемерство у срцима све до дана када ће пред Њим да стану, а то је због тога што су изневерили оно што су обећали Аллаху, и зато што су стално лагали"
        },
        {
            "chapter": 9,
            "verse": 78,
            "text": "Зар они не знају да Аллах зна оно што они у себи крију и оно о чему се сашаптавају и да Аллах Зна све скривено"
        },
        {
            "chapter": 9,
            "verse": 79,
            "text": "Оне који оговарају вернике, који добровољно дају обавезну и добровољну милостињу, а ругају се и онима који је дају са муком – Аллах ће да извргне порузи, и њих чека болна патња"
        },
        {
            "chapter": 9,
            "verse": 80,
            "text": "Молио ти опрост за њих или не молио, молио чак и седамдесет пута, Аллах неће да им опрости - зато што у Аллаха и Његовог Посланика не верују. А Аллах неће да упути непокорне зле људе"
        },
        {
            "chapter": 9,
            "verse": 81,
            "text": "Они који су изостали за Аллаховим Послаником веселили су се у својим кућама - мрско им је било да се боре на Аллаховом путу залажући своја богатства и своје животе, и једни другима су говорили: „Не крећите у бој по врућини“, реци: „Ватра у Паклу је још врелија!“ Само да су они схватили"
        },
        {
            "chapter": 9,
            "verse": 82,
            "text": "Нека се сад мало смеју, а дуго ће плакати, биће то казна за оно што су зарадили"
        },
        {
            "chapter": 9,
            "verse": 83,
            "text": "И ако те Аллах поново врати некима од њих, па те замоле да им допустиш да пођу са тобом у бој, ти им реци: „Никад са мном у бој нећете да идете и никада са мном против непријатеља нећете да се борите! Били сте задовољни што сте први пут изостали, зато останите са онима који ионако не иду у бој.“"
        },
        {
            "chapter": 9,
            "verse": 84,
            "text": "И ниједном од њих, кад умре, немој да обавиш молитву, и немој да молиш за њега над његовим гробом. Они, у Аллаха и Његовог Посланика, заиста, нису веровали и као неверници они умиру"
        },
        {
            "chapter": 9,
            "verse": 85,
            "text": "Нека те не усхићују њихова богатства и њихова деца! Аллах жели да их њима на овом свету намучи и да им душе - док су неверници - изађу"
        },
        {
            "chapter": 9,
            "verse": 86,
            "text": "А када је објављено поглавље да у Аллаха верујете и да се заједно са Његовим Послаником борите, најбогатији од њих су затражили одобрење од тебе и рекли: „Остави нас да будемо са онима који не иду у бој!“"
        },
        {
            "chapter": 9,
            "verse": 87,
            "text": "Задовољавају се да буду са онима који не иду у бој, њихова срца су запечаћена, па они не схватају"
        },
        {
            "chapter": 9,
            "verse": 88,
            "text": "Али Посланик и они који верују са њим боре се залажући своја богатства и своје животе. Њима ће да припадне свако добро и они ће да успеју"
        },
        {
            "chapter": 9,
            "verse": 89,
            "text": "Аллах им је припремио рајске баште кроз које теку реке, у којима ће да бораве вечно. То је велики успех"
        },
        {
            "chapter": 9,
            "verse": 90,
            "text": "Долазили су и неки бедуини који су се извињавали и тражили су допуштење да не иду, и тако су изостали они који су лагали Аллаха и Његовог Посланика, а тешка патња погодиће оне међу њима који нису веровали"
        },
        {
            "chapter": 9,
            "verse": 91,
            "text": "Неће да се огреше немоћни и болесни, и они који не могу да нађу средства за борбу, само ако су искрени према Аллаху и Његовом Посланику. Нема разлога да се ишта приговара онима који чине добра дела - а Аллах је Онај Који опрашта грехе и милостив је"
        },
        {
            "chapter": 9,
            "verse": 92,
            "text": "Ни онима којима си казао, кад су ти дошли да им даш животиње за јахање: „Не могу да нађем за вас животиње за јахање“, па су се вратили сузних очију, тужни што не немају ништа што би утрошили за борбу"
        },
        {
            "chapter": 9,
            "verse": 93,
            "text": "Заслужују казну они који од тебе траже дозволу да изостану из боја, а богати су. Задовољни су тиме да остану са онима који не иду у бој, а Аллах је запечатио њихова срца, па зато они не знају"
        },
        {
            "chapter": 9,
            "verse": 94,
            "text": "Кад се вратите међу њима, они ће да вам се правдају. Реци: \"Немојте да се правдате, ми вам не верујемо, јер нас је Аллах о вама обавестио. А Аллах и Његов Посланик ће видети и ваша друга дела, а затим ћете бити враћени Ономе који невидљиви и видљиви свет зна, па ће вас Он обавестити о ономе што сте радили"
        },
        {
            "chapter": 9,
            "verse": 95,
            "text": "Кад се вратите међу њима, заклињаће вам се Аллахом, само да их пустите на миру, па пустите их. Они су, заиста, покварени и њихово пребивалиште биће Пакао, као казна за оно што су радили"
        },
        {
            "chapter": 9,
            "verse": 96,
            "text": "Они вам се заклињу зато да бисте били задовољни њима. Ако ви будете задовољни њима, Аллах сигурно није задовољан народом неверничким"
        },
        {
            "chapter": 9,
            "verse": 97,
            "text": "Бедуини су жешћи у неверовању и лицемерству, и најприличније је да не познају прописе које Аллах објављује Своме Посланику. А Аллах све зна и мудар је"
        },
        {
            "chapter": 9,
            "verse": 98,
            "text": "Има бедуина који оно што удељују сматрају наметом и једва чекају да вас стигну несреће - нека њих погоди несрећа, а Аллах све зна и мудар је"
        },
        {
            "chapter": 9,
            "verse": 99,
            "text": "А има бедуина који верују у Аллаха и у Будући свет и који сматрају да је оно што удељују пут да се Аллаху приближе и да заслуже Посланикове благослове. То им је, заиста, добро дело. Аллах ће да их обаспе Својом милошћу, Аллах, заиста, опрашта грехе и милостив је"
        },
        {
            "chapter": 9,
            "verse": 100,
            "text": "Аллах је задовољан првим муслиманима, исељеницима из Мекке и становницима Медине, и свима онима који их следе радећи добра дела. А и они су задовољни Њиме. За њих је Бог припремио рајске баште, кроз које теку реке, и они ће вечно и заувек да бораве у њима. То је велики успех"
        },
        {
            "chapter": 9,
            "verse": 101,
            "text": "Међу бедуинима око вас има лицемера, а има их и међу становницима Медине, који су упорни у свом лицемерству - ти их не познајеш, али их Ми познајемо. Њих ћемо да ставимо на двоструке муке, а затим ће да буду враћени у велику патњу"
        },
        {
            "chapter": 9,
            "verse": 102,
            "text": "А има и других који су признали своје грехе, и који су помешали добра дела са лошим делима; њима ће Аллах да опрости - Аллах, заиста, опрашта грехе и милостив је"
        },
        {
            "chapter": 9,
            "verse": 103,
            "text": "Прихвати од њиховог иметка обавезну и добровољну милостињу, да их тиме очистиш од греха и учиниш их благословљеним, и помоли се за њих, молитва твоја ће, заиста, да их смири - а Аллах је Свечујући и Свезнајући"
        },
        {
            "chapter": 9,
            "verse": 104,
            "text": "Зар не знају они да једино Аллах прима покајање од Својих робова и да само Он прихвата обавезну и добровољну милостињу, и да Аллах стално прима покајања, и да је Он Милостив"
        },
        {
            "chapter": 9,
            "verse": 105,
            "text": "И реци: „Трудите се! Аллах ће да види ваш труд, а и Његов Посланик и верници, и ви ћете да будете враћени Ономе Који зна невидљиви и видљиви свет, па ће да вас обавести о ономе што сте радили.“"
        },
        {
            "chapter": 9,
            "verse": 106,
            "text": "Има и других који су у неизвесности да ли ће Аллах да их казни или ће да им опрости. А Аллах све зна и мудар је"
        },
        {
            "chapter": 9,
            "verse": 107,
            "text": "А они који су саградили џамију да би нанели штету, и оснажили неверовање, и унели раздор међу верницима, припремајући је за онога који се још пре борио против Аллаха и Његовог Посланика, сигурно ће се заклињати: „Ми смо желели само најбоље, а Аллах је сведок да су они сигурно лажљивци.“"
        },
        {
            "chapter": 9,
            "verse": 108,
            "text": "Ти у њој немој никада да обавиш молитву! Џамија чији су темељи, већ од првог дана, постављени у страху од Аллаха, заиста више заслужује да у њој обавиш молитву. У њој су људи који воле често да се чисте, а Аллах воли оне који се много чисте"
        },
        {
            "chapter": 9,
            "verse": 109,
            "text": "Да ли је бољи онај који је темељ своје грађевине поставио у страху од Аллаха и желећи Његово задовољство, или онај који је темељ своје зграде поставио на руб подлокане обале која се нагнула, да се сруши заједно са њим у ватри Пакла? А Аллах неће да упути на Прави пут неправедне невернике"
        },
        {
            "chapter": 9,
            "verse": 110,
            "text": "Грађевина коју су они саградили стално ће да уноси немир у њиховим срцима, све док им срца не попуцају - а Аллах све зна и мудар је"
        },
        {
            "chapter": 9,
            "verse": 111,
            "text": "Аллах је откупио од верника њихове животе и њихове имовине у замену за Рај који ће им подарити. Они ће да се боре на Аллаховом путу, па да у борби убијају и буду убијени. Он је то, заиста, обећао у Тори, Јеванђељу и Кур'ану. А ко од Аллаха доследније испуњава своје обећање? Зато се радујте својој погодби коју сте са Њим постигли, а то је засигурно велики успех"
        },
        {
            "chapter": 9,
            "verse": 112,
            "text": "Они се кају, и Њега обожавају, и Њега хвале, и ради Њега посте, и прегибају се и падају ничице, и траже да се раде добра дела, а одвраћају од неваљалих и придржавају се Аллахових прописа. А такве вернике обрадуј"
        },
        {
            "chapter": 9,
            "verse": 113,
            "text": "Веровеснику и верницима није допуштено да моле Бога да опрости многобошцима, макар им били и најближи род, кад им је јасно да ће они становници у Паклу да буду"
        },
        {
            "chapter": 9,
            "verse": 114,
            "text": "И једино због чега је Аврам тражио опрост за свога оца, јесте због обећања које му је дао. А чим му је било јасно да је он Аллахов непријатељ, одрекао га се. Аврам је, заиста, много Аллаху био посвећен и људима пуно праштао"
        },
        {
            "chapter": 9,
            "verse": 115,
            "text": "Аллах неће дати да залута народ којег је на Прави пут упутио пре него што им објасни оно чега треба да се чувају; Аллах, заиста, све добро зна"
        },
        {
            "chapter": 9,
            "verse": 116,
            "text": "Заиста је Аллахова власт на небесима и на Земљи, Он живот и смрт даје, и ви осим Аллаха немате ни заштитника ни помагача"
        },
        {
            "chapter": 9,
            "verse": 117,
            "text": "Аллах је опростио Веровеснику, и исељеницима из Мекке, и становницима Медине, који су га следили у тешком часу, у време када су се срца неких од њих умало поколебала: Он је после и њима опростио. Он је према њима, заиста, милосрдан и милостив"
        },
        {
            "chapter": 9,
            "verse": 118,
            "text": "А опростио је и оној тројици чије је покајање било одложено тако да им је Земља, колико год да је била пространа, постала тесна, и у душама њиховим им је било стиснуто, и схватили су да нема уточишта од Аллаха него само код Њега. Он им је после опростио, како би се и убудуће кајали, а Аллах је, уистину, Онај Који стално прима покајања, Милостиви"
        },
        {
            "chapter": 9,
            "verse": 119,
            "text": "О ви који верујете, бојте се Аллаха и будите са онима који су искрени"
        },
        {
            "chapter": 9,
            "verse": 120,
            "text": "Није требало да становници Медине ни бедуини у његовој близини изостану за Аллаховим Послаником и да чувају свој живот запостављајући његов, јер њих неће да задеси ни жеђ, ни умор, ни глад на Аллаховом путу, нити ће да дођу на неко место које ће невернике да наљути, нити ће да остваре икакву добит над непријатељем, а да то све неће да им буде уписано као добро дело; Аллах, заиста, неће да допусти да пропадне награда онима који раде добро"
        },
        {
            "chapter": 9,
            "verse": 121,
            "text": "И неће уделити иметак, било то мало или много, нити ће прећи неку долину, а да им то неће бити записано, да би их Аллах наградио бољим од онога што су радили"
        },
        {
            "chapter": 9,
            "verse": 122,
            "text": "Не треба сви верници да иду бој. Нека се по неколико њих из сваке заједнице потруде да се подуче верским наукама и нека упозоравају свој народ када им се врате, да би били на опрезу"
        },
        {
            "chapter": 9,
            "verse": 123,
            "text": "О ви који верујете, борите се против непријатељских неверника који су у вашој близини и нека они осете вашу чврстину, и знајте да је Аллах са богобојазнима"
        },
        {
            "chapter": 9,
            "verse": 124,
            "text": "А кад буде објављено неко поглавље, има оних који говоре: „Коме је од вас ово поглавље повећало веровање? Што се тиче верника, њима је повећало веровање и они се радују"
        },
        {
            "chapter": 9,
            "verse": 125,
            "text": "А што се тиче оних чија су срца болесна, оно им је додало сумњу на сумњу коју већ имају и они ће умрети као неверници"
        },
        {
            "chapter": 9,
            "verse": 126,
            "text": "Зар они не виде да им сваке године једном или двапута долазе искушења, и опет се не кају, нити поуку примају"
        },
        {
            "chapter": 9,
            "verse": 127,
            "text": "А кад буде објављено које поглавље, само се загледају: „Да ли вас ко види?“ И онда се окрену и напусте. Аллах је скренуо њихова срца, зато што су они људи који не схватају"
        },
        {
            "chapter": 9,
            "verse": 128,
            "text": "Дошао вам је Посланик, један од вас, тешко му је што ћете тешкоће и искушења да имате, једва чека да пођете Божјим путем, а према верницима је посебно благ и милостив"
        },
        {
            "chapter": 9,
            "verse": 129,
            "text": "А ако се они од тебе окрену, ти реци: „Мени је довољан Аллах, нема истинског божанства осим Њега; Само се на Њега ослањам, Он је Господар величанственог Престола!“"
        }
    ]
}
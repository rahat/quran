{
    "manzils": [
        {
            "chapter": 1,
            "verse": 1,
            "text": "У име Аллаха, Милостивог, Самилосног"
        },
        {
            "chapter": 1,
            "verse": 2,
            "text": "Сва хвала припада Аллаху, Господару свих светова"
        },
        {
            "chapter": 1,
            "verse": 3,
            "text": "Милостивом, Самилосном"
        },
        {
            "chapter": 1,
            "verse": 4,
            "text": "Владару Судњега дана"
        },
        {
            "chapter": 1,
            "verse": 5,
            "text": "Само Тебе обожавамо и само од Тебе помоћ тражимо"
        },
        {
            "chapter": 1,
            "verse": 6,
            "text": "Упути нас на прави пут"
        },
        {
            "chapter": 1,
            "verse": 7,
            "text": "На пут оних којима си благодати Своје даровао, а не на пут оних на које си се расрдио, нити оних који су залутали"
        },
        {
            "chapter": 2,
            "verse": 1,
            "text": "Елиф Лāм Мим"
        },
        {
            "chapter": 2,
            "verse": 2,
            "text": "Ова Књига - у коју нема сумње - упута је богобојазнима"
        },
        {
            "chapter": 2,
            "verse": 3,
            "text": "онима који у свет невидљиви верују и који молитву обављају и удељују од онога чиме смо их Ми опскрбили"
        },
        {
            "chapter": 2,
            "verse": 4,
            "text": "и онима који верују у оно што је објављено теби и што је објављено пре тебе, и који у Будући свет чврсто верују"
        },
        {
            "chapter": 2,
            "verse": 5,
            "text": "Њима је Господар њихов на прави пут указао и то су они који су успели"
        },
        {
            "chapter": 2,
            "verse": 6,
            "text": "Онима који не верују доиста је свеједно упозоравао ти њих или не упозоравао, они не верују"
        },
        {
            "chapter": 2,
            "verse": 7,
            "text": "Аллах је запечатио срца њихова и уши њихове, а пред очима њиховим је застор; њих чека патња голема"
        },
        {
            "chapter": 2,
            "verse": 8,
            "text": "Има људи који говоре: \"Верујемо у Аллаха и Последњи дан\", а они нису верници"
        },
        {
            "chapter": 2,
            "verse": 9,
            "text": "Они мисле да варају Аллаха и оне који верују, а никог осим себе они не варају, али то не осећају"
        },
        {
            "chapter": 2,
            "verse": 10,
            "text": "У срцима њиховим је болест и Аллах им повећава ту болест. Њих чека патња болна због тога што су лагали"
        },
        {
            "chapter": 2,
            "verse": 11,
            "text": "Када им се каже: \"Не правите неред на Земљи!\" Одговарају: \"Ми само ред успостављамо"
        },
        {
            "chapter": 2,
            "verse": 12,
            "text": "Напротив! Они су уистину прави смутљивци, али то не опажају"
        },
        {
            "chapter": 2,
            "verse": 13,
            "text": "Када им се каже: \"Верујте као што ови људи верују!\" Они одговарају: \"Зар да верујемо као што малоумници верују!?\" А доиста они су малоумници, али то они не знају"
        },
        {
            "chapter": 2,
            "verse": 14,
            "text": "Када сусретну оне који верују, говоре: \"Верујемо!\" А чим остану насамо, са ђаволима својим, говоре: \"Ми смо с вама. Ми им се само изругавамо"
        },
        {
            "chapter": 2,
            "verse": 15,
            "text": "Аллах се њима изругава и оставља их да у својој арогантности лутају"
        },
        {
            "chapter": 2,
            "verse": 16,
            "text": "То су они који су заблуду узели уместо Упуте, али им њихова трговина неће донети добити, јер они Упуту нису следели"
        },
        {
            "chapter": 2,
            "verse": 17,
            "text": "Они су слични ономе који потпали ватру, а када она осветли оно што је око њега, Аллах им одузме светло и остави их у тминама, па ништа не виде"
        },
        {
            "chapter": 2,
            "verse": 18,
            "text": "Они су глуви, неми и слепи, па не могу да се поврате"
        },
        {
            "chapter": 2,
            "verse": 19,
            "text": "Или су слични онима који за време силног пљуска са неба, услед мрака, грмљавине и муња, због громова затискују уши прстима бојећи се смрти. А Аллах обухвата невернике"
        },
        {
            "chapter": 2,
            "verse": 20,
            "text": "Муња само што их не заслепи: кад год им осветли - они крену, а чим их тами препусти - застану! А да Аллах хоће, Он би им одузео и слух и вид. Аллах, уистину, све може"
        },
        {
            "chapter": 2,
            "verse": 21,
            "text": "О људи, богослужење чините Господару своме, Који је створио вас и оне пре вас, да бисте се сачували"
        },
        {
            "chapter": 2,
            "verse": 22,
            "text": "Који вам је Земљу постељом, а небо здањем учинио; Који с неба спушта воду и с њом изводи плодове, опскрбу вашу. Зато не приписујте Аллаху судруге, а ви знате"
        },
        {
            "chapter": 2,
            "verse": 23,
            "text": "А ако сумњате у оно што смо Ми објавили Нашем слуги (Мухаммеду), саставите ви једно поглавље слично томе и позовите и божанства ваша, изузев Аллаха, ако истину говорите"
        },
        {
            "chapter": 2,
            "verse": 24,
            "text": "Па ако то не учините, а сигурно нећете учинити, онда се чувајте ватре чије ће гориво бити људи и камење; припремљена је она за невернике"
        },
        {
            "chapter": 2,
            "verse": 25,
            "text": "А обрадуј оне који верују и добра дела чине да њима припадају рајске баште кроз које реке теку! Кад год буду опскрбљени каквим плодом, рећи ће: \"Овим смо и пре били опскрбљени!\" А биће им давани плодови само њима слични! У њима ће они супруге очишћене имати и они ће у њима вечно да бораве"
        },
        {
            "chapter": 2,
            "verse": 26,
            "text": "Доиста се Аллах не устручава за пример навести комарца или нешто изнад њега; они који верују- па они знају да је то Истина од Господара њиховог; а они који не верују говоре: \"Шта то Аллах хоће овим примером?\" Тиме Он даје да многи у заблуду скрену, а многе на Прави пут упућује, а тиме на странпутицу скреће само развратнике"
        },
        {
            "chapter": 2,
            "verse": 27,
            "text": "Оне који крше обавезу према Аллаху након што је прихваћена и прекидају оно што је Аллах наредио да се одржава и неред на Земљи праве; то су прави губитници"
        },
        {
            "chapter": 2,
            "verse": 28,
            "text": "Како не верујете у Аллаха, ви који сте били мртви па вас је Он оживео, затим ће вас усмртити, затим поново оживети, потом ћете Њему бити враћени"
        },
        {
            "chapter": 2,
            "verse": 29,
            "text": "Он је за вас све на Земљи створио, затим се на небо усмерио, и као седам небеса га уредио; Он све добро зна"
        },
        {
            "chapter": 2,
            "verse": 30,
            "text": "А када Господар твој рече анђелима: \"Ја ћу на Земљи намесника поставити!\" Они упиташе: \"Зар ћеш на Земљи поставити онога који ће на њој неред ширити и крв пролевати?! А ми Тебе славимо захваљујући Ти и светост Теби призивамо.\" Он рече: \"Ја, доиста, знам оно што ви не знате"
        },
        {
            "chapter": 2,
            "verse": 31,
            "text": "И Он поучи Адама свим називима, а онда их предочи анђелима и рече: \"Кажите Ми имена њихова, ако истину говорите"
        },
        {
            "chapter": 2,
            "verse": 32,
            "text": "Узвишен си!\" Рекоше они, \"ми знамо само оно чему си нас Ти поучио! Засигурно си Ти Свезнајући и Мудри"
        },
        {
            "chapter": 2,
            "verse": 33,
            "text": "О Адаме\", рече Он, \"саопшти им називе њихове!\" И када им он саопшти називе њихове, Аллах рече: \"Зар вам нисам рекао да само Ја знам тајне небеса и Земље и да само Ја знам оно што показујете и што кријете"
        },
        {
            "chapter": 2,
            "verse": 34,
            "text": "А кад рекосмо анђелима: \"Поклоните се Адаму! Они се поклонише сви изузев Сотоне.\" Он одби и узохоли се, а био је неверник"
        },
        {
            "chapter": 2,
            "verse": 35,
            "text": "И Ми рекосмо: \"О Адаме, настаните се ти и супруга твоја у Рају и једите у њему где год желите, али се овоме дрвету не приближујте да не будете од неправедних"
        },
        {
            "chapter": 2,
            "verse": 36,
            "text": "Али, ђаво их наведе на грех због дрвета и изведе их из Раја у којем су били. Ми рекосмо: „Сиђите!, једни другима ћете да будете непријатељи. До одређеног времена на Земљи је ваше боравиште и неко време уживање"
        },
        {
            "chapter": 2,
            "verse": 37,
            "text": "И Адам прими неке речи од Господара свога, па му Он опрости; Он је, заиста, Онај Који стално прима покајања, Милостиви"
        },
        {
            "chapter": 2,
            "verse": 38,
            "text": "Ми рекосмо: \"Силазите из њега сви! Од Мене ће вам Упута долазити, а они који Упуту Моју буду следили, ничега се неће бојати, нити ће за било чим туговати"
        },
        {
            "chapter": 2,
            "verse": 39,
            "text": "А они који не буду веровали и доказе и речи Наше буду порицали биће становници Ватре; у њој ће вечно остати"
        },
        {
            "chapter": 2,
            "verse": 40,
            "text": "О синови Израиљеви, сетите се благодати Мојих које сам вам подарио, и испуните завет који сте Ми дали, па ћу и Ја испунити Свој завет који сам вам дао! И само од Мене страхујте"
        },
        {
            "chapter": 2,
            "verse": 41,
            "text": "Верујте у оно што сам објавио потврђујући да је истинито оно што ви имате и не будите први који у то не верују! Не продајте речи Моје за нешто што сасвим мало вреди и само се Мене бојте"
        },
        {
            "chapter": 2,
            "verse": 42,
            "text": "И не мешајте Истину са неистином, и не скривајте Истину кад је знате"
        },
        {
            "chapter": 2,
            "verse": 43,
            "text": "Молитву обављајте, и обавезну милостињу дајте и заједно са онима који молитву обављају и ви обављајте"
        },
        {
            "chapter": 2,
            "verse": 44,
            "text": "Зар од других тражите да добро чине док при томе себе заборављате, а ви Књигу читате? Зар се опаметити нећете"
        },
        {
            "chapter": 2,
            "verse": 45,
            "text": "Помозите се стрпљењем и молитвом, а то је, заиста, тешко, осим понизнима"
        },
        {
            "chapter": 2,
            "verse": 46,
            "text": "онима који су уверени да ће се срести са Господаром својим и да ће се Њему вратити"
        },
        {
            "chapter": 2,
            "verse": 47,
            "text": "О синови Израиљеви! Сетите се благодати Мојих које сам вам подарио и то што сам вас над другим народима био одликовао"
        },
        {
            "chapter": 2,
            "verse": 48,
            "text": "И бојте се Судњег Дана када нико ни за кога ништа неће моћи да учини, и када ничије посредовање неће да се прихвати, и када ни од кога откуп неће да се прими и када нико никоме у помоћ неће да притекне"
        },
        {
            "chapter": 2,
            "verse": 49,
            "text": "И када смо вас избавили од фараонових људи који су вас најгорим мукама мучили: мушку вам децу клали, а женску у животу остављали - то је било велико искушење од Господара вашег"
        },
        {
            "chapter": 2,
            "verse": 50,
            "text": "И када смо због вас море раставили и вас спасили, а фараонове људе, пред вашим очима потопили"
        },
        {
            "chapter": 2,
            "verse": 51,
            "text": "И када са Мојсијем, четрдесет ноћи, сусрет одредисмо, ви сте, након што он оде, неправду чинећи, теле почели да обожавате"
        },
        {
            "chapter": 2,
            "verse": 52,
            "text": "Потом смо вам, и после тога, опростили, да бисте захвални били"
        },
        {
            "chapter": 2,
            "verse": 53,
            "text": "И када смо дали Мојсију Књигу и оно што раздваја Истину од неистине, да бисте се правим путем упутили"
        },
        {
            "chapter": 2,
            "verse": 54,
            "text": "И када је Мојсије свом народу рекао: „Народе мој, ви сте заиста себи неправду учинили прихвативши теле; зато се Створитељу своме покајте и између вас преступнике смрћу казните! То вам је код вашег Створитеља боље, па ће покајање да вам прихвати. Заиста је Он Онај Који стално прима покајања, Милостиви.“"
        },
        {
            "chapter": 2,
            "verse": 55,
            "text": "И када сте ви рекли: \"Мојсије, ми ти нећемо веровати док Аллаха јасно не видимо!\" Па вас је страшна казна обузела, а ви сте гледали"
        },
        {
            "chapter": 2,
            "verse": 56,
            "text": "Затим смо вас после смрти ваше оживели, да бисте захвални били"
        },
        {
            "chapter": 2,
            "verse": 57,
            "text": "И од облака смо вам хладовину начинили и ману и препелице вам слали. \"Једите лепа јела, којима вас опскрбљујемо!\" Они Нама нису неправду нанели, него су сами себи неправду наносили"
        },
        {
            "chapter": 2,
            "verse": 58,
            "text": "И када смо рекли: \"Уђите у овај град и једите што год хоћете! На капију уђите клањајући се и кажите: 'Опрости!' Па ћемо вам опростити грехе ваше, а онима који чине добра дела даћемо и више"
        },
        {
            "chapter": 2,
            "verse": 59,
            "text": "Онда су они који су неправду учинили заменили речи другим које им нису речене, па смо Ми на оне који су неправду учинили с неба казну спустили, зато што су грешници били"
        },
        {
            "chapter": 2,
            "verse": 60,
            "text": "И када је Мојсије за народ свој молио воду, Ми смо рекли: „Удари својим штапом по камену!“ Из њега је проврело дванаест извора, и сви људи су знали из којег ће извора да пију. „Једите и пијте из Аллахове опскрбе и не чините зло по Земљи правећи неред.“"
        },
        {
            "chapter": 2,
            "verse": 61,
            "text": "И када сте рекли:„Мојсије, ми не можемо више једну исту храну да једемо. Зато, моли за нас Господа свог да нам подари од онога што Земља рађа: од поврћа и краставаца, пшенице, сочива и црвеног лука!“ Он је рекао: „Зар да оно што је боље замените оним што је лошије?! Идите у Мисир имаћете оно што тражите!“ И понижење и беда притиште их и на себе навукоше гнев Аллахов, зато што у Аллахове доказе нису веровали и зато што су веровеснике бесправно убијали, зато што су непослушни били и све границе зла прелазили"
        },
        {
            "chapter": 2,
            "verse": 62,
            "text": "Оне који верују, и оне који су били јевреји, хришћани и сабејци, а који су веровали у Аллаха и Судњи дан и добра дела чинили - заиста чека награда од њиховог Господа; за њих нема страха и они неће да тугују"
        },
        {
            "chapter": 2,
            "verse": 63,
            "text": "И када смо од вас завет узели и брдо Синај изнад вас подигли: „Снажно прихватите оно што смо вам дали и нека вам је на уму оно што је у Књизи, да бисте се сачували.“"
        },
        {
            "chapter": 2,
            "verse": 64,
            "text": "Затим сте одустали, и да није било Аллахове дарежљивости према вама и милости Његове, ви бисте, уистину, међу губитницима били"
        },
        {
            "chapter": 2,
            "verse": 65,
            "text": "Вама је познато шта се догодило онима од вас који су суботу оскрнавили, па смо им Ми рекли: \"Будите мајмуни презрени"
        },
        {
            "chapter": 2,
            "verse": 66,
            "text": "То насеље смо учинили опоменом оближњим насељима, а поуком за богобојазне"
        },
        {
            "chapter": 2,
            "verse": 67,
            "text": "И када Мојсије рече народу своме: \"Аллах вам, доиста, наређује да краву закољете\", они упиташе: \"Збијаш ли то ти с нама шалу?\" А он рече: \"Аллаху се утичем од тога да незналица будем"
        },
        {
            "chapter": 2,
            "verse": 68,
            "text": "Они рекоше: „Замоли за нас Господа свог да нам појасни каква треба да буде!“ „Он каже“, одговори он, „да крава не сме да буде ни стара, ни млада, него између тога, средње доби, па учините то што вам је заповеђено!“"
        },
        {
            "chapter": 2,
            "verse": 69,
            "text": "„Замоли за нас Господа свог“, рекоше они, „да нам објасни какве боје треба да буде!“ „Он каже“, рече он, „да треба да буде светложуте боје, да се свиди онима који је виде.“"
        },
        {
            "chapter": 2,
            "verse": 70,
            "text": "Замоли за нас Господара свога\", рекоше они, \"да нам објасни каква још треба бити, јер нама краве изгледају сличне, а ми ћемо њу, ако Аллах хоће, сигурно да пронађемо"
        },
        {
            "chapter": 2,
            "verse": 71,
            "text": "Он каже\", рече он, \"да крава не сме бити исцрпљена орањем земље и натапањем усева; треба бити без икакве мане и белега.\" \"Е, сад си казао истину!\" Рекоше они, па је заклаше, и једва то учинише"
        },
        {
            "chapter": 2,
            "verse": 72,
            "text": "И када сте једног човека убили, па се о њему препирати почели, Аллах је дао да изађе на видело оно што сте били сакрили"
        },
        {
            "chapter": 2,
            "verse": 73,
            "text": "Па смо Ми рекли: \"Ударите га једним њеним делом!\" И ето, тако Аллах мртве враћа у живот и пружа вам доказе Своје, да бисте схватили"
        },
        {
            "chapter": 2,
            "verse": 74,
            "text": "Али су ваша срца, после тога, постала тврда као камена стена или још тврђа. А има стена из којих реке избијају; а има, заиста, стена које пуцају и из којих излази вода, а има их заиста, и које се од страха пред Аллахом руше. А Аллах не занемарује оно што ви радите"
        },
        {
            "chapter": 2,
            "verse": 75,
            "text": "Зар ви (муслимани) жудите да вам они (Јевреји) верују, а неки од њих су Аллахов говор слушали, а затим би га, након што су га схватили, свесно изврнули"
        },
        {
            "chapter": 2,
            "verse": 76,
            "text": "Када сретну оне који верују, они говоре: \"Ми верујемо!\" А чим се осаме једни с другима, кажу: \"Зар ћете им казивати оно што је Аллах вама објавио, па да им то буде доказ против вас пред Господаром вашим? Зар се нећете опаметити"
        },
        {
            "chapter": 2,
            "verse": 77,
            "text": "А зар они не знају да Аллах зна и оно што крију и оно што показују"
        },
        {
            "chapter": 2,
            "verse": 78,
            "text": "Неки од њих су неписмени и не познају Књигу, него само гатке. Они само измишљају"
        },
        {
            "chapter": 2,
            "verse": 79,
            "text": "А тешко онима који својим рукама пишу књигу, а затим говоре: „Ово је од Аллаха“, да би за то извукли ништавну корист. И тешко њима због онога што њихове руке пишу, и тешко њима што на тај начин зарађују"
        },
        {
            "chapter": 2,
            "verse": 80,
            "text": "Они говоре: \"Ватра нас неће дотицати више од неколико дана.\"Реци: \"Да ли сте за то од Аллаха добили обећање, јер Аллах неће прекршити Своје обећање, или Аллаху приписујете оно што не знате?!“"
        },
        {
            "chapter": 2,
            "verse": 81,
            "text": "А није тако! Јер они који буду зло чинили и греси их њихови буду са свих страна сустигли, становници Ватре ће они да буду и у њој ће вечно да остану"
        },
        {
            "chapter": 2,
            "verse": 82,
            "text": "А они који буду веровали и добра дела чинили, они ће становници Раја бити; у њему ће вечно боравити"
        },
        {
            "chapter": 2,
            "verse": 83,
            "text": "И када смо од потомака Израиљевих узели завет да ћете једино Аллаха да обожавате, и родитељима, и ближњима, и сирочадима, и сиромасима доброчинство да чините, а људима лепе речи да говорите; и молитву да обављате и обавезну милостињу да дајете, ви сте се после, изузев мало вас, окрећући завет изневерили"
        },
        {
            "chapter": 2,
            "verse": 84,
            "text": "И када смо од вас завет узели да крв једни другима нећете пролевати и да једни друге из домова ваших нећете изгонити, ви сте то онда, прихватили и томе сведоци били"
        },
        {
            "chapter": 2,
            "verse": 85,
            "text": "Након тога, ви ипак једни друге убијате, а поједине од вас и из завичаја њихових протерујете, помажући се против њих, уз грех и насиље, а ако вам дођу као заробљеници, ви их откупљујете. А забрањено вам је да их изгоните! Зар ви у један део Књиге верујете, а други негирате?! Онога од вас који тако ради стићи ће на овоме свету понижење, а на Судњем дану биће стављен на најтеже муке. А Аллах, заиста, није немаран према ономе што ви радите"
        },
        {
            "chapter": 2,
            "verse": 86,
            "text": "То су они који су живот на овоме свету узели у замену за Будући свет; зато им патња олакшана неће бити, нити ће им се у помоћ притећи"
        },
        {
            "chapter": 2,
            "verse": 87,
            "text": "И Ми смо Мојсију Књигу дали и после њега, једног за другим, посланике смо слали. И Исусу, сину Маријином, јасне смо доказе дали и Духом Благословљеним (анђелом Гаврилом) смо га помогли. И кад год вам је који посланик донео оно што није годило душама вашим, ви сте се узохолили, па сте неке у лаж угонили, а неке убијали"
        },
        {
            "chapter": 2,
            "verse": 88,
            "text": "Они говоре: \"Наша срца су окорела!\" А није тако, него је Аллах њих проклео због неверовања њиховог, а мало је њих који верују"
        },
        {
            "chapter": 2,
            "verse": 89,
            "text": "А када им дође Књига (Кур'ан) од Аллаха која потврђује истинитост онога што они имају (Тору), а још од пре су помоћ против неверника молили , и када им дође оно што им је познато као истина, они у то не повероваше. Па нека Аллахово проклетство стигне невернике"
        },
        {
            "chapter": 2,
            "verse": 90,
            "text": "Јадно је то за шта су се продали, да негирају оно што Аллах објављује, само из злобе што Аллах, из доброте Своје шаље Објаву ономе коме Он хоће од слугу Својих; па су на себе гнев за гневом навлачили! А невернике чека патња понижавајућа"
        },
        {
            "chapter": 2,
            "verse": 91,
            "text": "А када им се каже: \"Верујте у оно што Аллах објављује!\" Они одговарају: \"Ми верујемо само у оно што је нама објављено\", и неће да верују у оно што се објављује после, а то је Истина, која потврђује да је истинито и оно што они имају. Реци: \"Па зашто сте још раније Аллахове веровеснике убијали, ако сте верници били"
        },
        {
            "chapter": 2,
            "verse": 92,
            "text": "И Мојсије вам је јасне доказе био донео, па сте, ипак, након што он оде, неправду чинећи, теле за обожавање прихватили"
        },
        {
            "chapter": 2,
            "verse": 93,
            "text": "И када смо од вас Завет ваш примили и брдо Синај изнад вас подигли: „Чврсто прихватите оно што вам дајемо и слушајте!“, они су одговорили: „Чујемо, али нећемо да послушамо!“, јер су њихова срца, због неверовања, теле упила. Реци: „Ружно је то на шта вас ваше веровање наводи, ако сте ви уопште верници.“"
        },
        {
            "chapter": 2,
            "verse": 94,
            "text": "Реци: \"Ако је код Аллаха Рај осигуран само за вас, мимо осталог света, онда ви смрт пожелите, ако истину говорите"
        },
        {
            "chapter": 2,
            "verse": 95,
            "text": "А они је неће никада пожелети због онога што чине, а Аллах добро зна неправеднике"
        },
        {
            "chapter": 2,
            "verse": 96,
            "text": "И видећеш сигурно да више жуде за животом од других људи, па чак и од идолопоклоника; сваки од њих би волео да поживи хиљаду година, мада га то, и када би толико дуго живео, не би од казне удаљило. Аллах добро види оно што они раде"
        },
        {
            "chapter": 2,
            "verse": 97,
            "text": "Реци: \"Ко је непријатељ (анђелу) Гаврилу, нека зна да он Аллаховом дозволом теби на срце ставља Кур' ан потврдујући истинитост онога од пре, као путоказ и радосну вест верницима"
        },
        {
            "chapter": 2,
            "verse": 98,
            "text": "Ко је непријатељ Богу, Његовим анђелима и Његовим посланицима и (анђелу) Гаврилу и (анђелу) Михаилу - па, Бог је, заиста, непријатељ онима који не верују"
        },
        {
            "chapter": 2,
            "verse": 99,
            "text": "А Ми теби јасне доказе објављујемо, у које једино тешки грешници неће да верују"
        },
        {
            "chapter": 2,
            "verse": 100,
            "text": "Зар сваки пут када неку обавезу преузму, део њих је одбаци?! Штавише, већина их не верује"
        },
        {
            "chapter": 2,
            "verse": 101,
            "text": "А када им је од Аллаха Посланик дошао, потврђујући да је истинито оно што већ имају, део оних којима је Књига дата за леђа своја Аллахову Књигу су одбацили, као да они не знају"
        },
        {
            "chapter": 2,
            "verse": 102,
            "text": "И поведоше се за оним што су ђаволи о Соломуновој владавини лажно казивали. А Соломун није био неверник, него су ђаволи неверници. Они уче људе враџбини и ономе што је било надахнуто двојици анђела Харуту и Маруту, у Вавилону. А њих двојица никога нису учили док му не би рекли: „Ми само искушавамо, а ти немој да будеш неверник!“ И људи су од њих двојице учили како ће мужа од жене да раставе, али они нису могли никоме без Божије дозволе да науде. Учили су оно што ће да им науди и од чега користи неће да имају, иако су знали да онај ко то себи у замену за веровање купи, на Будућем свету никаквог удела неће да има. А доиста је јадно оно за шта су се продали, када би само они то знали"
        },
        {
            "chapter": 2,
            "verse": 103,
            "text": "А да су они веровали и чували се забрањеног, па сигурно награда од Аллаха боља је - само да су то они знали"
        },
        {
            "chapter": 2,
            "verse": 104,
            "text": "О ви који верујете, не говорите: \"Ра'ина!\" Него реците \"Унзурна (Погледај нас, обрати пажњу на нас)!\" И слушајте. А неверницима болна патња припада"
        },
        {
            "chapter": 2,
            "verse": 105,
            "text": "Не воле они који не верују, ни следбеници Књиге ни они многобошци који другима место које само Аллаху припада дају, да се вама од Господара вашег било какво добро објави. Аллах Својом милошћу одликује кога хоће, и Аллах је поседник доброте величанствене"
        },
        {
            "chapter": 2,
            "verse": 106,
            "text": "Који год кур'ански одломак променимо, или га забораву препустимо, Ми бољи од њега или сличан њему донесемо. Зар ти не знаш да Аллах над свиме има моћ"
        },
        {
            "chapter": 2,
            "verse": 107,
            "text": "Зар ти не знаш да небеско и земаљско царство припада Аллаху и да, осим Аллаха, ни заштитника ни помагача немате"
        },
        {
            "chapter": 2,
            "verse": 108,
            "text": "Зар да тражите од свог посланика, као што су пре од Мојсија тражили?! А ко веровање замени неверовањем, тај је с Правог пута залутао"
        },
        {
            "chapter": 2,
            "verse": 109,
            "text": "Многи следбеници Књиге би волели, из своје личне злобе, да вас, након вашег веровања, у невернике врате, након што им је Истина постала јасна. Али, ви опростите и преко тога пређите, док Аллах Своју одлуку не донесе. Аллах, заиста, над свиме има моћ"
        },
        {
            "chapter": 2,
            "verse": 110,
            "text": "И молитву обављајте и обавезну милостињу дајте, а за добро које за себе припремите наћи ћете награду код Аллаха, јер Аллах добро види оно што радите"
        },
        {
            "chapter": 2,
            "verse": 111,
            "text": "Они говоре: \"У Рај неће ући нико осим онога ко буде Јевреј или хришћанин!\" То су пусте жеље њихове. Реци: \"Дајте свој доказ, ако истину говорите"
        },
        {
            "chapter": 2,
            "verse": 112,
            "text": "А није тако! Ономе ко се буде Аллаху предао и уз то добра дела чинио, припада награда код Господара његовог; такви се неће ничега бојати, нити ће за било чим туговати"
        },
        {
            "chapter": 2,
            "verse": 113,
            "text": "Јевреји говоре: „Хришћани нису на правом путу!“, а хришћани кажу: „Јевреји нису на правом путу!“, а они читају Књигу. Тако готово истим речима говоре они који не знају. Аллах ће на Судњем дану да им пресуди у ономе о чему су се разилазили"
        },
        {
            "chapter": 2,
            "verse": 114,
            "text": "Има ли већег неправедника од онога који брани да се у Аллаховим џамијама име Његово спомиње и који ради на томе да се оне опустоше?! Такви би требало да у њих само са страхом улазе. Они ће на овоме свету понижење доживети, а на другом свету их чека казна велика"
        },
        {
            "chapter": 2,
            "verse": 115,
            "text": "Аллаху припадају и исток и запад; куда год се окренете, тамо је Аллахово лице. Аллах је, доиста, неизмерно дарежљив и Свезнајући"
        },
        {
            "chapter": 2,
            "verse": 116,
            "text": "Неверници говоре: \"Аллах је себи дете узео.\" Узвишен нека је Он! Напротив, Њему припада све што је на небесима и на Земљи и Њему се све покорава"
        },
        {
            "chapter": 2,
            "verse": 117,
            "text": "Он је Створитељ небеса и Земље, а када нешто одреди, Он само каже: \"Буди!\" - И то бива"
        },
        {
            "chapter": 2,
            "verse": 118,
            "text": "А они који не знају, говоре: \"Требало би да Аллах с нама разговара, или да нам какав доказ дође!\" Тако су готово истим речима говорили и они пре њих; срца су им слична! А Ми доказе објашњавамо људима који чврсто верују"
        },
        {
            "chapter": 2,
            "verse": 119,
            "text": "Ми смо те (Мухаммеде), заиста, послали са Истином, као доносиоца радосних вести и онога који опомиње, и ти нећеш да будеш питан за оне који ће да буду у Паклу"
        },
        {
            "chapter": 2,
            "verse": 120,
            "text": "Ни Јевреји, ни хришћани неће бити тобом задовољни све док не будеш следио њихову веру. Реци: \"Аллахова Упута јесте Права упута!\" А ако би се ти повео за жељама њиховим, након знања које си добио, од Аллаха те нико не би могао заштитити, нити ти помоћи"
        },
        {
            "chapter": 2,
            "verse": 121,
            "text": "Они којима смо објавили Књигу, па је читају онако како треба, то су они који у њу верују. А они који у њу не буду веровали, то су сигурни губитници"
        },
        {
            "chapter": 2,
            "verse": 122,
            "text": "О синови Израиљеви, сетите се благодати Мојих које сам вам даровао, и када сам вас над осталим народима одликовао"
        },
        {
            "chapter": 2,
            "verse": 123,
            "text": "И бојте се Дана када нико ни за кога ништа неће моћи учинити, када се ни од кога откуп неће примати, када се ничији заговор неће користити, и када никоме нико неће у помоћ притећи"
        },
        {
            "chapter": 2,
            "verse": 124,
            "text": "И када је Аврама његов Господар са неколико заповеди на искушење ставио, па их је он потпуно извршио, Аллах је рекао: „Учинићу да ти будеш људима вођа.“ Он је упитао: „А и неки из мог потомства?“ Одговорио му је: „Обећање Моје не обухвата неправеднике!“"
        },
        {
            "chapter": 2,
            "verse": 125,
            "text": "И када Ми Кабу учинисмо уточиштем и сигурним местом за људе: „Нека вам место на којем је Аврам стајао буде простор где ћете молитву да обављате!“ И Авраму и Јишмаелу смо наредили: „Храм Мој очистите за оне који га буду обилазили, коју буду ту боравили и који молитву буду обављали.“"
        },
        {
            "chapter": 2,
            "verse": 126,
            "text": "А када је Аврам замолио: \"Господару мој, учини ово место сигурним боравиштем и снабдиј плодовима становнике његове, оне између њих који буду у Аллаха и Последњи дан веровали!\" Он је рекао: \"Ономе који не буде веровао, даћу да неко време ужива, а онда ћу га присилити да у патњу ватрену уђе. А ужасно је то коначно одредиште"
        },
        {
            "chapter": 2,
            "verse": 127,
            "text": "И док су Аврам и Јишмаил темеље Кабе подизали, молили су: \"Господару наш, прими то од нас, Ти си, уистину, Свечујући и Свезнајући"
        },
        {
            "chapter": 2,
            "verse": 128,
            "text": "Господару наш, учини нас двојицу муслиманима - Теби преданим, а и у потомству нашем нека буде заједница Теби предана, покажи нам обреде наше и опрости нам! Ти си, доиста, стални Приматељ покајања, Милостиви"
        },
        {
            "chapter": 2,
            "verse": 129,
            "text": "Господару наш, пошаљи међу њих посланика, једнога од њих, који ће им речи Твоје казивати, Књизи и мудрости их поучити и очистити их! Ти си, доиста, Силни и Мудри"
        },
        {
            "chapter": 2,
            "verse": 130,
            "text": "Ко други веру Аврамову избегава до онај који не држи до себе!? Ми смо њега на овоме свету одабрали, па ће он и на другом свету бити међу добрима"
        },
        {
            "chapter": 2,
            "verse": 131,
            "text": "Када је њему Господар његов рекао: \"Предан буди!\" Он је одговорио: \"Ја сам предан Господару светова"
        },
        {
            "chapter": 2,
            "verse": 132,
            "text": "И Аврам је, као и Јаков, то синовима својим заповедио: „Синови моји, Аллах је вама веру одабрао, и нипошто немојте да умрете другачије осим као муслимани .“"
        },
        {
            "chapter": 2,
            "verse": 133,
            "text": "Да нисте можда били присутни када је Јакову смртни час дошао?! Кад је он синове своје упитао: „Кога ћете, након мене, да обожавате?\" Одговорили су: „Обожаваћемо Бога твог, Бога твојих отаца Аврама, Јишмаела и Исака, Бога Јединог! И ми се само Њему предајемо!“"
        },
        {
            "chapter": 2,
            "verse": 134,
            "text": "Тај је народ прошао; њему припада оно што је заслужио, а вама што сте заслужили, и ви нећете бити питани за оно што су они радили"
        },
        {
            "chapter": 2,
            "verse": 135,
            "text": "Они говоре: „Будите јевреји, односно хришћани, бићете на Правом путу!“ Ти реци: „Не, ми смо следбеници Аврама правоверника. Он није многобожац био.“"
        },
        {
            "chapter": 2,
            "verse": 136,
            "text": "Реците: \"Ми верујемо у Аллаха и у оно што се објављује нама, и у оно што је објављено Авраму, и Јишмаилу, и Исаку, и Јакову, и потомцима,\" и у оно што је дато Мојсију и Исусу, и у оно што је дато веровесницима од Господара њиховог; ми не правимо никакве разлике међу њима и ми смо Њему предани"
        },
        {
            "chapter": 2,
            "verse": 137,
            "text": "Па, ако они буду веровали у оно у шта ви верујете, на Правом су путу; а ако се окрену, они су онда раскол починили. Аллах ће те сигурно од њих заштитити. Он је Свечујући и Свезнајући"
        },
        {
            "chapter": 2,
            "verse": 138,
            "text": "Аллахове вере се држите! Зар има лепше вере од Аллахове?! Ми се само Њему покоравамо"
        },
        {
            "chapter": 2,
            "verse": 139,
            "text": "Реци: \"Зар с нама о Аллаху расправљате, а Он је и наш и ваш Господар! Нама припадају наша дела, а вама ваша дела! А ми смо према Њему искрени"
        },
        {
            "chapter": 2,
            "verse": 140,
            "text": "Како можете да говорите да су Аврам, Јишмаил, Исак, Јаков и потомци његови били јевреји или хришћани? Реци: \"Знате ли боље ви или Аллах?\" Зар је ико већи неправедник од онога који скрива сведочанство Истине добивене од Аллаха! А Аллах није немаран према ономе што ви радите"
        },
        {
            "chapter": 2,
            "verse": 141,
            "text": "Тај је народ прошао; њему припада оно што је заслужио, а вама што сте заслужили, и ви нећете бити питани за оно што су они радили"
        },
        {
            "chapter": 2,
            "verse": 142,
            "text": "Рећи ће неки људи кратке памети: „Шта их је одвратило од њиховог правца током молитве, према којем су се окретали?“ Реци: „Аллаху припадају и исток и запад; Он упућује на Прави пут онога кога Он хоће.“"
        },
        {
            "chapter": 2,
            "verse": 143,
            "text": "Тако смо вас учинили најбољом заједницом средине, како бисте сведочили о другим људима, и како би Посланик о вама сведочио. И Ми смо променили правац према којем си се током молитве окретао само да бисмо знали оне који следе Посланика у односу на оне који не верују, јер то је заиста било тешко свима, осим оним које је Аллах упутио на Прави пут. Аллах неће да дозволи да пропадну ваше молитве. А Аллах је, заиста, према људима милосрдан и милостив"
        },
        {
            "chapter": 2,
            "verse": 144,
            "text": "Ми видимо како окрећеш лице своје према небу и Ми ћемо сигурно да те окренемо према правцу који ти желиш; па, окрени лице своје према Часном храму! И где год били, лице своје окрените према њему. Заиста, они којима је дата Књига знају да је то истина од њиховог Господара. А Аллах није немаран према ономе шта они раде"
        },
        {
            "chapter": 2,
            "verse": 145,
            "text": "И када би ти онима којима је дата Књига све доказе донео, они опет неће да прихвате твој правац (Киблу), као што ни ти нећеш да прихватиш њихов правац, нити ће ико од њих да прихвати правац другога. А ако би се ти за њиховим жељама повео након што ти је дошло знање, тада би сигурно међу неправедницима био"
        },
        {
            "chapter": 2,
            "verse": 146,
            "text": "Они којима смо дали Књигу знају Посланика као што синове своје знају, али неки од њих, заиста, свесно истину прикривају"
        },
        {
            "chapter": 2,
            "verse": 147,
            "text": "Истина је од Господара твога, па зато никако не буди од оних који сумњају"
        },
        {
            "chapter": 2,
            "verse": 148,
            "text": "Свако има свој правац према којем се окреће, па се такмичите у добру! Ма где били, Аллах ће да вас све сабере. Аллах, заиста, над свиме има моћ"
        },
        {
            "chapter": 2,
            "verse": 149,
            "text": "И из свакога места у које дођеш, ти лице своје у правцу Часног храма окрени; то је, доиста, Истина од Господара твога; Аллах није немаран према ономе што ви радите"
        },
        {
            "chapter": 2,
            "verse": 150,
            "text": "И из сваког места у које дођеш, ти своје лице према Часном храму окрени!; И где год се налазили, ви своја лица према њему окрећите, да људи не би имали шта да вам приговоре, осим оних међу њима који неправду чине. Њих се не бојте, него се Мене бојте, да бих благодат Своју према вама употпунио и да бисте били на Правом путу"
        },
        {
            "chapter": 2,
            "verse": 151,
            "text": "Као што вам Ми једнога од вас као посланика посласмо да вам Наше речи и доказе казује, и да вас очисти, и да вас Књизи и мудрости подучи, и да вас оно што нисте знали научи"
        },
        {
            "chapter": 2,
            "verse": 152,
            "text": "Зато се сећајте Мене, и Ја ћу вас да се сећам! И захваљујте Ми, и немојте Ми незахвални бити"
        },
        {
            "chapter": 2,
            "verse": 153,
            "text": "О ви који верујете, тражите себи помоћ у стрпљивости и молитви! Аллах је, доиста, уз стрпљиве"
        },
        {
            "chapter": 2,
            "verse": 154,
            "text": "И не кажите за оне који су на Аллаховом путу погинули: \"Мртви су!\" Не, они су живи, али ви то не осећате"
        },
        {
            "chapter": 2,
            "verse": 155,
            "text": "Ми ћемо вас у искушење доводити, мало страхом и гладовањем, и губљењем иметка, живота и летине. А ти обрадуј стрпљиве"
        },
        {
            "chapter": 2,
            "verse": 156,
            "text": "Оне који, када их каква невоља задеси, само кажу: \"Ми смо, доиста, Аллахови и Њему ћемо се, сигурно, вратити"
        },
        {
            "chapter": 2,
            "verse": 157,
            "text": "То су они којима припадају благослови од Господара њиховог и милост; они су на Правом путу"
        },
        {
            "chapter": 2,
            "verse": 158,
            "text": "Сафа и Мерва су, доиста, Аллахова часна места. Зато онај који Кабу ходочасти или Умру обави, не ради никакав преступ да се креће између њих. А онај који драге воље учини какво добро дело, па Аллах је доиста благодаран и све зна"
        },
        {
            "chapter": 2,
            "verse": 159,
            "text": "Оне који буду скривали јасне доказе које смо Ми објавили, и Прави пут након што смо га у Књизи људима означили, Аллах ће да их прокуне, а проклеће их и они који имају правод да проклињу"
        },
        {
            "chapter": 2,
            "verse": 160,
            "text": "Изузети ће да буду само они који се покају и поправе, и то јавно испоље; таквима ћу Ја да опростим, а Ја сам стални Приматељ покајања, Милостиви"
        },
        {
            "chapter": 2,
            "verse": 161,
            "text": "Доиста, онима који не верују и који као неверници умру, следи проклетство Аллахово, проклетство анђела и свих људи"
        },
        {
            "chapter": 2,
            "verse": 162,
            "text": "У њему ће вечно да остану, а патња њихова неће да им се смањује, нити ће да им се шта одлаже"
        },
        {
            "chapter": 2,
            "verse": 163,
            "text": "А ваш Аллах - један је Бог; нема бога осим Њега, Свемилосног, Милостивог"
        },
        {
            "chapter": 2,
            "verse": 164,
            "text": "У стварању небеса и Земље, у смени ноћи и дана, у лађи која морем плови сa корисним товаром за људе и у води коју Аллах сa неба спушта, па тако земљу враћа у живот након њене замрлости, по којој је расијао разноразна жива бића, у усмеравању ветрова и облацима који између неба и Земље лебде - има, заиста, знакова за оне који разумеју"
        },
        {
            "chapter": 2,
            "verse": 165,
            "text": "Има људи који поред Аллаха друге, као једнаке Њему, прихватају; воле их као што се Аллах воли! Али, они који верују, још више Аллаха воле! А да знају они који су неправду чинили - када казну доживе, да ће видети да моћ сва Аллаху припада и да Аллах страховито кажњава"
        },
        {
            "chapter": 2,
            "verse": 166,
            "text": "Када се они за којим су се други поводили одрекну оних који су их следили и казну буду искусили, и када им се свака могућност спашења прекине"
        },
        {
            "chapter": 2,
            "verse": 167,
            "text": "Тада ће следбеници њихови рећи: \"Да нам је само да се на тренутак вратимо, па да се и ми њих одрекнемо као што су се они нас одрекли!\" Ето, тако ће Аллах њима показати погубним дела њихова и они никада неће из Пакла изаћи"
        },
        {
            "chapter": 2,
            "verse": 168,
            "text": "О људи, једите од онога што има на Земљи, што је дозвољено и лепо, и не следите ђавоље стопе! Он вам је, заиста, непријатељ очевидни"
        },
        {
            "chapter": 2,
            "verse": 169,
            "text": "Он вас навраћа на грех и разврат, и да о Аллаху говорите оно што не знате"
        },
        {
            "chapter": 2,
            "verse": 170,
            "text": "А када им се каже: \"Следите оно што је Аллах објавио!\" - Они одговарају: \"Не, него ћемо да следимо оно на чему смо наше претке затекли.\" Зар и онда када им преци нису ништа схватали, нити су били на Правом путу"
        },
        {
            "chapter": 2,
            "verse": 171,
            "text": "Они који не верују слични су ономе који виче, али сам не чује ништа осим зов и запомагање; они су глуви, неми и слепи и они ништа не схватају"
        },
        {
            "chapter": 2,
            "verse": 172,
            "text": "О ви који верујете, једите добра којим смо вас опскрбили и захваљујте Аллаху, ако, заиста, само Њега обожавате"
        },
        {
            "chapter": 2,
            "verse": 173,
            "text": "Он вам, доиста, забрањује: стрв, крв, свињско месо и оно што је принесено као жртва у нечије друго име, а не у Аллахово. А ономе који буде приморан, не својом вољом и не претерујући, није му грех. Аллах је, доиста, Онај Који опрашта грехе и милостив је"
        },
        {
            "chapter": 2,
            "verse": 174,
            "text": "Заиста, они који скривају оно што је Аллах у Књизи објавио и то продају за нешто што мало вреди - они у стомаке своје само ватру трпају; на Судњем дану Аллах неће ни да их ослови, нити ће да их очисти; њима припада патња болна"
        },
        {
            "chapter": 2,
            "verse": 175,
            "text": "То су они који уместо Упуте узимају заблуду, а уместо опроста патњу; како ли су само они неосетљиви на Ватру"
        },
        {
            "chapter": 2,
            "verse": 176,
            "text": "То је тако, јер Аллах је објавио Књигу с истином, а они који се о Књизи разилазе заиста су у расколу великом"
        },
        {
            "chapter": 2,
            "verse": 177,
            "text": "Није честитост у томе да окрећете лица своја према истоку и западу; честити су они који верују у Аллаха, и у будући свет, и у анђеле, и у књиге, и у веровеснике, и који од иметка, иако им је драг, дају рођацима, и сирочадима, и сиромасима, и путницима, и просјацима, и за откуп из ропства, и који молитву обављају и обавезну милостињу дају, и који обавезу своју, када је преузму, испуњавају, нарочито они који су издржљиви у неимаштини, и у болести, и у боју љутом. Они су искрени верници, и они се Аллаха боје и ружних поступака клоне"
        },
        {
            "chapter": 2,
            "verse": 178,
            "text": "О ви који верујете! Прописује вам се одмазда за убијене: слободан за слободног, роб за роба, и женско за женско. А онај коме род убијеног опрости, нека они великодушно поступе, а нека им он доброчинством узврати. То је олакшање од вашег Господара и милост. А ко насиље и после тога изврши, њему следи болна патња"
        },
        {
            "chapter": 2,
            "verse": 179,
            "text": "У одмазди вам је живот, о разумом обдарени, да бисте се сачували"
        },
        {
            "chapter": 2,
            "verse": 180,
            "text": "Када неко од вас на самрти буде, па оставља какво добро, прописано вам је да, на леп и праведан начин, родитељима и ближњима опоруку учините, што је обавеза богобојазних"
        },
        {
            "chapter": 2,
            "verse": 181,
            "text": "Онај ко је измени, након што чује како гласи, грех за то пада на оне који је мењају. А Аллах је, заиста, Онај Који све чује и Онај Који све зна"
        },
        {
            "chapter": 2,
            "verse": 182,
            "text": "Па ко се боји погрешке или грешног поступка опоручиоца, па то ваљано између оних којих се опорука тиче поправи, није згрешио! Аллах је, доиста, Онај Који опрашта грехе и милостив је"
        },
        {
            "chapter": 2,
            "verse": 183,
            "text": "О ви који верујете! Прописује вам се пост, као што је прописан онима пре вас, да бисте се греха сачували"
        },
        {
            "chapter": 2,
            "verse": 184,
            "text": "Одређен број дана; а ономе од вас који је болестан или на путу буде, толико других дана. Онима који га тешко подносе, откуп је да сиромашног нахране. А ко драге воље да више, за њега је боље. А боље вам је да постите, нека знате"
        },
        {
            "chapter": 2,
            "verse": 185,
            "text": "У рамазану је почело објављивање Кур'ана, који је путоказ људима, јасан доказ Правог пута и разликовања добра од зла. Ко од вас у том месецу буде код куће, нека пости, а ко буде болестан или се на путу задеси, нека исти број дана напости. Аллах жели да вам олакша, а не да вам отежа, и да одређени број дана испуните и да Аллаха величате јер вас је упутио, па да захвални будете"
        },
        {
            "chapter": 2,
            "verse": 186,
            "text": "А када те робови Моји за Мене упитају, Ја сам, сигурно, близу: одазивам се молби молитеља када Ме замоли. Зато, нека се и они Мени одазову и нека верују у Мене, како би исправним путем кренули"
        },
        {
            "chapter": 2,
            "verse": 187,
            "text": "Дозвољава вам се да у ноћима поста имате однос са женама вашим; оне су одећа ваша, а ви сте одећа њихова; Аллах зна да сте сами себе обмањивали, па је прихватио покајање ваше и опростио вам; зато се сада састајте с њима и жудите за оним што вам је Аллах одредио; једите и пијте све док будете могли да разликујете белу нит од црне нити зоре, а потом употпуните пост, до ноћи. Са женама немојте да имате односе док сте у осами у богомољама; то су Аллахове границе и не приближујте им се; тако Аллах у речима и доказима Својим обзнањује прописе људима, како би се причували"
        },
        {
            "chapter": 2,
            "verse": 188,
            "text": "Не једите имовину једни другима на непоштен начин и не спорите се због ње пред судијама како бисте с грехом, и знајући то, део имовине других људи узели"
        },
        {
            "chapter": 2,
            "verse": 189,
            "text": "Питају те о млађацима. Реци: \"Они су људима ознаке за време и ходочашће.\" Не исказује се честитост у томе да са задње стране у куће улазите, него је честитост у томе да се Аллаха бојите. У куће улазите на врата њихова и Аллаха се бојте да бисте успели"
        },
        {
            "chapter": 2,
            "verse": 190,
            "text": "И борите се на Аллаховом путу против оних који се боре против вас, али не прелазите границе. Заиста Аллах не воли оне који прекорачају границе"
        },
        {
            "chapter": 2,
            "verse": 191,
            "text": "И убијајте их где год их стигнете, и прогоните их одакле су они вас прогнали! А смутња је тежа од убијања! И не борите се против њих код Часног храма док вас они ту не нападну. Ако вас ту нападну, онда их убијајте! Таква је казна за невернике"
        },
        {
            "chapter": 2,
            "verse": 192,
            "text": "Ако престану, па Аллах је, заиста, Онај Који опрашта грехе и милостив је"
        },
        {
            "chapter": 2,
            "verse": 193,
            "text": "И борите се против њих док смутње не нестане и док вера не буде само Аллаху исказивана. Па, ако се окане, онда непријатељство престаје, а једино против насилника остаје"
        },
        {
            "chapter": 2,
            "verse": 194,
            "text": "Свети месец је за свети месец, а и у светињама вреди одмазда: онима који вас нападну, узвратите истом мером и Аллаха се бојте; знајте да је Аллах уз богобојазне"
        },
        {
            "chapter": 2,
            "verse": 195,
            "text": "И трошите иметак на Аллаховом путу, и сами себе у пропаст не бацајте, и добро чините; Аллах, доиста, воли доброчинитеље"
        },
        {
            "chapter": 2,
            "verse": 196,
            "text": "Хаџ (велико ходочашће) и умру (мало ходочашће) ради Аллаха употпуните! А ако будете спречени, онда курбане који вам се нађу при руци закољите, а главе своје, док курбани не стигну до места свога, не бријте! А онај од вас који се разболи или има нешто на глави што га мучи (па се обрије), нека се постом или добровољном милостињом или курбаном искупи! Када будете сигурни, онај ко буде обављао умру уз ходочашће, курбан до којег може да доће, нека закоље! А онај ко га не нађе, нека три дана пости у данима ходочашћа и седам дана по повратку, то је пуних десет дана. То важи за оног чија породица не живи у границама Часног храма. И бојте се Аллаха и знајте да Он жестоко кажњава"
        },
        {
            "chapter": 2,
            "verse": 197,
            "text": "Хаџ је у познатим месецима, па онај ко се обавеже у току њих да обави хаџ не може да има интимни однос, нити грехе да чини, нити да се препире у току ходочашћа. А за добро које учините Аллах зна. За пут се опскрбите, а најбоља је опскрба богобојазност! И Мене се бојте - ви, разумом обдарени"
        },
        {
            "chapter": 2,
            "verse": 198,
            "text": "Није вам грех да од Господара свога тражите неко добро. А када пођете с Арефата, Аллаха спомињите код часних места; спомињите Га и славите јер вас је Он упутио, а заиста сте пре тога у заблуди били"
        },
        {
            "chapter": 2,
            "verse": 199,
            "text": "Затим крените одакле крећу остали људи и од Аллаха опрост молите. Аллах је, доиста, Онај Који опрашта грехе и милостив је"
        },
        {
            "chapter": 2,
            "verse": 200,
            "text": "А када завршите обреде ваше, Аллаха спомињите као што спомињете претке ваше, па и више од тога! Има људи који говоре: \"Господару наш, дај Ти нама на овоме свету!\" А на другом свету неће имати никаквог удела"
        },
        {
            "chapter": 2,
            "verse": 201,
            "text": "А има и оних који говоре: \"Господару наш, дај нам добро и на овом свету и на Будућем свету и сачувај нас паклене патње"
        },
        {
            "chapter": 2,
            "verse": 202,
            "text": "Таквима припада удео који су заслужили! Аллах доиста брзо своди рачуне"
        },
        {
            "chapter": 2,
            "verse": 203,
            "text": "И Аллаха спомињите у данима одређеним! А ономе ко пожури, па то учини у два дана, није грех, као што није грех ни ономе који још остане, ако је богобојазан. Бојте се Аллаха, и знајте да ћете сви пред Њим бити сакупљени"
        },
        {
            "chapter": 2,
            "verse": 204,
            "text": "Има људи, попут оног чије те речи о животу на овом свету одушевљавају и који се позива на Аллаха као сведока за оно што је у његовом срцу, а најљући су противници"
        },
        {
            "chapter": 2,
            "verse": 205,
            "text": "Чим се неки од њих окрене од тебе, крене неред по Земљи да прави, уништава усеве и стоку. А Аллах не воли неред"
        },
        {
            "chapter": 2,
            "verse": 206,
            "text": "А када му се каже: \"Аллаха се бој!\" Он се онда поноси гресима. Па довољан му је Пакао, а то је, доиста, грозно боравиште"
        },
        {
            "chapter": 2,
            "verse": 207,
            "text": "Има људи који се жртвују у тежњи за задовољством Аллаховим. А Аллах је милосрдан према робовима Својим"
        },
        {
            "chapter": 2,
            "verse": 208,
            "text": "О ви који верујете, уђите у Ислам потпуно и не идите стопама ђавољим; он вам је, заиста, непријатељ отворени"
        },
        {
            "chapter": 2,
            "verse": 209,
            "text": "А ако посрнете, након што су вам дошли јасни докази, онда знајте да је Аллах, заиста, силан и мудар"
        },
        {
            "chapter": 2,
            "verse": 210,
            "text": "Чекају ли они да им Аллах дође у тминама облака, и анђели, и да буде свему крај?! А Аллаху се све враћа"
        },
        {
            "chapter": 2,
            "verse": 211,
            "text": "Упитај синове Израиљеве колико смо им јасних доказа дали! А они који замењују благодат Аллахову која им је дошла, па Аллах, заиста, страховито кажњава"
        },
        {
            "chapter": 2,
            "verse": 212,
            "text": "Неверницима се живот на овоме свету чини лепим и они се ругају онима који верују. А они који су се Аллаха бојали и греха клонили, на Судњем дану биће изнад њих! Аллах даје у обиљу ономе коме Он хоће, без рачуна"
        },
        {
            "chapter": 2,
            "verse": 213,
            "text": "Сви људи су сачињавали једну заједницу, па је Аллах слао веровеснике да доносе радосне вести и опомену, и по њима је слао Књигу са Истином, да се по њој суди људима у ономе у чему су се они разилазили. А повод неслагању је била међусобна завист, баш од стране оних којима је дата, и то када су им већ били дошли јасни докази; и онда би Аллах, вољом Својом, упутио вернике да схвате праву истину о ономе у чему се нису слагали. – А Аллах указује на прави пут ономе коме Он хоће"
        },
        {
            "chapter": 2,
            "verse": 214,
            "text": "Зар мислите да ћете ући у Рај, а још нисте искусили оно што су искусили они који пре вас нестадоше?! Њих је погађала неимаштина и болест, и толико су бивали узнемиравани да би и посланик и они који су с њим веровали, говорили: \"Када ће доћи Аллахова помоћ!?\" Ето, Аллахова помоћ је, доиста, близу"
        },
        {
            "chapter": 2,
            "verse": 215,
            "text": "Питају те, шта ће да уделе? Реци: \"Оно што будете уделили од добра нека припадне родитељима и рођацима, и сирочади, и сиромасима, и путницима намерницима; а за добро које чините Аллах сигурно добро зна"
        },
        {
            "chapter": 2,
            "verse": 216,
            "text": "Прописана вам је борба, а то вам је мрско! Можда нешто не волите, а то је добро по вас; можда нешто волите, а то је зло по вас! Аллах зна, а ви не знате"
        },
        {
            "chapter": 2,
            "verse": 217,
            "text": "Питају те о светом месецу, о ратовању у њему! Реци: „Ратовање у њему је велики грех; али, одвраћање од Аллаховог пута и неверовање у Њега, и одвраћање од Часног храма и изгоњење становника његових, још је већи грех код Аллаха. А смутња је гора од убијања! Они ће непрестано да се боре против вас док вас не одврате од ваше вере, ако буду могли! А они међу вама који од вере своје отпадну и као неверници умру - њихова дела биће поништена на овом свету, а и на будућем. Они ће становници Ватре да буду и тамо ће вечно да остану"
        },
        {
            "chapter": 2,
            "verse": 218,
            "text": "Заиста, они који верују, и који се иселе и на Аллаховом путу боре, они желе милост Аллахову. А Аллах је Онај Који опрашта грехе и милостив је"
        },
        {
            "chapter": 2,
            "verse": 219,
            "text": "Питају те о опојним пићима и коцки! Реци: „У њима је велики грех, а има и неких користи људима; само је грех већи од њихове користи!“ Питају те, шта да удељују! Реци: „Вишак!“ Ето, тако вама Аллах прописе објашњава да бисте размислили"
        },
        {
            "chapter": 2,
            "verse": 220,
            "text": "и о овом свету и о Будућем. И питају те о сирочади! Реци: \"Унапредити њихова имања је боље!\" А ако будете с њима заједно живели, па то су браћа ваша! Аллах зна разлику између покварењака и доброчинитеља! Да је Аллах хтео, могао је прописати оно што вам је тешко! Он је, доиста, силан и мудар"
        },
        {
            "chapter": 2,
            "verse": 221,
            "text": "Не жените се вишебошкињама док вернице не постану; уистину је робиња - верница боља од вишебошкиње, макар вам се она и свидела! Не удајте вернице за вишебошце док не постану верници; јер уистину је роб-верник бољи од вишебошца, макар вам се и допадао. Они позивају у Ватру, а Аллах позива Рају и опросту, дозволом Својом, и појашњава људима речи и доказе Своје, да би се присећали и поуку примили"
        },
        {
            "chapter": 2,
            "verse": 222,
            "text": "И питају те о месечном прању! Реци: \"То је непријатност!\" Зато, немојте да имате однос са женама за време месечног прања, и не прилазите им док се не очисте! А када се очисте, онда им прилазите онако како вам је Аллах наредио! Аллах, доиста, воли оне који се кају и воли оне који се чисте"
        },
        {
            "chapter": 2,
            "verse": 223,
            "text": "Жене ваше су њиве ваше, и ви њивама својим прилазите како хоћете! А припремите нешто и за душе своје! И бојте се Аллаха и знајте да ћете се с Њим сусрести! А ти обрадуј вернике"
        },
        {
            "chapter": 2,
            "verse": 224,
            "text": "И нека вам заклетва Аллахом не буде препрека да добро чините, да се Аллаха бојите и људе мирите. А Аллах је Онај Који све чује и Онај Који све зна"
        },
        {
            "chapter": 2,
            "verse": 225,
            "text": "Аллах неће да вас казни ако се неопрезно закунете, али ће да вас казни за оно што с предумишљајем срца ваших урадите. Аллах је Онај Који опрашта грехе и Онај Који не жури с казном"
        },
        {
            "chapter": 2,
            "verse": 226,
            "text": "Они који се закуну да се неће приближавати женама својим, сачекаће четири месеца! Па ако им се врате, Аллах је, доиста, Онај Који опрашта грехе и милостив је"
        },
        {
            "chapter": 2,
            "verse": 227,
            "text": "А ако одлуче да се раставе, па Аллах је, доиста, Онај Који све чује и Онај Који све зна"
        },
        {
            "chapter": 2,
            "verse": 228,
            "text": "Разведене жене нека чекају три месечна прања; и није им допуштено да крију оно што је Аллах створио у материцама њиховим, ако у Аллаха и у Будући свет верују! Мужеви њихови имају право да их, док оне чекају, поврате, ако желе помирење. Оне имају исто толико права колико и дужности; треба да их изврше лепо и по пропису. А мушкарци су над њима за један степен! Аллах је, доиста, силан и мудар"
        },
        {
            "chapter": 2,
            "verse": 229,
            "text": "Развод може бити два пута, након чега се она, или лепо и праведно задржава, или јој се уз доброчинство последњи развод даје! А вама није допуштено да узимате било шта од онога што сте им даровали, осим ако се њих двоје плаше да Аллахове прописе неће да извршавају. А ако се бојите да њих двоје Аллахове прописе неће да извршавају, онда им није грех да се она откупи. То су Аллахове границе, па их не прекорачујте! А они који Аллахове границе прекорачују, то су прави неправедници"
        },
        {
            "chapter": 2,
            "verse": 230,
            "text": "А ако је опет разведе, она му није након тога допуштена све док се не уда за другог мужа. Па ако је и он разведе, онда њима двоје није грех да се једно другом врате, ако мисле да ће Аллахове прописе извршавати. То су Аллахове границе које Он објашњава људима који знају"
        },
        {
            "chapter": 2,
            "verse": 231,
            "text": "Када разведете супруге, па оне испуне свој разводни рок, тада их, или лепо и праведно задржите, или уз доброчинство отпремите! И не задржавајте их наносећи им штету, а онај ко тако поступи, учинио је себи неправду! Не поигравајте се Аллаховим прописима и сетите се благодати Аллахове према вама и то што вам је објавио Књигу и мудрост којом вас саветује! Аллаха се бојте и знајте да Аллах све зна"
        },
        {
            "chapter": 2,
            "verse": 232,
            "text": "А када разведете супруге, па испуне свој разводни рок, не ометајте их да се удају за мужеве своје, када се сложе да лепо живе! Овим се саветују они међу вама који верују у Аллаха и Последњи дан. Тако вам је чедније и честитије. А Аллах зна, а ви не знате"
        },
        {
            "chapter": 2,
            "verse": 233,
            "text": "Мајке нека доје своју децу пуне две године, ако желе да дојење буде потпуно! Очеви су дужни да их хране и одевају на леп и уобичајен начин. Нико се не задужује изнад могућности својих: мајка не сме да наштети оцу детета због детета свога, а ни отац мајци детета због детета свога! Наследник има исте обавезе. Зато, ако њих двоје на леп начин и по договору одлуче да одбију дете од дојења, нису грешни! А ако зажелите својој деци да нађете дојиље, није вам грех ако им, како је уобичајено, дате оно што хоћете да дате. Бојте се Аллаха и знајте да Аллах добро види шта ви радите"
        },
        {
            "chapter": 2,
            "verse": 234,
            "text": "Они од вас који умру остављајући супруге своје, њихове супруге дужне су чекати четири месеца и десет дана. И када оне испуне прописани рок, ви не сносите грех за оно што оне лепо и по пропису ураде. А Аллах у потпуности зна оно што ви радите"
        },
        {
            "chapter": 2,
            "verse": 235,
            "text": "И није вам грех ако тим женама на знање дате да ћете ви да их запросите, или ако то у душама својим кријете. Аллах зна да ћете о њима да мислите, али им потајно ништа не обећавајте, него им само што је дозвољено говорите. И не одлучујте се на брак пре него што прописано време за чекање не истекне; и имајте на уму да Аллах зна шта је у душама вашим, па Га се причувајте, и знајте да је Аллах, заиста, Онај Који опрашта грехе и Онај Који не жури с казном"
        },
        {
            "chapter": 2,
            "verse": 236,
            "text": "Није вам грех ако жене пустите пре него што у интимни однос с њима ступите, или пре него што им венчани дар одредите. И лепо их и по пропису дарујте, имућан према свом стању, а сиромашан према свом; то је дужност онима који желе добро да чине"
        },
        {
            "chapter": 2,
            "verse": 237,
            "text": "А ако их пустите пре него што сте у однос с њима ступили, а већ сте им венчани дар одредили, оне ће задржати половину онога што сте одредили, осим ако се одрекну или се одрекне онај који одлучује о склапању брака; а ако се ви одрекнете - то је ближе богобојазности! И не заборавите да једни према другима добри будете! Аллах, доиста, добро види шта ви радите"
        },
        {
            "chapter": 2,
            "verse": 238,
            "text": "Чувајте молитве, нарочито молитву у средини дана, и пред Аллахом понизно стојте"
        },
        {
            "chapter": 2,
            "verse": 239,
            "text": "Ако се будете бојали, онда молитву обављајте ходајући или јашући! А када будете сигурни, спомињите Аллаха онако како вас је Он научио ономе шта нисте знали"
        },
        {
            "chapter": 2,
            "verse": 240,
            "text": "Они међу вама којима се примиче смрт, а који иза себе остављају супруге, треба да им опоруком, унапред за годину дана, одреде издржавање и да се оне не удаљују из куће. А ако је саме напусте, ви не сносите грех за оно што оне лепо и по пропису са собом учине. А Аллах је силан и мудар"
        },
        {
            "chapter": 2,
            "verse": 241,
            "text": "Разведеним женама припада отпремнина у складу с прописом и на леп начин, и то је обавеза богобојазних"
        },
        {
            "chapter": 2,
            "verse": 242,
            "text": "Аллах вам тако објашњава прописе Своје, да бисте размислили"
        },
        {
            "chapter": 2,
            "verse": 243,
            "text": "Зар не знаш за оне који су из страха од смрти из земље своје побегли, а било их је на хиљаде, па им је Аллах рекао: \"Помрите!\" А после их је оживео. Аллах је, доиста, дарежљив према људима, али већина људи не захваљује"
        },
        {
            "chapter": 2,
            "verse": 244,
            "text": "И борите се на Аллаховом путу и знајте да је Аллах Онај Који све чује и Онај Који све зна"
        },
        {
            "chapter": 2,
            "verse": 245,
            "text": "Ко је тај који ће Аллаху леп зајам дати, па да му га Он многоструко врати, Аллах ускраћује и обилно даје, и Њему ћете се вратити"
        },
        {
            "chapter": 2,
            "verse": 246,
            "text": "Зар не знаш када су прваци синова Израиљевих, након Мојсија, казали своме веровеснику: \"Постави нам краља да се на Аллаховом путу боримо!\" \"Можда се ви нећете борити, ако вам борба буде прописана?'' Рече он. \"Зашто да се не боримо на Аллаховом путу?'' Рекоше. \"А ми смо из земље наше прогнани и од синова наших одвојени!\" А када им борба би прописана, они, осим неколицине, окренуше се. А Аллах добро зна неправеднике"
        },
        {
            "chapter": 2,
            "verse": 247,
            "text": "Аллах вам је Саула за владара одредио“, рече им њихов веровесник. „Одакле да нам он буде владар када смо ми пречи од њега да владамо? Њему ни велико богатство није дато!“, рекоше они. „Заиста је Аллах њега да вама влада изабрао“, рече он, „и великим знањем и телесном снагом га обдарио. Аллах даје власт коме Он хоће. Аллах је неизмерно дарежљив и Онај Који све зна"
        },
        {
            "chapter": 2,
            "verse": 248,
            "text": "„Заиста, знак његове власти“, рече им веровесник њихов, „биће ковчег који ће да вам стигне. У њему ће да буде смирај за вас од вашег Господара, и остатак онога што су Мојсије и Арон оставили. Носиће га анђели. У томе је, заиста, знак за вас, ако сте верници!“"
        },
        {
            "chapter": 2,
            "verse": 249,
            "text": "И кад Саул изађе с војском, рече: \"Аллах ће сигурно да вас стави на искушење једном реком, па ко се напије из ње, није мој, а ко се не напије, он је мој, изузев ако шаком захвати гутљај!\" И они се, осим неколицине, напише, а кад је они који су с њим веровали пређоше, неки рекоше: \"Ми данас не можемо изаћи на крај с Голијатом и војском његовом.\" Они који су чврсто веровали да ће сусрести Аллаха, рекоше: \"Колико су пута малобројне чете савладале многобројне чете Аллаховом дозволом.\" А Аллах је са стрпљивима"
        },
        {
            "chapter": 2,
            "verse": 250,
            "text": "И када изиђоше пред Голијата и његову војску, они рекоше: \"Господару наш, надахни нас издржљивошћу и учврсти ноге наше и помози нам против народа који не верује"
        },
        {
            "chapter": 2,
            "verse": 251,
            "text": "И они их, Аллаховом дозволом, поразише, и Давид уби Голијата, и Аллах му подари власт и мудрост, и научи га ономе чему је Он хтео. А да Аллах људе не сузбија једне другима, на Земљи би заиста неред настао! Али, Аллах је дарежљив свим световима"
        },
        {
            "chapter": 2,
            "verse": 252,
            "text": "То су Аллахове речи и докази, које Ми теби истинито казујемо. А ти си, доиста, један од посланика"
        },
        {
            "chapter": 2,
            "verse": 253,
            "text": "Неке од тих посланика одликовали смо више него друге. Са некима од њих је Аллах говорио, а неке је за више степени уздигао. А Исусу, Маријином сину, смо јасне доказе дали и (анђелом) Гаврилом га помогли. Да је Аллах хтео, они се не би међусобно после њих убијали, када су им јасни докази већ дошли, али они су се разишли, неки од њих су веровали, а неки су порицали. А да је Аллах хтео, они се не би међусобно убијали! Али, Аллах ради оно што Он жели"
        },
        {
            "chapter": 2,
            "verse": 254,
            "text": "О ви који верујете, удељујте од онога чиме вас Ми опскрбљујемо, пре него што дође Дан када неће да буде ни откупа, ни пријатељства, ни посредништва! А неверници су прави неправедници"
        },
        {
            "chapter": 2,
            "verse": 255,
            "text": "Аллах је, нема бога осим Њега, Живи и Самоопстојећи Одржаватељ! Не обузима Га ни дремеж ни сан! Његово је оно што је на небесима и на Земљи! Ко може пред Њим да се заузима без Његовог допуштења?! Он зна шта је било пре и шта ће да буде после њих и они не могу да обухвате од Његовог знања осим колико Он жели. Његов Курсиј обухвата и небеса и Земљу и Њему није тешко да их одржава! Он је Свевишњи и Величанствени"
        },
        {
            "chapter": 2,
            "verse": 256,
            "text": "„Нема присиле у вери, Прави пут се јасно разликује од заблуде! Онај ко не верује у лажна божанства а верује у Аллаха, држи се за најчвршћу везу, која неће да се прекине. А Аллах је Онај Који све чује и Онај Који све зна"
        },
        {
            "chapter": 2,
            "verse": 257,
            "text": "Аллах је заштитник оних који верују, изводи их из тмина на светло, а онима који не верују заштитници су тагути (лажна божанства), одводе их са светла у тмине! То су становници Ватре и у њој ће вечно да остану"
        },
        {
            "chapter": 2,
            "verse": 258,
            "text": "Зар не знаш за оног који се с Аврамом о његовом Господару препирао, којем је Аллах царство дао?! Кад Аврам рече: „Господар мој је Онај Који живот и смрт даје!“ Он одговори: „Ја живот и смрт дајем!“ Аврам рече: „Аллах чини да Сунце излази с истока, па учини ти да изађе са запада!“ И неверник се збуни. Аллах, заиста, неправеднике не упућује на Прави пут"
        },
        {
            "chapter": 2,
            "verse": 259,
            "text": "Или за онога који је, пролазећи поред једног насеља које је било до темеља порушено и пусто, повикао: „Како ће Аллах да оживи ове што су помрли?!“ И Аллах га мртвим учини стотину година, а затим га оживи и упита: „Колико си остао?“ Он рече: „Остао сам дан или део дана!“ Тада му рече: „Не, остао си стотину година! Погледај јело своје и пиће своје, није се покварило! А погледај и магарца свога, то смо урадили да те учинимо знаком за људе, а погледај и кости, како их састављамо, а онда месом облажемо!“ И када њему би јасно, повика: „Ја знам да Аллах, заиста, над свиме има моћ!“"
        },
        {
            "chapter": 2,
            "verse": 260,
            "text": "А када Аврам рече: „Господару мој, покажи ми како оживљујеш умрле?“ Он рече: „Зар не верујеш?!“ „Свакако, верујем“, одговори он, „али да ми се срце смири!“ Затим му рече: „Па, онда, узми четири птице, исеци их, па по један њихов део стави на сваки брежуљак. Затим их позови, доћи ће ти журећи! Знај да је Аллах, заиста, силан и мудар.“"
        },
        {
            "chapter": 2,
            "verse": 261,
            "text": "Пример оних који своју имовину троше на Аллаховом путу сличан је зрну из којега никне седам класова, а у сваком класу по стотину зрна. А Аллах повећава коме Он хоће. Аллах је неизмерно дарежљив и Онај Који све зна"
        },
        {
            "chapter": 2,
            "verse": 262,
            "text": "Онима који троше богатства своја на Аллаховом путу, а онда оно што потроше не пропрате приговорима и увредама, припада награда њиховог Господара. За њих нема страха нити ће они да тугују"
        },
        {
            "chapter": 2,
            "verse": 263,
            "text": "Лепа реч и опрост вреднији су од милостиње попраћене вређањем. А Аллах није ни о коме завистан и Он је благ"
        },
        {
            "chapter": 2,
            "verse": 264,
            "text": "О ви који верујете, не кварите милостиње своје приговорима и увредама, као што то чини онај који богатство своје троши да би се људима показао, а не верује у Аллаха и будући свет. Његов пример је као пример глатке стене на којој има земље, па је погоди велики пљусак и оголи је. Они немају никакве користи од онога што су стицали. А Аллах не упућује на Прави пут људе који не верују"
        },
        {
            "chapter": 2,
            "verse": 265,
            "text": "Они који троше своје богатство у жељи за Аллаховим задовољством и сигурни су у награду за то, слични су башти на узвишици на којој се излила обилна киша, па даје двоструки род! А ако се на њу не излије обилна киша, опет буде росе! Аллах добро види шта ви радите"
        },
        {
            "chapter": 2,
            "verse": 266,
            "text": "Да ли би ико од вас волео да поседује башту пуну палми и грожђа, кроз коју реке теку и у којој има разноразних плодова, а да је остарео и да има нејаку децу, а да је онда ватрена олуја задеси и она изгори?! Тако вам Аллах објашњава Своје речи и знакове, да бисте размислили"
        },
        {
            "chapter": 2,
            "verse": 267,
            "text": "О ви који верујете, удељујте од лепих ствари које сте стекли, и од онога што смо вам Ми из Земље извели! Не издвајајте оно што не вреди да бисте то уделили, када ни сами то не бисте примили, осим затворених очију! И знајте да је Аллах, заиста, Независтан и Хваљени"
        },
        {
            "chapter": 2,
            "verse": 268,
            "text": "Ђаво вас плаши сиромаштвом и наводи вас на зло, а Аллах вам обећава опрост и награду. Аллах је неизмерно дарежљив и Онај Који све зна"
        },
        {
            "chapter": 2,
            "verse": 269,
            "text": "Он даје мудрост коме хоће, а ономе коме је мудрост дата, дато је велико добро! А само разумом обдарени се присећају и поуку примају"
        },
        {
            "chapter": 2,
            "verse": 270,
            "text": "За све што потрошите или се заветујете Аллах сигурно зна! А неправедницима нема помагача"
        },
        {
            "chapter": 2,
            "verse": 271,
            "text": "Ако јавно дајете милостињу то је лепо, али је за вас боље ако то прикријете и дате сиромасима, и Он ће да покрије нека ваша лоша дела. А Аллах добро зна оно што ви радите"
        },
        {
            "chapter": 2,
            "verse": 272,
            "text": "Што се тиче њихове упуте, не зависи то од тебе, јер Аллах изводи на Прави пут кога Он хоће. Добро које уделите у вашу је корист, а оно што уделите, делите само у жељи за Аллаховим Лицем и задовољством. А оно што од добара уделите, то ће да вам буде надокнађено и неће вам неправда бити учињена"
        },
        {
            "chapter": 2,
            "verse": 273,
            "text": "То припада сиромасима који су изнемогли на Аллаховом путу, па не могу да путују по земљи; онај ко их не зна мисли да су имућни због њихове суздржаности. Познаћеш их по њиховом изгледу, јер они не досађују људима просећи. А за оно што од добара поделите, Аллах, заиста, добро зна"
        },
        {
            "chapter": 2,
            "verse": 274,
            "text": "Онима који деле имовину своју ноћу и дању, тајно и јавно, припада награда код њиховог Господара. И за њих нема страха, нити ће они да се жалосте"
        },
        {
            "chapter": 2,
            "verse": 275,
            "text": "Они који се хране каматом дићи ће се из својих гробова баш као они које је ђаво додиром избезумио. То је зато што су говорили: „Трговина је, заиста, исто што и камата!“ А Аллах је дозволио трговину, а забранио је камату. Ономе до кога допре поука од његовог Господара, па се тога окани, припада оно што је пре стекао а његов је случај препуштен Аллаху. Они, пак, који опет то учине, биће становници Ватре у којој ће вечно да остану"
        },
        {
            "chapter": 2,
            "verse": 276,
            "text": "Аллах уништава камату, а умножава милостињу. Аллах не воли ниједног неверника, грешника"
        },
        {
            "chapter": 2,
            "verse": 277,
            "text": "Заиста ће они који верују, и добра дела чине, и намаз (молитву) обављају, и зекат (обавезну милостињу) дају, имати награду код свога Господара. За њих нема страха и они не треба да тугују"
        },
        {
            "chapter": 2,
            "verse": 278,
            "text": "О ви који верујете, бојте се Аллаха и од остатка камате одустаните, ако сте прави верници"
        },
        {
            "chapter": 2,
            "verse": 279,
            "text": "Ако то не учините, наговештава вам се рат од Аллаха и Његовог Посланика! А ако се покајете, припадају вам главнице имовина ваших; нећете неправду да учините, нити ће вама неправда да буде учињена"
        },
        {
            "chapter": 2,
            "verse": 280,
            "text": "А ако је дужник у невољи, онда причекајте док му буде лакше; а да то поклоните као милостињу боље вам је, када бисте само знали"
        },
        {
            "chapter": 2,
            "verse": 281,
            "text": "И бојте се Дана у коме ћете да будете враћени Аллаху, затим ће свакоме бити дато оно што је заслужио. И никоме неправда неће да буде учињена"
        },
        {
            "chapter": 2,
            "verse": 282,
            "text": "О ви који верујете, када један од другога позајмљујете до одређенога рока, запишите то. Нека један писар између вас то праведно напише и нека се писар не сустеже да напише онако како га је Аллах подучио. Нека он пише, а нека му дужник казује! Нека се боји Аллаха, Господара свога, и нека ништа не изостави од тога. А ако је дужник умно ограничен или слаб, или ако није у стању да казује, онда нека казује његов старатељ и то праведно. И узмите два сведока између вас, па ако не нађете два мушкарца, онда једног мушкарца и две жене са којима сте као сведоцима задовољни. Ако једна од њих две погрешно шта каже, нека је друга подсети. И нека се сведоци не устежу, ако буду позвани, да дођу. Нека вам не буде мрско да то запишете са роком враћања, био дуг мали или велики! То вам је код Аллаха исправније и за сведочење јаче, и боље да не бисте сумњали, изузев ако је реч о свакодневној трговини коју обављате међу вама, јер онда вам није грех да то не запишете. Узмите сведоке и када купопродају закључујете, и нека не буде оштећен ни писар ни сведок. А ако их оштетите, онда је то ваш грех. И бојте се Аллаха и Аллах ће да вас подучи! Аллах све добро зна"
        },
        {
            "chapter": 2,
            "verse": 283,
            "text": "Ако сте на путу и не нађете писара, онда нека се узме залог. А ако један другоме нешто поверите, нека онај коме је поверено, то поверење испуни и нека се боји Аллаха, свога Господа! И не скривајте сведочење, јер ко га ускрати, његово срце је, заиста, грешно. А Аллах добро зна оно што ви радите"
        },
        {
            "chapter": 2,
            "verse": 284,
            "text": "Аллаху припада све што је на небесима и што је на Земљи. Показивали ви шта је у душама вашим или скривали, Аллах ће за то да вас пита, па ће да опрости коме хоће, а да казни кога хоће. А Аллах над свиме има моћ"
        },
        {
            "chapter": 2,
            "verse": 285,
            "text": "Посланик верује у оно што му се објављује од његовог Господа, а и верници, сваки од њих верује у Аллаха, и анђеле Његове, и Књиге Његове, и посланике Његове: „Ми међу посланицима Његовим не правимо разлику!“ И говоре: „Чујемо и покоравамо се! Молимо Те за опрост, Господе наш, а код Тебе је коначно одредиште!“"
        },
        {
            "chapter": 2,
            "verse": 286,
            "text": "Аллах сваку особу обавезује само онолико колике су њене могућности; у њену корист је добро које учини, а на њену штету је зло које уради. Господару наш, немој да нас казниш ако заборавимо или ненамерно погрешимо! Господе наш, не оптерети нас бременом као што си оптеретио оне пре нас! Господе наш, не оптерећуј нас оним за шта немамо снаге! Преко наших греха пређи, опрости нам и смилуј нам се! Ти си наш Господар, па нас помози против народа који не верује"
        },
        {
            "chapter": 3,
            "verse": 1,
            "text": "Елиф Лāм Мим"
        },
        {
            "chapter": 3,
            "verse": 2,
            "text": "Аллах, осим Кога другог бога нема, Живи је и Самоопстојећи Одржаватељ"
        },
        {
            "chapter": 3,
            "verse": 3,
            "text": "Он теби објављује Књигу са Истином, која потврђује претходне, а објавио је и Тору и Јеванђеље"
        },
        {
            "chapter": 3,
            "verse": 4,
            "text": "још пре као путоказ људима, а спустио је и Фуркан (Кур'ан) – оно што раставља истину од заблуде. Онима који у Аллахове речи и знакове не верују, припада тешка патња, а Аллах је силан и жестоко кажњава"
        },
        {
            "chapter": 3,
            "verse": 5,
            "text": "Аллаху, доиста, ништа није скривено, ни на Земљи, ни на небу"
        },
        {
            "chapter": 3,
            "verse": 6,
            "text": "Он је Онај Који вас обликује у материцама како Он хоће; нема другог бога осим Њега, Силног и Мудрог"
        },
        {
            "chapter": 3,
            "verse": 7,
            "text": "Он је Онај Који ти објављује Књигу у којој су речи јасне; оне су матица Књиге; и друге које нису сасвим јасне. Они у чијим је срцима изопаченост следе оне које нису сасвим јасне у тежњи за смутњом и својевољним тумачењем. А тумачење њихово зна само Аллах. А они који су у знање дубоко проникли, кажу: „Ми у то верујемо; све је то од нашег Господара.“ А поуку примају само они разумом обдарени"
        },
        {
            "chapter": 3,
            "verse": 8,
            "text": "Господару наш, не допусти срцима нашим да скрену, када си нам већ на Прави пут указао, и даруј нам Своју милост; Ти си, уистину, Онај Који обилно дарује"
        },
        {
            "chapter": 3,
            "verse": 9,
            "text": "Господару наш, Ти ћеш, заиста, сакупити људе на Дан у који нема сумње! Аллах, заиста, не крши обећање Своје"
        },
        {
            "chapter": 3,
            "verse": 10,
            "text": "Онима који не верују, код Аллаха сигурно неће користити имеци њихови, а ни деца њихова, и они ће бити гориво за Ватру"
        },
        {
            "chapter": 3,
            "verse": 11,
            "text": "Као што су то и фараонови људи, и они пре њих који су знакове наше лажним сматрали, па их је Аллах због греха њихових казнио. А Аллах жестоко кажњава"
        },
        {
            "chapter": 3,
            "verse": 12,
            "text": "Реци онима који не верују: „Бићете побеђени и у Паклу окупљени, а ужасно је то боравиште!“"
        },
        {
            "chapter": 3,
            "verse": 13,
            "text": "Ви сте имали знак у двема групама које су се сукобиле: једној која се борила на Божијем путу, и другој, неверничкој. Они су их видели двоструко бројнијим од себе. А Аллах Својом помоћи подржава кога Он хоће! То је, заиста, поука за оне који су разборити"
        },
        {
            "chapter": 3,
            "verse": 14,
            "text": "Људима је улепшана љубав према страстима, женама, синовима, гомилама злата и сребра, расним коњима, стоци и њивама! То су ужици овосветског живота, а најлепше је место повратка код Аллаха"
        },
        {
            "chapter": 3,
            "verse": 15,
            "text": "Реци: „Хоћете ли да вас обавестим шта је боље од тога (тих уживања)?“ Они који се Аллаха буду бојали и греха клонили, имаће код Господа свог рајске баште кроз које реке теку, у којима ће да бораве вечно, и супруге чисте, и Аллахово задовољство. Аллах добро види Своје робове"
        },
        {
            "chapter": 3,
            "verse": 16,
            "text": "То су они који говоре: \"Господару наш, ми доиста верујемо, па опрости нам грехе наше и сачувај нас од патње у Ватри"
        },
        {
            "chapter": 3,
            "verse": 17,
            "text": "Стрпљиви, и искрени, и послушни Аллаху, и који удељују од богатства, и који у свитање зоре моле за опрост"
        },
        {
            "chapter": 3,
            "verse": 18,
            "text": "Аллах сведочи да нема другог бога осим Њега, а и анђели и учени, поступајући праведно. Нема бога осим Њега, Силног и Мудрог"
        },
        {
            "chapter": 3,
            "verse": 19,
            "text": "Једина вера код Аллаха је, заиста, Ислам! А они којима је дата Књига подвојили су се баш онда када им је дошло знање, и то из међусобне злобе. А онај ко не верује у Аллахове речи и доказе - па, Аллах, заиста, брзо своди рачуне"
        },
        {
            "chapter": 3,
            "verse": 20,
            "text": "Ако се они буду препирали са тобом, реци: „Ја сам само Аллаху предан, као и они који ме следе!“ И упитај оне којима је дата Књига и неписмене: „Да ли сте примили Ислам?“ Па ако приме Ислам, онда су они на Правом путу, а ако одбију, твоје је једино да обзнаниш. А Аллах добро види Своје робове"
        },
        {
            "chapter": 3,
            "verse": 21,
            "text": "Онима који не верују у Аллахове речи и доказе и који неоправдано убијају веровеснике, и убијају оне који траже да се поступа по правди према људима, наговести болну патњу"
        },
        {
            "chapter": 3,
            "verse": 22,
            "text": "То су они чија су дела безвредна и на овом и на будућем свету, и којима нико неће да притекне у помоћ"
        },
        {
            "chapter": 3,
            "verse": 23,
            "text": "Зар не видиш оне којима је дат удео у Књизи?! Позивају да им се по Аллаховој Књизи суди, а затим се неки од њих, окрећући се од тога, удаљавају"
        },
        {
            "chapter": 3,
            "verse": 24,
            "text": "То је зато што они говоре: „Ватра нас неће додиривати више од неколико дана!“ - А лажи које измишљају у њиховом веровању обмањују их"
        },
        {
            "chapter": 3,
            "verse": 25,
            "text": "А шта ће да буде када их сакупимо оног Дана у који нема сумње, и када свако добије оно што је заслужио? А њима неправда неће да буде учињена"
        },
        {
            "chapter": 3,
            "verse": 26,
            "text": "Реци: „Moj Аллаху! Који сву власт имаш! Ти власт дајеш коме желиш, а одузимаш је од кога Ти желиш! Ти уздижеш кога желиш, а понижаваш кога желиш! У Твојој руци је добро! Ти, заиста, над свиме имаш моћ.“"
        },
        {
            "chapter": 3,
            "verse": 27,
            "text": "Ти уводиш ноћ у дан и уводиш дан у ноћ! Живо изводиш из мртвог и мртво изводиш из живог! Ти опскрбљујеш кога желиш, без икаквог рачуна"
        },
        {
            "chapter": 3,
            "verse": 28,
            "text": "Нека верници за присне пријатеље и заштитнике не узимају невернике мимо верника, а ко то чини, са Аллахом нема ништа! Учините то само ако се тиме од њих штитите! Аллах вас на Себе упозорава, а код Аллаха је коначно одредиште"
        },
        {
            "chapter": 3,
            "verse": 29,
            "text": "Реци: „Скривали ви оно што је у грудима вашим или показивали, Аллах то зна. Он зна све што је на небесима и што је на Земљи. Аллах над свиме има моћ!“"
        },
        {
            "chapter": 3,
            "verse": 30,
            "text": "Онога дана када свако угледа пред собом добро које је урадио, а и зло исто тако, пожелеће да је између њих и њега велика удаљеност. А Аллах вас на Себе упозорава и Аллах је милосрдан према Својим робовима"
        },
        {
            "chapter": 3,
            "verse": 31,
            "text": "Реци: „Ако ви волите Аллаха, онда мене (Мухаммеда) следите, и вас ће Аллах да воли и грехе ће да вам опрости! А Аллах је Онај Који опрашта грехе и милостив је.“"
        },
        {
            "chapter": 3,
            "verse": 32,
            "text": "Реци: „Покоравајте се Аллаху и Посланику Мухаммеду!“ А ако се они окрену, Аллах, заиста, не воли невернике"
        },
        {
            "chapter": 3,
            "verse": 33,
            "text": "Заиста је Аллах одабрао Адама, и Ноја, и Аврамову породицу, и Јоакимову породицу над другим световима"
        },
        {
            "chapter": 3,
            "verse": 34,
            "text": "као потомство, једне од других. Аллах је Онај Који све чује и Онај Који све зна"
        },
        {
            "chapter": 3,
            "verse": 35,
            "text": "Када Јоакимова жена рече: „Господару мој, ово што је у стомаку мом ја заиста заветујем Теби на службу, па прими то од мене, Ти си, заиста, Свечујући и Свезнајући.“"
        },
        {
            "chapter": 3,
            "verse": 36,
            "text": "А након што је родила, она рече: „Господару мој, родила сам женско!“- А Аллах најбоље зна шта је она родила. “А мушко није као женско. Дала сам јој име Мерјем (Марија). Ја њу и њено потомство стављам под Твоју заштиту од проклетог ђавола.“"
        },
        {
            "chapter": 3,
            "verse": 37,
            "text": "Па је њен Господар лепо примио, и учинио је да лепо израсте и да се о њој брине Захарија. Кад год би јој Захарија у храм ушао, код ње би хране нашао. „Одакле ти ово, Марија?“ Питао би он, а она би одговорила: „То је од Аллаха!“ Аллах, заиста, опскрбљује кога хоће, без икаквог рачуна"
        },
        {
            "chapter": 3,
            "verse": 38,
            "text": "Ту је Захарија замолио свога Господара: „Господару мој, подари ми од Себе честитог потомка, Ти заиста молбу чујеш!“"
        },
        {
            "chapter": 3,
            "verse": 39,
            "text": "И док се он (Захарија), стојећи у храму, молио, анђели га позваше и рекоше: „Аллах те радује Јахјом (Јованом) који ће да верује у речи Аллахове, прваком, чедним човеком и веровесником, потомком честитих!“"
        },
        {
            "chapter": 3,
            "verse": 40,
            "text": "„Moj Господару“, рече он, „одакле ћу ја да имам сина када ме је старост достигла, а и жена ми је нероткиња?“ „Ето тако“, рече Он, „Аллах чини шта Он хоће.“"
        },
        {
            "chapter": 3,
            "verse": 41,
            "text": "„Moj Господару “, замолио је Захарија, „дај ми неки знак!“ „Знак ће да буде“, рече, „што три дана са људима нећеш да говориш, осим знаковима! И много спомињи Господара свога и хвали Га крајем дана и рано ујутру.“"
        },
        {
            "chapter": 3,
            "verse": 42,
            "text": "И када анђели казаше: „Марија, тебе је, заиста, Аллах одабрао и учинио чистом! Он те је над женама свих светова одабрао!“"
        },
        {
            "chapter": 3,
            "verse": 43,
            "text": "„Марија, буди скрушена и покорна Господару своме, и ничице падај, и са онима који молитву обављају и ти обављај"
        },
        {
            "chapter": 3,
            "verse": 44,
            "text": "То су неке од вести о ономе што није докучиво чулима, а које ти објављујемо. Ти ниси био међу њима када су пера своја побацали да би видели који ће о Марији да се брине, а ниси био међу њима ни када су се препирали"
        },
        {
            "chapter": 3,
            "verse": 45,
            "text": "И када анђели рекоше: „Марија, Аллах те радује сином који је речју од Њега створен, чије је име Месија Исус, Маријин син, угледан и на овом и на будућем свету и један од Аллаху блиских"
        },
        {
            "chapter": 3,
            "verse": 46,
            "text": "Он ће да говори људима и у колевци, и као одрастао, и он је један од добрих!“"
        },
        {
            "chapter": 3,
            "verse": 47,
            "text": "Она рече: „Господару мој, како ћу ја да имам дете када ме мушкарац није додирнуо?!“ „Ето, тако“, рече, „Аллах ствара шта Он жели. Када нешто одреди, Он само каже: 'Буди!' И то буде.“"
        },
        {
            "chapter": 3,
            "verse": 48,
            "text": "Он ће да га подучи Књизи и мудрости, и Тори и Јеванђељу"
        },
        {
            "chapter": 3,
            "verse": 49,
            "text": "И послаће га као посланика Израиљевим синовима: „Донео сам вам знак од вашега Господара: обликоваћу вам од иловаче нешто попут птице, и у њу ћу да дувнем, па ће, Аллаховом дозволом, да буде птица; и излечићу слепог од рођења и губавог, и оживљаваћу мртве Аллаховом дозволом; и казиваћу вам шта једете и шта у домовима вашим чувате. У свему томе има доказа за вас, ако верници будете"
        },
        {
            "chapter": 3,
            "verse": 50,
            "text": "Потврђујући тако истинитост Торе, објављене пре мене, и допуштајући нешто што вам је било забрањено, ја вам доносим доказ од вашега Господара. Па, бојте се Аллаха, а мени будите покорни"
        },
        {
            "chapter": 3,
            "verse": 51,
            "text": "Аллах је заиста и мој и ваш Господар и само Њега обожавајте. То је Прави пут"
        },
        {
            "chapter": 3,
            "verse": 52,
            "text": "И када је Исус осетио да они не верују, рекао је: „Ко су помагачи моји на путу према Аллаху?“ „Ми смо Аллахови помагачи“, рекоше апостоли (ученици), „ми у Аллаха верујемо, а ти буди сведок да смо ми муслимани.“"
        },
        {
            "chapter": 3,
            "verse": 53,
            "text": "Господару наш, ми верујемо у оно што си Ти објавио, ми Посланика следимо, па упиши нас међу сведоцима"
        },
        {
            "chapter": 3,
            "verse": 54,
            "text": "А они су лукавство смишљали, па је и Аллах њима лукавство приредио. А Аллах најбоље лукавство приређује"
        },
        {
            "chapter": 3,
            "verse": 55,
            "text": "И када Аллах рече: „Исусе, Ја ћу (у сну) да ти узмем душу и ка Себи да те уздигнем! Очистићу те од неверника, и учинићу да они који те исправно следе буду изнад оних који не верују до Судњег дана. Затим ћете Мени да се вратите, па ћу Ја да пресудим о ономе у чему сте се разилазили"
        },
        {
            "chapter": 3,
            "verse": 56,
            "text": "Што се тиче оних који не верују, њих ћу на страшне муке да ставим на овом свету и на будућем, и они неће имати помагача"
        },
        {
            "chapter": 3,
            "verse": 57,
            "text": "А онима који буду веровали и чинили добра дела, Он ће пуну награду да подари. А Аллах не воли неправеднике"
        },
        {
            "chapter": 3,
            "verse": 58,
            "text": "Ово што ти казујемо јесу докази и Опомена усавршена"
        },
        {
            "chapter": 3,
            "verse": 59,
            "text": "Пример Исусов заиста је код Аллаха исти као и пример Адамов: од прашине га је створио, а затим му рекао: „Буди!“ И он би"
        },
        {
            "chapter": 3,
            "verse": 60,
            "text": "Истина је од Господара твога, па зато никако не буди од оних који сумњају"
        },
        {
            "chapter": 3,
            "verse": 61,
            "text": "А онима који са тобом о Њему буду расправљали, након што ти је дошло знање, реци: „Дођите, позваћемо наше синове и ваше синове, и наше жене и ваше жене, а доћи ћемо и ми и ви, па ћемо да се прокунемо и Божије проклетство на оне који лажу да призовемо!“"
        },
        {
            "chapter": 3,
            "verse": 62,
            "text": "Ово је, заиста, истинито казивање, и нема бога осим Аллаха! А Аллах је заиста Силни и Мудри"
        },
        {
            "chapter": 3,
            "verse": 63,
            "text": "А ако се они окрену, па Аллах, заиста, добро зна смутљивце"
        },
        {
            "chapter": 3,
            "verse": 64,
            "text": "Реци: „О ви којима је дата Књига, дођите да се окупимо уз речи које ми и ви узајамно делимо: да никога осим Аллаха не обожавамо, да Му у обожавању ништа не придружујемо, и да једни друге, поред Аллаха, боговима не сматрамо!“ Па, ако се они окрену, ви реците: „Будите сведоци да смо ми муслимани!“"
        },
        {
            "chapter": 3,
            "verse": 65,
            "text": "О ви којима је дата Књига, зашто се препирете о Авраму када су Тора и Јеванђеље објављени после њега!? Зар ви не разумете"
        },
        {
            "chapter": 3,
            "verse": 66,
            "text": "Ето, ви расправљате о ономе о чему имате неко знање, али зашто расправљате о ономе о чему немате никаквог знања? А Аллах зна, а ви не знате"
        },
        {
            "chapter": 3,
            "verse": 67,
            "text": "Аврам није био ни јевреј ни хришћанин, већ прави верник, Аллаху предан. Он није био од оних који другима дају место које само припада Аллаху"
        },
        {
            "chapter": 3,
            "verse": 68,
            "text": "Заиста су Авраму најближи људи они који су га следили, и овај Веровесник и они који верују. А Аллах је заштитник верницима"
        },
        {
            "chapter": 3,
            "verse": 69,
            "text": "Неки којима је дата Књига волели би да вас одведу на странпутицу. Али они не одводе у заблуду никога другог до себе, а да то и не осећају"
        },
        {
            "chapter": 3,
            "verse": 70,
            "text": "О ви којима је дата Књига, зашто у Аллахове речи и доказе не верујете, а сведоци сте да су Истина"
        },
        {
            "chapter": 3,
            "verse": 71,
            "text": "О ви којима је дата Књига, зашто Истину неистином заогрћете, и кријете Истину, а ви је знате"
        },
        {
            "chapter": 3,
            "verse": 72,
            "text": "Неки којима је Књига дата говоре: \"Верујте у оно што је објављено онима који верују, у почетку дана, а пореците то на крају дана, не би ли и они своју веру напустили"
        },
        {
            "chapter": 3,
            "verse": 73,
            "text": "И верујте и поверавајте се само ономе ко следи вашу веру!“ Ти реци: „Заиста је права упута Аллахова упута!“ И говоре: „Не верујте и не поверавајте се икоме, па да некоме буде дато као што је дато вама или да има доказ пред вашим Господаром!“ Реци: „Заиста је свако добро у Аллаховој руци и Он то даје коме Он жели!“ А Аллах је неизмерно дарежљив и Онај Који све зна"
        },
        {
            "chapter": 3,
            "verse": 74,
            "text": "Он Своју милост даје коме хоће. Аллах је поседник великог добра"
        },
        {
            "chapter": 3,
            "verse": 75,
            "text": "Има оних којима је дата Књига који ће да ти врате ако им повериш товар блага, а има их који неће да ти врате ако им повериш и само један динар, осим ако га од њих не будеш стално потраживао. То је зато јер они говоре: „Нама није грех у ономе што учинимо неписменима“, и о Аллаху говоре лажи, а знају истину"
        },
        {
            "chapter": 3,
            "verse": 76,
            "text": "Међутим, ко обавезу своју испуњава и греха се клони, па Аллах, заиста, воли богобојазне"
        },
        {
            "chapter": 3,
            "verse": 77,
            "text": "Заиста, они који за обавезу своју према Аллаху и заклетве своје купују нешто што мало вреди, на будућем свету никаквог удела неће да имају. Аллах са њима неће да говори, нити ће на њих да погледа на Судњем дану, нити ће да их очисти. Њима припада болна патња"
        },
        {
            "chapter": 3,
            "verse": 78,
            "text": "Једна њихова група увија своје језике читајући Књигу, да бисте ви помислили да је то из Књиге, а то није из Књиге. И говоре: „То је од Аллаха!“ А то није од Аллаха. И говоре о Аллаху лажи, а знају то"
        },
        {
            "chapter": 3,
            "verse": 79,
            "text": "Није примерено човеку да му Аллах да Књигу, и мудрост, и веровесништво, а затим да говори људима: „Мене обожавајте, а не Аллаха!“ Него: „Будите учени и побожни, тиме што Књизи подучавате и што је и сами проучавате"
        },
        {
            "chapter": 3,
            "verse": 80,
            "text": "Он вам не наређује да анђеле и веровеснике сматрате божанствима. Зар да вам наређује неверовање, након што сте постали муслимани"
        },
        {
            "chapter": 3,
            "verse": 81,
            "text": "И када је Аллах од веровесника чврсто обећање узео: „Кад год да вам подарим Књигу и мудрост, затим вам дође посланик који потврђује да је истина оно што ви имате, да ли бисте сигурно у њега веровали и помогли га?!“ Да ли потврђујете и прихватате обавезу према Мени?“ Рече. “Потврђујемо!“ Одговорише. „Будите онда сведоци!“ Рече Он, „а и Ја са вама сведочим.“"
        },
        {
            "chapter": 3,
            "verse": 82,
            "text": "А они који се и после тога окрену, заиста су то неверници"
        },
        {
            "chapter": 3,
            "verse": 83,
            "text": "Зар поред Аллахове вере желе неку другу, када се Њему предају, милом или силом, и они на небесима и на Земљи, и Њему ће враћени бити"
        },
        {
            "chapter": 3,
            "verse": 84,
            "text": "Реци: „Ми верујемо у Аллаха и у оно што је објављено нама, и што је објављено Авраму, и Јишмаелу, и Исаку, и Јакову и потомцима, и у оно што је дато Мојсију и Исусу и веровесницима од њиховог Господара; ми никакву разлику између њих не правимо, и ми смо предани Њему.“"
        },
        {
            "chapter": 3,
            "verse": 85,
            "text": "А онај ко жели неку другу веру поред Ислама, неће му бити примљена, и он ће на другом свету да буде међу губитницима"
        },
        {
            "chapter": 3,
            "verse": 86,
            "text": "Како Аллах да упути на Прави пут народ који не верује након што је поверовао и посведочио да је Посланик истина, и јасни докази су му дошли!? Аллах неће да упути на Прави пут неправедни народ"
        },
        {
            "chapter": 3,
            "verse": 87,
            "text": "А то су они чија је казна проклетство од Аллаха и анђела и свих људи"
        },
        {
            "chapter": 3,
            "verse": 88,
            "text": "У њему ће вечно да остану, а патња њихова неће да им се смањује, нити ће да им се шта одлаже"
        },
        {
            "chapter": 3,
            "verse": 89,
            "text": "Изузетак су они који се покају после тога и поправе, а Аллах је, заиста, Онај Који опрашта грехе и милостив је"
        },
        {
            "chapter": 3,
            "verse": 90,
            "text": "Доиста, онима који постану неверници, након што су веровали, затим постану још већи неверници, покајање неће бити примљено и они су сигурно залутали"
        },
        {
            "chapter": 3,
            "verse": 91,
            "text": "Заиста, ниједном од оних који нису веровали, а који умру као неверници, неће бити прихваћено да се откупе па макар то било сво благо на Земљи. Њима припада патња болна и они неће имати никаквог помагача"
        },
        {
            "chapter": 3,
            "verse": 92,
            "text": "Нећете постићи добро све док не будете делили од онога што вам је драго. А шта год да уделите, Аллах то добро зна"
        },
        {
            "chapter": 3,
            "verse": 93,
            "text": "Свака храна била је дозвољена Израиљевим синовима, осим оне коју је Израиљ сам себи забранио пре него што је Тора била објављена. Реци: „Донесите Тору и читајте је, ако говорите истину!“"
        },
        {
            "chapter": 3,
            "verse": 94,
            "text": "А они који о Аллаху износе лажи и после тога, они су, заиста, неправедници"
        },
        {
            "chapter": 3,
            "verse": 95,
            "text": "Реци: „Аллах говори истину!“ И следите Аврамову веру, који је био прави верник. Он није спадао у оне који другима дају место које само Аллаху припада"
        },
        {
            "chapter": 3,
            "verse": 96,
            "text": "Прва богомоља подигнута за људе јесте она у Бекки, благословљена је и путоказ световима"
        },
        {
            "chapter": 3,
            "verse": 97,
            "text": "У њој су очигледна знамења, место на којем је стајао Аврам. И онај ко уђе у њу, биће сигуран. Да ходочасти Кабу, ради Аллаха, дужан је свако ко буде у могућности до ње да дође. А ко не верује - па, Аллах је, заиста, независан од светова"
        },
        {
            "chapter": 3,
            "verse": 98,
            "text": "Реци: „О следбеници Књиге, зашто не верујете у Аллахове речи и доказе? Аллах је сведок свега што радите"
        },
        {
            "chapter": 3,
            "verse": 99,
            "text": "Реци: „О ви којима је дата Књига, зашто онога који верује од Аллахове вере одвраћате, желећи да је искривите, а сведоци сте да је истина!? А Аллах не занемарује оно што ви радите.“"
        },
        {
            "chapter": 3,
            "verse": 100,
            "text": "О ви који верујете, ако се будете покоравали једној групи оних којима је дата Књига, они ће, након што сте прихватили праву веру, поново да вас врате у невернике"
        },
        {
            "chapter": 3,
            "verse": 101,
            "text": "А како да не верујете када вам се казују Аллахове речи и кад је међу вама Његов Посланик?! А ко се чврсто држи Аллаха, он је на Прави пут упућен"
        },
        {
            "chapter": 3,
            "verse": 102,
            "text": "О ви који верујете, бојте се Аллаха истинском богобојазношћу и нипошто не умирите осим као муслимани"
        },
        {
            "chapter": 3,
            "verse": 103,
            "text": "Сви се чврсто држите за Аллахово уже и не разједињујте се! И сетите се благодати Аллахове према вама, када сте били непријатељи, па је Он ујединио ваша срца и постали сте, Његовом милошћу, браћа! И били сте на ивици ватрене јаме, па вас је Он спасио од ње. Тако вам Аллах објашњава речи и доказе Своје да бисте се исправним путем упутили"
        },
        {
            "chapter": 3,
            "verse": 104,
            "text": "И нека међу вама буде група људи која позива на добро и наређује добро и одвраћа од зла. То су они који су успели"
        },
        {
            "chapter": 3,
            "verse": 105,
            "text": "И не будите као они који су се разјединили и разишли, након што су им Јасни докази већ дошли! Њима припада патња велика"
        },
        {
            "chapter": 3,
            "verse": 106,
            "text": "На Дан Судњи када ће нека лица да побеле, а нека да поцрне. Онима чија лица буду поцрнела биће речено: „Зар сте постали неверници након вашег веровања?! Па искусите патњу зато што нисте веровали!“"
        },
        {
            "chapter": 3,
            "verse": 107,
            "text": "А они чија лица побеле, па у Аллаховој милости су, они ће у њој вечно да остану"
        },
        {
            "chapter": 3,
            "verse": 108,
            "text": "То су Аллахове речи које теби истинито казујемо. А Аллах не жели да било коме учини неправду"
        },
        {
            "chapter": 3,
            "verse": 109,
            "text": "Аллаху припада све што је на небесима и што је на Земљи, и Аллаху се све враћа"
        },
        {
            "chapter": 3,
            "verse": 110,
            "text": "Ви сте најбољи народ који се икада појавио: тражите да се чини добро, а одвраћате од зла, и верујете у Аллаха! А када би следбеници Књиге веровали, било би боље за њих; међу њима има верника, али – већина њих су неверници"
        },
        {
            "chapter": 3,
            "verse": 111,
            "text": "Они не могу да вам науде, него могу само да вас узнемире. Ако вас нападну, даће се у бег, и после им нема помоћи"
        },
        {
            "chapter": 3,
            "verse": 112,
            "text": "Ма где се нашли, они су понижени, осим ако су под Аллаховом заштитом и заштитом других људи. Они су заслужили Аллахову срџбу и беда је пала на њих, зато што у речи и доказе Аллахове нису веровали и што су веровеснике бесправно убијали, зато што су Аллаху били непокорни, и што су прешли сваку границу у грешењу"
        },
        {
            "chapter": 3,
            "verse": 113,
            "text": "Нису сви они исти! Међу онима којима је дата Књига има исправних, који по целу ноћ уче Аллахове речи и падају Му ничице"
        },
        {
            "chapter": 3,
            "verse": 114,
            "text": "Они верују у Аллаха и Будући свет, наређују да се чине добра дела, а одвраћају од злих, и журе да чине добро. Они су међу добрима"
        },
        {
            "chapter": 3,
            "verse": 115,
            "text": "Какво год добро да ураде, неће да им буде занегирано, а Аллах добро зна оне који се Њега боје"
        },
        {
            "chapter": 3,
            "verse": 116,
            "text": "Заиста, оне који не верују од Аллаха неће да одбране њихова богатства, нити њихова деца; они ће да буду становници Ватре, у којој ће вечно да остану"
        },
        {
            "chapter": 3,
            "verse": 117,
            "text": "Пример онога што они у овосветском животу уделе сличан је леденом ветру који погоди усеве људи који су сами себи неправду учинили, па их уништи. Њима Аллах није неправду учинио, него је они сами себи чине"
        },
        {
            "chapter": 3,
            "verse": 118,
            "text": "О ви који верујете, не узимајте за блиске пријатеље и заштитнике друге мимо вас, јер други вам желе пропаст, једва чекају да допаднете мука! Мржња избија из њихових уста, док је оно што крију њихове груди још горе. Ми вам износимо доказе, ако разумете"
        },
        {
            "chapter": 3,
            "verse": 119,
            "text": "Ето, ви њих волите, а они вас не воле, а ви верујете у све Књиге. Када вас сретну, они говоре: „Верујемо!“ А чим се насамо нађу, од злобе према вама гризу врхове прстију. Реци: „Умрите од муке!“ Аллах, заиста, добро зна шта је у грудима"
        },
        {
            "chapter": 3,
            "verse": 120,
            "text": "Ако вас задеси какво добро, то их озлоједи; а задеси ли вас каква невоља, обрадују јој се. Ако се будете стрпили и будете били богобојазни, њихово лукавство нимало неће да вам науди. А Аллах, заиста, обухвата све што они раде"
        },
        {
            "chapter": 3,
            "verse": 121,
            "text": "И сети се када си поранио и породицу своју оставио, да верницима одредиш места за борбу. А Аллах је Онај Који све чује и Онај Који све зна"
        },
        {
            "chapter": 3,
            "verse": 122,
            "text": "Када две ваше групе готово не узмакоше, а Аллах је њихов заштитник. И само на Аллаха нека се ослоне верници"
        },
        {
            "chapter": 3,
            "verse": 123,
            "text": "Аллах вас је и на Бедру помогао, када сте били малобројни! Зато се Аллаха бојте, да бисте били захвални"
        },
        {
            "chapter": 3,
            "verse": 124,
            "text": "Када си ти рекао верницима: „Зар вам није довољно да вас ваш Господар помогне са три хиљаде послатих анђела?“"
        },
        {
            "chapter": 3,
            "verse": 125,
            "text": "Свакако! Ако будете стрпљиви и богобојазни; и ако вас они нагло нападну, ваш Господар ће да вам пошаље помоћ од пет хиљада обележених анђела"
        },
        {
            "chapter": 3,
            "verse": 126,
            "text": "То је Аллах учинио само да вас обрадује и да се тиме ваша срца смире. А помоћи нема осим од Аллаха, Силног и Мудрог"
        },
        {
            "chapter": 3,
            "verse": 127,
            "text": "И да уништи један део неверника, или да их осрамоти, па да се разочарани врате"
        },
        {
            "chapter": 3,
            "verse": 128,
            "text": "Ништа не зависи од тебе: било да им Он прими покајање, или да их казни, јер они су, заиста, неправедници"
        },
        {
            "chapter": 3,
            "verse": 129,
            "text": "Аллаху припада све што је на небесима и што је на Земљи! Он прашта коме Он хоће, а на муке ставља кога Он хоће. Јер, Аллах је Онај Који грехе опрашта и милостив је"
        },
        {
            "chapter": 3,
            "verse": 130,
            "text": "О ви који верујете, не једите камату више пута удвостручену, и бојте се Аллаха да бисте били спашени"
        },
        {
            "chapter": 3,
            "verse": 131,
            "text": "И чувајте се Ватре која је припремљена за невернике"
        },
        {
            "chapter": 3,
            "verse": 132,
            "text": "И покоравајте се Аллаху и Посланику како би вам била милост указана"
        },
        {
            "chapter": 3,
            "verse": 133,
            "text": "И пожурите опросту вашег Господара, и Рају широком као небеса и Земља, припремљеном за богобојазне"
        },
        {
            "chapter": 3,
            "verse": 134,
            "text": "За оне који удељују, и када су у обиљу и када су у оскудици, који срџбу своју савлађују и људима опраштају. А Аллах воли доброчинитеље"
        },
        {
            "chapter": 3,
            "verse": 135,
            "text": "И за оне који, када учине нешто лоше, или себи учине неправду, сете се Аллаха и опрост за грехе своје замоле. А ко опрашта грехе, ако не Аллах?! И за оне који у греху свесно не устрају"
        },
        {
            "chapter": 3,
            "verse": 136,
            "text": "То су они чија је награда опрост њиховог Господара, и баште кроз које теку реке, где ће вечно да остану. Дивне ли награде за оне који тако поступају"
        },
        {
            "chapter": 3,
            "verse": 137,
            "text": "Пре вас су многи народи били и нестали. Зато, путујте по Земљи и гледајте како су завршили они који су истину порицали"
        },
        {
            "chapter": 3,
            "verse": 138,
            "text": "То је објашњење људима, и упута и поука за оне који се боје Аллаха"
        },
        {
            "chapter": 3,
            "verse": 139,
            "text": "Не клоните духом, и не жалостите се! Ви ћете да победите, ако верници будете"
        },
        {
            "chapter": 3,
            "verse": 140,
            "text": "Ако вас ране спопадну - па сигурно су такве ране и друге спопале, и те дане победе Ми наизменице дајемо људима, да би Аллах указао на оне који верују, и одабрао неке од вас за оне који су животом посведочили. А Аллах не воли неправеднике"
        },
        {
            "chapter": 3,
            "verse": 141,
            "text": "И да би вернике очистио, а невернике уништио"
        },
        {
            "chapter": 3,
            "verse": 142,
            "text": "Зар мислите да ћете да уђете у Рај, а да Аллах не укаже на оне међу вама који се боре, и на оне који су стрпљиви"
        },
        {
            "chapter": 3,
            "verse": 143,
            "text": "Ви сте прижељкивали смрт пре него што сте се са њом суочили, па сте је, ето, видели и у њу сте гледали"
        },
        {
            "chapter": 3,
            "verse": 144,
            "text": "Мухаммед је само посланик, а и пре њега је било посланика. Ако би он умро, или био убијен, зар бисте се ви назад вратили?! Онај ко се врати назад, Аллаху неће ништа да науди, а Аллах ће захвалне да награди"
        },
        {
            "chapter": 3,
            "verse": 145,
            "text": "Ниједна особа неће да умре без Аллаховог одређења, часа суђеног. Ко жели награду на овоме свету, даћемо му дeо награде који заслужује, а ко жели награду на Будућем свету, даћемо му део награде који заслужује. А захвалне ћемо да наградимо"
        },
        {
            "chapter": 3,
            "verse": 146,
            "text": "А колико је било веровесника уз које су се бројни побожни људи борили, па нису клонули због онога што би их задесило на Аллаховом путу, нити су посустајали, нити су се предавали?! А Аллах воли стрпљиве"
        },
        {
            "chapter": 3,
            "verse": 147,
            "text": "Они нису говорили ништа друго него: „Господару наш, опрости нам грехе наше и претеривање у поступцима нашим, учврсти наше кораке и помози нам против народа неверничког.“"
        },
        {
            "chapter": 3,
            "verse": 148,
            "text": "Па им је Аллах дао награду на овом свету и још лепшу награду на Будућем свету, а Аллах воли доброчинитеље"
        },
        {
            "chapter": 3,
            "verse": 149,
            "text": "О ви који верујете, ако се будете покоравали онима који не верују, вратиће вас уназад па ћете да постанете губитници"
        },
        {
            "chapter": 3,
            "verse": 150,
            "text": "Заиста, само Аллах је ваш заштитник и Он је најбољи помагач"
        },
        {
            "chapter": 3,
            "verse": 151,
            "text": "Ми ћемо да улијемо страх у срца оних који не верују, зато што придружују Аллаху оно о чему Аллах није спустио никакав доказ; Ватра је њихово боравиште, а грозно је боравиште неправденика"
        },
        {
            "chapter": 3,
            "verse": 152,
            "text": "Аллах је већ потврдио Своје обећање, када сте их ви уништавали, Његовом дозволом, док нисте неуспех доживели и око наредби се разишли, и непокорни били, након што вам је показао шта волите: неки од вас желе овај свет, а други будући! Онда вас је Он одвојио од њих, како би вас искушао! И опростио вам је; а Аллах је према верницима неизмерно добар"
        },
        {
            "chapter": 3,
            "verse": 153,
            "text": "Када сте се удаљавали пењући се и не обазирући се ни на кога, док вас је Посланик звао иза ваших леђа, Аллах вас је казнио невољом на невољу, како не бисте туговали за оним што вам је измакло нити због онога што вас је задесило. А Аллах у потпуности зна оно што радите"
        },
        {
            "chapter": 3,
            "verse": 154,
            "text": "Затим вам је, после невоље, спустио спокојство, сан који је неке од вас обузео, док су се други бринули само о себи, мислећи о Аллаху оно што није истина, паганским мислима. Говорили су (лицемери): „Имамо ли ми ишта у свему овом?“ Реци: „Одредба у потпуности припада само Аллаху!“ Они у себи крију оно што теби не показују. И говорили су: „Да смо ишта у овоме имали, не бисмо овде изгинули!“ Реци: „И да сте у кућама својим били, опет би они којима је прописано да погину изашли на места своје погибије, да Аллах искуша шта је у вашим грудима и да испита шта је у вашим срцима! А Аллах добро зна шта је у грудима"
        },
        {
            "chapter": 3,
            "verse": 155,
            "text": "Оне од вас који су узмакли на дан када су се две групе сукобиле, заиста је ђаво навео да посрну због нечег од онога што су пре згрешили. А Аллах им је већ опростио, Аллах је, заиста, Онај Који грехе опрашта и Онај Који не жури са казном"
        },
        {
            "chapter": 3,
            "verse": 156,
            "text": "О ви који верујете, не будите као они, који не верују и који говоре за браћу своју, када се на пут по свету отисну или се у борбу дају: „Да су били са нама, не би умрли, нити би погинули!“ Јер, Аллах тиме чини тугу у њиховим срцима, а Аллах даје и живот и смрт. Он добро види оно што ви радите"
        },
        {
            "chapter": 3,
            "verse": 157,
            "text": "А ако ви на Аллаховом путу погинете или умрете, па Аллахов опрост и милост су бољи од онога што они гомилају"
        },
        {
            "chapter": 3,
            "verse": 158,
            "text": "И било да умрете или погинете, ви ћете пред Аллахом сигурно да будете сакупљени"
        },
        {
            "chapter": 3,
            "verse": 159,
            "text": "Са Аллаховом милошћу ти си благ према њима; а да си груб и тврдог срца, сигурно би се разбежали на све стране од тебе. Зато им праштај и моли да им буде опроштено, и договарај се са њима. А када се одлучиш, ослони се на Аллаха; Аллах, заиста воли оне који се ослањају на Њега"
        },
        {
            "chapter": 3,
            "verse": 160,
            "text": "Ако вас Аллах помогне, нико вас победити не може; а ако вас напусти, па ко је тај који, осим Њега, може да вам помогне?! Зато, на Аллаха нека се зато ослањају верници"
        },
        {
            "chapter": 3,
            "verse": 161,
            "text": "Није могуће да Веровесник шта утаји! А онај ко шта утаји, доћи ће на Судњи дан са тим што је утајио. Затим ће свакоме у потпуности да буде дато оно што је заслужио, и никоме неће да буде учињена неправда"
        },
        {
            "chapter": 3,
            "verse": 162,
            "text": "Зар је онај који је следио Аллахово задовољство исти као онај који је навукао Аллахову срџбу и чије пребивалиште је Пакао?! А ужасно је то коначно одредиште"
        },
        {
            "chapter": 3,
            "verse": 163,
            "text": "Они су код Аллаха на различитим степенима и Аллах добро види шта они раде"
        },
        {
            "chapter": 3,
            "verse": 164,
            "text": "Аллах је вернике даровао Својом милошћу када им је послао Посланика између њих, да им казује Његове речи, да их очисти, и да их подучи Књизи и мудрости, иако су пре били у очигледној заблуди"
        },
        {
            "chapter": 3,
            "verse": 165,
            "text": "Зар нисте рекли, када вас је невоља снашла коју сте ви њима двоструко нанели: „Одакле сада ово?“ Реци: „То је од вас самих!“ Аллах, заиста, над свиме има моћ"
        },
        {
            "chapter": 3,
            "verse": 166,
            "text": "Оно што вас је задесило када су се две групе сукобиле, било је Аллаховом дозволом, и да би указао на оне ко су верници"
        },
        {
            "chapter": 3,
            "verse": 167,
            "text": "И да би указао ко су лицемери. Њима је речено: „Дођите, борите се на Аллаховом путу, или се браните!“ А они су казали: „Да знамо да ће да буде борбе, ми бисмо вас следили.“ Тога дана они су били ближи неверовању него веровању. Својим устима су говорили оно што није било у њиховим срцима! А Аллах најбоље зна што они крију"
        },
        {
            "chapter": 3,
            "verse": 168,
            "text": "Онима који се нису борили, а о браћи својој су говорили: \"Да су нас послушали, не би изгинули!\" Реци: \"Од себе смрт одагнајте, ако истину говорите"
        },
        {
            "chapter": 3,
            "verse": 169,
            "text": "Никако не сматрај мртвима оне који су погинули на Аллаховом путу. Не, они су живи и опскрбљени су код свога Господара"
        },
        {
            "chapter": 3,
            "verse": 170,
            "text": "Радосни су због онога што им је Аллах дао из Свога обиља, и весели због оних који им се још нису придружили, за које неће да буде никаквог страха и који ни за чим неће да тугују"
        },
        {
            "chapter": 3,
            "verse": 171,
            "text": "Они се радују Аллаховој благодати и доброти, и томе што Аллах неће да допусти да пропадне награда која припада верницима"
        },
        {
            "chapter": 3,
            "verse": 172,
            "text": "Онима који су се одазвали Аллаху и Посланику и након задобијених рана, онима између њих који су добро чинили и богобојазни били - припада велика награда"
        },
        {
            "chapter": 3,
            "verse": 173,
            "text": "Онима којима се - када су им људи рекли: „Непријатељи се окупљају због вас, па их се пазите!“- Веровање повећало, па су казали: „Нама је довољан Аллах, а диван је Он Заштитник.“"
        },
        {
            "chapter": 3,
            "verse": 174,
            "text": "Па су се вратили са Аллаховим благодатима и обиљем; никакво их зло није задесило. Следили су Аллахово задовољство, а Аллах је поседник великог добра"
        },
        {
            "chapter": 3,
            "verse": 175,
            "text": "То вас само ђаво плаши својим присталицама, па их се не бојте, него се бојте Мене, ако сте верници"
        },
        {
            "chapter": 3,
            "verse": 176,
            "text": "Нека те не жалосте они који срљају у неверовање. Они нимало не могу да науде Аллаху. Аллах неће да им учини било какво добро на Будућем свету и њима припада велика патња"
        },
        {
            "chapter": 3,
            "verse": 177,
            "text": "Они који су веровање за неверовање продали, Аллаху неће ништа да науде. Њима припада болна патња"
        },
        {
            "chapter": 3,
            "verse": 178,
            "text": "Нека неверници никако не мисле да је добро за њих то што им дајемо дуг живот. Ми им дајемо дуг живот само због тога како би огрезли у греху и њима припада понижавајућа патња"
        },
        {
            "chapter": 3,
            "verse": 179,
            "text": "И не може да буде да Аллах вернике остави у стању у којем сте ви, док лоше од добрих не одвоји. И не може да буде да вам Аллах открије оно што је недокучиво чулима, него Он бира кога хоће од Својих посланика. Зато, верујте у Аллаха и Његове посланике, а ако будете веровали и бојали се Аллаха и чували се греха, вама припада велика награда"
        },
        {
            "chapter": 3,
            "verse": 180,
            "text": "Нека они који шкртаре у ономе што им Аллах из Свога обиља даје, никако не мисле да је то за њих добро. Напротив, то је за њих зло. На Судњем дану биће им омотано око врата оно чиме су шкртарили. А Аллаху припада наследство небеса и Земље и Аллах добро зна оно што ви радите"
        },
        {
            "chapter": 3,
            "verse": 181,
            "text": "Аллах је чуо речи оних који су говорили: „Аллах је сиромашан, а ми смо богати!“ Ми ћемо да забележимо оно што су они говорили као и то што су без оправдања веровеснике убијали. И рећи ћемо: „Искусите казну у Огњу!“"
        },
        {
            "chapter": 3,
            "verse": 182,
            "text": "То је због дела ваших руку, а Аллах, заиста, не чини неправду Својим робовима"
        },
        {
            "chapter": 3,
            "verse": 183,
            "text": "Онима који говоре: „Аллах је од нас узео обавезу да не верујемо ниједном посланику док не принесе жртву коју ће да прогута ватра!“ Реци: „И пре мене су вам посланици са јасним доказима долазили, а и са тим о чему говорите. Па зашто сте их, онда, убијали - ако истину говорите?“"
        },
        {
            "chapter": 3,
            "verse": 184,
            "text": "А ако те буду лажљивцем сматрали, па и пре тебе су лажљивцима сматрани посланици који су доносили Јасне доказе и списе и Књигу светиљку"
        },
        {
            "chapter": 3,
            "verse": 185,
            "text": "Свака особа ће смрт да окуси, а само на Судњем дану ћете у потпуности да добијете ваше заслуге. Па ко буде удаљен од Ватре и уведен у Рај, успео је. А живот на овом свету само је варљиво наслађивање"
        },
        {
            "chapter": 3,
            "verse": 186,
            "text": "Ви ћете сигурно да будете искушавани у вашим имецима, и у вашим животима, а слушаћете многе неугодности од оних којима је пре вас дата Књига и од многобожаца. Ако будете стрпљиви и Аллаха се бојали, то, заиста, у истинске поступке спада"
        },
        {
            "chapter": 3,
            "verse": 187,
            "text": "А кад је Аллах узео обавезу од оних којима је дата Књига да ће то сигурно људима да објашњавају и да ништа из ње неће да крију, они су је иза леђа своја бацили, продајући је за нешто безвредно. А ружно ли је оно што за то купују"
        },
        {
            "chapter": 3,
            "verse": 188,
            "text": "Никако не мисли за оне које радује то што су урадили и који воле да буду похваљени и за оно што нису учинили - никако не мисли да ће да се сачувају патње. Њима припада болна патња"
        },
        {
            "chapter": 3,
            "verse": 189,
            "text": "Аллаху припада власт на небесима и на Земљи и Аллах над свиме има моћ"
        },
        {
            "chapter": 3,
            "verse": 190,
            "text": "У стварању небеса и Земље, и у измени ноћи и дана, заиста су знакови за разумом обдарене"
        },
        {
            "chapter": 3,
            "verse": 191,
            "text": "који Аллаха спомињу стојећи, седећи и лежећи на својим боковима, и размишљају о стварању небеса и Земље. „Господару наш, Ти ово ниси створио узалуд! Узвишен си Ти и сачувај нас од патње у Ватри"
        },
        {
            "chapter": 3,
            "verse": 192,
            "text": "Господару наш, онога кога Ти будеш у Ватру бацио, већ си га понизио, а неправедницима неће да буде помагача"
        },
        {
            "chapter": 3,
            "verse": 193,
            "text": "Господару наш, ми смо чули гласника који позива вери: \"верујете у вашег Господара!\" Па смо поверовали! Господару наш, опрости нам грехе, и покриј наше лоше поступке, и усмрти нас са честитима"
        },
        {
            "chapter": 3,
            "verse": 194,
            "text": "Господару наш, дај нам оно што си нам обећао преко Својих посланика и не понизи нас на Судњем дану! Ти, заиста, не кршиш Своје обећање!“"
        },
        {
            "chapter": 3,
            "verse": 195,
            "text": "И њихов Господар им се одазва: „Ниједном између вас који добро чини, био мушкарац или жена, дела нећу да поништим; ви сте једни од других. Онима који се иселе и који буду из својих домова прогнани, и који буду мучени на Моме путу, и који се буду борили и погинули, сигурно ћу лоша дела да покријем и сигурно ћу да их уведем у рајске баште, кроз које реке теку. Награда је то од Аллаха, а код Аллаха је награда најлепша"
        },
        {
            "chapter": 3,
            "verse": 196,
            "text": "Нека те никако не обмањује то што они који не верују свуда по свету незахвално богатством располажу"
        },
        {
            "chapter": 3,
            "verse": 197,
            "text": "Кратко уживање, а затим Пакао ће бити њихово боравиште; а ужасно је то пребивалиште"
        },
        {
            "chapter": 3,
            "verse": 198,
            "text": "Али, онима који се Господара свога боје припадају рајске баште кроз које теку реке; у њима ће вечно да остану, Аллах ће да их почасти. А оно што је код Аллаха, боље је за честите"
        },
        {
            "chapter": 3,
            "verse": 199,
            "text": "Има и оних којима је дата Књига који верују у Аллаха и у оно што је вама објављено, и у оно што је њима објављено, који су понизни Аллаху и не продају Аллахове речи за нешто безвредно. Њима припада награда њиховог Господара, а Аллах ће, заиста, брзо да сведе рачун"
        },
        {
            "chapter": 3,
            "verse": 200,
            "text": "О ви који верујете, будите стрпљиви и издржљиви, устрајно бдијте и бојте се Аллаха, да бисте успели"
        },
        {
            "chapter": 4,
            "verse": 1,
            "text": "О људи, бојте се Господара свога, Који вас је створио од једне особе (Адама), и од те особе пар створио, а од њих двоје многе мушкарце и жене расејао. Бојте се Аллаха, чијим именом једни друге молите, и чувајте родбинске везе. Аллах вас, заиста, надзире"
        },
        {
            "chapter": 4,
            "verse": 2,
            "text": "И сирочадима имовине њихове дајте, не подмећите лоше за добро, и имовине њихове са имовинама вашим не трошите! То је, заиста, велики грех"
        },
        {
            "chapter": 4,
            "verse": 3,
            "text": "Ако се бојите да према женама сиротама нећете да будете праведни, онда се жените оним женама које су вам драге и допуштене, са по две, са по три или са по четири. А ако страхујете да нећете да будете праведни, онда само једном, или са оним које поседујете. Тако ћете се најлакше неправде сачувати"
        },
        {
            "chapter": 4,
            "verse": 4,
            "text": "И драга срца женама њихове дарове дајте; па ако вам оне драга срца нешто од тога поклоне, то са пријатношћу и угодношћу трошите"
        },
        {
            "chapter": 4,
            "verse": 5,
            "text": "И онима који немају довољно разума иметке, које вам је Аллах поверио на управљање, не уручујте, него их њима опскрбите и обуците. И лепе речи им говорите"
        },
        {
            "chapter": 4,
            "verse": 6,
            "text": "И проверавајте сирочад док не стасају за брак, па ако се уверите да су зрели, уручите им њихове имовине. И не трошите их расипнички и у журби, пре него што одрасту. Ко је имућан нека се суздржи, а ко је сиромашан, нека троши онолико колико је неопходно. А када им имовину уручујете, то учините у присуству сведока; а доста је што ће пред Аллахом да се полаже рачун"
        },
        {
            "chapter": 4,
            "verse": 7,
            "text": "Мушкарцима припада део онога што оставе родитељи и родбина, а и женама припада део од онога што оставе родитељи и родбина. Било тога мало или много, део је обавезан"
        },
        {
            "chapter": 4,
            "verse": 8,
            "text": "А када деоби присуствују рођаци, сирочад и сиромаси, опскрбите их делом тога, и лепе речи им реците"
        },
        {
            "chapter": 4,
            "verse": 9,
            "text": "И нека се прибојавају, као кад би сами иза себе оставили нејаку децу за коју страхују, и нека се боје Аллаха и нека говоре праведно"
        },
        {
            "chapter": 4,
            "verse": 10,
            "text": "Заиста, они који неправедно троше имовине сирочади, у своје стомаке стављају ватру и они ће у Огњу да горе"
        },
        {
            "chapter": 4,
            "verse": 11,
            "text": "Аллах вам налаже, у вези са вашом децом, да мушком следује колико за два женска детета. А ако буде више од двоје женске деце, њима припадају две трећине онога што је оставио, а ако је само једна, припада јој половина. А родитељима, свакоме посебно, припада шестина од онога што је умрли оставио, ако има деце. А ако не буде имао деце, и наследе га родитељи, онда његовој мајци припада трећина. А ако има браће и (или) сестара, онда његовој мајци припада шестина пошто се изврши опорука коју је оставио, или подмири дуг. Ви не знате ко вам је ближи по користи, родитељи ваши или синови ваши. То је Божија заповед, а Аллах је, заиста, Онај Који све зна и мудар је"
        },
        {
            "chapter": 4,
            "verse": 12,
            "text": "Вама припада половина онога што оставе супруге ваше, ако не буду имале деце; а ако буду имале деце, вама припада четвртина онога што оне оставе, пошто се изврши опорука коју оставе, или подмири дуг; њима припада четвртина онога што ви оставите, уколико не будете имали деце, а ако будете имали деце, њима припада осмина онога што ви оставите након што се изврши опорука коју оставите, или подмири дуг. А ако се мушкарац или жена, који немају ни деце ни родитеље, буду наслеђивали и буду имали брата или сестру (по мајци), онда ће свако од њих двоје да добије шестину; ако их буде више, они онда заједнички учествују у трећини, пошто се изврши опорука која је остављена, или подмири дуг, не оштећујући тиме било кога. То је Аллахова заповед, а Аллах је Онај Који све зна и Онај Који не жури са казном"
        },
        {
            "chapter": 4,
            "verse": 13,
            "text": "То су Аллахови прописи, а онога ко се покорава Аллаху и Његовом Посланику Он ће да уведе у рајске баште кроз које реке теку и у којима ће вечно да остану. То је велики успех"
        },
        {
            "chapter": 4,
            "verse": 14,
            "text": "А онога ко буде непокоран Аллаху и Његовом Посланику, па буде прелазио преко Његових граница, Аллах ће да га уведе у Ватру у којој ће вечно да остане; таквом припада понижавајућа патња"
        },
        {
            "chapter": 4,
            "verse": 15,
            "text": "За оне жене из ваше породице које прељубу почине, тражите да посведоче четворица између вас, па ако посведоче против њих, држите их у кућама све док их смрт не умори или док им Аллах неки пут не нађе"
        },
        {
            "chapter": 4,
            "verse": 16,
            "text": "А оно двоје који то учине, изгрдите их, па ако се покају и поправе, онда их на миру оставите. Аллах је, заиста, Онај Који стално прима покајања и милостив је"
        },
        {
            "chapter": 4,
            "verse": 17,
            "text": "Аллах прима само покајање оних који учине какво лоше дело из незнања, а потом се убрзо покају. Њима ће Аллах да опрости, а Аллах је Онај Који све зна и мудар је"
        },
        {
            "chapter": 4,
            "verse": 18,
            "text": "Нема покајања онима који чине лоша дела све док им се не приближи смрт, па онда говоре: „Сад се, заиста, кајем!“ Нити за оне који умру као неверници. Њима смо болну патњу припремили"
        },
        {
            "chapter": 4,
            "verse": 19,
            "text": "О ви који верујете, не дозвољава вам се да жене преко воље њихове у наслеђе узимате и да им потешкоће причињавате са намером да нешто од онога што сте им дали присвојите, осим ако буду учиниле очигледни разврат. Према њима се лепо опходите. А ако према њима не осетите жељу, па могуће је да не волите нешто у чему је Аллах велико добро дао"
        },
        {
            "chapter": 4,
            "verse": 20,
            "text": "Ако хоћете једну супругу да замените другом, и једној од њих сте дали благо, не узимајте ништа од тога. Зар да то узимате чинећи потвору и очигледни грех"
        },
        {
            "chapter": 4,
            "verse": 21,
            "text": "А како бисте могли то да узмете, када сте једно са другим били интимни и кад су оне од вас узеле чврсту обавезу"
        },
        {
            "chapter": 4,
            "verse": 22,
            "text": "И не жените се онима које су оженили очеви ваши након онога што је било - то су били разврат, мржња и ружан пут"
        },
        {
            "chapter": 4,
            "verse": 23,
            "text": "Забрањују вам се мајке ваше, и кћери ваше, и сестре ваше, и сестре очева ваших, и сестре мајки ваших, и братичне ваше и сестричне ваше, и помајке ваше, које су вас дојиле, и сестре ваше по млеку, и мајке супруга ваших, и пасторке ваше које се налазе под вашим скрбништвом од супруга ваших с којим сте имали интимне односе; ако с њима нисте имали интимне односе, онда вам није грех; и супруге ваших рођених синова, и да две сестре саставите, осим што је раније било! Аллах је, доиста, Онај Који опрашта грехе и милостив је"
        },
        {
            "chapter": 4,
            "verse": 24,
            "text": "И забрањују вам се удате жене, осим оне које су у вашем власништву. То вам је Аллахов пропис! А остале су вам дозвољене, ако желите да им венчане дарове дате и да се њима ожените, а не да чините блуд! А супругама вашим са којима имате брачне односе дајте венчане дарове као што је прописано. И није вам грех ако се, после одређеног венчаног дара, са њима нагодите. Аллах је, заиста, Онај Који све зна и мудар је"
        },
        {
            "chapter": 4,
            "verse": 25,
            "text": "А онај међу вама који није довољно имућан да се ожени слободном верницом - ето му оне вернице које су у вашем власништву - а Аллах најбоље зна веровање ваше - једни сте од других. И жените се њима уз одобрење њихових власника, и дајте им венчане дарове како је лепо и уобичајено, ако су чедне, а нису прељубнице, нити тајне љубавнице. А ако оне буду удате, па почине разврат, нека буду кажњене половином казне прописане за слободне жене. То је за онога од вас који се боји разврата, а боље вам је да се суздржите, а Аллах је Онај Који грехе опрашта и милостив је"
        },
        {
            "chapter": 4,
            "verse": 26,
            "text": "Аллах жели да вам објасни и упути вас путевима којима су ишли они пре вас, и да вам опрости. Аллах је Онај Који све зна и мудар је"
        },
        {
            "chapter": 4,
            "verse": 27,
            "text": "Аллах жели да вам опрости, а они који се за страстима својим поводе желе да далеко скренете"
        },
        {
            "chapter": 4,
            "verse": 28,
            "text": "Аллах жели да вам олакша, а човек је створен слаб"
        },
        {
            "chapter": 4,
            "verse": 29,
            "text": "О ви који верујете, једни од других на недозвољен начин имања не присвајајте, осим трговином уз обострани пристанак, и сами себе не убијајте. Аллах је, заиста, према вама милостив"
        },
        {
            "chapter": 4,
            "verse": 30,
            "text": "Онога који то учини неправедно и насилно, Ми ћемо у Ватру да бацимо, а то је Аллаху лако"
        },
        {
            "chapter": 4,
            "verse": 31,
            "text": "Ако се будете клонили великих греха који су вам забрањени, Ми ћемо да покријемо ваша лоша дела и у дивно место ћемо да вас уведемо"
        },
        {
            "chapter": 4,
            "verse": 32,
            "text": "И не пожелите оно чиме је Аллах неке од вас одликовао над другима: мушкарцима припада удео за оно што зараде, а женама удео за оно што оне зараде. И молите Аллаха за Његово обиље! Аллах, заиста, све добро зна"
        },
        {
            "chapter": 4,
            "verse": 33,
            "text": "За све смо одредили наследнике у ономе што оставе родитељи и рођаци, а онима са којима сте везани уговором дајте њихов део! Аллах је, заиста, свему сведок"
        },
        {
            "chapter": 4,
            "verse": 34,
            "text": "Мушкарци су надређени и старају се о женама зато што је Аллах одликовао једне над другима и зато што они троше своја богатства. Због тога су честите жене послушне и за време мужевљевог одсуства чувају оно што је Аллах одредио да се чува. Оне чије непослушности се бојите ви посаветујте, а онда напустите њихове постеље, па их и ударите! Ако вам постану послушне, против њих ништа не чините. Аллах је, заиста, узвишен и велик"
        },
        {
            "chapter": 4,
            "verse": 35,
            "text": "А ако се бојите раздора између њих двоје, онда пошаљите једног судију из његове, а једног из њене породице. Ако они желе измирење, Аллах ће да их помири; Аллах је, заиста, свезнајући и Онај Који све, и у потпуности, зна"
        },
        {
            "chapter": 4,
            "verse": 36,
            "text": "Аллаха обожавајте и ништа Му у обожавању не придружујте, а родитељима чините добро, и рођацима, и сирочадима, и сиромасима, и ближњем комшији, и даљњем комшији, и другу поред себе, и путнику, и ономе који је у вашем поседу. Аллах, заиста, не воли оне који се охоле и хвалишу"
        },
        {
            "chapter": 4,
            "verse": 37,
            "text": "То су они који шкртаре и заповедају другима да буду шкрти, и који крију оно што им је Аллах из Свога обиља даровао, а Ми смо неверницима припремили понижавајућу патњу"
        },
        {
            "chapter": 4,
            "verse": 38,
            "text": "И они који троше имовине своје претварајући се пред људима, а у Аллаха и будући свет не верују. А коме је ђаво друг, зао му је друг"
        },
        {
            "chapter": 4,
            "verse": 39,
            "text": "А шта би им било да у Аллаха и Последњи дан верују и да од онога што им је Аллах дао удељују?! А Аллах о њима све зна"
        },
        {
            "chapter": 4,
            "verse": 40,
            "text": "Заиста Аллах ни трунку неправде не чини, па ако то буде добро дело, Он ће да га умногостручи и подариће велику награду од Себе"
        },
        {
            "chapter": 4,
            "verse": 41,
            "text": "А шта ће тек да буде када из свакога народа доведемо сведока, а и тебе Мухаммеде доведемо да о овима сведочиш"
        },
        {
            "chapter": 4,
            "verse": 42,
            "text": "Тог дана ће пожелети они који нису веровали и који су се против Посланика Мухаммеда дизали да земља над њима буде поравнана, а од Аллаха ниједну реч неће моћи да сакрију"
        },
        {
            "chapter": 4,
            "verse": 43,
            "text": "О ви који верујете, не приступајте пијани намазу (молитви), док не будете знали шта говорите, нити када сте нечисти од интимног односа, осим као пролазници (кроз џамију), све док се не окупате. А ако сте болесни, или на путу, или ако је неко од вас дошао из нужника, или ако сте имали однос са супругама, а не нађете воду, онда длановима чисту земљу дотакните и лица своја и руке своје потарите. Аллах је, заиста, Онај Који стално грехе поништава и опрашта"
        },
        {
            "chapter": 4,
            "verse": 44,
            "text": "Зар не видиш како они којима је дат удео у Књизи купују заблуду и желе да ви са Правог пута скренете"
        },
        {
            "chapter": 4,
            "verse": 45,
            "text": "Аллах најбоље познаје непријатеље ваше; Аллах је довољан заштитник и Аллах је довољан помагач"
        },
        {
            "chapter": 4,
            "verse": 46,
            "text": "Онима који су јеврејство прихватили, који изврћу смисао речи говорећи: „Чујемо, али се не покоравамо!“ И: „Слушај, дабогда не чуо!“ И: „Чувај нас!“ Преврћући језицима својим и хулећи веру, боље би било и исправније да кажу: „Слушамо и покоравамо се!“ И: „Слушај!“ И: „Погледај на нас!“ Али, Аллах је њих због неверовања њиховог проклео и мало ко од њих верује"
        },
        {
            "chapter": 4,
            "verse": 47,
            "text": "О ви којима је дата Књига, верујте у ово што објављујемо потврђујући оно што већ имате, пре него што црте лица избришемо и вратимо их назад, или их прокунемо као што смо проклели оне који нису поштовали суботу, а Аллахова заповест бива извршена"
        },
        {
            "chapter": 4,
            "verse": 48,
            "text": "Аллах, заиста, неће да опрости многобоштво, а опростиће све мимо тога, коме Он хоће! А онај ко другом оно што је својствено само Аллаху приписује, тај чини потвору и велики грех"
        },
        {
            "chapter": 4,
            "verse": 49,
            "text": "Зар не видиш оне који себе сматрају чистим од греха?! Међутим, Аллах чисти од греха кога хоће и никоме неће, ни колико трун неправде да се учини"
        },
        {
            "chapter": 4,
            "verse": 50,
            "text": "Погледај како измишљају лаж о Аллаху! То је Аллаху довољно као јасан грех"
        },
        {
            "chapter": 4,
            "verse": 51,
            "text": "Зар не видиш оне којима је дат удео у Књизи како у магију и лажна божанства верују, а онима који не верују говоре: „Ови су на исправнијем путу од оних који верују.“"
        },
        {
            "chapter": 4,
            "verse": 52,
            "text": "То су они које је Аллах проклео, а ти нећеш наћи да ће помагача да има онај кога је Аллах проклео"
        },
        {
            "chapter": 4,
            "verse": 53,
            "text": "Да можда они немају какав удео у власти?! А да имају, они муслиманима ништа не би ни колико трун дали"
        },
        {
            "chapter": 4,
            "verse": 54,
            "text": "И зар људима завиде на ономе што им је Аллах дао из обиља свога?! А Ми смо Аврамовим потомцима дали Књигу и мудрост, и дали смо им велику власт"
        },
        {
            "chapter": 4,
            "verse": 55,
            "text": "Па, било их је који су веровали, а било је и оних који су од тога људе одвраћали. А Пакао је довољан као ужарени огањ"
        },
        {
            "chapter": 4,
            "verse": 56,
            "text": "Доиста, оне који не верују у речи и доказе Наше Ми ћемо у Ватру бацити, па када год им се коже испеку, заменићемо их другим кожама, како би патњу осетили. Аллах је, доиста, силан и мудар"
        },
        {
            "chapter": 4,
            "verse": 57,
            "text": "А оне који верују и чине добра дела Ми ћемо да уведемо у рајске баште кроз које теку реке. Тамо ће заувек да остану и супруге очишћене у њима ће да имају; и у велику хладовину ћемо да их уведемо"
        },
        {
            "chapter": 4,
            "verse": 58,
            "text": "Аллах вам, заиста, наређује да послове од поверења дате онима којима припадају, а када људима судите - да праведно судите. Савет Аллахов је, уистину, диван и Аллах је, заиста, Свечујући и Свевидећи"
        },
        {
            "chapter": 4,
            "verse": 59,
            "text": "О ви који верујете, покоравајте се Аллаху и покоравајте се Посланику и надлежнима између вас. А ако се у нечему не слажете, обратите се Аллаху и Посланику, ако верујете у Аллаха и Последњи дан. То је бољег и лепшег исхода"
        },
        {
            "chapter": 4,
            "verse": 60,
            "text": "Зар не видиш оне који тврде да верују у оно што је објављено теби и у оно што је објављено пре тебе како желе да им се пред тагутом - лажним судијом суди, иако им је наређено да у њега не верују?! А ђаво само жели да их у велику заблуду одведе"
        },
        {
            "chapter": 4,
            "verse": 61,
            "text": "И када им се каже: „Приступите овоме што је Аллах објавио и приступите Посланику“, видиш лицемере како се од тебе сасвим окрећу"
        },
        {
            "chapter": 4,
            "verse": 62,
            "text": "А шта ће тек да буде када их погоди невоља због дела њихових руку, па ти дођу заклињући се Аллахом: „Ми смо само хтели да добро и право поступимо.“"
        },
        {
            "chapter": 4,
            "verse": 63,
            "text": "То су они за које Аллах зна шта је у срцима њиховим, па окрени се од њих и саветуј их, и реци им оно што ће да их дотакне"
        },
        {
            "chapter": 4,
            "verse": 64,
            "text": "А ми нисмо ниједног посланика послали, осим да би му се покоравало уз Аллахово одобрење. А да ти они дођу када сами себи учине неправду и замоле Аллаха да им опрости, па да и Посланик замоли да им се опрости, они би видели да Аллах, заиста, прима покајање и да је милостив"
        },
        {
            "chapter": 4,
            "verse": 65,
            "text": "И, тако Ми Господара твога, они неће да верују све док за судију у међусобним споровима тебе не прихвате, а потом у душама својим не осете тегобу због онога што си одредио и сасвим се не покоре"
        },
        {
            "chapter": 4,
            "verse": 66,
            "text": "И да смо Ми њима прописали: „Да сами себе поубијају!“ Или: „Да се иселе из свога завичаја!“ Мало ко од њих би то учинио! А када би поступили онако како им се саветује, било би им боље и у вери чвршће"
        },
        {
            "chapter": 4,
            "verse": 67,
            "text": "И тада бисмо им Ми, од Нас, велику награду дали"
        },
        {
            "chapter": 4,
            "verse": 68,
            "text": "И на Прави пут бисмо их упутили"
        },
        {
            "chapter": 4,
            "verse": 69,
            "text": "Они који су покорни Аллаху и Посланику (Мухаммеду) биће у друштву оних које је Аллах благословио: веровесника, оних који срцем искрено и у потпуности верују, оних који су својим животима посведочили на Аллаховом путу и честитих људи, а дивно ли је то друштво"
        },
        {
            "chapter": 4,
            "verse": 70,
            "text": "То обиље је од Аллаха и довољно је што Аллах све то добро зна"
        },
        {
            "chapter": 4,
            "verse": 71,
            "text": "О ви који верујете, будите опрезни и идите у борбу у групама, или одједном сви"
        },
        {
            "chapter": 4,
            "verse": 72,
            "text": "Међу вама има, заиста, оних који ће да оклевају, па ће, ако вас погоди невоља, такав да каже: „Сам Аллах ме благословио што са њима нисам био.“"
        },
        {
            "chapter": 4,
            "verse": 73,
            "text": "А ако вас од Аллаха добро задеси, он ће, као да између вас и њега није било пријатељства, сигурно да каже: „Камо среће да сам са њима био, велики плен бих добио!?“"
        },
        {
            "chapter": 4,
            "verse": 74,
            "text": "И нека се зато на Аллаховом путу верници боре против оних који живот на oвом свету купују за живот на будућем свету, а онога ко се бори на Аллаховом путу, па погине или победи, Ми ћемо, сигурно, великом наградом да наградимо"
        },
        {
            "chapter": 4,
            "verse": 75,
            "text": "Шта је са вама па се не борите на Аллаховом путу за немоћне; за мушкарце, жене и децу који говоре: „Господару наш, избави нас из овог града чији су становници насилници, одреди нам заштитника и дај нам помагача!“"
        },
        {
            "chapter": 4,
            "verse": 76,
            "text": "Они који верују боре се на Аллаховом путу, а они који не верују боре се на ђавољем путу. Зато се борите против ђавољевих штићеника, а ђавоље лукавство, заиста, је слабо"
        },
        {
            "chapter": 4,
            "verse": 77,
            "text": "Зар ниси видео оне којима је речено: „Ка себи руке своје, већ намаз (молитву) обављајте и зекат (обавезну милостињу) дајте.“ А када им би прописана борба, одједном се група њих побоја људи, као што се Аллаха боји, или још више, и рекоше: „Господару наш, зашто си нам борбу прописао? Да си нам то до одређеног времена одложио!?“ Реци: „Уживање на овом свету је кратко, а онај свет је бољи за богобојазне.“ А вама, ни колико трун, неправда неће да буде учињена"
        },
        {
            "chapter": 4,
            "verse": 78,
            "text": "Где год били, стићи ће вас смрт, па макар били и у високим кулама! Ако их задеси какво добро, они кажу: „То је од Аллаха!“ А ако их задеси какво зло, они (лицемери) говоре: „То је због тебе (Мухаммеде)!“ Реци: “Све је од Аллаха!“ Па шта је са овим људима?! Они као да не разумеју шта им се говори"
        },
        {
            "chapter": 4,
            "verse": 79,
            "text": "Добро које те задеси, то је од Аллаха, а зло које те задеси, то је од тебе (човече). Ми смо те (Мухаммеде) као посланика послали људима, а Аллах је довољан сведок"
        },
        {
            "chapter": 4,
            "verse": 80,
            "text": "Ко се покори Посланику, покорио се и Аллаху, а ко се окрене, па Ми те нисмо послали да им чувар будеш"
        },
        {
            "chapter": 4,
            "verse": 81,
            "text": "Они (лицемери) говоре: “Покоравамо се!“ А када од тебе оду, неки од њих смишљају ноћу другачије него што ти говориш. Аллах записује оно што они смишљају ноћу. Зато се окрени од њих и у Аллаха се поуздај, а довољан је заштитник Аллах"
        },
        {
            "chapter": 4,
            "verse": 82,
            "text": "А зашто они не размишљају о Кур'ану? Јер, да је он од некога другог, а не од Аллаха, они би у њему нашли многе противречности"
        },
        {
            "chapter": 4,
            "verse": 83,
            "text": "А када им дође нешто што се односи на сигурност или страх, они то разгласе. А да то препусте Посланику или својим претпостављеним, то би сигурно од њих сазнали они који то испитују. А да није Аллахове доброте према вама и Његове милости, ви бисте, осим неколицине, ђавола следили"
        },
        {
            "chapter": 4,
            "verse": 84,
            "text": "Зато се бори на Аллаховом путу, не обавезујући осим себе, а вернике подстичи. Аллах ће да заустави силу оних који не верују, а Аллах је од њих силнији и казне Његове су строжије"
        },
        {
            "chapter": 4,
            "verse": 85,
            "text": "Ко се буде залагао за добро, и он ће да има удео у томе, а ко се буде залагао за зло, и он ће да има удео у томе. А Аллах над свим надзире"
        },
        {
            "chapter": 4,
            "verse": 86,
            "text": "Када поздрављени будете, на лепши начин узвратите, или исто отпоздравите, а Аллах, доиста, све обрачунава"
        },
        {
            "chapter": 4,
            "verse": 87,
            "text": "Аллах, осим Кога другог истинског бога нема, сигурно ће да вас сакупи на Судњем дану, у што нема нимало сумње, а чији је говор истинитији од Аллаховог"
        },
        {
            "chapter": 4,
            "verse": 88,
            "text": "Зашто се подвајате када су у питању лицемери које је Аллах вратио у неверство због онога што су сами заслужили? Зар желите на Прави пут да упутите оне којима је Аллах дао да су у заблуди?! А коме Аллах да па је у заблуди, ти му нећеш наћи Пут"
        },
        {
            "chapter": 4,
            "verse": 89,
            "text": "Они би волели да и ви не верујете као што они не верују, па да будете једнаки. Зато, између њих не узимајте пријатеље док се не иселе на Аллаховом Путу. А ако се окрену, онда их хватајте и убијајте где год их нађете и између њих пријатеље и помагаче не узимајте"
        },
        {
            "chapter": 4,
            "verse": 90,
            "text": "Осим оних који се склоне код народа са којим ви имате уговор, или дођу код вас, јер им је тешко да се боре против вас или свога рода. А да Аллах хоће, он би их окренуо против вас, па би се они борили против вас! Ако вас они оставе на миру и не боре се против вас, него вам понуде мир, онда вам Аллах не даје право да их нападате"
        },
        {
            "chapter": 4,
            "verse": 91,
            "text": "Ви ћете налазити друге који желе бити сигурни од вас и народа свог, па када год буду враћени у смутњу, они јој се још више предају. Ако се они не окане вас, и не понуде вам мир, и ако вас се не клоне, онда их хватајте и убијајте где год стигнете, а Ми смо вам за борбу против њих јасан доказ дали"
        },
        {
            "chapter": 4,
            "verse": 92,
            "text": "Верник не може да убије верника осим грешком, а ко убије верника грешком, он мора да ослободи роба верника, и да преда крварину његовој породици, осим ако они то опросте. Ако он припада народу који вам је непријатељ, а верник је, он мора да ослободи једног роба верника! Ако, пак, припада народу са којим имате споразум, тада мора да плати крварину његовој породици и да ослободи роба верника! Ко то не нађе, обавезан је да пости два месеца узастопно, кајући се Аллаху. А Аллах је Онај Који све зна и мудар је"
        },
        {
            "chapter": 4,
            "verse": 93,
            "text": "А ко намерно убије верника, казна му је Пакао у којем ће вечно да остане. На њега се Аллах расрдио и проклео га, а још му је и патњу велику припремио"
        },
        {
            "chapter": 4,
            "verse": 94,
            "text": "О ви који верујете, када кренете у бој на Аллаховом путу, све добро проверите и ономе ко вам назове селам (поздрав мира) немојте рећи: „Ти ниси верник!“ У жељи за пролазним добрима овосветског живота, јер код Аллаха су многа добра. Такви сте и ви били раније, па вам је Аллах даровао Своју милост. Зато, све добро проверите, а Аллах, заиста, добро зна оно што ви радите"
        },
        {
            "chapter": 4,
            "verse": 95,
            "text": "Верници који се не боре, осим оних који су неспособни, не могу да се изједначе са онима који се боре на Аллаховом путу својим имецима и својим животима. Оне који се боре својим имецима и својим животима Аллах је одликовао за степен над онима који се не боре, и свима Аллах обећава лепу награду. А Аллах је борце, у односу на оне који се не боре, одликовао великом наградом"
        },
        {
            "chapter": 4,
            "verse": 96,
            "text": "положајем код Њега, опростом и милошћу, а Аллах је Онај Који опрашта грехе и милостив је"
        },
        {
            "chapter": 4,
            "verse": 97,
            "text": "Заиста ће анђели, када буду узимали душе онима који су према себи учинили неправду, да питају: „Шта је било са вама?“ А они ће да одговоре: „Били смо немоћни на Земљи.“ „Зар Аллахова Земља није пространа и зар нисте могли некуда да се иселите?“ Рећи ће им они. Зато ће њихово пребивалиште да буде Пакао, а лоше је то коначно одредиште"
        },
        {
            "chapter": 4,
            "verse": 98,
            "text": "Изузетак су немоћни мушкарци, и жене, и деца, који не могу да се снађу и који не могу да пронађу излаз"
        },
        {
            "chapter": 4,
            "verse": 99,
            "text": "Аллах ће њима да опрости; Аллах је Онај Који стално брише грехе и опрашта"
        },
        {
            "chapter": 4,
            "verse": 100,
            "text": "Ко се исели на Аллаховом путу, на Земљи ће да нађе много места и обиља! А онај ко напусти свој дом, исељавајући се ради Аллаха и Његовога Посланика, па га стигне смрт, од Аллаха ће да добије награду. Аллах је Онај Који опрашта грехе и милостив је"
        },
        {
            "chapter": 4,
            "verse": 101,
            "text": "Када путујете по Земљи, није вам грех да намаз (молитву) скратите ако се бојите да ће неко зло да вам учине неверници, јер неверници су вам, заиста, отворени непријатељи"
        },
        {
            "chapter": 4,
            "verse": 102,
            "text": "Када ти будеш међу њима и будеш их предводио у молитви, нека једна група са тобом клања и нека своје оружје узму; и док буду лицем на тло, нека други буду иза вас, а онда нека дође друга група која није клањала и нека са тобом клањају, али нека држе оружје своје и нека опрезни буду. Неверници једва чекају да ви занемарите оружје своје и опрему своју, па да на вас сви одједном навале. А ако вам буде сметала киша или будете болесни, није вам грех да оружје своје одложите, али, опрезни будите. Аллах је, заиста, неверницима припремио понижавајућу патњу"
        },
        {
            "chapter": 4,
            "verse": 103,
            "text": "А када молитву завршите, Аллаха спомињите, и стојећи, и седећи, и лежећи на боковима. А када будете сигурни, намаз обављајте у потпуности; намаз је, уистину, прописан верницима у одређеним временским периодима"
        },
        {
            "chapter": 4,
            "verse": 104,
            "text": "И немојте да малаксате трагајући за непријатељем; ако ви трпите бол, трпе и они бол као и ви, а ви се још од Аллаха надате ономе чему се они не надају. Аллах је Онај Који све зна и мудар је"
        },
        {
            "chapter": 4,
            "verse": 105,
            "text": "Ми теби објављујемо Књигу с Истином, да људима судиш онако како ти Аллах показује и не буди бранилац издајицама"
        },
        {
            "chapter": 4,
            "verse": 106,
            "text": "И Аллаха моли за опрост; Аллах је, уистину, Онај Који опрашта грехе и милостив је"
        },
        {
            "chapter": 4,
            "verse": 107,
            "text": "И не заузимај се за оне који сами себе изневеравају, Аллах, заиста, не воли онога који је издајник грешник"
        },
        {
            "chapter": 4,
            "verse": 108,
            "text": "Они се крију од људи, а не крију се од Аллаха, а Он је са њима и када ноћу смишљају речи којима Он није задовољан. А Аллах све што они раде, обухвата"
        },
        {
            "chapter": 4,
            "verse": 109,
            "text": "Ето, ви се заузимате за њих у животу на овом свету, а ко ће да се за њих заузима пред Аллахом на Судњем дану, или ко ће да им буде заступник"
        },
        {
            "chapter": 4,
            "verse": 110,
            "text": "Ко учини какво зло, или према себи учини неправду, а затим Аллаха замоли да му опрости, наћи ће да је Аллах Онај Који опрашта грехе и милостив је"
        },
        {
            "chapter": 4,
            "verse": 111,
            "text": "Ко уради грех, на своју штету га је урадио, а Аллах је Онај Који све зна и мудар је"
        },
        {
            "chapter": 4,
            "verse": 112,
            "text": "Ко почини преступ или грех, а потом за то оптужи недужног човека, натоварио је на себе и клетву и очигледни грех"
        },
        {
            "chapter": 4,
            "verse": 113,
            "text": "Да није Аллахове доброте и Његове милости према теби, једна група њих би настојала да те заведе, али они само себе заводе, а теби не могу ништа да науде. Аллах теби објављује Књигу и мудрост и подучава те ономе што ниси знао и Аллахово добро према теби је огромно"
        },
        {
            "chapter": 4,
            "verse": 114,
            "text": "Нема добра у многим њиховим говорима, осим у говору оног ко тражи да се милостиња удељује, или добро чини, или успоставља мир међу људима. Ономе ко то чини из жеље за Аллаховим задовољством, Ми ћемо велику награду да дамо"
        },
        {
            "chapter": 4,
            "verse": 115,
            "text": "А онога ко се супротстави Посланику, након што му јасно буде показан Прави пут, и следи пут који није пут верника, пустићемо да чини шта је наумио, и бацићемо га у Пакао, а лоше је то коначно одредиште"
        },
        {
            "chapter": 4,
            "verse": 116,
            "text": "Аллах, заиста, неће да опрости да се Њему ишта у обожавању придружује, а коме хоће опростиће све осим тога; онај ко Аллаху ишта у обожавању придружује - заиста је далеко залутао"
        },
        {
            "chapter": 4,
            "verse": 117,
            "text": "Они мимо Аллаха само женске кипове призивају, а не призивају другог до ђавола пркосника"
        },
        {
            "chapter": 4,
            "verse": 118,
            "text": "Аллах га је проклео, а он је казао: „Ја ћу сигурно да преотмем за себе одређени део Твојих робова"
        },
        {
            "chapter": 4,
            "verse": 119,
            "text": "И сигурно ћу да их наводим у заблуду, и сигурно ћу лажним надама да их мамим, и заповедићу им сигурно да уши стоци режу, и сигурно ћу да им наредим да Аллахова створења мењају!“ А ко ђавола, уместо Аллаха, прихвати за заштитника, он је на очигледном губитку"
        },
        {
            "chapter": 4,
            "verse": 120,
            "text": "Он им празна обећања даје и лажним надама их мами. А оно што им ђаво обећава само је обмана"
        },
        {
            "chapter": 4,
            "verse": 121,
            "text": "То су они чије је пребивалиште Пакао, и они из њега неће спаса наћи"
        },
        {
            "chapter": 4,
            "verse": 122,
            "text": "А оне који верују и чине добра дела Ми ћемо да уведемо у рајске баште кроз које теку реке, и у којима ће вечно да остану. Аллахово обећање је истинито, а чије су речи од Аллахових истинитије"
        },
        {
            "chapter": 4,
            "verse": 123,
            "text": "То неће бити ни по вашим жељама, ни по жељама следбеника Књиге; онај који ради зло, биће за то кажњен и неће наћи, мимо Аллаха, ни заштитника ни помагача"
        },
        {
            "chapter": 4,
            "verse": 124,
            "text": "а онај који чини добро, био мушкарац или жена, а верник је, ући ће у Рај и никоме ни колико трун неправде неће бити учињено"
        },
        {
            "chapter": 4,
            "verse": 125,
            "text": "Ко је боље вере од онога ко је предао своје лице Аллаху, а доброчинитељ је и следи Аврамову веру, који је био вере чисте?! А Аллах је узео Аврама за пријатеља"
        },
        {
            "chapter": 4,
            "verse": 126,
            "text": "Аллахово је све што је на небесима и што је на Земљи. Аллах све обухвата"
        },
        {
            "chapter": 4,
            "verse": 127,
            "text": "Они траже од тебе прописе о женама. Реци: „Аллах ће да вам објасни прописе о њима и о ономе што вам се чита у Књизи о женама - сиротицама, којима не дајете оно што им је прописано, а не желите да се њима ожените, и о нејакој деци, и о томе да према сирочадима праведно поступате. А Аллах сигурно зна за добро које учините.“"
        },
        {
            "chapter": 4,
            "verse": 128,
            "text": "Ако се нека жена плаши мужеве мржње или избегавања, онда се они неће огрешити ако се међусобно нагоде, а нагодба је боља. Људске душе склоне су похлепи. И ако ви будете лепо поступали и Аллаха се бојали - па Аллах у потпуности зна оно што радите"
        },
        {
            "chapter": 4,
            "verse": 129,
            "text": "Ви нећете моћи потпуно једнако да поступате према супругама својим ма колико то желели. И немојте према некој сасвим нагињати па да неку учините као да је без мужа, а неразведена. А ако се поправите и Аллаха бојите, па Аллах је, уистину, Онај Који опрашта грехе и милостив је"
        },
        {
            "chapter": 4,
            "verse": 130,
            "text": "А ако се њих двоје ипак раставе, Аллах ће, из обиља Свога, да их учини независним. Аллах је неизмерно дарежљив и мудар"
        },
        {
            "chapter": 4,
            "verse": 131,
            "text": "Аллахово је оно што је на небесима и оно што је на Земљи. Ми смо онима којима је дата Књига пре вас, а и вама, већ заповедили да се бојите Аллаха. А ако не будете веровали, па, уистину, Аллахово је оно што је на небесима и оно што је на Земљи, Аллах је независтан и хваљен"
        },
        {
            "chapter": 4,
            "verse": 132,
            "text": "Аллахово је све оно што је на небесима и на Земљи, и Аллах је као заштитник довољан"
        },
        {
            "chapter": 4,
            "verse": 133,
            "text": "Ако Он хоће, вас ће уклонити, о људи, а друге ће довести! Он је у могућности да то учини"
        },
        {
            "chapter": 4,
            "verse": 134,
            "text": "Онај који жели награду на овом свету, па код Аллаха је награда и овога и онога света; Аллах је Свечујући и Свевидећи"
        },
        {
            "chapter": 4,
            "verse": 135,
            "text": "О ви који верујете, будите увек праведни, сведочите ради Аллаха, па макар то било против вас самих, или родитеља и родбине. Свеједно био онај о коме сведочите богат или сиромах, па Аллах је пречи њима! И не следите страсти, како не бисте били неправедни. А ако будете криво сведочили или сведочење избегавали, па Аллах, заиста, у потпуности зна оно што радите"
        },
        {
            "chapter": 4,
            "verse": 136,
            "text": "О ви који верујете, верујте у Аллаха и Његовог Посланика, и у Књигу коју Он објављује Своме Посланику и у књиге које је објавио пре. А онај који не буде веровао у Аллаха, и у Његове анђеле, и у Његове књиге, и у Његове посланике, и у Последњи дан - далеко је залутао"
        },
        {
            "chapter": 4,
            "verse": 137,
            "text": "Онима који су били верници, а затим постали неверници, па опет постали верници и поново постали неверници, и појачали неверовање, Аллах, заиста, неће да опрости и неће да им укаже на Прави пут"
        },
        {
            "chapter": 4,
            "verse": 138,
            "text": "Болну патњу навести лицемерима"
        },
        {
            "chapter": 4,
            "verse": 139,
            "text": "који присно пријатељују с неверницима, мимо верника! Зар од њих траже моћ, а сва моћ припада само Аллаху"
        },
        {
            "chapter": 4,
            "verse": 140,
            "text": "Он вам је већ у Књизи објавио: „Када чујете да су Аллахове речи предмет порицања и изругивања, не седите са онима који то чине док не ступе у други разговор, иначе, бићете као они.“ Аллах ће, сигурно, да састави у Пакао све лицемере и невернике"
        },
        {
            "chapter": 4,
            "verse": 141,
            "text": "оне који ишчекују шта ће да буде са вама. Па ако вам Аллах дарује победу, они говоре: „Зар нисмо били уз вас“, а ако срећа послужи невернике, онда говоре њима: „Зар нисмо могли да вас победимо, и зар вас нисмо одбранили од верника?!“ На Судњем дану Аллах ће свима да вам пресуди! А Аллах неће да пружи прилику неверницима да униште вернике"
        },
        {
            "chapter": 4,
            "verse": 142,
            "text": "Лицемери, заиста, настоје да преваре Аллаха, а Он ће њих да надмудри. Када устају да молитву обављају, мрзовољно се дижу и приказују се свету, а Аллаха само мало спомињу"
        },
        {
            "chapter": 4,
            "verse": 143,
            "text": "Колебају се између веровања и неверовања, нити су са овима нити са онима. А ономе коме Аллах да па је у заблуди нећеш наћи пут ка Упути"
        },
        {
            "chapter": 4,
            "verse": 144,
            "text": "О ви који верујете, не узимајте за заштитнике и пријатеље невернике уместо верника! Зар хоћете да пружите Аллаху очигледан доказ против себе"
        },
        {
            "chapter": 4,
            "verse": 145,
            "text": "Лицемери ће, заиста, да буду на самом дну Пакла и ти нећеш да им нађеш помагача"
        },
        {
            "chapter": 4,
            "verse": 146,
            "text": "Осим оних који се покају и поправе и који чврсто Аллаха прихвате и веру своју у Аллаха искрено испоље, они ће да буду са верницима, а Аллах ће, сигурно, верницима велику награду да подари"
        },
        {
            "chapter": 4,
            "verse": 147,
            "text": "Зашто би вас Аллах кажњавао ако будете захваљивали и веровали!? Аллах је захвалан и Онај Који све зна"
        },
        {
            "chapter": 4,
            "verse": 148,
            "text": "Аллах не воли да се о злу гласно говори, то може само онај коме је учињена неправда. А Аллах је Свечујући и Свезнајући"
        },
        {
            "chapter": 4,
            "verse": 149,
            "text": "Било да ви добро дело учините јавно, или га сакријете, или неправду опростите - па Аллах је Онај Који стално брише грехе и свемоћан је"
        },
        {
            "chapter": 4,
            "verse": 150,
            "text": "Они који у Аллаха и Његове посланике не верују и желе да између Аллаха и Његових посланика у веровању направе разлику, па говоре: „У неке верујемо, а у неке не верујемо“, и желе да између тога некакав став заузму"
        },
        {
            "chapter": 4,
            "verse": 151,
            "text": "они су заиста прави неверници, а Ми смо неверницима припремили понижавајућу патњу"
        },
        {
            "chapter": 4,
            "verse": 152,
            "text": "А оне који у Аллаха и Његове посланике верују и ниједног од њих не издвајају - Он ће, сигурно, да награди. А Аллах је Онај Који опрашта грехе и милостив је"
        },
        {
            "chapter": 4,
            "verse": 153,
            "text": "Они којима је дата Књига траже од тебе да им са неба спустиш Књигу. Па од Мојсија су тражили и више од тога, кад су рекли: „Покажи нам Аллаха!“ Па их је, због неправде њихове, муња погодила. После су, када су им очигледни докази показани, теле за божанство прихватили, али смо и то опростили, а Мојсију смо против њих очигледан доказ дали"
        },
        {
            "chapter": 4,
            "verse": 154,
            "text": "И изнад њих смо брдо дигли, због завета који су дали, и рекли смо им: „На капију погнутих глава уђите!“ И још смо рекли: „Суботу не скрнавите!“ И од њих смо чврсто обећање узели"
        },
        {
            "chapter": 4,
            "verse": 155,
            "text": "Зато што су завет прекршили и што у Аллахове речи и доказе нису поверовали, што су без разлога веровеснике убијали и што су говорили: „Наша срца су окорела“, Аллах је, због неверовања, њихова срца запечатио, па их само мало верује"
        },
        {
            "chapter": 4,
            "verse": 156,
            "text": "И због њиховог неверовања и због изношења тешке клевете против Марије"
        },
        {
            "chapter": 4,
            "verse": 157,
            "text": "И због речи њихових: „Ми смо убили Месију, Исуса, Маријиног сина, Аллаховог посланика.“ А нису га убили, ни распели, већ им се причинило. Они који су се о њему у мишљењу разишли, заиста су у сумњи у погледу њега; о томе ништа поуздано не знају, само се за нагађањем поводе; а сигурно је да га нису убили"
        },
        {
            "chapter": 4,
            "verse": 158,
            "text": "већ га је Аллах уздигао Себи. А Аллах је силан и мудар"
        },
        {
            "chapter": 4,
            "verse": 159,
            "text": "И нема ниједног следбеника Књиге који, пре његове смрти, неће у њега како треба да поверује, а на Судњем дану он ће против њих да сведочи"
        },
        {
            "chapter": 4,
            "verse": 160,
            "text": "И због неправде Јевреја Ми смо им нека лепа јела забранили, која су им била дозвољена, и због тога што су многе од Божјег пута одвраћали"
        },
        {
            "chapter": 4,
            "verse": 161,
            "text": "И зато што су узимали камату, а било им је забрањено, и зато што су туђе богатство узимали на недозвољен начин. А за невернике међу њима Ми смо припремили болну патњу"
        },
        {
            "chapter": 4,
            "verse": 162,
            "text": "Али они међу њима који су у знање дубоко проникли, и верници који верују у оно што се објављује теби (Мухаммеде) и у оно што је објављено пре тебе, нарочито они који молитву обављају и они који обавезну милостињу дају и у Аллаха и Последњи дан верују - њима ћемо сигурно велику награду да дамо"
        },
        {
            "chapter": 4,
            "verse": 163,
            "text": "Ми објављујемо теби као што смо објављивали Ноју и веровесницима после њега, објављивали смо Авраму, и Јишмаелу и Исаку и Јакову и потомцима, и Исусу, и Јову, и Јони, и Мојсију, и Арону, и Соломону, а Давиду смо дали Псалме"
        },
        {
            "chapter": 4,
            "verse": 164,
            "text": "и послали смо посланике о којима смо ти пре казивали и посланике о којима ти нисмо казивали. А Аллах је сигурно са Мојсијем разговарао"
        },
        {
            "chapter": 4,
            "verse": 165,
            "text": "Послали смо посланике који су радосне вести и опомене доносили, да људи после посланика не би имали никаквог оправдања пред Аллахом. А Аллах је силан и мудар"
        },
        {
            "chapter": 4,
            "verse": 166,
            "text": "Аллах сведочи да је истина оно што ти објављује, објављује га Својим знањем, а и анђели сведоче. А довољан је Аллах као сведок"
        },
        {
            "chapter": 4,
            "verse": 167,
            "text": "Заиста, они који не верују и који друге од Аллаховог пута одвраћају, далеко су залутали"
        },
        {
            "chapter": 4,
            "verse": 168,
            "text": "Онима који не верују и који чине неправду, Аллах, заиста, неће да опрости и неће на пут да их упути"
        },
        {
            "chapter": 4,
            "verse": 169,
            "text": "осим на пут у Пакао, у којем ће вечно и заувек да остану; то је Аллаху лако"
        },
        {
            "chapter": 4,
            "verse": 170,
            "text": "О људи, Посланик вам је већ донео Истину од вашег Господара; зато, верујте - боље вам је! А ако не будете веровали - па заиста је Аллахово све што је на небесима и на Земљи. Аллах је Онај Који све зна и мудар је"
        },
        {
            "chapter": 4,
            "verse": 171,
            "text": "О ви којима је дата Књига, не застрањујте у свом веровању и о Аллаху говорите само истину! Месија, Исус, Маријин син, само је Божји посланик, и створен је речју Његовом, коју је Марији доставио, и живот му дао; зато верујте у Аллаха и Његове посланике и не говорите: „Тројица су!“ Престаните, боље вам је! Аллах је само Једини Бог, Узвишен нека је Он, зар да има дете?! Његово је оно што је на небесима и оно што је на Земљи, и Аллах је довољан као заштитник"
        },
        {
            "chapter": 4,
            "verse": 172,
            "text": "Месија се неће устегнути да буде Аллахова слуга, па ни анђели, Њему блиски. А оне који се буду устезали да Њему богослужење чине, и оне који се буду охолили, Аллах ће да сакупи пред Собом"
        },
        {
            "chapter": 4,
            "verse": 173,
            "text": "Вернике који су добра дела чинили Он ће према заслузи да награди и још ће, из обиља Свога, више да им подари; а оне који су надмени били и охолили се – ставиће на болне муке и они неће да нађу себи, мимо Аллаха, ни заштитника ни помагача"
        },
        {
            "chapter": 4,
            "verse": 174,
            "text": "О људи, Доказ вам је већ стигао од вашег Господара и Ми смо вам објавили Јасно Светло"
        },
        {
            "chapter": 4,
            "verse": 175,
            "text": "Оне који буду у Аллаха веровали и чврсто Га се држали Он ће сигурно да их уведе у милост Своју и благодат и Правим путем ће Себи да их упути"
        },
        {
            "chapter": 4,
            "verse": 176,
            "text": "Они траже од тебе тумачење. Реци: „Аллах ће да вам каже пропис о ономе ко нема ни родитеља ни деце: ако неко умре и не буде имао детета, а има сестру, њој припада половина његове оставштине, а он ће да наследи њу ако она не буде имала дете; а ако су две сестре, њима припадају две трећине његове оставштине. А ако су они браћа и сестре, онда ће мушки део наследства да буде једнак износу два дела женског. То вам Аллах објашњава, да не залутате. А Аллах све добро зна.“"
        }
    ]
}
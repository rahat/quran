{
    "juzs": [
        {
            "chapter": 21,
            "verse": 1,
            "text": "Људима се ближи њихово полагања рачуна, а они, немарни, окрећу се од истине"
        },
        {
            "chapter": 21,
            "verse": 2,
            "text": "И не дође им ниједна нова опомена од Господара њиховог којој се, слушајући је, не подсмехују"
        },
        {
            "chapter": 21,
            "verse": 3,
            "text": "немарних срца. И тихо рекоше многобожци: „Да ли је овај нешто друго до човек као и ви?! Зар ћете да се предате враџбини, а видите да то јесте?!“"
        },
        {
            "chapter": 21,
            "verse": 4,
            "text": "“Господар мој зна”, рече он, “шта се говори и на небу и на Земљи. – Он све чује и све зна!”"
        },
        {
            "chapter": 21,
            "verse": 5,
            "text": "Они, чак, говоре: “То је само кошмар! Он га измишља! Он је песник! Нека нам донесе какво чудо као и претходни посланици!”"
        },
        {
            "chapter": 21,
            "verse": 6,
            "text": "Ниједно насеље које смо Ми уништили пре њих није у чудо поверовало, па зар ће они да поверују"
        },
        {
            "chapter": 21,
            "verse": 7,
            "text": "И пре тебе смо само људе као посланике слали и објављивали смо им, зато питајте следбенике Књиге, ако ви не знате"
        },
        {
            "chapter": 21,
            "verse": 8,
            "text": "Ми их нисмо створили као бића која живе без хране, нити с били бесмртни"
        },
        {
            "chapter": 21,
            "verse": 9,
            "text": "Затим би им обећање испуњавали, и њих, и оне које смо хтели спашавали, а невернике уништавали.“"
        },
        {
            "chapter": 21,
            "verse": 10,
            "text": "Ми вам Књигу објављујемо у којој је слава ваша, па зашто се не опаметите"
        },
        {
            "chapter": 21,
            "verse": 11,
            "text": "А колико смо само уништили насеља која су била многобожачка и после којих би друге народе довели"
        },
        {
            "chapter": 21,
            "verse": 12,
            "text": "И када би казну нашу предосетили, из домова својих би се разбежали"
        },
        {
            "chapter": 21,
            "verse": 13,
            "text": "„Не бежите сад, и вратите се вашим уживањима и вашим домовима, можда ће вас неко шта упитати.”"
        },
        {
            "chapter": 21,
            "verse": 14,
            "text": "“Тешко нама”, они би говорили, “ми смо, заиста, неверници били!”"
        },
        {
            "chapter": 21,
            "verse": 15,
            "text": "И кукали би тако све док их не бисмо учинили, као жито пожњевено, непомичним"
        },
        {
            "chapter": 21,
            "verse": 16,
            "text": "Ми нисмо створили небо и Земљу и оно што је између њих да се забављамо"
        },
        {
            "chapter": 21,
            "verse": 17,
            "text": "Да смо хтели да се забављамо, забављали бисмо се онако како Нама доликује, али Ми то не чинимо"
        },
        {
            "chapter": 21,
            "verse": 18,
            "text": "Него истином сузбијамо лаж, истина је угуши и лажи нестане – а тешко вама због лажи које о Њему износите"
        },
        {
            "chapter": 21,
            "verse": 19,
            "text": "Његово је оно што је на небесима и на Земљи! А они који су код Њега не зазиру да Га обожавају, нити им то досади"
        },
        {
            "chapter": 21,
            "verse": 20,
            "text": "славе Га ноћу и дању, не малаксавају"
        },
        {
            "chapter": 21,
            "verse": 21,
            "text": "Зар божанства која они од земље праве могу да оживе мртве"
        },
        {
            "chapter": 21,
            "verse": 22,
            "text": "Да на Земљи и небесима уистину постоје божанства поред Аллаха, пореметила би се. Па нека је слављен и узвишен Аллах, Господар Престола, од оног како Га описују"
        },
        {
            "chapter": 21,
            "verse": 23,
            "text": "Он неће бити питан за Своје поступке, а они ће бити питани"
        },
        {
            "chapter": 21,
            "verse": 24,
            "text": "Зар да они уместо Њега узимају богове!? Реци: “Дајте ваш доказ! У овом Кур'ану и књигама пре мене објављеним немате доказ.” Али већина њих не зна истину, па је зато не прихватају"
        },
        {
            "chapter": 21,
            "verse": 25,
            "text": "Пре тебе нисмо послали ниједног посланика, а да му нисмо објавили: „Нема истинског бога осим Мене, зато само Мене обожавај!“"
        },
        {
            "chapter": 21,
            "verse": 26,
            "text": "Они говоре: „Свемилосни има дете!“, Узвишен и слављен је Он! А анђели су само слуге поштоване"
        },
        {
            "chapter": 21,
            "verse": 27,
            "text": "Они не говоре док то Он не одобри и поступају онако како Он нареди"
        },
        {
            "chapter": 21,
            "verse": 28,
            "text": "Он зна шта су радили и шта ће да ураде, и они се заузимају само за оног са којим је Он задовољан, а и сами су, из страхопоштовања према Њему, богобојазни"
        },
        {
            "chapter": 21,
            "verse": 29,
            "text": "А ако би неки од њих казао: „Ја сам, поред Њега, такође бог!“ Казнили бисмо га Паклом, јер Ми тако кажњавамо многобошце"
        },
        {
            "chapter": 21,
            "verse": 30,
            "text": "Зар не знају неверници да су небеса и Земља били једна целина, па смо их Ми раздвојили, и да Ми од воде све живо стварамо?! И зар неће да верују"
        },
        {
            "chapter": 21,
            "verse": 31,
            "text": "Ми смо на Земљи створили стабилне планине да их она не потресе, и по њима смо учинили пролазе и стазе да би они стизали куда желе"
        },
        {
            "chapter": 21,
            "verse": 32,
            "text": "И створио је сигурни небески свод, а они се ипак окрећу од доказа која су на њему"
        },
        {
            "chapter": 21,
            "verse": 33,
            "text": "И ноћ и дан Његово су дело, и Сунце и Месец, и сви они у свемиру плове"
        },
        {
            "chapter": 21,
            "verse": 34,
            "text": "И Ми нисмо ниједном човеку пре тебе дали вечност; ако ти умреш, зар ће они довека да живе"
        },
        {
            "chapter": 21,
            "verse": 35,
            "text": "Свако живо биће смрт ће да окуси! Ми вас стављамо на искушење и у добру и у злу, и Нама ћете да се вратите"
        },
        {
            "chapter": 21,
            "verse": 36,
            "text": "Када те неверници угледају, само ти се исмејавају: „Је ли то онај који хули ваша божанства?“ А они сами, кад се спомене Свемилосни, не верују"
        },
        {
            "chapter": 21,
            "verse": 37,
            "text": "Човек је створен по природи нестрпљив. Показаћу Ја вама, заиста, доказе Своје, зато Ме не пожурујте"
        },
        {
            "chapter": 21,
            "verse": 38,
            "text": "Они говоре: „Када ће већ једном та претња да се оствари, ако истину говорите?“"
        },
        {
            "chapter": 21,
            "verse": 39,
            "text": "А кад би неверници само знали да тада неће моћи да отклоне ватру од својих лица и својих леђа, и да нико неће моћи да им пружи помоћ"
        },
        {
            "chapter": 21,
            "verse": 40,
            "text": "Напротив, казна ће изненада да им дође и они неће моћи да је отклоне, и неће им се дати прилика за покајање"
        },
        {
            "chapter": 21,
            "verse": 41,
            "text": "Посланицима су се и пре тебе исмејавали, па је оне који су им се исмејавали стигла казна којој су се исмејавали"
        },
        {
            "chapter": 21,
            "verse": 42,
            "text": "Реци: „Ко ће вас, ноћу и дању, заштитити од казне Свемилосног?!“ Па, ипак, се они од Објаве свога Господара окрећу"
        },
        {
            "chapter": 21,
            "verse": 43,
            "text": "Зар ће их њихова божанства од наше казне одбранити? Па она сама себи не могу да помогну, и нико невернике од Наше казне не може да сачува"
        },
        {
            "chapter": 21,
            "verse": 44,
            "text": "Ми смо неверницима, а и њиховим прецима, дали да уживају тако да им се живот у томе одужио. А зар они не виде да Ми Земљу са њених крајева умањујемо, па како да они буду победници"
        },
        {
            "chapter": 21,
            "verse": 45,
            "text": "Реци: „Ја вас упозоравам Објавом!“ Али, глуви не чују позив када се упозоравају"
        },
        {
            "chapter": 21,
            "verse": 46,
            "text": "А када би их дотакнуо само мали део казне твога Господара, сигурно би повикали: „Тешко нама, заиста смо били неправедни!“"
        },
        {
            "chapter": 21,
            "verse": 47,
            "text": "И на Судњем дану ћемо поставити тачне ваге за вагање дела, па никоме се неће учинити неправда. А ако дело буде тешко колико зрно горушице, нећемо га занемарити. А довољно је то што ћемо Ми рачуне испитивати"
        },
        {
            "chapter": 21,
            "verse": 48,
            "text": "Ми смо Мојсију и Арону дали оно што раставља Истину од неистине, светло и опомену за богобојазне"
        },
        {
            "chapter": 21,
            "verse": 49,
            "text": "за оне који се Господара свог боје и кад их нико не види, и који се брину због Часа проживљења"
        },
        {
            "chapter": 21,
            "verse": 50,
            "text": "Овај Кур’ан је благословљена поука коју објављујемо, па зар да га ви поричете"
        },
        {
            "chapter": 21,
            "verse": 51,
            "text": "Ми смо још пре Авраму дали разборитост и добро смо га познавали"
        },
        {
            "chapter": 21,
            "verse": 52,
            "text": "Кад он своме оцу и своме народу рече: „Какви су ово кипови које тако предано обожавате?“"
        },
        {
            "chapter": 21,
            "verse": 53,
            "text": "Они одговорише: „Затекли смо наше претке како их обожавају.“"
        },
        {
            "chapter": 21,
            "verse": 54,
            "text": "Аврам рече: \"Заиста се ви, а и преци ваши, у очигледној заблуди.“"
        },
        {
            "chapter": 21,
            "verse": 55,
            "text": "„Говориш ли ти то озбиљно или се само шалиш?“ Упиташе они"
        },
        {
            "chapter": 21,
            "verse": 56,
            "text": "“Не!” Рече. “Господар ваш је Господар небеса и Земље, Он је њих створио, и ја ћу вам то доказати"
        },
        {
            "chapter": 21,
            "verse": 57,
            "text": "И нечујно рече: \"Тако ми Бога, ја ћу, чим се удаљите, вашим идолима сплетку учинити!”"
        },
        {
            "chapter": 21,
            "verse": 58,
            "text": "И поразбија их он у комаде, осим оног највећег, да би се њему обратили"
        },
        {
            "chapter": 21,
            "verse": 59,
            "text": "„Ко уради ово са нашим боговима?“ Повикаше они, „заиста је насилник.“"
        },
        {
            "chapter": 21,
            "verse": 60,
            "text": "„Чули смо једног момка како их хули“, рекоше, „име му је Аврам.“"
        },
        {
            "chapter": 21,
            "verse": 61,
            "text": "„Доведите га пред народ“, рекоше, „да људи посведоче.“"
        },
        {
            "chapter": 21,
            "verse": 62,
            "text": "„Јеси ли ти урадио ово са нашим боговима, о Авраме?“ Упиташе"
        },
        {
            "chapter": 21,
            "verse": 63,
            "text": "„То је учинио овај највећи међу њима; питајте их ако могу да говоре“, рече он"
        },
        {
            "chapter": 21,
            "verse": 64,
            "text": "И они схватише, па сами себи рекоше: “Ви сте, заиста, неправедни!”"
        },
        {
            "chapter": 21,
            "verse": 65,
            "text": "Затим се на своје вратише: „Ти знаш да ови не говоре!“"
        },
        {
            "chapter": 21,
            "verse": 66,
            "text": "„Па зашто онда, уместо Аллаха, обожавате оне који не могу ни да вам користе нити могу од вас какву штету да отклоне?“ Упита он"
        },
        {
            "chapter": 21,
            "verse": 67,
            "text": "„Тешко вама и онима које, уместо Аллаха, обожавате! Зашто се не опаметите?“"
        },
        {
            "chapter": 21,
            "verse": 68,
            "text": "“Спалите га и богове ваше осветите, ако хоћете ишта да учините!” Повикаше"
        },
        {
            "chapter": 21,
            "verse": 69,
            "text": "„О ватро!“ Рекосмо Ми, „буди хладна, и спас Авраму!“"
        },
        {
            "chapter": 21,
            "verse": 70,
            "text": "И хтели су да му поставе сплетку, али их Ми учинисмо највећим губитницима"
        },
        {
            "chapter": 21,
            "verse": 71,
            "text": "И спасили смо њега и Лота и послали их у земљу коју смо за људе благословили"
        },
        {
            "chapter": 21,
            "verse": 72,
            "text": "и поклонили смо му Исака, и још Јакова као унука и све учинисмо честитим"
        },
        {
            "chapter": 21,
            "verse": 73,
            "text": "И учинили смо их веровесницима да упућују према Нашој заповеди, и објавили смо им да раде добра дела, и да обављају молитву, и да удељују милостињу, и само су Нас обожавали"
        },
        {
            "chapter": 21,
            "verse": 74,
            "text": "И Лоту мудрост и знање смо дали и из града га, у ком су становници његови одвратне ствари чинили, избавили – то је, уистину, био народ развратан и зао"
        },
        {
            "chapter": 21,
            "verse": 75,
            "text": "и у Нашу милост смо га увели; он је, заиста, од оних добрих"
        },
        {
            "chapter": 21,
            "verse": 76,
            "text": "И спомени Ноју - кад је још давно завапио, па смо Му се одазвали, и њега и његову породицу од јада великог спасили"
        },
        {
            "chapter": 21,
            "verse": 77,
            "text": "и заштитили смо га од народа који је сматрао Наше речи и доказе неистинитим. То су били опаки људи, па смо их све потопили"
        },
        {
            "chapter": 21,
            "verse": 78,
            "text": "И спомени Давида и Соломона, када су судили о усеву којег су по ноћи нечије овце опасле, и Ми смо били сведоци њиховом суђењу"
        },
        {
            "chapter": 21,
            "verse": 79,
            "text": "и учинили смо да Соломон проникне у то, а обојици смо дали мудрост и знање. И потчинили смо планине и птице да са Давидом Аллаха славе и величају: све то Ми смо учинили"
        },
        {
            "chapter": 21,
            "verse": 80,
            "text": "И научили смо га да израђује панцире за вас да вас штите у борби са непријатељем, па зашто нисте захвални"
        },
        {
            "chapter": 21,
            "verse": 81,
            "text": "А Соломону смо јак ветар послушним учинили, по његовој заповеди је дувао према земљи коју смо благословили; и Ми све добро знамо"
        },
        {
            "chapter": 21,
            "verse": 82,
            "text": "и потчинио му је неке ђаволе да због њега роне, а радили су и друге послове, и над њима смо Ми бдели"
        },
        {
            "chapter": 21,
            "verse": 83,
            "text": "И спомени Јова, када је своме Господару завапио: „Мене је снашла невоља, а Ти си од милостивих најмилостивији.“"
        },
        {
            "chapter": 21,
            "verse": 84,
            "text": "И Ми смо му се одазвали и отклонили невољу која га је мучила и вратили смо му, милошћу Нашом, његову породицу, и уз њих још толико, и да буде узор онима који су Нама покорни"
        },
        {
            "chapter": 21,
            "verse": 85,
            "text": "И спомени Јишмаела, и Еноха, и Језекиља, а сви су они били стрпљиви"
        },
        {
            "chapter": 21,
            "verse": 86,
            "text": "И увели смо их у окриље Наше милости, они су заиста били добри"
        },
        {
            "chapter": 21,
            "verse": 87,
            "text": "Јону кад срдит оде и помисли да га нећемо казнити – па после у тминама завапи: “Нема бога, осим Тебе, хваљен нека си, а ја сам се заиста огрешио према себи!”"
        },
        {
            "chapter": 21,
            "verse": 88,
            "text": "Па смо му се одазвали и тегобе га спасили; ето тако Ми спашавамо вернике"
        },
        {
            "chapter": 21,
            "verse": 89,
            "text": "И спомени Захарија, када је позвао свога Господара: „Мој Господару, не остављај ме самог, Ти си једини вечан"
        },
        {
            "chapter": 21,
            "verse": 90,
            "text": "Одазвали смо му се и, излечивши му жену, Јована му поклонисмо. Они су се трудили да што више добра ураде и молили су Нам се у нади и страху, и били су према Нама понизни"
        },
        {
            "chapter": 21,
            "verse": 91,
            "text": "И спомени ону која је сачувала чедност - своје девичанство, па смо у њу удахнули живот, и њу и њеног сина смо учинили да буду свим световима знамење"
        },
        {
            "chapter": 21,
            "verse": 92,
            "text": "Ова ваша вера – једина је права вера, а Ја сам ваш Господар, зато само Мене обожавајте"
        },
        {
            "chapter": 21,
            "verse": 93,
            "text": "Људи су се, међутим, разишли и поделили у вери, а сви ће се Нама вратити"
        },
        {
            "chapter": 21,
            "verse": 94,
            "text": "Ко буде радио добра дела а притом је верник, труд му неће остати лишен награде, јер смо га Ми сигурно записали"
        },
        {
            "chapter": 21,
            "verse": 95,
            "text": "А немогуће је да се становници било којег насеља које смо Ми уништили поново врате на овај свет"
        },
        {
            "chapter": 21,
            "verse": 96,
            "text": "И кад се ослободе Гог и Магог и кад се буду низ све стрмине журно спуштали"
        },
        {
            "chapter": 21,
            "verse": 97,
            "text": "и приближи се Истинита претња, тада ће погледи неверника да се укоче. „Тешко нама, ми смо према овоме били равнодушни, сами себи смо неправду учинили!”"
        },
        {
            "chapter": 21,
            "verse": 98,
            "text": "И ви, и они које поред Аллаха обожавате, бићете гориво у Паклу, а у њему ћете сигурно да уђете"
        },
        {
            "chapter": 21,
            "verse": 99,
            "text": "Да су они богови, не би у Пакао ушли, и сви ће у њему вечно да бораве"
        },
        {
            "chapter": 21,
            "verse": 100,
            "text": "У њему ће да уздишу пригушено, у њему ништа неће чути"
        },
        {
            "chapter": 21,
            "verse": 101,
            "text": "А они којима смо још пре обећали лепу награду, они ће да буду далеко од Пакла"
        },
        {
            "chapter": 21,
            "verse": 102,
            "text": "Његову буку неће да чују, и вечно ће да уживају у ономе што им буду душе желеле"
        },
        {
            "chapter": 21,
            "verse": 103,
            "text": "Неће осетити страх због највећег ужаса, него ће их анђели дочекивати: „Ево, ово је ваш Дан који вам је обећан!“"
        },
        {
            "chapter": 21,
            "verse": 104,
            "text": "На Дан кад смотамо небеса као што се смота лист папира за писање, онако како смо први пут из ништа створили, тако ћемо поново из ништа да створимо, то је Наше обећање, Ми ћемо, заиста, то да учинимо"
        },
        {
            "chapter": 21,
            "verse": 105,
            "text": "Ми смо у објавама, после Торе, написали да ће Земљу да наследе Моје честите слуге"
        },
        {
            "chapter": 21,
            "verse": 106,
            "text": "У овом је заиста поука за људе који буду само Бога обожавали"
        },
        {
            "chapter": 21,
            "verse": 107,
            "text": "а тебе смо послали само као милост световима"
        },
        {
            "chapter": 21,
            "verse": 108,
            "text": "Реци: „Мени се објављује да је ваш Бог један једини Бог, па само Њему будите предани и покорни!“"
        },
        {
            "chapter": 21,
            "verse": 109,
            "text": "А ако они одбију, ти реци: „Ја сам вас све, без разлике, опоменуо, а не знам да ли је близу или далеко оно чиме вам се прети.“"
        },
        {
            "chapter": 21,
            "verse": 110,
            "text": "Он зна шта гласно говорите и шта кријете"
        },
        {
            "chapter": 21,
            "verse": 111,
            "text": "а ја не знам, можда вам је то искушење, и препуштање световном уживању до одређеног времена"
        },
        {
            "chapter": 21,
            "verse": 112,
            "text": "“Господару мој, пресуди онако како су заслужили!” Рече он. “А од Господара нашег, Милостивог, треба тражити помоћ против оног што ви износите.”"
        },
        {
            "chapter": 22,
            "verse": 1,
            "text": "О људи, Господара свог се бојте! Заиста ће потрес, кад Смак света наступи, велики догађај бити"
        },
        {
            "chapter": 22,
            "verse": 2,
            "text": "Тада када угледате Судњи дан, заборавиће свака дојиља своје дете, а свака трудница ће свој плод да побаци и ти ћеш да видиш пијане људе, а они неће да буду пијани, него ће тако изгледати због страшне Божје казне"
        },
        {
            "chapter": 22,
            "verse": 3,
            "text": "А међу људима има ко расправља о Аллаху без знања, и следи сваког ђавола пркосног"
        },
        {
            "chapter": 22,
            "verse": 4,
            "text": "За кога је већ прописано да ће сваког оног ко га узме за заштитника да заведе на странпутицу и да га одведе у огњену патњу"
        },
        {
            "chapter": 22,
            "verse": 5,
            "text": "О људи! Ако сте у сумњи према проживљењу - па Ми смо вас, заиста, створили од земље, затим од капи семена, потом од заквачка, затим од груде меса, обликованих и необликованих удова, да бисмо вам показали нашу моћ! А у материцама задржавамо шта хоћемо, до одређеног рока, затим чинимо да се рађате као дојенчад и да после до мужевног доба израстете; једни од вас умиру, а други дубоку старост доживљавају, тако да зачас, забораве оно што су знали. И ти видиш земљу како је замрла, али кад на њу спустимо воду, она устрепће и узбуја, и из ње изникне разноразно прекрасно биље"
        },
        {
            "chapter": 22,
            "verse": 6,
            "text": "Зато што Аллах постоји, и што Он може мртве да оживи, и што Он све може"
        },
        {
            "chapter": 22,
            "verse": 7,
            "text": "и што ће Час оживљења да дође, у то нема сумње, и што ће Аллах да оживи оне у гробовима"
        },
        {
            "chapter": 22,
            "verse": 8,
            "text": "Има људи који расправљају о Аллаху без икаквог знања, и без Упуте и без Књиге светиљке"
        },
        {
            "chapter": 22,
            "verse": 9,
            "text": "ходајући надмено, да би одвраћали од Аллаховог Пута, њих на овом свету чека понижење, а на Судњем дану даћемо им да искусе патњу у огњу"
        },
        {
            "chapter": 22,
            "verse": 10,
            "text": "„Ето, то је због твојих дела, а Аллах, заиста, не чини насиље Својим створењима.“"
        },
        {
            "chapter": 22,
            "verse": 11,
            "text": "Има људи који се Аллаху клањају, али без правог уверења. Ако га прати срећа, он је смирен, а ако западне и у најмање искушење, враћа се неверству – па тако изгуби и овај и онај свет. То је, уистину, очити губитак"
        },
        {
            "chapter": 22,
            "verse": 12,
            "text": "Он, се поред Аллаха, моли ономе који од њега не може никакву штету да отклони нити може било какву корист да му прибави; то је, заиста, далека странпутица"
        },
        {
            "chapter": 22,
            "verse": 13,
            "text": "моли се ономе због чије ће молитве пре штету имати него корист; лош је то заштитник и зао пријатељ"
        },
        {
            "chapter": 22,
            "verse": 14,
            "text": "Аллах ће оне који верују и раде добра дела, заиста, да уведе у баште Раја, кроз које теку реке. Аллах ради оно што хоће"
        },
        {
            "chapter": 22,
            "verse": 15,
            "text": "Онај ко мисли да Аллах неће помоћи Посланику ни на овом свету ни на Будућем, нека растегне уже до таванице и нека га пресече, па нек види да ли ће његов поступак да отклони оно што га срди"
        },
        {
            "chapter": 22,
            "verse": 16,
            "text": "И Ми га тако у виду јасних одломака објављујемо, а Бог ће оном коме Он хоће на Прави пут да укаже"
        },
        {
            "chapter": 22,
            "verse": 17,
            "text": "Аллах ће, заиста, на Судњем дану да одвоји вернике од Јевреја, Сабијаца, хришћана, поклоника ватре и многобожаца. Аллах је, заиста, свему сведок"
        },
        {
            "chapter": 22,
            "verse": 18,
            "text": "Зар не знаш да се и они на небесима и они на Земљи Аллаху клањају, а и Сунце, и Месец, и звезде, и планине, и дрвеће, и животиње, и многи људи, а многи казну заслужују. А кога Аллах понизи, нико га не може поштованим учинити; Аллах, заиста, ради шта хоће"
        },
        {
            "chapter": 22,
            "verse": 19,
            "text": "Ова два противничка табора споре се око Господара свог. Онима који не буду веровали биће одела од ватре скројена, а кључала вода биће сипана на главе њихове"
        },
        {
            "chapter": 22,
            "verse": 20,
            "text": "од ње ће да се истопи оно што је у њиховим стомацима, и кожа"
        },
        {
            "chapter": 22,
            "verse": 21,
            "text": "а биће ударани гвозденим маљевима"
        },
        {
            "chapter": 22,
            "verse": 22,
            "text": "кад год покушају да због тешког јада из ње изађу, биће у њу враћени: “Ето вам патња у ужасној ватри!”"
        },
        {
            "chapter": 22,
            "verse": 23,
            "text": "А оне који буду веровали и радили добра дела - Аллах ће сигурно да уведе у рајске баште кроз које теку реке; у њима ће се китити наруквицама од злата и бисером а одећа ће да им буде од свиле"
        },
        {
            "chapter": 22,
            "verse": 24,
            "text": "Они су били надахнути да изговарају најлепше речи и били су надахнути на пут Оног Који је хвале достојан"
        },
        {
            "chapter": 22,
            "verse": 25,
            "text": "Заиста ћемо онима који не верују и одвраћају од Аллаховог пута и Часне Кабе, коју смо одредили за све људе - једнако за мештанина и за посетиоца, и ономе ко у њој било какво насиље учини, дати да искуси болну патњу"
        },
        {
            "chapter": 22,
            "verse": 26,
            "text": "И кад смо Авраму показали место за изградњу Храма: “Не обожавај осим Мене никог, и нека овај Храм Мој буде чист за оне који ће га обилазити, који ће ту у близини његовој становати, и који ће молитву обављати"
        },
        {
            "chapter": 22,
            "verse": 27,
            "text": "И огласи људима хаџ - и долазиће ти пешке и на изнуреним камилама које долазе са далеког пута"
        },
        {
            "chapter": 22,
            "verse": 28,
            "text": "да би користи имали и да би у одређене дане, приликом клања жртвенице, којом их је Аллах опскрбио, Његово име спомињали. Једите то месо, а нахраните и тешког сиромаха"
        },
        {
            "chapter": 22,
            "verse": 29,
            "text": "Затим, нека са себе прљавштину уклоне, нека своје завете испуне и нека око Храма древнога обилазе"
        },
        {
            "chapter": 22,
            "verse": 30,
            "text": "Ето толико! А ко поштује Божје светиње, уживаће милост Господара свог. А дозвољена вам је стока, осим оне о којој вам је речено – па клоните се идола поганих и клоните се лажног говора"
        },
        {
            "chapter": 22,
            "verse": 31,
            "text": "Будите искрено Богу одани, не придружујући Му никога у обожавању! А онај ко Аллаху придружује некога у обожавању - као да је са неба пао, па су га птице разграбиле, или га је ветар у далеки предео одувао"
        },
        {
            "chapter": 22,
            "verse": 32,
            "text": "Тако је то! Па ко поштује Аллахове прописе - то је знак богобојазног срца"
        },
        {
            "chapter": 22,
            "verse": 33,
            "text": "Вама оне користе до одређеног рока, а после, њихово место је крај древног храма"
        },
        {
            "chapter": 22,
            "verse": 34,
            "text": "Свакој заједници прописали смо клање жртве да би спомињали Аллахово име приликом клања стоке коју им Он даје. Ваш Бог је један Бог, зато се само Њему искрено предајте! А радосном вешћу обрадуј послушне"
        },
        {
            "chapter": 22,
            "verse": 35,
            "text": "чија срца, кад се Аллах спомене, обузме страх, и оне који стрпљиво подносе невоље које их задесе, и оне који обављају молитву и који, од онога што им Ми дајемо, удељују"
        },
        {
            "chapter": 22,
            "verse": 36,
            "text": "А камиле смо вам учинили једним од Аллахових знамења и ви у њима имате добро; зато спомињите Аллахово име над њима, када буду за клање припремљене, а када се то заврши, једите месо, а нахраните и онога који не проси, а и оног који проси; тако смо вам их потчинили да бисте захвални били"
        },
        {
            "chapter": 22,
            "verse": 37,
            "text": "До Аллаха неће допрети њихово месо и њихова крв, али ће допрети ваша искрено учињена дела. Тако вам их је потчинио да бисте величали Аллаха јер вас је на Прави пут упутио. И обрадуј оне који раде добра дела"
        },
        {
            "chapter": 22,
            "verse": 38,
            "text": "Аллах, заиста, штити вернике, Аллах сигурно не воли ниједног издајника, незахвалника"
        },
        {
            "chapter": 22,
            "verse": 39,
            "text": "Допушта се одбрана онима које други нападну, зато што им се насиље чини – а Аллах је, заиста, способан да их помогне"
        },
        {
            "chapter": 22,
            "verse": 40,
            "text": "Онима који су бесправно прогнани из свога завичаја само зато што су говорили: „Господар наш је Аллах!“ А да Аллах не сузбије неке људе другима, до темеља би били порушени манастири и цркве, и синагоге, а и џамије, у којима се много спомиње Аллахово име. А Аллах ће сигурно да помогне оне који Њега помажу - Аллах је, заиста, моћан и силан"
        },
        {
            "chapter": 22,
            "verse": 41,
            "text": "оне који ће, ако им дамо власт на Земљи, да обављају молитву и удељују милостињу и који ће да траже да се раде добра дела, а одвраћају од неваљалих - а Аллаху се, на крају, све враћа"
        },
        {
            "chapter": 22,
            "verse": 42,
            "text": "А ако те они буду угонили у лаж, па и пре њих су народ Нојев, и Ад, и Семуд посланике угонили у лаж"
        },
        {
            "chapter": 22,
            "verse": 43,
            "text": "и народ Аврамов, и народ Лотов"
        },
        {
            "chapter": 22,
            "verse": 44,
            "text": "и становници Медена; а лажним је сматран и Мојсије, а Ја сам неверницима давао времена, затим сам их кажњавао, па каква је била Моја осуда"
        },
        {
            "chapter": 22,
            "verse": 45,
            "text": "И колико смо насеља уништили, чији су житељи многобошци били, па су пуста у рушевинама остала! И колико бунарева има запуштених и колико високих палата празних"
        },
        {
            "chapter": 22,
            "verse": 46,
            "text": "Зашто они по свету не путују па да срца њихова схвате оно што требају да схвате и да уши њихове чују оно што требају да чују, али очи нису слепе, већ срца у грудима"
        },
        {
            "chapter": 22,
            "verse": 47,
            "text": "Они од тебе траже да их казна што пре стигне, а Бог ће испунити претњу Своју; само један дан код Господара твог траје колико хиљаду година, по вашем рачунању"
        },
        {
            "chapter": 22,
            "verse": 48,
            "text": "И колико је било насеља чији су житељи били неправедни, којима сам Ја казну одлагао, да бих их најзад казнио! А Мени се све враћа"
        },
        {
            "chapter": 22,
            "verse": 49,
            "text": "Реци: „О људи, ја сам ту само да вас јасно упозорим!“"
        },
        {
            "chapter": 22,
            "verse": 50,
            "text": "Они који буду веровали и радили добра дела имаће опрост и племениту опскрбу"
        },
        {
            "chapter": 22,
            "verse": 51,
            "text": "а они који се буду трудили да доказе Наше порекну, уверени да ће Нам умаћи, биће становници Пакла"
        },
        {
            "chapter": 22,
            "verse": 52,
            "text": "Пре тебе, Ми ниједног посланика и веровесника нисмо послали а да ђаво није, кад би он казивао, у његово казивање нешто убацио. Аллах би уклонио оно што би ђаво убацио, а затим би учврстио Своје речи, а Аллах све зна и мудар је"
        },
        {
            "chapter": 22,
            "verse": 53,
            "text": "да би оно што је ђаво убацио учинио искушењем за оне у чијим срцима је болест и за оне чија су срца окорела. А заиста су неверници у бескрајној неслози"
        },
        {
            "chapter": 22,
            "verse": 54,
            "text": "и да би они који су знањем обдарени спознали да је Кур'ан Истина од твога Господара, па у њега поверовали и да према Аллаху срца њихова буду понизна. Заиста оне који верују Аллах упућује на Прави пут"
        },
        {
            "chapter": 22,
            "verse": 55,
            "text": "А неверници неће да престану да у Кур'ан сумњају, све док им Час изненада не дође или док им не дође патња у страховитом Дану"
        },
        {
            "chapter": 22,
            "verse": 56,
            "text": "Тог Дана власт ће само Аллах имати, Он ће им судити: верници и они који су добра дела чинили биће у рајским баштама уживања"
        },
        {
            "chapter": 22,
            "verse": 57,
            "text": "А они који нису веровали и порицали су Наше речи и доказе, они ће бити у понижавајућој патњи"
        },
        {
            "chapter": 22,
            "verse": 58,
            "text": "Аллах ће, заиста, лепо да награди оне који су напустили свој родни крај да би се борили на Аллаховом путу, па затим погинули или умрли, а заиста је Аллах најбољи Опскрбитељ"
        },
        {
            "chapter": 22,
            "verse": 59,
            "text": "Он ће их у место којим ће они бити задовољни заиста увести! – А Аллах све зна и благ је"
        },
        {
            "chapter": 22,
            "verse": 60,
            "text": "Ето тако! А оном ко истом мером узврати за учињено зло и коме опет неправда буде учињена, Аллах ће, сигурно, да му помогне - Аллах је, заиста, Онај Који стално брише грехе и Онај Који опрашта"
        },
        {
            "chapter": 22,
            "verse": 61,
            "text": "Ето тако! А Аллах смењује ноћ даном, а дан ноћу, и Аллах све чује и све види"
        },
        {
            "chapter": 22,
            "verse": 62,
            "text": "То је зато што је Аллах - Истина, а они које они, поред Аллаха, моле - лаж, и зато што је Аллах Свевишњи и Велики"
        },
        {
            "chapter": 22,
            "verse": 63,
            "text": "Зар не видиш да Аллах с неба спушта кишу од које земља зазелени? – Аллах је заиста добар и све зна"
        },
        {
            "chapter": 22,
            "verse": 64,
            "text": "Његово је оно што је на небесима и оно што је на Земљи! Аллах, заиста, није ни о коме овисан, и Он је једини хвале достојан"
        },
        {
            "chapter": 22,
            "verse": 65,
            "text": "Зар не видиш да вам је Аллах потчинио све што је на Земљи, па и лађе које, Његовом одредбом, морем плове?! Он чува оно што је на небесима да не падне на Земљу, осим са Његовом дозволом. Аллах је, уистину, према људима благ и милостив"
        },
        {
            "chapter": 22,
            "verse": 66,
            "text": "Он вам даје живот и затим ће да вам га одузме и после ће да вас опет оживи; човек је, заиста, прави незахвалник"
        },
        {
            "chapter": 22,
            "verse": 67,
            "text": "Свакој заједници прописали смо верозакон према којем је требало да се влада; и не дозволи, никако, да са тобом о томе расправљају. Ти позивај своме Господару, ти си, уистину, на Правом путу"
        },
        {
            "chapter": 22,
            "verse": 68,
            "text": "А ако се они буду са тобом препирали, реци: „Аллах најбоље зна оно што ви радите!“"
        },
        {
            "chapter": 22,
            "verse": 69,
            "text": "Аллах ће да вам пресуди на Судњем дану о ономе у чему се разилазите"
        },
        {
            "chapter": 22,
            "verse": 70,
            "text": "Зар не знаш да Аллах зна све што је на небу и на Земљи?! То је све у Књизи, то је, уистину, Аллаху лако"
        },
        {
            "chapter": 22,
            "verse": 71,
            "text": "Незнанобошци, поред Аллаха, обожавају оне за које им Он није дао никакав доказ, и о њима сами ништа не знају. А незнанобошце неће имати ко да спаси"
        },
        {
            "chapter": 22,
            "verse": 72,
            "text": "А кад им се Наше јасне речи казују, ти примећујеш велико негодовање на лицима оних који не верују, који умало да не насрну на оне који им речи Наше казују. Реци: “Хоћете ли да вам кажем што ће вам бити мрзније од тога? – Ватра којом Аллах неверницима прети, а грозно ће она пребивалиште бити.”"
        },
        {
            "chapter": 22,
            "verse": 73,
            "text": "О људи, ево једног примера, па га послушајте: „Они које ви, поред Аллаха обожавате, не могу никако да створе ни мушицу, макар се ради ње удружили. А ако би им мушица нешто уграбила, они то не би могли да избаве од ње. Слаб је онај који обожава и онај који се обожава!“"
        },
        {
            "chapter": 22,
            "verse": 74,
            "text": "Они не величају и не познају Аллаха како треба, а Аллах је, уистину, моћан и силан"
        },
        {
            "chapter": 22,
            "verse": 75,
            "text": "Аллах одабира изасланике међу анђелима и људима - Аллах, заиста, све чује и све види"
        },
        {
            "chapter": 22,
            "verse": 76,
            "text": "Он зна шта су урадили и шта ће да ураде. А Аллаху се све враћа"
        },
        {
            "chapter": 22,
            "verse": 77,
            "text": "О верници, клањајте се и ничице падајте и свога Господара обожавајте, и радите добра дела да бисте постигли оно што желите"
        },
        {
            "chapter": 22,
            "verse": 78,
            "text": "И борите се, ради Аллаха, истински, онако како треба да се бори! Он вас је изабрао и у вери вам није ништа тешко прописао, у вери вашег претка Аврама. Аллах вас је одавно назвао муслиманима, и у овом Кур'ану, да би Посланик био сведок против вас, и да бисте ви били сведоци против осталих људи. Зато, обављајте молитву и дајте обавезну милостињу и Аллаха се чврсто држите. Он је Господар ваш, и то какав Господар и какав заштитник"
        }
    ]
}
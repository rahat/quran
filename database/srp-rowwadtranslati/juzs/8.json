{
    "juzs": [
        {
            "chapter": 6,
            "verse": 111,
            "text": "Кад бисмо им анђеле послали, и кад би им мртви проговорили, и кад бисмо пред њима све доказе сабрали - они, опет, не би веровали, осим ако би Аллах хтео, али већина њих не зна"
        },
        {
            "chapter": 6,
            "verse": 112,
            "text": "Тако смо сваком веровеснику непријатеље одређивали, ђаволе у виду људи и џинна, који су једни другима говорили украшене беседе да би их обманули; а да је твој Господар хтео, они то не би учинили; зато ти остави њих, и оно што измишљају"
        },
        {
            "chapter": 6,
            "verse": 113,
            "text": "и да би срца оних који у онај свет не верују била склона томе и задовољна тиме, и да би починили грехе које су починили"
        },
        {
            "chapter": 6,
            "verse": 114,
            "text": "Зар да поред Аллаха тражим другог судију, кад вам Он подробно објављује Књигу?! А они којима смо дали Књигу (јевреји и хришћани) добро знају да Кур'ан објављује твој Господар са истином, зато ти никако не сумњај"
        },
        {
            "chapter": 6,
            "verse": 115,
            "text": "Речи Господара твога врхунац су истине и правде; Његове речи нико не може да промени и Он је Свечујући и Свезнајући"
        },
        {
            "chapter": 6,
            "verse": 116,
            "text": "Ако би се ти покоравао већини оних који живе на Земљи, они би те од Аллаховог пута одвратили; они се само поводе за претпоставкама, и само лажи измишљају"
        },
        {
            "chapter": 6,
            "verse": 117,
            "text": "Заиста Господар твој најбоље зна оне који су скренули са Његовог пута и Он најбоље зна оне који су на Правом путу"
        },
        {
            "chapter": 6,
            "verse": 118,
            "text": "Зато, једите оно при чијем је клању споменуто Аллахово име, ако у Његове речи и доказе верујете"
        },
        {
            "chapter": 6,
            "verse": 119,
            "text": "А зашто да не једете оно при чијем је клању споменуто Аллахово име кад вам је Он објаснио шта вам је забранио, осим кад сте присиљени. Многи, према прохтевима својим, немајући за то никакав доказ, заводе друге у заблуду. Уистину, Господар твој најбоље зна оне који границе прелазе"
        },
        {
            "chapter": 6,
            "verse": 120,
            "text": "Оканите се и јавног и тајног грешења! Они који греше сигурно ће да буду кажњени за оно што су згрешили"
        },
        {
            "chapter": 6,
            "verse": 121,
            "text": "Не једите оно при чијем клању није споменуто Аллахово име; то је, уистину, непослушност! А ђаволи, заиста, наводе штићенике своје да се са вама расправљају, па ако бисте им се покорили - и ви бисте тада, сигурно, многобошци постали"
        },
        {
            "chapter": 6,
            "verse": 122,
            "text": "Зар је онај који је био у заблуди, а кога смо Ми оживели и дали му светло помоћу којег се међу људима креће, као онај који је у тминама из којих не излази? А неверницима је улепшано то што раде"
        },
        {
            "chapter": 6,
            "verse": 123,
            "text": "Исто тако, Ми учинимо да у сваком насељу великаши постану грешници и да у њему смишљају лукавства, али они само против себе смишљају лукавства, а да и не примећују"
        },
        {
            "chapter": 6,
            "verse": 124,
            "text": "А када им какав знак дође, они говоре: „Ми нећемо да верујемо све док се и нама не да нешто слично ономе што је дато Аллаховим посланицима.“ А Аллах најбоље зна коме ће да повери Своје посланство. Грешнике ће сигурно да задеси понижење код Аллаха и стићи ће их велика патња зато што су сплеткарили"
        },
        {
            "chapter": 6,
            "verse": 125,
            "text": "Ономе кога Аллах жели да упути, Он његово срце према Исламу расположи, а ономе коме хоће да подари да је у заблуди, Он срце његово тесним и стегнутим учини, као кад чини напор да на небо узлети. Ето, тако Аллах учини да нечисто овлада над онима који не верују"
        },
        {
            "chapter": 6,
            "verse": 126,
            "text": "Ово је прави пут Господара твога, а Ми смо образложили речи и доказе људима који размишљају и поуку примају"
        },
        {
            "chapter": 6,
            "verse": 127,
            "text": "Њих чека Кућа спаса код Господара њиховог; Он ће бити заштитник њихов због онога што су чинили"
        },
        {
            "chapter": 6,
            "verse": 128,
            "text": "А на Дан када Он све сакупи: „О ђавоља скупино, ви сте многе људе завели!“ „Наш Господару“, рећи ће људи, штићеници њихови, „ми смо једни другима били од користи и стигли смо до рока нашег који си нам Ти одредио!“ „Ватра ће да буде ваше пребивалиште.“ Рећи ће Аллах. „У њој ћете вечно да останете, осим ако Аллах другачије не одреди.“ Господар твој је, заиста, мудар и Онај Који све зна"
        },
        {
            "chapter": 6,
            "verse": 129,
            "text": "Тако исто Ми препуштамо власт једним неправедницима над другима због онога што су зарадили"
        },
        {
            "chapter": 6,
            "verse": 130,
            "text": "О скупе џински и људски, зар вам из редова ваших нису долазили посланици који су вам речи и доказе Моје казивали и упозоравали вас да ћете да дочекате овај ваш дан? Они ће рећи: „Да, ми сведочимо против себе.“ Њих је живот на Земљи био обмануо и они ће сами против себе да посведоче да су били неверници"
        },
        {
            "chapter": 6,
            "verse": 131,
            "text": "Тако је, јер твој Господар није уништавао насеља због њихове неправде, без претходне опомене њиховим становницима"
        },
        {
            "chapter": 6,
            "verse": 132,
            "text": "Свима ће да припадне награда или казна, према томе како су поступали, а Господар твој није немаран према оном шта су радили"
        },
        {
            "chapter": 6,
            "verse": 133,
            "text": "Господар твој је независан и милостив. Ако хоће, уклониће вас, и после вас довешће оне које Он хоће, као што је од потомства других народа вас створио"
        },
        {
            "chapter": 6,
            "verse": 134,
            "text": "Оно што вам се претећи обећава заиста ће да дође и ви нећете моћи да умакнете"
        },
        {
            "chapter": 6,
            "verse": 135,
            "text": "Реци: „О народе мој, чини све што можеш, чинићу, уистину, и ја; а ви ћете сигурно да сазнате кога чека срећан крај!“ Неверници сигурно неће успети"
        },
        {
            "chapter": 6,
            "verse": 136,
            "text": "Они одређују за Бога део летине и део стоке, коју је Он створио, па говоре: „Ово је за Аллаха“, тврде они, „а ово за божанства наша!“ Међутим, оно што је намењено њиховим божанствима не стиже Аллаху, док оно што је одређено за Аллаха стиже божанствима њиховим!? Како ружно они суде"
        },
        {
            "chapter": 6,
            "verse": 137,
            "text": "Многим многобошцима су исто тако њихови ђаволи убијање властите деце лепим приказали, да би их упропастили и да би их у вери њиховој збунили. А да је Аллах хтео, они то не би чинили. Зато, остави и њих и њихове измишљотине"
        },
        {
            "chapter": 6,
            "verse": 138,
            "text": "Они говоре: „Ова стока и плодови су забрањени, смеју да их једу само они којима ми дозвољавамо“, тврде они, „а ово је стока чије је јахање забрањено.“ Има стоке приликом чијег клања не спомињу Аллахове име, измишљајући о Њему лажи. А Он ће због онога што измишљају, да их казни"
        },
        {
            "chapter": 6,
            "verse": 139,
            "text": "Они говоре: „Оно што је у утробама ове и ове стоке дозвољено је само нашим мушкарцима, а забрањено је нашим женама. А ако се плод изјалови, онда су у томе судионици.“ Аллах ће за неистине које причају да их казни, заиста је Он Мудри и Свезнајући"
        },
        {
            "chapter": 6,
            "verse": 140,
            "text": "Губитници су они који из лакомислености и не знајући шта раде децу своју убијају и који оно чиме их је Аллах опскрбио забрањеним сматрају, измишљајући лажи о Аллаху. Они су залутали и они не знају шта раде"
        },
        {
            "chapter": 6,
            "verse": 141,
            "text": "Он је Тај Који ствара винограде, подупрте и неподупрте, и палме и усеве различитог укуса, и маслине и шипке - обоје, и слично и различито; једите плодове њихове кад плод подаре, и уделите на дан жетве и бербе оно на шта други право имају, и не расипајте, јер Он, заиста, не воли расипнике"
        },
        {
            "chapter": 6,
            "verse": 142,
            "text": "Ствара и стоку која терет носи и ону од које је простирка; једите део онога чиме вас опскрбљује Аллах, а не следите ђавоље стопе, заиста вам је он отворени непријатељ"
        },
        {
            "chapter": 6,
            "verse": 143,
            "text": "и то осам животиња у пару: пар оваца и пар коза. Реци: „Да ли је Он забранио мужјаке или женке, или оно што се налази у утробама женки? Обавестите ме поуздано, ако је истина то шта говорите“"
        },
        {
            "chapter": 6,
            "verse": 144,
            "text": "и пар камила и пар говеда. Реци: „Да ли је Он забранио мужјаке и женке и оно што се налази у утробама женки? Да ли сте ви били присутни кад вам је Аллах то прописао?“ Има ли онда већег неправедника од онога који, не знајући истину, измишља лажи о Аллаху да би људе у заблуду довео? Аллах сигурно неће да упути на Прави пут људе који су неправедници"
        },
        {
            "chapter": 6,
            "verse": 145,
            "text": "Реци: „Ја не видим у овоме што ми се објављује да је икоме забрањено да једе ма шта друго осим угинуле животиње, или крви која истиче, или свињског меса, то је, заиста, погано, или што је као вид непослушности заклано у нечије друго, а не у Аллахово име.“ А буде ли ко приморан, а не жели то и не претерује у томе, па твој Господар је, заиста, Опроститељ греха, Милостиви"
        },
        {
            "chapter": 6,
            "verse": 146,
            "text": "Јеврејима смо све животиње које имају копита или канџе забранили, а од говеда и брава њихов лој, осим оног са леђа или са црева, или оног помешаног са костима. Тиме смо их због њихове неправде казнили; и Ми, заиста, говоримо истину"
        },
        {
            "chapter": 6,
            "verse": 147,
            "text": "А ако ти они не буду веровали, ти реци: „Господар ваш је поседник неизмерне милости, али казне Његове не бивају поштеђени људи грешници.“"
        },
        {
            "chapter": 6,
            "verse": 148,
            "text": "Говориће они који су Аллаху друге у обожавању придруживали: „Да је Аллах хтео, ми не бисмо Аллаху придруживали друга, а ни преци наши, нити бисмо ишта забрањеним учинили.“ Тако су и они пре њих порицали, све док Нашу казну нису искусили. Реци: „Имате ли ви какав доказ, да нам га изнесете? Ви се само за претпоставкама поводите и ви само неистину говорите.“"
        },
        {
            "chapter": 6,
            "verse": 149,
            "text": "Реци: \"Аллах има потпун доказ, и да Он хоће, све би вас на Прави пут упутио"
        },
        {
            "chapter": 6,
            "verse": 150,
            "text": "Реци: „Доведите своје сведоке који ће да посведоче да је Аллах то забранио!“ Па ако они посведоче, ти немој да им поверујеш и не поводи се за страстима оних који Наше речи и доказе сматрају лажним и који у онај свет не верују и који друге Господару своме у обожавању приближавају"
        },
        {
            "chapter": 6,
            "verse": 151,
            "text": "Реци: „Дођите да вам кажем шта вам Господар ваш прописује: да Му ништа у обожавању не придружујете, да родитељима добро чините, да децу своју због неимаштине не убијате, Ми и вас и њих хранимо, не приближујте се неваљалштинама, биле јавне или тајне; не убијајте оног кога је Аллах забранио да се убије, осим када то правда захтева; то вам Он заповеда, да бисте разумели.“"
        },
        {
            "chapter": 6,
            "verse": 152,
            "text": "И не приближавајте се имовини сирочета, осим на најлепши начин, све док пунолетно не постане, и меру и вагу праведно напуните; Ми никога преко његове могућности не задужујемо; и кад говорите, по правди говорите, па макар се тицало и сродника, и обавезе према Аллаху испуњавајте, ето, то вам Он заповеда да бисте се присетили и поуку примили"
        },
        {
            "chapter": 6,
            "verse": 153,
            "text": "И зато што је ово прави пут Мој, њега се држите и друге путеве не следите, па да вас одвоје од Његовог пута; ето, то вам Он наређује, да бисте се сачували"
        },
        {
            "chapter": 6,
            "verse": 154,
            "text": "Ми смо Мојсију дали Књигу да учинимо потпуном благодат ономе који ће према њој да поступа и као објашњење свему и упуту и милост, да би они поверовали да ће пред својим Господарем да стану"
        },
        {
            "chapter": 6,
            "verse": 155,
            "text": "А ова је Књига коју објављујемо благословљена, зато је следите и Аллаха се бојте, да би вам милост била указана"
        },
        {
            "chapter": 6,
            "verse": 156,
            "text": "И зато, да не кажете: „Књига је објављена двема заједницама пре нас, али ми не знамо да је читамо као они.“"
        },
        {
            "chapter": 6,
            "verse": 157,
            "text": "И да не кажете: „Да је Књига објављена нама, боље бисмо се од њих држали Правог пута.“ Па објављује вам се, ето, од Господара вашег јасан доказ и упута и милост. И има ли, онда, већег неправедника од онога који Аллахове речи и доказе не признаје и од њих одвраћа?! А Ми ћемо тешком муком да казнимо оне који од Наших знакова одвраћају, зато што то стално чине"
        },
        {
            "chapter": 6,
            "verse": 158,
            "text": "Зар они чекају да им анђели дођу, или да им Господар твој дође, или неки предзнаци од твога Господара?! Онога дана када неки предзнаци од твога Господара дођу ниједном човеку неће да користи то што ће тада да верује, ако пре није веровао, или ако није као верник какво добро урадио. Реци: „Само ви чекајте, и ми ћемо, заиста, да чекамо!“"
        },
        {
            "chapter": 6,
            "verse": 159,
            "text": "Заиста, са онима који су своју веру разделили и у странке се поделили ти немаш ништа! Њихов случај припада Аллаху. Он ће, потом, о ономе што су радили да их обавести"
        },
        {
            "chapter": 6,
            "verse": 160,
            "text": "Ко год уради добро дело, биће десетороструко награђен; а ко год уради лоше дело, биће само према заслузи кажњен, и неће неправда да им буде учињена"
        },
        {
            "chapter": 6,
            "verse": 161,
            "text": "Реци: „Мене је Господар мој на Прави пут заиста упутио, у праву веру, веру правоверника Аврама, а он није био од оних који су другима место које само припада Аллаху давали.“"
        },
        {
            "chapter": 6,
            "verse": 162,
            "text": "Реци: „Клањање моје, и обреди моји, и живот мој, и смрт моја заиста су ради Аллаха, Господара светова"
        },
        {
            "chapter": 6,
            "verse": 163,
            "text": "Нико осим Њега не заслужује да буде обожаван; то ми је наређено и ја сам први муслиман.“"
        },
        {
            "chapter": 6,
            "verse": 164,
            "text": "Реци: „Зар да за Господара тражим неког другог осим Аллаха, кад је Он Господар свега?!“ Што год ко уради, себи уради, и сваки грешник само ће своје бреме да носи. На крају, Господару своме ћете да се вратите и Он ће о ономе у чему сте се разилазили да вас обавести"
        },
        {
            "chapter": 6,
            "verse": 165,
            "text": "Он чини да једни друге на Земљи смењујете и Он вас по положајима једне изнад других уздиже, да би вас искушао у ономе што вам даје. Твој Господар, заиста, брзо кажњава, али Он је, уистину, и Онај Који опрашта грехе и милостив је"
        },
        {
            "chapter": 7,
            "verse": 1,
            "text": "Елиф Лам Мим Сад"
        },
        {
            "chapter": 7,
            "verse": 2,
            "text": "Ово је Књига која ти се спушта – па нека ти у грудима не буде никакве тегобе због ње - да њоме упозораваш, и да верницима буде опомена"
        },
        {
            "chapter": 7,
            "verse": 3,
            "text": "Следите оно што вам се од вашег Господара објављује и поред Њега не следите друге као заштитнике! А како се ви мало присећате и поуку примате"
        },
        {
            "chapter": 7,
            "verse": 4,
            "text": "Колико смо Ми само насеља разорили; а казна им је Наша долазила ноћу или дању кад би прилегли"
        },
        {
            "chapter": 7,
            "verse": 5,
            "text": "А њихово признање, када би им дошла Наша казна, биле су само речи: ’Заиста смо били неправедници!’"
        },
        {
            "chapter": 7,
            "verse": 6,
            "text": "И сигурно ћемо питати оне којима смо слали посланике, а питаћемо, заиста, и посланике"
        },
        {
            "chapter": 7,
            "verse": 7,
            "text": "Па ћемо им, сигурно, казивати по знању Нашем, све што о њима знамо, а Ми нисмо одсутни били"
        },
        {
            "chapter": 7,
            "verse": 8,
            "text": "Вагање тога дана биће праведно: они чија добра дела буду тешка, они ће успети"
        },
        {
            "chapter": 7,
            "verse": 9,
            "text": "а они чија добра дела буду лака, они ће, зато што Наше речи и знакове нису признавали, да страдају"
        },
        {
            "chapter": 7,
            "verse": 10,
            "text": "Ми смо вас сместили на Земљи и на њој све што вам је потребно за живот дали. А како ви мало захваљујете"
        },
        {
            "chapter": 7,
            "verse": 11,
            "text": "Ми смо вас створили и онда вам облик дали, а после смо анђелима казали: „Поклоните се Адаму!“ Па се сви поклонише, осим Сотоне, он није био међу онима који се поклонише"
        },
        {
            "chapter": 7,
            "verse": 12,
            "text": "„Шта те је навело да се не поклониш кад сам ти наредио?“ Упита Он. „Ја сам бољи од њега; мене си створио од ватре, а њега од иловаче.“ Одговори"
        },
        {
            "chapter": 7,
            "verse": 13,
            "text": "„Онда силази из Раја.“ Рече Аллах. „Не смеш да се у Рају охолиш; силази, ти си, заиста, међу презреним!“"
        },
        {
            "chapter": 7,
            "verse": 14,
            "text": "„Дај ми времена до дана њиховог проживљења!“ Замоли"
        },
        {
            "chapter": 7,
            "verse": 15,
            "text": "Даје ти се времена!\" Рече Он"
        },
        {
            "chapter": 7,
            "verse": 16,
            "text": "„Као што си ме у заблуду завео“, рече, „тако ћу и ја људе на Твом Правом путу сигурно да пресрећем"
        },
        {
            "chapter": 7,
            "verse": 17,
            "text": "па ћу, заиста, и спреда, и страга, и здесна, и слева да им прилазим, и Ти ћеш да установиш да већина њих неће да буде благодарна!“"
        },
        {
            "chapter": 7,
            "verse": 18,
            "text": "„Излази из њега, покуђен и понижен!“ Рече Он. „Тобом и свима који се за тобом буду поводили заиста ћу Пакао да напуним!“"
        },
        {
            "chapter": 7,
            "verse": 19,
            "text": "„А ти, о Адаме, и супруга твоја у Рају станујте и одакле год хоћете једите, само се овом дрвету не приближавајте, да не будете неправедници!“"
        },
        {
            "chapter": 7,
            "verse": 20,
            "text": "И ђаво поче да их навраћа да би им открио њихова стидна места, која су им скривена била, и рече: „Ваш Господар вам забрањује ово дрво само зато да не бисте постали анђели или да не бисте постали бесмртни“"
        },
        {
            "chapter": 7,
            "verse": 21,
            "text": "и заклињаше им се: „Ја сам вам, заиста, искрени саветник!“"
        },
        {
            "chapter": 7,
            "verse": 22,
            "text": "И на превару их заведе. А кад они оно дрво пробаше, указаше им се њихова стидна места и они по себи рајско лишће да стављају почеше. „Зар вам то дрво нисам забранио?“ Зовну их њихов Господар. „И казао вам: 'ђаво вам је, збиља, отворени непријатељ.'“"
        },
        {
            "chapter": 7,
            "verse": 23,
            "text": "„Господару наш“, рекоше они, „сами смо себи неправду учинили, и ако нам Ти не опростиш и не смилујеш нам се, сигурно ћемо да будемо од губитника.“"
        },
        {
            "chapter": 7,
            "verse": 24,
            "text": "„Силазите!“ Рече Он. „Једни другима бићете непријатељи! На Земљи ћете да боравите и до одређеног времена ћете да уживате.“"
        },
        {
            "chapter": 7,
            "verse": 25,
            "text": "„На њој ћете да живите, на њој ћете да умирете и из ње ћете да будете проживљени“, рече Он"
        },
        {
            "chapter": 7,
            "verse": 26,
            "text": "О синови Адамови, дали смо вам одећу која ће да покрива ваша стидна места, а и раскошна одела, али, одећа богобојазности, то је оно најбоље. То су неки Аллахови знакови да би се они присетили и прихватили поуку"
        },
        {
            "chapter": 7,
            "verse": 27,
            "text": "О синови Адамови, нека вас никако не заведе ђаво као што је извео из Раја ваше родитеље, скинувши са њих одећу да би им показао њихова стидна места! Он вас, заиста, види; он и његове војске, одакле ви њих не видите. Уистину, Ми смо учинили да ђаволи буду заштитници онима који не верују"
        },
        {
            "chapter": 7,
            "verse": 28,
            "text": "А када ураде неко гнусно дело, говоре: „Затекли смо наше претке да то раде, а и Аллах нам је то заповедио.“ Реци: „Аллах не заповеда да се раде гнусна дела! Зашто о Аллаху говорите оно што не знате?“"
        },
        {
            "chapter": 7,
            "verse": 29,
            "text": "Реци: „Господар мој наређује праведност. И обраћајте се само Њему кад год обављате молитву, и молите се искрено Му веру исповедајући! Као што вас је први пут створио, тако ће поново да вас оживи.“"
        },
        {
            "chapter": 7,
            "verse": 30,
            "text": "Он једне на Прави пут упућује, а други, са правом, заблуду заслужују, јер они, уместо Аллаха, заиста ђаволе за заштитнике узимају и мисле да су упућени"
        },
        {
            "chapter": 7,
            "verse": 31,
            "text": "О синови Адамови, кад год пођете на намаз лепо се обуците. И једите и пијте, само не претерујте; Он, заиста, не воли оне који претерују"
        },
        {
            "chapter": 7,
            "verse": 32,
            "text": "Реци: „Ко је забранио Аллахове украсе које је Он за слуге Своје створио, и укусна јела?“ Реци: „То је за вернике на овом свету, а на оном свету су само за њих.“ Ето, тако Ми темељно излажемо доказе људима који знају"
        },
        {
            "chapter": 7,
            "verse": 33,
            "text": "Реци: „Господар мој забрањује гнусна дела, и јавна и тајна, и грехе, и бесправну употребу силе, и да Аллаху у обожавању придружујете оне за које Он никакав доказ није објавио, и да о Аллаху говорите оно што не знате.“"
        },
        {
            "chapter": 7,
            "verse": 34,
            "text": "Сваки народ има свој рок, и када дође њихов рок, неће моћи ни за трен један ни да га одложе ни убрзају"
        },
        {
            "chapter": 7,
            "verse": 35,
            "text": "О синови Адамови, кад вам између вас буду долазили посланици који вам казују речи Моје - онда за оне који се буду чували и чинили добра дела нема страха нити ће за било чим да тугују"
        },
        {
            "chapter": 7,
            "verse": 36,
            "text": "А они који не буду веровали и речи и доказе Наше буду порицали биће становници Ватре; у њој ће вечно остати"
        },
        {
            "chapter": 7,
            "verse": 37,
            "text": "Има ли, онда, већег насилника од онога који о Аллаху говори лажи или пориче Његове доказе и знакове? Такви ће да добију све оно што им је записано. Али, када им Наши изасланици дођу да им узму душе, упитаће их: „А где су они које сте, уместо Аллаха, обожавали?“ „Изгубили су нам се“, одговориће, и сами против себе ће посведочити да су били неверници"
        },
        {
            "chapter": 7,
            "verse": 38,
            "text": "Рећи ће Он: „Улазите у Ватру са заједницама џинна (демона) и људи које су пре вас биле и нестале!“ И кад год нека заједница уђе, проклињаће ону себи сличну - за којом се у неверство повела. А кад се сви у њему сакупе, тада ће они из каснијих заједница рећи за оне из првих: „Господару наш, ови су нас одвели у заблуду, зато им дај двоструку патњу у Ватри!“ „За све ће да буде двострука!“ Рећи ће Он, „али ви не знате.“"
        },
        {
            "chapter": 7,
            "verse": 39,
            "text": "А они из претходних заједница рећи ће онима из каснијих: „Ви немате никакве предности над нама! Зато искусите патњу за оно што сте радили.“"
        },
        {
            "chapter": 7,
            "verse": 40,
            "text": "Заиста, онима који Наше речи и доказе буду порицали и према њима се буду охоло односили - небеске капије се неће отворити, нити ће они у Рај да уђу све док се камила кроз иглене уши не провуче! Ето тако ћемо Ми преступнике да казнимо"
        },
        {
            "chapter": 7,
            "verse": 41,
            "text": "Од паклене ватре ће лежаји, а и покривачи, изнад њих да буду. Ето, тако ћемо Ми насилнике да казнимо"
        },
        {
            "chapter": 7,
            "verse": 42,
            "text": "Они који буду веровали и чинили добра дела - а Ми никог не задужујемо мимо његових могућности, биће становници Раја, у њему ће вечно да остану"
        },
        {
            "chapter": 7,
            "verse": 43,
            "text": "Из њихових груди ћемо злобу да одстранимо; испред њих ће реке да теку, и они ће говорити: „Хваљен нека је Аллах, Који нас је на Прави пут упутио; ми не бисмо на Правом путу били да нас Аллах није упутио, посланици нашег Господара истину су доносили“, и довикнуће им се: „Тај сте Рај у наследство добили за оно што сте чинили!“"
        },
        {
            "chapter": 7,
            "verse": 44,
            "text": "И становници Раја дозиваће становнике Ватре: „Ми смо нашли да је истинито оно што нам је обећао наш Господар, да ли сте и ви нашли да је истинито оно што је вама ваш Господар претећи обећао?“ „Јесмо!“ Одговориће. А онда ће један гласник међу њима да викне: „Нека Аллахово проклетство на насилнике остане"
        },
        {
            "chapter": 7,
            "verse": 45,
            "text": "који су од Аллаховог пута одвраћали и настојали да га искриве, и који у будући свет нису веровали!“"
        },
        {
            "chapter": 7,
            "verse": 46,
            "text": "Између њих биће преграда, а на врховима биће људи који ће сваког по његовом обележју да познају. И они ће становницима Раја, пре него што у њега уђу, да кажу: „Мир над вама!“ А то ће силно да желе"
        },
        {
            "chapter": 7,
            "verse": 47,
            "text": "Када им погледи скрену према становницима Ватре, узвикнуће: „Наш Господару, не дај нам да будемо са људима насилницима!“"
        },
        {
            "chapter": 7,
            "verse": 48,
            "text": "Они који ће да буду по врховима бедема зовнуће невернике које ће по обележју њиховом да познају, и рећи ће: „Није вам користило ваше мноштво и то што сте се охоло држали"
        },
        {
            "chapter": 7,
            "verse": 49,
            "text": "Зар ово нису они за које сте се заклињали да Аллахова милост неће да их стигне? Уђите у Рај, никаквог страха за вас неће да буде и ни за чим ви нећете да тугујете!“"
        },
        {
            "chapter": 7,
            "verse": 50,
            "text": "И становници Ватре дозиваће становнике Раја: „Поспите на нас воду или нешто од онога што вам је Аллах подарио!“ А они ће рећи: „Аллах је, заиста, то неверницима забранио“"
        },
        {
            "chapter": 7,
            "verse": 51,
            "text": "онима којима су веру своју за забаву и игру узели и које је живот на Земљи био обмануо. Зато ћемо данас Ми њих да заборавимо, као што су заборављали да ће на овај Дан пред Нама стати и зато што су Наше речи и доказе порицали"
        },
        {
            "chapter": 7,
            "verse": 52,
            "text": "А Ми смо им донели Књигу коју смо по Нашем знању објаснили, да буде упута и милост људима који верују"
        },
        {
            "chapter": 7,
            "verse": 53,
            "text": "Чекају ли они да се то обистини? Онога дана када се обистини, рећи ће они који су је пре били заборавили: „Истину су посланици нашег Господара доносили! Да нам је какав заговорник, па да се за нас заузме или да нам је да будемо враћени па да поступамо другачије него што смо пре поступали!“Али, они су сами себе упропастили, и изгубиће им се они које су измишљали"
        },
        {
            "chapter": 7,
            "verse": 54,
            "text": "Заиста је ваш Господар Аллах Који је небеса и Земљу у шест дана створио, а затим се над Престољем узвисио. Он тамом ноћи дан прекрива и она га у стопу прати, а Сунце и Месец и звезде покоравају се Његовој наредби. Само Он располаже стварањем и одлучивањем! Узвишен нека је Аллах, Господар светова"
        },
        {
            "chapter": 7,
            "verse": 55,
            "text": "Понизно се молите и у себи своме Господару, Он, заиста, не воли оне који прелазе границу"
        },
        {
            "chapter": 7,
            "verse": 56,
            "text": "И не правите неред на Земљи, када је на њој ред успостављен, а Њему се молите са страхом и надом; милост је Аллахова, заиста, близу оних који чине добра дела"
        },
        {
            "chapter": 7,
            "verse": 57,
            "text": "Он је Тај Који шаље ветрове као радосну вест Своје милости; а кад они покрену тешке облаке, Ми их пошаљемо према мртвом пределу, па на њега кишу спустимо и учинимо да уз њену помоћ расту плодови сваковрсни; тако ћемо и мртве да оживимо да би сте се присетили и прихватили поуку"
        },
        {
            "chapter": 7,
            "verse": 58,
            "text": "У плодном пределу расте биље уз допуштење његовог Господара, а у неплодном тек са муком. Ето, тако Ми, на разне начине, излажемо знакове људима који захваљују"
        },
        {
            "chapter": 7,
            "verse": 59,
            "text": "Ми смо Ноја послали његовом народу, па им је он говорио: „О народе мој, Аллаха обожавајте, ви другог бога осим Њега немате! Ја се, заиста, бојим за вас патње на Великом дану!“"
        },
        {
            "chapter": 7,
            "verse": 60,
            "text": "А главари његовог народа одговарали су: „Ми сматрамо да си ти, заиста, у потпуној заблуди.“"
        },
        {
            "chapter": 7,
            "verse": 61,
            "text": "А он је говорио: „О народе мој, нисам ја ни у каквој заблуди, него сам посланик Господара светова"
        },
        {
            "chapter": 7,
            "verse": 62,
            "text": "достављам вам посланице свога Господара и саветујем вас; ја од Аллаха знам оно што ви не знате"
        },
        {
            "chapter": 7,
            "verse": 63,
            "text": "Зар вам је чудно што вам поука од вашег Господара долази по човеку, једном од вас, да вас упозорава, да бисте се бојали Аллаха и да бисте били помиловани?“"
        },
        {
            "chapter": 7,
            "verse": 64,
            "text": "Али, они су га сматрали лажним, па смо спасили њега и оне који су били уз њега у лађи, а оне који у Наше речи и доказе нису веровали - потопили. Уистину, они су били прави слепци"
        },
        {
            "chapter": 7,
            "verse": 65,
            "text": "А народу Аду посласмо њиховог брата Ебер. Он је говорио: „О народе мој, Аллаха обожавајте, ви другог бога осим Њега немате, зар нећете да се сачувате?!“"
        },
        {
            "chapter": 7,
            "verse": 66,
            "text": "Главари његовог народа, који нису веровали, одговарали су: „Ми сматрамо да си ти, заиста, у лудилу и ми мислимо да си, заиста, лажов.“"
        },
        {
            "chapter": 7,
            "verse": 67,
            "text": "А он је говорио: „О мој народе, није у питању никакво лудило, него сам посланик Господара светова"
        },
        {
            "chapter": 7,
            "verse": 68,
            "text": "и достављам вам посланице свога Господара, и ја сам вам искрени саветник.“"
        },
        {
            "chapter": 7,
            "verse": 69,
            "text": "Зар вам је чудно што вам поука од вашег Господара долази по човеку, једном између вас, да вас опомиње? Сетите се да вас је Он учинио наследницима Нојевог народа и створио вас крупне грађе. И нека су вам зато увек на уму Аллахове благодати, да бисте успели"
        },
        {
            "chapter": 7,
            "verse": 70,
            "text": "Они су говорили: „Зар си нам дошао зато да само Аллаха обожавамо, а да напустимо оне које су преци наши обожавали? Учини да нас снађе то што нам претећи обећаваш, ако је истина то што говориш!“"
        },
        {
            "chapter": 7,
            "verse": 71,
            "text": "„Већ вас је снашла казна и гнев вашег Господара!“ Говорио је он. „Зар са мном да се препирете о некаквим називима којима сте их ви и преци ваши назвали, а о којима Аллах никакав доказ није објавио? Зато чекајте, и ја ћу са вама сигурно да чекам!“"
        },
        {
            "chapter": 7,
            "verse": 72,
            "text": "Ми смо из милости Наше њега и оне који су били уз њега спасили, а до последњег смо истребили оне који Наше доказе нису признавали и који нису веровали"
        },
        {
            "chapter": 7,
            "verse": 73,
            "text": "А народу Семуду смо његовог брата Салиха послали. „О мој народе“, говорио је он, „обожавајте Аллаха, ви другог бога осим Њега немате! Ево вам знак вашег Господара: ова Аллахова камила за вас је знак. Пустите је нека пасе по Аллаховој земљи и не злостављајте је да вас болна казна не би снашла!“"
        },
        {
            "chapter": 7,
            "verse": 74,
            "text": "„И сетите се да вас је Он учинио наследницима Ада, и да вас је Он на Земљи настанио: у равницама њеним палате градите, а у брдима куће клешете. И нека су вам увек на уму Аллахове благодати, и не чините зло по Земљи правећи неред!“"
        },
        {
            "chapter": 7,
            "verse": 75,
            "text": "А главешине његовог народа, они који су се охолили, упиташе потлачене, оне међу њима који су веровали: „Верујете ли ви да је Салиха послао његов Господар?“ „Ми, уистину, верујемо у све оно што је по њему послато“, одговорише они"
        },
        {
            "chapter": 7,
            "verse": 76,
            "text": "„А ми, заиста, не верујемо у то у шта ви верујете“, рекоше они који су били охоли"
        },
        {
            "chapter": 7,
            "verse": 77,
            "text": "И заклаше они камилу, и заповед Господара свога не послушаше и рекоше: „О Салихе, учини да нас снађе то што претећи обећаваш, ако си од посланика!?“"
        },
        {
            "chapter": 7,
            "verse": 78,
            "text": "И задеси их страшан потрес и они у земљи својој освануше мртви, непомични"
        },
        {
            "chapter": 7,
            "verse": 79,
            "text": "А он их напусти и рече: „О мој народе, пренео сам вам посланицу свога Господара и саветовао сам вас, али ви не волите оне који саветују.“"
        },
        {
            "chapter": 7,
            "verse": 80,
            "text": "И присети се Лота - кад рече своме народу: „Зашто чините разврат који нико међу свим световима пре вас није чинио"
        },
        {
            "chapter": 7,
            "verse": 81,
            "text": "Ви заиста страсно прилазите мушкарцима, уместо женама. Штавише, ви сте народ који све границе прелази!“"
        },
        {
            "chapter": 7,
            "verse": 82,
            "text": "А одговор његовог народа био је једино то што рекоше: „Истерајте их из вашег насеља, они су, заиста, људи чистунци!“"
        },
        {
            "chapter": 7,
            "verse": 83,
            "text": "И Ми смо њега и породицу његову спасили, осим његове жене; она је остала са онима који су казну искусили"
        },
        {
            "chapter": 7,
            "verse": 84,
            "text": "И на њих смо кишу грумења спустили, па погледај како су преступници скончали"
        },
        {
            "chapter": 7,
            "verse": 85,
            "text": "А и у Медјен - посласмо њиховог брата Јетра. „О мој народе“, говорио је он, „Аллаха обожавајте, ви немате другог бога осим Њега! Јасан доказ од вашег Господара вам је дошао, зато право мерите, и не закидајте људе ни у чему, и не реметите ред на Земљи кад је већ на њој успостављен ред. То је боље за вас, ако сте верници"
        },
        {
            "chapter": 7,
            "verse": 86,
            "text": "И не постављајте заседе на путу, претећи и одвраћајући од Аллаховог пута оне који у Њега верују, желећи пут заблуде. И сетите се да вас је било мало и да вас је Он умножио, а погледајте како су скончали они који су неред правили"
        },
        {
            "chapter": 7,
            "verse": 87,
            "text": "И ако једни од вас верују у оно што је по мени послато, а други не верују, па причекајте док нам Аллах не пресуди, а Он је најбољи судија!“"
        }
    ]
}
{
    "juzs": [
        {
            "chapter": 39,
            "verse": 32,
            "text": "Има ли већег неправедника од онога који о Аллаху говори лажи и сматра истину лажном када му долази?! Зар у Паклу неће да буде пребивалиште за невернике"
        },
        {
            "chapter": 39,
            "verse": 33,
            "text": "А онај који доноси истину и они који у њу верују, они су богобојазни"
        },
        {
            "chapter": 39,
            "verse": 34,
            "text": "све што зажеле наћи ће код свога Господара, то ће да буде награда онима који су радили добра дела"
        },
        {
            "chapter": 39,
            "verse": 35,
            "text": "да би Бог преко ружних поступака њихових прешао, и да би их за лепа дела која су радили наградио"
        },
        {
            "chapter": 39,
            "verse": 36,
            "text": "Зар Аллах није Свом слуги довољан?! А они те плаше онима које, поред Њега, обожавају. Онога коме да Аллах да је у заблуди - нико не може да га упути на Прави пут"
        },
        {
            "chapter": 39,
            "verse": 37,
            "text": "А онога кога Он на Прави пут упути - нико не може да га доведе у заблуду. Зар Аллах није силан и Онај Који кажњава"
        },
        {
            "chapter": 39,
            "verse": 38,
            "text": "Ако их упиташ ко је створио небеса и Земљу, сигурно ће да кажу: „Аллах!“ А ти реци: „Мислите ли ви, да ли би они које ви, поред Аллаха, обожавате могли да отклоне штету, ако Аллах хоће да ми је учини, или, да ли би могли да задрже Његову милост, ако Он хоће да ми је подари?“ Реци: „Мени је довољан Аллах, на Њега се ослањају верници.”"
        },
        {
            "chapter": 39,
            "verse": 39,
            "text": "Реци: „О народе мој, ти поступај онако како поступаш, а и ја ћу да поступам, па ћете да сазнате"
        },
        {
            "chapter": 39,
            "verse": 40,
            "text": "кога ће да стигне патња која ће да га понизи, и кога ће да снађе вечна патња!“"
        },
        {
            "chapter": 39,
            "verse": 41,
            "text": "Ми теби, заиста, објављујемо Књигу саму истину за све људе; онај ко буде ишао Правим путем - себи ће да користи, а онај ко буде ишао странпутицом - себи ће да науди, ти ниси задужен за њихову упуту"
        },
        {
            "chapter": 39,
            "verse": 42,
            "text": "Бог узима душе у часу њихове смрти, а и оних који спавају, а који још умрли нису, па задржава оне којима је одредио да умру, а оставља оне друге до рока одређеног. То су, заиста, докази за оне који размишљају"
        },
        {
            "chapter": 39,
            "verse": 43,
            "text": "Зар они мимо Аллаха заговорнике узимају?! Реци: „Зар и онда када су без икакве моћи и када ништа не разумеју?“"
        },
        {
            "chapter": 39,
            "verse": 44,
            "text": "Реци: „Свакo заговарање припада Аллаху, Његова је власт на небесима и на Земљи, а затим ћете Њему да се вратите.“"
        },
        {
            "chapter": 39,
            "verse": 45,
            "text": "Кад се спомене само Аллах, грче се срца оних који у онај свет не верују, а када се спомену они које они поред Њега обожавају, одједном их обузме радост"
        },
        {
            "chapter": 39,
            "verse": 46,
            "text": "Реци: „Аллаху, Који си створио небеса и Земљу, Ти Који знаш невидљив и видљив свет, Ти ћеш Својим слугама да пресудиш у ономе у чему су се разилазили!“"
        },
        {
            "chapter": 39,
            "verse": 47,
            "text": "Када би незнанобошци имали све што је на Земљи, и још толико, на Судњем дану они би све то дали како би се искупили од тешке патње; а Бог ће их казнити казном какву нису могли ни наслутити"
        },
        {
            "chapter": 39,
            "verse": 48,
            "text": "и указаће им се њихова лоша дела која су радили и снаћи ће их баш оно чему су се изругивали"
        },
        {
            "chapter": 39,
            "verse": 49,
            "text": "Кад човека снађе каква невоља, Нама се моли; а кад му Ми после благодат пружимо, онда говори: „Ово ми је дато зато што сам то заслужио!“ А није тако, то је само искушење, али већина њих не зна"
        },
        {
            "chapter": 39,
            "verse": 50,
            "text": "Тако су говорили и они пре њих, па им није користило оно што су били стекли"
        },
        {
            "chapter": 39,
            "verse": 51,
            "text": "па их је стигла казна за зла дела која су радили. А и оне међу овима који чине неправду - стићи ће казна за оно што чине, они неће да умакну"
        },
        {
            "chapter": 39,
            "verse": 52,
            "text": "Зар они не знају да Аллах даје опскрбу у изобиљу ономе коме хоће, и да ускраћује; то су, заиста, поуке народу који верује"
        },
        {
            "chapter": 39,
            "verse": 53,
            "text": "Реци: “О слуге Моје које сте се према себи огрешили, не губите наду у Аллахову милост! Аллах ће, сигурно, све грехе да опрости. Он, заиста, много прашта и Он је Милостиви.“"
        },
        {
            "chapter": 39,
            "verse": 54,
            "text": "И повратите се своме Господару и покорите Му се пре него што вам дође казна - после нико неће да вам прискочи у помоћ"
        },
        {
            "chapter": 39,
            "verse": 55,
            "text": "И следите оно најбоље што вам објављује ваш Господар, пре него што вам изненада дође казна, за чији долазак нећете да знате"
        },
        {
            "chapter": 39,
            "verse": 56,
            "text": "Да човек не би узвикнуо: „Тешко мени, колико сам само дужности према Аллаху пропустио, чак сам се и изругивао!”"
        },
        {
            "chapter": 39,
            "verse": 57,
            "text": "Или да не би рекао: “Да ме је Бог Правим путем упутио, сигурно бих се Његове казне сачувао!”"
        },
        {
            "chapter": 39,
            "verse": 58,
            "text": "Или, да не би рекао кад доживи патњу: „Да ми је само да се вратим – добра дела бих радио!“"
        },
        {
            "chapter": 39,
            "verse": 59,
            "text": "“Никад! Долазиле су ти поуке Моје, па си их порицао и охолио се, и неверник си био.”"
        },
        {
            "chapter": 39,
            "verse": 60,
            "text": "На Судњем дану видећеш поцрнела лица оних који су о Аллаху говорили лажи. А зар у Паклу неће да буде боравиште охолих"
        },
        {
            "chapter": 39,
            "verse": 61,
            "text": "Аллах ће да спаси оне који су извршавали Његове заповести а клонили се Његових забрана, па ће успети; зло их неће дотаћи и они неће туговати"
        },
        {
            "chapter": 39,
            "verse": 62,
            "text": "Аллах је Створитељ свега и Он управља свим"
        },
        {
            "chapter": 39,
            "verse": 63,
            "text": "код Њега су кључеви небеса и Земље! А они који у Аллахове доказе и знакове не верују - они ће заиста да буду губитници"
        },
        {
            "chapter": 39,
            "verse": 64,
            "text": "Реци: „Зар од мене тражите да некога другог, поред Аллаха, обожавам, о незналице!“"
        },
        {
            "chapter": 39,
            "verse": 65,
            "text": "А теби, и онима пре тебе, је објављено: „Ако би друга божанства поред Аллаха обожавао твоја дела би сигурно пропала, и сигурно би био међу страдалницима"
        },
        {
            "chapter": 39,
            "verse": 66,
            "text": "Него, једино Аллаха обожавај и буди захвалан"
        },
        {
            "chapter": 39,
            "verse": 67,
            "text": "Они нису величали Аллаха онако како треба да Га величају; а читава ће Земља на Судњем дану да буде у Његовој шаци, а небеса ће у Његовој десници да остану умотана. Чист је Он и Узвишен изнад оних које поред Њега обожавају"
        },
        {
            "chapter": 39,
            "verse": 68,
            "text": "И у рог ће да буде дунуто, и умреће они на небесима и они на Земљи, остаће само они које буде Аллах одабрао; после ће да се други пут дуне у рог и они ће, одједном, да устану и да чекају"
        },
        {
            "chapter": 39,
            "verse": 69,
            "text": "И Земља ће светлошћу свога Господара да засја, и Књига ће да буде постављена, веровесници и сведоци биће доведени, и по правди ће да буде пресуђено свима, никоме неправда неће да буде учињена"
        },
        {
            "chapter": 39,
            "verse": 70,
            "text": "свако ће у потпуности да добије оно што је заслужио, а Он најбоље зна шта су радили"
        },
        {
            "chapter": 39,
            "verse": 71,
            "text": "Они који нису веровали у гомилама ће у Паклу да буду натерани, и кад до њега дођу, његове капије ће да буду поотваране и чувари ће да их упитају: „Зар вам нису долазили ваши посланици, који су вам речи вашег Господара казивали, и упозоравали вас да ћете овај свој дан да доживите?!“ „Јесу“, рећи ће они, “али још је давно одређено да ће неверници кажњени бити.”"
        },
        {
            "chapter": 39,
            "verse": 72,
            "text": "И биће речено: „Улазите на капије Пакла, вечно ћете у њему да боравите! Грозног ли пребивалишта онима који су се охолили!“"
        },
        {
            "chapter": 39,
            "verse": 73,
            "text": "А они који су се свога Господара бојали у поворкама ће у Рај да буду поведени, и кад до њега дођу - његове капије већ широм отворене – његови чувари ће да им кажу: „Мир вама, од греха сте чисти, зато уђите у Рај, у њему ћете вечно да боравите!“"
        },
        {
            "chapter": 39,
            "verse": 74,
            "text": "И они ће да кажу: „Сва хвала нека је Аллаху Који нам је Своје обећање испунио, и у Рају нам место даровао, да се у њему населимо где хоћемо. Дивне ли награде онима који су се трудили!“"
        },
        {
            "chapter": 39,
            "verse": 75,
            "text": "И видећеш анђеле како окружују Престоље, величајући и хвалећи свога Господара; и свима је пресуђено по правди, и биће речено: “Хваљен нека је Бог, Господар светова!”"
        },
        {
            "chapter": 40,
            "verse": 1,
            "text": "Ха-мим"
        },
        {
            "chapter": 40,
            "verse": 2,
            "text": "Књигу објављује Аллах, Силни и Свезнајући"
        },
        {
            "chapter": 40,
            "verse": 3,
            "text": "Који опрашта грехе и прима покајање, Који страховито кажњава и обилно награђује. Другог истинског бога осим Њега нема, Њему се све враћа"
        },
        {
            "chapter": 40,
            "verse": 4,
            "text": "О Аллаховим речима и доказима расправљају само они који не верују, па нека те не обмањује то што они уживају путујући по Земљи"
        },
        {
            "chapter": 40,
            "verse": 5,
            "text": "И Нојев је народ пре њих порицао, а и после њега они који су се били против посланика уротили. Сваки народ настојао је домоћи се свог посланика и трудио се неистином угушити истину, па сам га Ја кажњавао – а каква је била казна Моја"
        },
        {
            "chapter": 40,
            "verse": 6,
            "text": "И тако ће реч твога Господара да се испуни да ће они који нису веровали бити становници у Ватри"
        },
        {
            "chapter": 40,
            "verse": 7,
            "text": "Анђели који носе Престо и они који су око њега, славе и хвале свога Господара и верују у Њега, и моле се да буду опроштени греси верницима: „Господару наш, Ти све обухваташ милошћу и знањем; зато опрости онима који се покају и који следе Твој пут и сачувај их патње у Ватри"
        },
        {
            "chapter": 40,
            "verse": 8,
            "text": "Господару наш, уведи их у вртове Едена које си им обећао, и оне који су били добри од њихових предака, и њихових жена, и њиховог потомства. Ти си, уистину, Силни и Мудри"
        },
        {
            "chapter": 40,
            "verse": 9,
            "text": "И поштеди их казне због злих дела, јер, кога Ти тога дана поштедиш казне због злих дела - Ти си му се смиловао, а то ће, заиста, да буде велики успех!“"
        },
        {
            "chapter": 40,
            "verse": 10,
            "text": "Онима који нису веровали биће речено: „Божји презир према вама кад сте, позивани да верујете, остали неверници - је заиста већи од вашег презира сада према себи.“"
        },
        {
            "chapter": 40,
            "verse": 11,
            "text": "„Господару наш“, рећи ће они, „два пута си нас усмртио и два пута си нас оживео; ми признајемо наше грехе, па има ли каквог начина за излазак из Ватре?“"
        },
        {
            "chapter": 40,
            "verse": 12,
            "text": "„То вам је зато што нисте веровали кад се позивало Једином Аллаху, а веровали сте ако би Му неко други био придружен у обожавању! Пресуда припада једино Аллаху, Узвишеном и Великом.“"
        },
        {
            "chapter": 40,
            "verse": 13,
            "text": "Он вам показује Своје знакове и спушта вам опскрбу са неба, а поуку ће да прихвати само онај који се Њему обраћа"
        },
        {
            "chapter": 40,
            "verse": 14,
            "text": "Обожавајте зато једино Аллаха, искрено Му исповедајући веру - па макар то неверницима било мрско"
        },
        {
            "chapter": 40,
            "verse": 15,
            "text": "Он је власник високих степена, Господар Престоља Који шаље Објаву, речи Своје – коме хоће међу Својим слугама, да упозори на Дан међусобног сусрета"
        },
        {
            "chapter": 40,
            "verse": 16,
            "text": "на Дан када ће они да се појаве, када Аллаху неће да буде о њима ништа скривено. “Ко ће имати једину власт тог Дана? Бог, Једини и Свемоћни!”"
        },
        {
            "chapter": 40,
            "verse": 17,
            "text": "Сваки ће човек тог Дана да буде кажњен или награђен према заслузи; тог Дана неће да буде неправде! Аллах ће, заиста, брзо свести рачуне"
        },
        {
            "chapter": 40,
            "verse": 18,
            "text": "И упозори их на Блиски дан, када ће срца до гркљана да допру и попрече се, када неверници неће имати ни блиског пријатеља ни посредника чији заговор би био услишан"
        },
        {
            "chapter": 40,
            "verse": 19,
            "text": "Он зна погледе који криомице у оно што је забрањено гледају, а и оно што груди крију"
        },
        {
            "chapter": 40,
            "verse": 20,
            "text": "Аллах ће по правди да пресуди, а они које поред Њега моле - неће ни по чему да суде. Аллах, заиста, све чује и све види"
        },
        {
            "chapter": 40,
            "verse": 21,
            "text": "Зашто они не путују по Земљи, па да виде какав је био крај оних пре њих? Били су од њих моћнији и више су трагова на Земљи оставили, али их је Аллах, због њихових греха, казнио и није имао ко да их од Аллахове казне заштити"
        },
        {
            "chapter": 40,
            "verse": 22,
            "text": "Аллах их је казнио зато што су порицали јасне доказе које су им доносили њихови посланици; Он је, заиста, Моћни, Он жестоко кажњава"
        },
        {
            "chapter": 40,
            "verse": 23,
            "text": "Ми смо послали Мојсија са Нашим речима и јасним доказом"
        },
        {
            "chapter": 40,
            "verse": 24,
            "text": "фараону и Хаману и Каруну, али су они рекли: „Чаробњак и лажов!“"
        },
        {
            "chapter": 40,
            "verse": 25,
            "text": "А кад им је он донео истину од Нас, рекли су: “Убијајте мушку децу оних који верују у оно што он говори, а остављајте у животу њихову женску децу!” Али, лукавства неверника увек су узалудна"
        },
        {
            "chapter": 40,
            "verse": 26,
            "text": "„Пустите ви мени“, рече фараон, „да убијем Мојсија, а он нека моли помоћ од свога Господара, јер бојим се да вам он веру вашу не измени или да у земљи неред не изазове.“"
        },
        {
            "chapter": 40,
            "verse": 27,
            "text": "Мојсије рече: „Молим свога Господара и вашег Господара да ме заштити од сваког охолог који не верује у Дан у коме ће да се полаже рачун!“"
        },
        {
            "chapter": 40,
            "verse": 28,
            "text": "А један човек, верник, из фараонове породице, који је крио своје веровање, рече: „Зар да убијете човека зато што говори: 'Мој Господар је Аллах!' А донео вам је јасне доказе од вашег Господара? Ако је лажов, његова лаж ће њему да науди, а ако говори истину, онда ће да вас стигне бар нешто од онога што вам се прети; заиста Аллах неће да упути на Прави пут онога који у злу претерује и који много лаже"
        },
        {
            "chapter": 40,
            "verse": 29,
            "text": "О мој народе, данас вама припада власт и надмоћни сте у земљи, па ко ће да нас одбрани од Аллахове казне ако нас она стигне?“ А фараон рече: „Саветујем вам само оно што мислим, а само ћу ја да вас на Прави пут упутим.“"
        },
        {
            "chapter": 40,
            "verse": 30,
            "text": "А онда онај верник рече: “О народе мој, бојим се да и вас не стигне оно што је стигло народе који су се против посланика били уротили"
        },
        {
            "chapter": 40,
            "verse": 31,
            "text": "као што је то било са Нојевим народом, и Адом и Семудом, и онима после њих. А Аллах није неправедан према Својим слугама"
        },
        {
            "chapter": 40,
            "verse": 32,
            "text": "О мој народе, плашим се шта ће да буде са вама на Дан када једни друге будете дозивали"
        },
        {
            "chapter": 40,
            "verse": 33,
            "text": "на Дан кад будете узмичући бежали, кад вас од Аллаха неће моћи нико одбранити. А оног кога Аллах у заблуди остави, тога неће нико упутити"
        },
        {
            "chapter": 40,
            "verse": 34,
            "text": "Јосиф вам је, још давно, донео јасне доказе, али ви сте стално сумњали у оно шта вам је донео. А кад је он умро, рекли сте: „Аллах више неће после њега да пошаље посланика!“ Ето, тако Аллах оставља у заблуди сваког ко у злу претерује и сумња"
        },
        {
            "chapter": 40,
            "verse": 35,
            "text": "они који о Аллаховим речима и знаковима расправљају, иако им никакав доказ није дошао. То презиру Аллах и они који верују. Тако Аллах печати срце сваког охолог силника"
        },
        {
            "chapter": 40,
            "verse": 36,
            "text": "„О Хамане“, рече фараон, „сагради ми торањ не бих ли стигао до стаза"
        },
        {
            "chapter": 40,
            "verse": 37,
            "text": "небеских стаза, не бих ли се попео до Мојсијевог Бога, а ја сматрам да је он, заиста, лажов.“ И ето тако су фараону његова ружна дела улепшана, и он је био одвраћен од Правог пута, а лукавство се фараоново завршило на његову штету"
        },
        {
            "chapter": 40,
            "verse": 38,
            "text": "А онај који је веровао рече: „О мој народе, мене следите, ја ћу на Прави пут да вам укажем"
        },
        {
            "chapter": 40,
            "verse": 39,
            "text": "О народе мој, живот на овом свету само је пролазно уживање, а онај је свет, заиста, Кућа вечна"
        },
        {
            "chapter": 40,
            "verse": 40,
            "text": "Ко год учини зло, само ће због њега да буде кажњен, а ко год учини добро - био мушкарац или жена, а верник је - тај ће да уђе у Рај; у њему ће имати у обиљу свега, без рачуна"
        },
        {
            "chapter": 40,
            "verse": 41,
            "text": "О народе мој! Шта је ово? Ја вас позивам у спас, а ви мене позивате у Ватру"
        },
        {
            "chapter": 40,
            "verse": 42,
            "text": "Позивате ме да не верујем у Аллаха и да поред Њега обожавам оно о чему немам знања, а ја вас позивам Силноме, Оном који опрашта"
        },
        {
            "chapter": 40,
            "verse": 43,
            "text": "Нема нимало сумње у то да се они којима ме позивате неће ником ни на овом ни на оном свету одазвати и да ћемо се Богу вратити и да ће незнанобошци становници у Огњу бити"
        },
        {
            "chapter": 40,
            "verse": 44,
            "text": "И сетићете се овог што вам кажем! А ја Аллаху препуштам свој случај; Аллах, уистину, добро види Своје слуге.“"
        },
        {
            "chapter": 40,
            "verse": 45,
            "text": "И Аллах га је сачувао од зала оног што су сплеткарили, а фараонове присталице зла патња задеси"
        },
        {
            "chapter": 40,
            "verse": 46,
            "text": "Они ће се ујутру и навече у ватри пржити. А кад наступи Час: “Уведите фараонове људе у патњу најтежу!”"
        },
        {
            "chapter": 40,
            "verse": 47,
            "text": "И када се у Ватри буду препирали, а они који су били потлачени кажу својим главешинама: „Ми смо били ваши следбеници, можете ли да нас макар мало ослободите Ватре?“"
        },
        {
            "chapter": 40,
            "verse": 48,
            "text": "Онда ће главешине да кажу: „Заиста смо сви у њој! Аллах је већ пресудио Својим слугама.“"
        },
        {
            "chapter": 40,
            "verse": 49,
            "text": "И они који ће да буду у Ватри говориће чуварима Пакла: „Замолите свога Господара да нам бар један дан ублажи патњу!“"
        },
        {
            "chapter": 40,
            "verse": 50,
            "text": "„А зар вам ваши посланици нису доносили јасне доказе?“ Упитаће они. „Јесу!“ Одговориће. „Молите онда ви!“ Рећи ће они. Али ће молба неверника узалудна да буде"
        },
        {
            "chapter": 40,
            "verse": 51,
            "text": "Ми ћемо, заиста, да помогнемо Наше посланике и оне који верују на овом свету, а и на Дан кад устану сведоци"
        },
        {
            "chapter": 40,
            "verse": 52,
            "text": "на Дан кад неверницима њихово правдање неће да буде од користи; њих чека проклетство и најгоре пребивалиште"
        },
        {
            "chapter": 40,
            "verse": 53,
            "text": "Ми смо Мојсију дали упуту и Израиљевим синовима смо оставили Књигу у наследство"
        },
        {
            "chapter": 40,
            "verse": 54,
            "text": "да буде упутство и опомена онима који буду имали памети"
        },
        {
            "chapter": 40,
            "verse": 55,
            "text": "Па ти буди стрпљив - Аллахово обећање је истина - и моли да ти буду опроштени греси, и свога Господара слави и хвали увече и ујутру"
        },
        {
            "chapter": 40,
            "verse": 56,
            "text": "Заиста они који о Аллаховим доказима и речима расправљају, иако им никакав доказ није дошао, у њиховим срцима је само охолост која неће да их доведе до жељеног циља, па ти моли од Аллаха заштиту. Он, уистину, све чује и све види"
        },
        {
            "chapter": 40,
            "verse": 57,
            "text": "Стварање небеса и Земље сигурно је веће него стварање људског рода, али већина људи не зна"
        },
        {
            "chapter": 40,
            "verse": 58,
            "text": "Нису једнаки слепац и онај који види, нису једнаки верници који добра дела чине и злочинитељи. Како мало вас поуку прима"
        },
        {
            "chapter": 40,
            "verse": 59,
            "text": "Доћи ће Судњи час, у то нема сумње, али већина људи не верује"
        },
        {
            "chapter": 40,
            "verse": 60,
            "text": "Ваш Господар каже: „Помолите Ми се, и ја ћу вам се одазвати! Заиста, они који из охолости неће да Ме обожавају - ући ће, сигурно, понижени у Пакао.“"
        },
        {
            "chapter": 40,
            "verse": 61,
            "text": "Аллах вам је дао ноћ да се у њој одмарате, а дан да видите. Аллах је неизмерно дарежљив према људима, али већина људи не захваљује"
        },
        {
            "chapter": 40,
            "verse": 62,
            "text": "То вам је, ето, Аллах, ваш Господар, Створитељ свега, другог истинског бога осим Њега нема, па куда се онда одмећете"
        },
        {
            "chapter": 40,
            "verse": 63,
            "text": "Тако су се одметали и они који су Аллахове речи и доказе порицали"
        },
        {
            "chapter": 40,
            "verse": 64,
            "text": "Бог вам је учинио Земљу пребивалиштем, а небо здањем, и Он вам обличје даје и ликове ваше чини лепим, и јелима вас опскрбљује укусним. То је Аллах, ваш Господар, и нека је Узвишен Аллах, Господар светова"
        },
        {
            "chapter": 40,
            "verse": 65,
            "text": "Он је Живи, нема истинског бога осим Њега, па, молите Га, исповедајући Му искрено веру. Свака хвала припада Аллаху, Господару светова"
        },
        {
            "chapter": 40,
            "verse": 66,
            "text": "Реци: „Мени је забрањено да обожавам оне које ви мимо Аллаха молите, након што су ми дошли јасни докази од мога Господара, и наређено ми је да се предам Господару светова.“"
        },
        {
            "chapter": 40,
            "verse": 67,
            "text": "Он вас ствара од земље, затим од капи семена, затим од угрушка, затим чини да се као дојенчад рађате, и да до мужевног доба стигнете, и да старци постанете – а неки од вас умиру пре – и да до одређеног рока поживите како бисте могли схватити"
        },
        {
            "chapter": 40,
            "verse": 68,
            "text": "И Он даје живот и смрт! А кад нешто одлучи, само каже: „Буди“, и оно буде"
        },
        {
            "chapter": 40,
            "verse": 69,
            "text": "Зар не видиш оне који расправљају о Аллаховим речима и знацима; куда се они окрећу"
        },
        {
            "chapter": 40,
            "verse": 70,
            "text": "То су они који поричу Књигу и оно што смо слали по посланицима?! А сазнаће они"
        },
        {
            "chapter": 40,
            "verse": 71,
            "text": "Кад са оковима о врату и ланцима буду вучени"
        },
        {
            "chapter": 40,
            "verse": 72,
            "text": "по кључалој води, а затим пржени у Ватри"
        },
        {
            "chapter": 40,
            "verse": 73,
            "text": "Затим ће да буду упитани: „Где су они које сте обожавали"
        },
        {
            "chapter": 40,
            "verse": 74,
            "text": "мимо Аллаха?“ „Изгубили су се од нас“, одговориће, „ми се пре, у ствари, нисмо никоме ни молили.“ Ето, тако Аллах оставља у заблуди невернике"
        },
        {
            "chapter": 40,
            "verse": 75,
            "text": "„То вам је зато што сте се без икаквог основа на Земљи радовали и што сте били дрски"
        },
        {
            "chapter": 40,
            "verse": 76,
            "text": "Улазите кроз капије Пакла, у њему ћете вечно да останете - а ружно је пребивалиште охолих!“"
        },
        {
            "chapter": 40,
            "verse": 77,
            "text": "Зато се стрпи! Заиста је Аллахова претња истина! Било да ти покажемо део онога што им Ми претимо, било да ти пре живот одузмемо - Нама ће они да се врате"
        },
        {
            "chapter": 40,
            "verse": 78,
            "text": "И пре тебе смо посланике слали, о некима од њих смо ти казивали, а о некима ти нисмо казивали. И ниједан посланик није могао учинити никакво чудо без Аллахове воље. А када се Аллахова одредба испуни, биће пресуђено по правди и заблудели ће тада да буду губитници"
        },
        {
            "chapter": 40,
            "verse": 79,
            "text": "Аллах је за вас створио животиње, да на некима јашете а неке једете"
        },
        {
            "chapter": 40,
            "verse": 80,
            "text": "Ви од њих користи имате и ви на њима за вас важне потребе остварујете – и на њима и на лађама ви се превозите"
        },
        {
            "chapter": 40,
            "verse": 81,
            "text": "Он вам показује доказе моћи Своје, па које од Божјих доказа не признајете"
        },
        {
            "chapter": 40,
            "verse": 82,
            "text": "Зашто они не путују по свету, па да виде како су завршили они пре њих? Они су били од њих бројнији и јачи и више су трагова на Земљи оставили, и ништа им није користило оно што су стекли"
        },
        {
            "chapter": 40,
            "verse": 83,
            "text": "Када су им њихови посланици доносили јасне доказе, они су се дичили знањем које су имали, и снашло их је оно чему су се стално ругали"
        },
        {
            "chapter": 40,
            "verse": 84,
            "text": "А кад би доживели Нашу казну, онда би говорили: „Ми верујемо у Аллаха, у Њега јединог, а одричемо се оних које смо Му у обожавању придруживали!“"
        },
        {
            "chapter": 40,
            "verse": 85,
            "text": "Али им веровање њихово, кад би казну Нашу доживели, не би нимало било од користи, према Божјем закону који је вредео за све слуге Његове које су биле и нестале – и тад би неверници страдали"
        },
        {
            "chapter": 41,
            "verse": 1,
            "text": "Ха-мим"
        },
        {
            "chapter": 41,
            "verse": 2,
            "text": "Објава је од Свемилосног Милостивог"
        },
        {
            "chapter": 41,
            "verse": 3,
            "text": "Књига чији су докази јасно изложени, Кур'ан на арапском језику за људе који знају"
        },
        {
            "chapter": 41,
            "verse": 4,
            "text": "Доносилац радосних вести и опомена - али се већина њих опет окреће, неће да чују"
        },
        {
            "chapter": 41,
            "verse": 5,
            "text": "И говоре: „Наша срца су у омотачима, далеко од онога чему нас ти позиваш. Ми смо глуви према томе, а између нас и тебе је преграда, па ти ради, и ми ћемо да радимо.“"
        },
        {
            "chapter": 41,
            "verse": 6,
            "text": "Реци: „Ја сам само човек као и ви, мени се објављује да је ваш Бог само један Бог, зато у веровању устрајни будите, и опрост тражите. А тешко незнанобошцима"
        },
        {
            "chapter": 41,
            "verse": 7,
            "text": "који милостињу не дају и који у онај свет не верују"
        },
        {
            "chapter": 41,
            "verse": 8,
            "text": "Онима који верују и раде добра дела, заиста припада непрекидна награда"
        },
        {
            "chapter": 41,
            "verse": 9,
            "text": "Реци: „Зар ви заиста нећете да верујете у Онога Који је Земљу створио у два дана - и још Му друга божанства приписујете?! То је Господар светова"
        },
        {
            "chapter": 41,
            "verse": 10,
            "text": "Он је по њој непомична брда створио и учинио је благословљеном и храну за њене становнике на њој je одредио, све то у четири дана равномерна – то је објашњење за оне који питају"
        },
        {
            "chapter": 41,
            "verse": 11,
            "text": "Затим се усмерио на небо док је оно још било магла, па њему и Земљи рекао: „Појавите се милом или силом!“ „Појављујемо се драге воље!“ Одговорили су"
        },
        {
            "chapter": 41,
            "verse": 12,
            "text": "Тада их је створио у два дана, као седам небеса, и одредио је шта ће на сваком небу да се налази. А најближе небо смо украсили светиљкама и њих смо учинили као заштиту. То је одредба Силнога и Свезнајућег"
        },
        {
            "chapter": 41,
            "verse": 13,
            "text": "Па ако се окрену, ти реци: „Упозоравам вас на онакав удар какав је погодио Ад и Семуд“"
        },
        {
            "chapter": 41,
            "verse": 14,
            "text": "Кад су им, са свих страна, њихови посланици долазили говорећи: „Не обожавајте никога осим Аллаха!“ А они су одговарали: „Да је наш Господар хтео, Он би послао анђеле! Заиста ми не верујемо у оно што је послато по вама!“"
        },
        {
            "chapter": 41,
            "verse": 15,
            "text": "Што се тиче народа Ад, они су се на Земљи без икаквог основа охолили и говорили: „Ко је од нас јачи?“ А зар нису знали да је Аллах, Који их је створио, јачи од њих - а и Наше знакове су порицали"
        },
        {
            "chapter": 41,
            "verse": 16,
            "text": "И Ми посласмо против њих, у узастопним данима, ледени ветар, да бисмо им још у овосветском животу дали да осете срамну патњу. А патња на оном свету биће, заиста, још више понижавајућа и нико неће у помоћ да им притекне"
        },
        {
            "chapter": 41,
            "verse": 17,
            "text": "А што се тиче народа Семуд, њих смо били упутили истини, али њима је била дража слепоћа од упуте, па их је стигао понижавајући удар, онако како су заслужили"
        },
        {
            "chapter": 41,
            "verse": 18,
            "text": "а спасили смо оне који су веровали и Аллаха се бојали"
        },
        {
            "chapter": 41,
            "verse": 19,
            "text": "А на Дан кад Божји непријатељи у ватру буду потерани – они први биће задржани, да би их сустигли остали"
        },
        {
            "chapter": 41,
            "verse": 20,
            "text": "И кад дођу до ватре, њихове уши, и њихове очи, и њихове коже сведочиће против њих о оном што су радили"
        },
        {
            "chapter": 41,
            "verse": 21,
            "text": "„Зашто сведочите против нас?“ Упитаће они своје коже. „Аллах, Који је дао способност говора сваком бићу, обдарио је и нас даром говора“, одговориће. „Он вас је први пут створио и Њему сте се, ево, вратили.“"
        },
        {
            "chapter": 41,
            "verse": 22,
            "text": "Ви се нисте крили да не би ваше уши и ваше очи и ваше коже против вас сведочиле, већ зато што сте мислили да Аллах неће да сазна много штошта што сте радили"
        },
        {
            "chapter": 41,
            "verse": 23,
            "text": "И то уверење које сте имали о своме Господару вас је упропастило, и сад сте настрадали"
        },
        {
            "chapter": 41,
            "verse": 24,
            "text": "Па ако буду трпели, њихово боравиште ће да буде Ватра; а ако буду тражили наклоност да се врате, њиховој молби се неће удовољити"
        },
        {
            "chapter": 41,
            "verse": 25,
            "text": "И Ми смо им били одредили пратиоце па су им лепим приказивали оно што су урадили и оно што ће урадити, и на њима се обистинило оно што је речено за народе, духове и људе који су пре њих били и нестали - заиста су настрадали"
        },
        {
            "chapter": 41,
            "verse": 26,
            "text": "Они који не верују говоре: „Не слушајте овај Кур' ан, него правите буку да бисте га надвикали!“"
        },
        {
            "chapter": 41,
            "verse": 27,
            "text": "Зато ћемо Ми, сигурно, дати да неверници искусе несносну патњу, и казнићемо их најгором казном за дела која су починили"
        },
        {
            "chapter": 41,
            "verse": 28,
            "text": "То је казна за Аллахове непријатеље - ватра у којој ће да им буде вечно боравиште, као казна што су Наше речи и доказе стално порицали"
        },
        {
            "chapter": 41,
            "verse": 29,
            "text": "А они који нису веровали рећи ће: „Господару наш, покажи нам духове и људе, оне који су нас завели, да их ставимо под своје ноге, нека буду најдоњи.“"
        },
        {
            "chapter": 41,
            "verse": 30,
            "text": "Заиста онима који говоре: „Наш Господар је Аллах“, па после буду устрајни, долазе анђели: „Не бојте се и не жалостите се, и радујте се Рају који вам је обећан.“"
        },
        {
            "chapter": 41,
            "verse": 31,
            "text": "Ми смо ваши заштитници у животу на овом свету, а и на оном свету; у њему ћете да имате све оно што ваше душе зажеле, и што год затражите - имаћете"
        },
        {
            "chapter": 41,
            "verse": 32,
            "text": "бићете почашћени од Оног Који прашта и Који је милостив.”"
        },
        {
            "chapter": 41,
            "verse": 33,
            "text": "А ко говори лепше од онога који позива Аллаху, који ради добра дела и који говори: „Ја сам, заиста, муслиман!“"
        },
        {
            "chapter": 41,
            "verse": 34,
            "text": "Добро и зло нису исто! На зло добрим узврати, па ће ти непријатељ твој одједном као присни пријатељ постати"
        },
        {
            "chapter": 41,
            "verse": 35,
            "text": "То могу постићи само стрпљиви, то могу постићи само врло срећни"
        },
        {
            "chapter": 41,
            "verse": 36,
            "text": "А кад ђаво покуша да те наведе на зле мисли, ти затражи уточиште код Аллаха. Он, уистину, све чује и све зна"
        },
        {
            "chapter": 41,
            "verse": 37,
            "text": "Међу Његовим знацима су ноћ и дан, и Сунце и Месец. Не клањајте се ни Сунцу ни Месецу, већ се једино клањајте Аллаху, Који их је створио, ако желите да само Њега обожавате"
        },
        {
            "chapter": 41,
            "verse": 38,
            "text": "А ако те они не послушају – па, они који су код твога Господара, славе и величају Га и ноћу и дању и то им не досађује"
        },
        {
            "chapter": 41,
            "verse": 39,
            "text": "А од Његових знакова је и то што ти видиш суву земљу, а кад на њу спустимо кишу, она се покрене и узбуја. Онај Ко њој даје живот оживеће сигурно и умрле. Он све може"
        },
        {
            "chapter": 41,
            "verse": 40,
            "text": "Збиља, они који Наше речи изврћу неће се сакрити од Нас. Па да ли је бољи онај који у Ватру буде бачен или онај који на Судњем дану дође сигуран? Радите шта хоћете, Он, заиста, добро види шта ви радите"
        },
        {
            "chapter": 41,
            "verse": 41,
            "text": "Заиста они који не верују у Кур'ан, након што им је дошао, биће кажњени! То је, заиста, заштићена књига"
        },
        {
            "chapter": 41,
            "verse": 42,
            "text": "лаж јој је страна, било с које стране, она је Објава од Мудрог и хвале достојног"
        },
        {
            "chapter": 41,
            "verse": 43,
            "text": "Теби се не говори ништа што већ није речено посланицима пре тебе. Твој Господар заиста прашта, а и болно кажњава"
        },
        {
            "chapter": 41,
            "verse": 44,
            "text": "А да смо Кур'ан објавили на туђем језику, они би сигурно рекли: „Требало је да су му речи разумљиве! Зар туђ језик, а онај коме се објављује Арап?“ Реци: „Он је онима који верују упута и лек. А они који не верују – они су глуви и слепи за њега! Они као да се издалека дозивају"
        },
        {
            "chapter": 41,
            "verse": 45,
            "text": "И Мојсију смо дали Књигу, па су се због ње подвојили. А да није речи твога Господара пре изречене, са овима би било већ свршено. И они у Кур'ан много сумњају"
        },
        {
            "chapter": 41,
            "verse": 46,
            "text": "Ко чини добро, чини у своју корист, а ко ради зло, ради на своју штету. А твој Господар није неправедан према Својим слугама"
        }
    ]
}
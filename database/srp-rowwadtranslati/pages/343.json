{
    "pages": [
        {
            "chapter": 23,
            "verse": 18,
            "text": "Ми са неба спуштамо воду са мером, и у земљи је задржавамо - а можемо да учинимо и да нестане"
        },
        {
            "chapter": 23,
            "verse": 19,
            "text": "и помоћу ње баште за вас подижемо од палми и винове лозе - у њима имате много воћа, и ви га једете"
        },
        {
            "chapter": 23,
            "verse": 20,
            "text": "и маслиново дрво које расте на Синајској гори, од њега добијате уље и зачин"
        },
        {
            "chapter": 23,
            "verse": 21,
            "text": "И у стоци вам је поука: Ми вам дајемо да пијете оно што се налази у њеним утробама, и ви од ње имате многе користи и ви се њоме храните"
        },
        {
            "chapter": 23,
            "verse": 22,
            "text": "и на њима, и на лађама се превозите"
        },
        {
            "chapter": 23,
            "verse": 23,
            "text": "Ми смо послали Ноја његовом народу, па им он рече: „О мој народе, само Аллаха обожавајте, ви немате другог истинског бога осим Њега; зар се не бојите?!“"
        },
        {
            "chapter": 23,
            "verse": 24,
            "text": "Али су главешине његовог народа, које нису веровале, говориле: „Он је само човек као и ви, жели предност над вама. Да је Аллах хтео, послао би анђеле; овако нешто нисмо чули од наших давних предака"
        },
        {
            "chapter": 23,
            "verse": 25,
            "text": "Он је човек опседнут духовима, па пустите га неко време!”"
        },
        {
            "chapter": 23,
            "verse": 26,
            "text": "„Мој Господару“, рече он, „помози ми, зато што ме у лаж утерују!“"
        },
        {
            "chapter": 23,
            "verse": 27,
            "text": "И Ми му објависмо: “Гради лађу под очима Нашим и према надахнућу Нашем, па кад заповед Наша дође и вода испод пећи на површину земље избије, ти у њу укрцај од сваке врсте животиње по пар, мужјака и женку, и чељад своју, али не оне о којима је већ суд донесен, и не обраћај Ми се за невернике, јер ће, заиста, бити потопљени.”"
        }
    ]
}
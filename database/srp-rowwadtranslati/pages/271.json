{
    "pages": [
        {
            "chapter": 16,
            "verse": 35,
            "text": "И говоре они који друге поред Њега обожавају: „Да је Аллах хтео, не бисмо ни ми ни наши преци, поред Аллаха, никога обожавали и не бисмо ништа, без Његове воље, забрањеним сматрали.“ Исто тако су и они пре њих поступали. А зар су посланици били дужни ишта друго него да јасно обзнане истину"
        },
        {
            "chapter": 16,
            "verse": 36,
            "text": "Ми смо сваком народу посланика послали који им је наређивао: „Аллаха обожавајте, а ђавола се клоните!“ И било је међу њима оних које је Аллах упутио, а и оних који су заслужили заблуду. Зато путујте Земљом да видите какав је био завршетак оних који су посланике утеривали у лаж"
        },
        {
            "chapter": 16,
            "verse": 37,
            "text": "Ма колико ти желео да их упутиш, Аллах, заиста, неће указати на Прави пут оном кога је у заблуду оставио, и њима нико неће помоћи"
        },
        {
            "chapter": 16,
            "verse": 38,
            "text": "Они се заклињу Аллахом, најтежом заклетвом: „Аллах неће да оживи онога који умре!“ Али хоће! То Његово обећање заиста ће да се испуни, али то већина људи не зна"
        },
        {
            "chapter": 16,
            "verse": 39,
            "text": "Да би им објаснио оно у чему су се разилазили, и да би сазнали они који нису веровали да су били лажови"
        },
        {
            "chapter": 16,
            "verse": 40,
            "text": "Ако нешто хоћемо, Ми само за то кажемо: „Буди!“ И оно буде"
        },
        {
            "chapter": 16,
            "verse": 41,
            "text": "Оне који су се иселили ради Аллаха, након што су били тлачени, Ми ћемо још на овом свету на лепо место да сместимо; а награда на будућем свету биће још већа кад би само знали"
        },
        {
            "chapter": 16,
            "verse": 42,
            "text": "Онима који су били стрпљиви и на Господара свога се ослањали"
        }
    ]
}
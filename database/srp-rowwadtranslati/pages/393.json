{
    "pages": [
        {
            "chapter": 28,
            "verse": 60,
            "text": "Све што вам је даровано само су насладе и украси у овосветском животу, а оно што је код Аллаха боље је и трајно. Зар не разумете"
        },
        {
            "chapter": 28,
            "verse": 61,
            "text": "Како може да буде једнак онај коме смо обећали лепу награду, и коју ће да добије, и онај коме смо дали да се наслађује у овосветском животу, а који ће после, на Судњем дану, Ватри да буде приведен"
        },
        {
            "chapter": 28,
            "verse": 62,
            "text": "А на Дан кад их Он позове и упита: “Где су они које сте поред Мени обожавали?”"
        },
        {
            "chapter": 28,
            "verse": 63,
            "text": "Рећи ће они на којима ће реч да се обистини: „Господару наш, ове што смо навели на странпутицу, навели смо зато што смо и сами били на странпутици, ми их се пред Тобом одричемо, они нас нису обожавали.“"
        },
        {
            "chapter": 28,
            "verse": 64,
            "text": "“Позовите божанства ваша!” Рећи ће им се, па ће их они позивати, али им се она неће одазвати, и патњу ће доживети. Да су само на Правом путу били"
        },
        {
            "chapter": 28,
            "verse": 65,
            "text": "А на Дан кад их Он позове и упита: „Како сте посланицима одазвали?“"
        },
        {
            "chapter": 28,
            "verse": 66,
            "text": "Тог Дана они неће знати шта да одговоре, па ни један другог неће ништа питати"
        },
        {
            "chapter": 28,
            "verse": 67,
            "text": "А онај који се буде покајао, и који буде веровао, и који буде добра дела чинио – он ће бити од оних који ће успети"
        },
        {
            "chapter": 28,
            "verse": 68,
            "text": "Твој Господар ствара шта хоће, и Он одабира. Они немају право да бирају. Узвишен нека је Аллах и врло високо изнад оних које поред Њега обожавају"
        },
        {
            "chapter": 28,
            "verse": 69,
            "text": "Твој Господар зна оно што крију њихове груди и оно што они обзнањују"
        },
        {
            "chapter": 28,
            "verse": 70,
            "text": "Он је Аллах, нема другог истинског бога осим Њега; Њему нека је сва хвала и на овом и на Будућем свету! Пресуда припада само Њему и Њему ћете да се вратите"
        }
    ]
}
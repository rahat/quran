{
    "pages": [
        {
            "chapter": 19,
            "verse": 26,
            "text": "па једи и пиј и буди весела! А ако видиш неког човека, ти реци: 'Ја сам се заветовала Свемилосном да ћу да ћутим, и данас ни са ким нећу да говорим.'“"
        },
        {
            "chapter": 19,
            "verse": 27,
            "text": "И дође она са њим своме народу, носећи га. „О Марија!“ Рекоше они, „учинила си нешто нечувено"
        },
        {
            "chapter": 19,
            "verse": 28,
            "text": "Хеј ти, која личиш на Арону, отац ти није био неваљао, а ни мајка твоја није била блудница!“"
        },
        {
            "chapter": 19,
            "verse": 29,
            "text": "Она им показа на Исуса. „Како да говоримо са бебом у колевци?“ Рекоше они"
        },
        {
            "chapter": 19,
            "verse": 30,
            "text": "„Ја сам Аллахова слуга“, рече он, „мени ће Он Књигу да подари и веровесником да ме учини"
        },
        {
            "chapter": 19,
            "verse": 31,
            "text": "и учиниће ме, где год будем, благословљеним, и наредиће ми да док год сам жив, обављам молитву и да удељујем милостињу"
        },
        {
            "chapter": 19,
            "verse": 32,
            "text": "и да мајци својој будем добар, а неће ми допустити да будем дрзак и непристојан"
        },
        {
            "chapter": 19,
            "verse": 33,
            "text": "И нека је мир нада мном на дан када сам се родио и на дан када будем умро и на дан кад будем проживљен из мртвих.“"
        },
        {
            "chapter": 19,
            "verse": 34,
            "text": "То је Исус, Маријин син, то је права истина о њему, онај у кога они сумњају"
        },
        {
            "chapter": 19,
            "verse": 35,
            "text": "Незамисливо је да Аллах има дете, Узвишен је Он! Кад нешто одреди, Он за то само каже: „Буди!“- И оно буде"
        },
        {
            "chapter": 19,
            "verse": 36,
            "text": "И рече: \" И Аллах је, уистину, и мој и ваш Господар, зато обожавајте само Њега! То је Прави пут"
        },
        {
            "chapter": 19,
            "verse": 37,
            "text": "И следбеници Књиге су се у погледу њега подвојили, па тешко онима који не верују када на Дану великом буду присутни"
        },
        {
            "chapter": 19,
            "verse": 38,
            "text": "Како ће добро чути и како ће добро видети оног Дана кад пред Нас стану! А неверници су сад у очитој заблуди"
        }
    ]
}
{
    "pages": [
        {
            "chapter": 8,
            "verse": 26,
            "text": "И сетите се кад вас је било мало, кад сте на земљи били потлачени - бојали сте се да вас људи не похватају, па вам је Он дао склониште и Својом помоћу вас ојачао и благодатима вас опскрбио да бисте били захвални"
        },
        {
            "chapter": 8,
            "verse": 27,
            "text": "О ви који верујете, не изневеравајте Аллаха и Посланика и не проневеравајте оно што вам је дато на чување, а знате - свесни сте да то радите"
        },
        {
            "chapter": 8,
            "verse": 28,
            "text": "И нека знате да су ваша богатства и ваша деца само искушење, и да је само код Аллаха велика награда"
        },
        {
            "chapter": 8,
            "verse": 29,
            "text": "О ви који верујете, ако се будете бојали Аллаха, Он ће способност да вам дарује да раздвајате истину од неистине и преко ваших ружних поступака ће да пређе и опростиће вам. А Аллахова је доброта неизмерна"
        },
        {
            "chapter": 8,
            "verse": 30,
            "text": "И кад су ти неверници правили замке да би те бацили у тамницу или да би те убили, или да би те прогнали; они су замке спремали па је и Аллах њима спремао замке, а Аллах спрема најбоље замке"
        },
        {
            "chapter": 8,
            "verse": 31,
            "text": "Када им се уче Наше речи, говоре: „Већ смо чули! Да хоћемо, и ми бисмо рекли тако нешто; то су само измишљотине древних народа.“"
        },
        {
            "chapter": 8,
            "verse": 32,
            "text": "А кад су они рекли: „Аллаху, ако је ово збиља Твоја истина, Ти пусти на нас камење са неба као кишу или нам пошаљи болну патњу!“"
        },
        {
            "chapter": 8,
            "verse": 33,
            "text": "Аллах их и није казнио док си ти био међу њима; и Аллах неће да их казни све док они моле за опрост"
        }
    ]
}
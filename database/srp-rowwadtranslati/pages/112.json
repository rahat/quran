{
    "pages": [
        {
            "chapter": 5,
            "verse": 24,
            "text": "О Мојсије\", рекоше они, \"док год су они у њој, ми нећемо у њу да улазимо! Идите ти и Господар твој па се борите, а ми одавде нећемо да се померимо"
        },
        {
            "chapter": 5,
            "verse": 25,
            "text": "„Мој Господару“, рече Мојсије, „ја осим себе имам моћ само над својим братом; зато пресуди између нас и грешних људи!“"
        },
        {
            "chapter": 5,
            "verse": 26,
            "text": "„Четрдесет година они ће земљом да лутају“, рече Он, „јер ће Света земља да им буде забрањена, а ти не тугуј за грешним народом.“"
        },
        {
            "chapter": 5,
            "verse": 27,
            "text": "И испричај им вест о двојици Адамових синова, онако како је било, кад су њих двојица жртву принели, па је од једног била примљена а од другог није, па је он рекао: „Сигурно ћу да те убијем!“ А први рече: „Аллах прима само од оних који су богобојазни"
        },
        {
            "chapter": 5,
            "verse": 28,
            "text": "И кад би ти пружио своју руку према мени да ме убијеш, ја не бих пружио своју према теби да те убијем. Заиста се ја бојим Аллаха, Господара светова"
        },
        {
            "chapter": 5,
            "verse": 29,
            "text": "Ја желим да ти понесеш и мој и свој грех и да будеш становник у Ватри. А она је казна за све неправеднике"
        },
        {
            "chapter": 5,
            "verse": 30,
            "text": "И душа га наведе да убије брата свога, па га он уби и постаде један од губитника"
        },
        {
            "chapter": 5,
            "verse": 31,
            "text": "Аллах је онда послао једног гаврана да копа по земљи да би му показао како да закопа мртво тело свога брата. Рече: „Тешко мени, зар и ја не могу, као овај гавран, да закопам мртво тело свог брата!“ И поче да се каје"
        }
    ]
}
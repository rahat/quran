{
    "pages": [
        {
            "chapter": 28,
            "verse": 36,
            "text": "И кад им Мојсије донесе Наше јасне доказе, они повикаше: „Ово је само смишљена магија, нисмо чули да се овако нешто дешавало у доба наших предака!“"
        },
        {
            "chapter": 28,
            "verse": 37,
            "text": "“Господар мој добро зна оног који доноси упутство од Њега”, рече Мојсије, “оног који ће на крају да победи – а неверници заиста неће успети!”"
        },
        {
            "chapter": 28,
            "verse": 38,
            "text": "„О великани“, рече фараон, „ја не знам да ви имате другог бога осим мене а ти, о Хамане, пеци за мене опеке и сагради ми торањ да се попнем ка Мојсијевом Богу, јер ја мислим да је он, заиста, један од лажова!“"
        },
        {
            "chapter": 28,
            "verse": 39,
            "text": "А он и његове војске су се, без икаквог права, охолили на Земљи и мислили су да неће да нам буду враћени"
        },
        {
            "chapter": 28,
            "verse": 40,
            "text": "Па ми дохватисмо и њега и његове војске и у море их бацисмо; погледај како су скончали неверници"
        },
        {
            "chapter": 28,
            "verse": 41,
            "text": "А били смо их учинили вођама који су позивали у оно због чега се иде у ватру – а на Судњем дану нико им неће помоћи"
        },
        {
            "chapter": 28,
            "verse": 42,
            "text": "И попратисмо их проклетством на овом свету, а на Судњем дану биће међу онима који су удаљени од милости"
        },
        {
            "chapter": 28,
            "verse": 43,
            "text": "И Ми смо Мојсију дали Књигу, након што смо уништили древне народе, да буде светло људима, и упута, и милост, да би се присетили и примили поуку"
        }
    ]
}
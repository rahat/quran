{
    "pages": [
        {
            "chapter": 30,
            "verse": 33,
            "text": "А кад људе невоља снађе, они се Господару своме покајнички обраћају, а после, кад Он учини да осете Његову милост, одједном неки од њих своме Господару друге у обожавању придружују"
        },
        {
            "chapter": 30,
            "verse": 34,
            "text": "да би били незахвални на оном што им Ми дајемо. Па уживајте, а сазнаћете"
        },
        {
            "chapter": 30,
            "verse": 35,
            "text": "Зар смо им Ми послали какав доказ који говори у прилог оних које поред Њега обожавају"
        },
        {
            "chapter": 30,
            "verse": 36,
            "text": "Кад допустимо људима да се благодатима наслађују, они им се обрадују, а кад их погоди невоља, због оног што су руке њихове чиниле, одједном очајавају"
        },
        {
            "chapter": 30,
            "verse": 37,
            "text": "Зар они не виде да Аллах у обиљу даје опскрбу ономе коме Он хоће, и да је ускраћује?! То су, уистину, докази за људе који верују"
        },
        {
            "chapter": 30,
            "verse": 38,
            "text": "Зато подај ближњему право његово, и сиромаху и путнику! То је боље за оне који се настоје Аллаху умилити – они ће успети"
        },
        {
            "chapter": 30,
            "verse": 39,
            "text": "А новац који дајете да се увећа новцем других људи неће се код Бога увећати, а за милостињу коју уделите да бисте се Аллаху умилили – такви ће добра дела своја умногостручити"
        },
        {
            "chapter": 30,
            "verse": 40,
            "text": "Аллах је Онај Који вас је створио, па вас опскрбио, затим ће да вас усмрти и потом оживи. Постоји ли иједно божанство које било шта од тога ради?! Чист је и Узвишен Он од онога што Њему сматрају равним"
        },
        {
            "chapter": 30,
            "verse": 41,
            "text": "Због оног што људи раде, појавио се неред и на копну и на мору, како би им Он дао да искусе казну због оног што раде, не би ли се поправили"
        }
    ]
}
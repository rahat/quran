{
    "pages": [
        {
            "chapter": 65,
            "verse": 6,
            "text": "Њих оставите да станују тамо где и ви станујете, према својим могућностима, и не чините им тешкоће, зато да бисте на њих извршили притисак. Ако су трудне, сносите трошкове њиховог издржавања све док се не породе; а ако вам доје децу, онда им дајте накнаду и споразумите се међусобно на леп начин. А ако настану размирице, нека му онда друга доји дете"
        },
        {
            "chapter": 65,
            "verse": 7,
            "text": "Нека имућан према своме богатству сноси трошак дојења, а онај који је у оскудици, нека издваја према томе колико му је дао Аллах. Аллах никог не задужује више него што му је дао; Аллах ће, сигурно, после тегобе, олакшање да подари"
        },
        {
            "chapter": 65,
            "verse": 8,
            "text": "А колико ли је само било насеља која су се о заповеди свога Господара и Његових посланика оглушила?! Па смо са њима жестоко рачун свели и казнили их - а и казнићемо их - патњом ужасном"
        },
        {
            "chapter": 65,
            "verse": 9,
            "text": "Они су погубност својих поступака искусили, а пропаст је била - и биће - њихов крај"
        },
        {
            "chapter": 65,
            "verse": 10,
            "text": "Аллах је за њих припремио болну патњу; зато се бојте Аллаха, о ви који сте разумом обдарени, ви који верујете! Аллах вам је већ спустио Опомену"
        },
        {
            "chapter": 65,
            "verse": 11,
            "text": "и послао Посланика, који вам Аллахове јасне речи казује, да би извео из тмина на светло оне који верују и добра дела чине. А онога који буде у Аллаха веровао и добро радио, увешће у рајске баште кроз које теку реке. У њима ће вечно, заувек да остану; најлепшу опскрбу Аллах му је припремио"
        },
        {
            "chapter": 65,
            "verse": 12,
            "text": "Аллах је седам небеса створио, а исто толико је и земаља створио; Његова одредба до свих њих доспева да бисте ви знали да Аллах над свиме има моћ и да Аллах знањем Својим све обухвата"
        }
    ]
}
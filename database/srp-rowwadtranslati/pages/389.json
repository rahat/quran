{
    "pages": [
        {
            "chapter": 28,
            "verse": 29,
            "text": "И када Мојсије испуни уговорени рок и крену са својом породицом, он угледа ватру на једној страни брда и рече својој породици: „Сачекајте, угледао сам ватру, можда ћу од ње какву вест да вам донесем, или запаљену бакљу, па да се огрејете.“"
        },
        {
            "chapter": 28,
            "verse": 30,
            "text": "А кад дође до ватре, неко га зовну са десне стране долине, поред стабла, у благословљеном крају: „О Мојсије, Ја сам, збиља, Аллах, Господар светова"
        },
        {
            "chapter": 28,
            "verse": 31,
            "text": "Баци штап свој!” И кад виде да се попут хитре змије креће, он узмаче и не врати се. “О Мојсије, приђи и не бој се, сигурно ти се никакво зло догодити неће"
        },
        {
            "chapter": 28,
            "verse": 32,
            "text": "Увуци своју руку у недра своја, појавиће се бела, а без мане, и прибери се тако од страха! То су два доказа од Господара твог фараону и главешинама његовим; они су, заиста, народ одметнички.”"
        },
        {
            "chapter": 28,
            "verse": 33,
            "text": "„Господару мој“, рече, „ја сам убио једног њиховог човека, па се бојим да и они мене не убију"
        },
        {
            "chapter": 28,
            "verse": 34,
            "text": "А мој брат Арон је речитији од мене, па пошаљи са мном и њега, као мог помоћника, да потврђује моје речи, јер се бојим да ме не назову лажовом.“"
        },
        {
            "chapter": 28,
            "verse": 35,
            "text": "„Помоћи ћемо те твојим братом“, рече Он, „и обојици ћемо власт дати, па вам се они неће усудити прићи због Наших доказа. Вас двојица ћете, и они који вас буду следили, да будете победници.“"
        }
    ]
}
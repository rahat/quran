{
    "pages": [
        {
            "chapter": 24,
            "verse": 44,
            "text": "Он чини да ноћ и дан наступају наизменично и у томе је, заиста, поука за оне који памет имају"
        },
        {
            "chapter": 24,
            "verse": 45,
            "text": "Аллах сва жива бића ствара од воде, нека од њих пузе на стомаку, нека иду на две ноге, а нека, опет ходају на четири; Аллах ствара што хоће, Аллах, заиста, све може"
        },
        {
            "chapter": 24,
            "verse": 46,
            "text": "Ми смо објавили јасне речи и доказе; а Аллах упућује на Прави пут онога кога Он хоће"
        },
        {
            "chapter": 24,
            "verse": 47,
            "text": "Лицемери говоре: „Ми верујемо у Аллаха и Посланика, и покоравамо се“, а затим се неки од њих одмећу. Нису они верници"
        },
        {
            "chapter": 24,
            "verse": 48,
            "text": "Кад буду позвани Аллаху и Његовом Посланику да им пресуди, неки од њих одједном леђа окрену"
        },
        {
            "chapter": 24,
            "verse": 49,
            "text": "само ако знају да је правда на њиховој страни, долазе му послушно"
        },
        {
            "chapter": 24,
            "verse": 50,
            "text": "Да ли су њихова срца болесна, или сумњају, или страхују да ће Аллах и Његов Посланик према њима неправедно да поступе? Ниједно, него желе другима неправду да учине"
        },
        {
            "chapter": 24,
            "verse": 51,
            "text": "Кад се верници Аллаху и Посланику Његовом позову да им пресуди, само кажу: „Слушамо и покоравамо се!“ То су они који су успели"
        },
        {
            "chapter": 24,
            "verse": 52,
            "text": "Они који се Аллаху и Његовом Посланику буду покоравали, који се буду бојали Аллаха и Њега се чували - то су они који су успели и који су спашени"
        },
        {
            "chapter": 24,
            "verse": 53,
            "text": "Лицемери се заклињу Аллахом, најтежом заклетвом, да ће сигурно да иду у бој ако им ти наредиш. Реци: „Не заклињите се! Ваша покорност је позната! Аллах, заиста, у потпуности зна оно што радите.“"
        }
    ]
}
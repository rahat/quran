{
    "pages": [
        {
            "chapter": 47,
            "verse": 1,
            "text": "Бог ће поништити дела оних који не верују и од пута Његовог одвраћају"
        },
        {
            "chapter": 47,
            "verse": 2,
            "text": "А онима који верују и раде добра дела и верују у оно што се објављује Мухаммеду, а то је истина од њиховог Господара, Он ће преко лоших поступака њихових прећи и прилике ће њихове побољшати"
        },
        {
            "chapter": 47,
            "verse": 3,
            "text": "То је зато што неверници следе неистину, а верници следе истину од свога Господара. Ето, тако Аллах наводи људима њихове примере"
        },
        {
            "chapter": 47,
            "verse": 4,
            "text": "Кад се у борби с неверницима сретнете по вратовима их ударајте све док их не ослабите, а онда их вежите када их заробите, и после, или их великодушно ослободите или откупнину захтевајте, све док борба не престане. Тако учините! Да Бог хоће, Он би им се осветио, али Он вас жели искушати једне помоћу других. Он неће поништити дела оних који на Божјем путу погину"
        },
        {
            "chapter": 47,
            "verse": 5,
            "text": "Он ће, сигурно, да их упути и њихове прилике да побољша"
        },
        {
            "chapter": 47,
            "verse": 6,
            "text": "и да их уведе у Рај, о коме их је већ упознао"
        },
        {
            "chapter": 47,
            "verse": 7,
            "text": "О верници, ако Аллаха помогнете, и Он ће вас да помогне и ваше кораке да учврсти"
        },
        {
            "chapter": 47,
            "verse": 8,
            "text": "А онима који не верују – пропаст њима! Он неће дела њихова прихватити"
        },
        {
            "chapter": 47,
            "verse": 9,
            "text": "То је зато што они мрзе оно што Аллах објављује, и Он ће да поништи њихова дела"
        },
        {
            "chapter": 47,
            "verse": 10,
            "text": "Зашто они не иду по Земљи да виде какав је био крај оних пре њих? Њих је Аллах уништио, а то очекује и остале невернике"
        },
        {
            "chapter": 47,
            "verse": 11,
            "text": "То је зато што је Аллах заштитник оних који верују и што неверници немају заштитника"
        }
    ]
}
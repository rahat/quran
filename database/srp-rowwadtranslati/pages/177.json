{
    "pages": [
        {
            "chapter": 8,
            "verse": 1,
            "text": "Питају те о плену. Реци: „Плен припада Аллаху и Посланику.“ Зато се бојте Аллаха и изгладите међусобне размирице, и покоравајте се Аллаху и Његовом Посланику, ако сте прави верници"
        },
        {
            "chapter": 8,
            "verse": 2,
            "text": "Прави су верници само они чија се срца страхом испуне кад се Аллах спомене, а кад им се речи Његове казују, веровање им повећају и ослањају се само на свога Господара"
        },
        {
            "chapter": 8,
            "verse": 3,
            "text": "Они који обављају молитву и удељују део од онога што им Ми дајемо"
        },
        {
            "chapter": 8,
            "verse": 4,
            "text": "Они су, заиста, прави верници - њих код њиховог Господара чекају почасти, и опрост, и дивна опскрба"
        },
        {
            "chapter": 8,
            "verse": 5,
            "text": "Тако је било и онда када те је Господар твој са правом извео из твога дома, а то једној групи верника није никако било по вољи"
        },
        {
            "chapter": 8,
            "verse": 6,
            "text": "Расправљали су са тобом о борби, након што је било очигледно да ће да победе, као да наочиглед своју смрт гоне"
        },
        {
            "chapter": 8,
            "verse": 7,
            "text": "И кад вам је Аллах обећао да ће да буде ваша једна од две скупине, а ви сте више волели да то буде она која није била наоружана. Аллах је хтео Својим речима да утврди Истину и да порази невернике до последњег"
        },
        {
            "chapter": 8,
            "verse": 8,
            "text": "Да Истину утврди и неистину уништи, макар то злочинцима не било по вољи"
        }
    ]
}
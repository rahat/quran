{
    "pages": [
        {
            "chapter": 11,
            "verse": 63,
            "text": "„О мој народе“, говорио је он, „шта мислите: ако је мени јасно ко је мој Господар и ако ми је сам Он милост дао, па ко ће од Аллаха да ме одбрани ако Му не будем послушан? Ви бисте ми само повећали моју пропаст"
        },
        {
            "chapter": 11,
            "verse": 64,
            "text": "О мој народе, ево, ова Аллахова камила је знак вама, па је пустите нека пасе по Аллаховој земљи и не чините јој никакво зло, да вас не би убрзо задесила казна.“"
        },
        {
            "chapter": 11,
            "verse": 65,
            "text": "Али, они је заклаше, па он рече: „Уживајте у животу у земљи својој још само три дана, то није лажна претња!“"
        },
        {
            "chapter": 11,
            "verse": 66,
            "text": "И кад је дошла Наша одредба, Ми смо, Нашом милошћу, спасили Салиха и вернике са њим од казне тога дана - твој Господар је, уистину, Моћни и Силни"
        },
        {
            "chapter": 11,
            "verse": 67,
            "text": "а оне који су били неверници погодио је страшан глас и они су у својим домовима осванули мртви, непомични"
        },
        {
            "chapter": 11,
            "verse": 68,
            "text": "као да ту никад нису ни живели. Народ Семуд, заиста, у свога Господара није веровао; далеко нека је Семуд"
        },
        {
            "chapter": 11,
            "verse": 69,
            "text": "И Авраму су дошли Наши анђели да му донесу радосну вест. „Мир Божји!“ Рекоше. „Мир Божји!“ Одговори он, и убрзо им донесе печено теле"
        },
        {
            "chapter": 11,
            "verse": 70,
            "text": "А кад виде да се њихове руке не дотичу хране, он схвати да су необични и осети страх од њих. \"Не бој се!\" рекоше они, \"ми смо послати Лотовом народу"
        },
        {
            "chapter": 11,
            "verse": 71,
            "text": "А жена његова стајаше ту, насмеја се, и Ми је обрадовасмо Исаком, а након Исака Јаковом"
        }
    ]
}
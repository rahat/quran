{
    "pages": [
        {
            "chapter": 60,
            "verse": 12,
            "text": "О Веровесниче, када ти дођу вернице да ти дају обећање на верност: да неће Аллаху никога у обожавању да придружују, и да неће да краду, и да неће мужевима туђу децу да подмећу, и да неће ни у чему, што је добро, послушност да ти одбијају, ти обећање њихово прихвати и моли Аллаха да им опрости; Аллах, заиста, опрашта грехе и милостив је"
        },
        {
            "chapter": 60,
            "verse": 13,
            "text": "О ви који верујете, не узимајте за присне пријатеље и заштитнике људе на које се Аллах расрдио; они су изгубили наду да ће било какву награду на Будућем свету да имају, исто као што су неверници изгубили наду у вези са онима који су у гробовима"
        },
        {
            "chapter": 61,
            "verse": 1,
            "text": "Аллаха слави и велича оно што је на небесима и оно што је на Земљи; Он је Силни и Мудри"
        },
        {
            "chapter": 61,
            "verse": 2,
            "text": "О ви који верујете, зашто говорите оно што не радите"
        },
        {
            "chapter": 61,
            "verse": 3,
            "text": "Како само Аллах презире да говорите оно што не радите"
        },
        {
            "chapter": 61,
            "verse": 4,
            "text": "Аллах, заиста, воли оне који се боре на Његовом путу у редовима као да су утврђено здање"
        },
        {
            "chapter": 61,
            "verse": 5,
            "text": "Када Мојсије рече своме народу: „О народе мој, зашто ме узнемиравате, а добро знате да сам вам ја Аллахов посланик!” И кад они скренуше у страну, Аллах скрену њихова срца, а Аллах неће да упути народ који је огрезао у греху"
        }
    ]
}
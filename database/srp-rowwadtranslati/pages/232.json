{
    "pages": [
        {
            "chapter": 11,
            "verse": 89,
            "text": "О мој народе! Нека вас неслагање са мном никако не доведе до тога да вас задеси оно што је задесило Нојев народ, или Худов народ, или Салихов народ. А и Лотов народ није од вас далеко"
        },
        {
            "chapter": 11,
            "verse": 90,
            "text": "И тражите опрост од свога Господара, и онда Му се покајте! Господар је мој, уистину, милостив и Онај Који воли.“"
        },
        {
            "chapter": 11,
            "verse": 91,
            "text": "„О Шу'ајбе“, рекоше они, „Ми не схватамо много тога што ти говориш, а видимо да си ти међу нама јадан; да није твоје родбине, ми бисмо те каменовали, ти над нама немаш моћ и не уживаш никакав углед.“"
        },
        {
            "chapter": 11,
            "verse": 92,
            "text": "„О мој народе“, рече он, „зар родбина моја код вас има већи углед од Бога, а Њега сте иза себе одбацили?! Уистину мој Господар оно што радите знањем обухвата"
        },
        {
            "chapter": 11,
            "verse": 93,
            "text": "О мој народе, чините све што можете, а чинићу и ја. Ви ћете сигурно да сазнате кога ће казна да стигне која ће да га осрамоти и ко је лажов. Па, чекајте пресуду, и ја ћу са вама да чекам!“"
        },
        {
            "chapter": 11,
            "verse": 94,
            "text": "И када је наступила Наша наредба, Ми смо, из Наше милости, спасили Шу'ајба и оне који су са њим веровали, а оне који су били неправедни погодио је ужасан глас и они су осванули у земљи својој мртви, непомични"
        },
        {
            "chapter": 11,
            "verse": 95,
            "text": "као да на њој никад нису ни постојали. Далеко био Меден, као и Семуд"
        },
        {
            "chapter": 11,
            "verse": 96,
            "text": "И Мојсија смо послали са Нашим знаковима и доказом јасним"
        },
        {
            "chapter": 11,
            "verse": 97,
            "text": "фараону и његовим главешинама, али су они следили фараонову веру, а фараонова вера била је заблуда"
        }
    ]
}
{
    "pages": [
        {
            "chapter": 13,
            "verse": 19,
            "text": "Зар је онај који зна да је истина оно што ти се објављује од твога Господара као онај који је слеп?! А поуку примају само они који имају разум"
        },
        {
            "chapter": 13,
            "verse": 20,
            "text": "Они који обавезу према Богу испуњавају и не крше обећање"
        },
        {
            "chapter": 13,
            "verse": 21,
            "text": "И они који одржавају оно што је Аллах наредио да се одржава и свога Господара се боје и плаше се ужасног обрачуна"
        },
        {
            "chapter": 13,
            "verse": 22,
            "text": "И они који трпе у жељи за лицем свога Господара, и они који обављају молитву, и који од онога што им дајемо удељују и тајно и јавно, и који узвраћају добрим на зло - њима ће да припадне леп исход овога света, њих чека најлепше пребивалиште"
        },
        {
            "chapter": 13,
            "verse": 23,
            "text": "Еденски вртови у којима ће да уђу и они и њихови родитељи и њихове жене и њихов пород - они који су били честити - анђели ће да им улазе на свака врата"
        },
        {
            "chapter": 13,
            "verse": 24,
            "text": "Мир Божји нека је над вама, зато што сте трпели, а дивно ли је ваше коначно боравиште"
        },
        {
            "chapter": 13,
            "verse": 25,
            "text": "А они који крше обећање према Аллаху, након што су се на то чврсто обавезали, и кидају оно што је Аллах наредио да се одржава, и чине неред на Земљи - њих чека проклетство и ужасно боравиште"
        },
        {
            "chapter": 13,
            "verse": 26,
            "text": "Коме жели, Аллах даје опскрбу у изобиљу, и ускраћује. Они се радују животу на овом свету, а живот на овом свету према оном свету само је пролазно уживање"
        },
        {
            "chapter": 13,
            "verse": 27,
            "text": "Они који не верују говоре: „Зашто му од његовог Господара није спуштен какав знак?“ Реци: „Аллах одводи на странпутицу онога кога Он жели, а ка Себи упућује онога ко Му се покајнички обраћа.“"
        },
        {
            "chapter": 13,
            "verse": 28,
            "text": "Оне који верују и чија се срца, кад се Аллах спомене, смирују - а срца се, заиста, смирују кад се Аллах спомене"
        }
    ]
}
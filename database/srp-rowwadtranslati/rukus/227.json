{
    "rukus": [
        {
            "chapter": 16,
            "verse": 26,
            "text": "И они пре њих су правили сплетке, па је Аллах порушио из темеља њихове зграде, и кров се на њих срушио - стигла их је казна одакле нису ни очекивали"
        },
        {
            "chapter": 16,
            "verse": 27,
            "text": "А на Судњем дану Он ће да их осрамоти и упита: „Где су они које сте Мени у обожавању придруживали, они због којих сте се супротстављали?“ Они којима је дато знање ће да кажу: „Данас ће срамота и мука невернике, заиста, да снађе"
        },
        {
            "chapter": 16,
            "verse": 28,
            "text": "оне којима су анђели узели душе у тренутку када су многобошци били.“ И они ће тада да се покоре и да кажу: „Ми нисмо никакво зло радили!“ „Јесте, Аллах, заиста добро зна оно што сте радили"
        },
        {
            "chapter": 16,
            "verse": 29,
            "text": "Зато, улазите на капије Пакла, у њему ћете да останете вечно! О како ће да буде грозно пребивалиште оних који су се охолили!“"
        },
        {
            "chapter": 16,
            "verse": 30,
            "text": "А онима који су се бојали Аллаха и клонили греха рећи ће се: „Шта је објављивао ваш Господар?“ „Велико добро!“ Одговориће. Они који чине добра дела имаће већ на овом свету лепу награду, а онај свет је, сигурно, још бољи. О како ће да буде дивно боравиште оних који су се бојали Аллаха"
        },
        {
            "chapter": 16,
            "verse": 31,
            "text": "Еденски вртови у које ће да уђу, где теку реке, и где ће да имају све што пожеле. Тако ће Аллах да награди оне који Га се буду бојали"
        },
        {
            "chapter": 16,
            "verse": 32,
            "text": "оне којима анђели узимају душу док су честити, и којима говоре: „Мир Божји вама! Уђите у Рај због онога што сте радили!“"
        },
        {
            "chapter": 16,
            "verse": 33,
            "text": "Зар многобошци чекају да им дођу анђели, или да дође одредба твога Господара?! Тако су поступили и они пре њих; њима није неправду учинио Аллах, они су сами себи учинили неправду"
        },
        {
            "chapter": 16,
            "verse": 34,
            "text": "И стигла их је казна за оно што су чинили, и са свих страна их је обузело оно чему су се ругали"
        }
    ]
}
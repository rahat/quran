{
    "rukus": [
        {
            "chapter": 7,
            "verse": 172,
            "text": "И кад је Господар твој од Адамових синова, из њихових кичми, извео њихово потомство и затражио од њих да посведоче против себе: „Зар нисам Ја ваш Господар?“ Они су одговарали: „Јеси, ми сведочимо“, и зато да на Судњем дану не кажете: „Ми о овоме нисмо ништа знали.“"
        },
        {
            "chapter": 7,
            "verse": 173,
            "text": "Или да не кажете: „Наши су преци пре нас друга божанства обожавали, а ми смо генерација после њих. Зар ћеш да нас казниш за оно што су лажљивци чинили?“"
        },
        {
            "chapter": 7,
            "verse": 174,
            "text": "И тако, ето, Ми опширно износимо доказе, да би они дошли себи"
        },
        {
            "chapter": 7,
            "verse": 175,
            "text": "И кажи им вест о ономе коме смо дали Наше доказе, а који се од њих удаљио па га је ђаво достигао, па постаде од залуталих"
        },
        {
            "chapter": 7,
            "verse": 176,
            "text": "А да смо хтели, могли смо тиме да га узвисимо, али се он приклонио овом свету и за својом страшћу кренуо. Његов случај је као случај пса; ако га потераш, он исплаженог језика дахће, а ако га се оканиш – он опет дахће. Такви су људи који Наше речи и доказе сматрају лажним; зато, казуј догађаје да би они размислили"
        },
        {
            "chapter": 7,
            "verse": 177,
            "text": "Лош су пример људи који не признају Наше доказе, они неправду чине сами себи"
        },
        {
            "chapter": 7,
            "verse": 178,
            "text": "Кога Аллах упути на Прави пут - биће на Правом путу, а кога на странпутицу скрене - па такви су прави губитници"
        },
        {
            "chapter": 7,
            "verse": 179,
            "text": "Ми смо за Пакао многе џинне и људе створили; они срца имају - а њима не схватају, они очи имају - а њима не виде, они уши имају - а њима не чују; они су као стока, чак и гори - они су заиста немарни"
        },
        {
            "chapter": 7,
            "verse": 180,
            "text": "Аллах има најлепша имена и ви Га зовите тим именима, а клоните се оних који искрећу Његова имена; како буду радили, онако ће да буду кажњени"
        },
        {
            "chapter": 7,
            "verse": 181,
            "text": "А међу онима које стварамо има људи који друге упућују истини и који према њој праведно суде"
        }
    ]
}
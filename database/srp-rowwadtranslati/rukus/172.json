{
    "rukus": [
        {
            "chapter": 10,
            "verse": 1,
            "text": "Елиф-лам-ра. Ово су речи мудре Књиге"
        },
        {
            "chapter": 10,
            "verse": 2,
            "text": "Зашто је чудно људима што Ми објављујемо једном између њих: „Опомињи људе! А оне који верују обрадуј да их искрена дела која су урадили чекају код њиховог Господара.“ Али, неверници говоре: „ Овај је, заиста, очити чаробњак!“"
        },
        {
            "chapter": 10,
            "verse": 3,
            "text": "Ваш Господар је Аллах, Који је створио небеса и Земљу за шест дана а онда се узвисио над Престолом, Он све одређује. Нико неће моћи да се заузима ни за кога без Његовог допуштења. То је Аллах, ваш Господар, па само Њега обожавајте! И зашто поуку не примите"
        },
        {
            "chapter": 10,
            "verse": 4,
            "text": "Њему ћете сви да се вратите - то је Аллахово истинско обећање; Он, заиста, из ничега ствара, и после ће поново да вас проживи, да би по правди наградио оне који буду веровали и добра дела чинили. А оне који не буду веровали чека пиће од кључале воде и болна патња, зато што су били неверници"
        },
        {
            "chapter": 10,
            "verse": 5,
            "text": "Он је Тај Који је Сунце учинио извором светлости а Месец сјајним, и одредио му је положаје да бисте знали број година и рачунање. Аллах је то са разлогом створио. Он потанко излаже доказе и знакове људима који знају"
        },
        {
            "chapter": 10,
            "verse": 6,
            "text": "У смени ноћи и дана и у оном што је Аллах створио на небесима и на Земљи заиста постоје докази за људе који се Бога боје"
        },
        {
            "chapter": 10,
            "verse": 7,
            "text": "Заиста онима који не очекују да ће пред Нама да полажу рачун, и који су задовољни животом на овом пролазном свету, који су у њему смирени, и онима који су равнодушни према нашим речима и доказима"
        },
        {
            "chapter": 10,
            "verse": 8,
            "text": "њихово пребивалиште ће да буде Пакао, због онога што су заслужили"
        },
        {
            "chapter": 10,
            "verse": 9,
            "text": "Оне који верују и раде добра дела њихов Господар ће, заиста, да учврсти и упути због њиховог веровања. Испод њих ће у Рају реке тећи у вртовима уживања"
        },
        {
            "chapter": 10,
            "verse": 10,
            "text": "Њихова молитва биће у Рају: „Узвишен нека си, Аллаху“, и поздрав њихов биће: „Мир Божји“, а њихова последња молитва: „Хвала Аллаху, Господару светова.“"
        }
    ]
}
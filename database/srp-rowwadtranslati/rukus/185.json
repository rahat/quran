{
    "rukus": [
        {
            "chapter": 11,
            "verse": 25,
            "text": "И Ноју смо послали његовом народу: „Ја сам вам, уистину, јасни опомињач"
        },
        {
            "chapter": 11,
            "verse": 26,
            "text": "да само Аллаха обожавате; ја се, заиста, плашим за вас патње на болном дану.“"
        },
        {
            "chapter": 11,
            "verse": 27,
            "text": "Главешине његовог народа, они који нису веровали, рекоше: „Сматрамо да си и ти човек као и ми, и видимо да те, без икаквог размишљања, следе само они који су наш најнижи сталеж; и сматрамо да ви никакве предности немате над нама. Штавише, мислимо да сте лажљивци.“"
        },
        {
            "chapter": 11,
            "verse": 28,
            "text": "„О мој народе“, рече он, „реците ми, ако ми је Господар мој дао јасан доказ и ако ми је дао веровесништво као милост Своју, а ви тога нисте свесни, да ли можемо да вас присилимо на веровање ако вам оно није по вољи"
        },
        {
            "chapter": 11,
            "verse": 29,
            "text": "О мој народе! За ово од вас не тражим иметак; ја само од Аллаха желим награду. И ја нећу да отерам оне који верују, они ће сигурно свога Господара да сретну; али, ја видим да сте ви неук народ"
        },
        {
            "chapter": 11,
            "verse": 30,
            "text": "О народе мој! Ко би ме од Аллаха одбранио кад бих их отерао? Зашто не размислите"
        },
        {
            "chapter": 11,
            "verse": 31,
            "text": "Ја вам не кажем: 'Поседујем Аллахове ризнице' - нити: 'Мени је познато оно што је недокучиво чулима' - нити кажем: 'Ја сам анђео' - а не говорим ни о онима које ваше очи са презиром гледају: 'Аллах никакво добро неће да им да', Аллах најбоље зна шта је у њиховим душама - у супротном бих, сигурно, био међу неправеднима.“"
        },
        {
            "chapter": 11,
            "verse": 32,
            "text": "„О Ноје“, рекоше они, „расправљао си са нама и претерао си у расправи. Дај, нека се оствари оно чиме нам претиш, ако си од искрених!“"
        },
        {
            "chapter": 11,
            "verse": 33,
            "text": "„Само Аллах даје казну, ако то буде хтео“, рече Ноје, „и ви тада нећете моћи да умакнете казни.“"
        },
        {
            "chapter": 11,
            "verse": 34,
            "text": "„Неће вам мој савет користити, ма колико ја желео да вас саветујем, ако Аллах одреди да вас остави у заблуду. Он је ваш Господар и Њему ћете да се вратите.“"
        },
        {
            "chapter": 11,
            "verse": 35,
            "text": "Зар да говоре: „Он га измишља!“ Реци им Мухаммеде: „Ако га измишљам, сам ћу сносити казну за мој грех, а ја се одричем вашег порицања истине"
        }
    ]
}
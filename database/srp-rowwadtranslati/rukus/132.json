{
    "rukus": [
        {
            "chapter": 7,
            "verse": 85,
            "text": "А и у Медјен - посласмо њиховог брата Јетра. „О мој народе“, говорио је он, „Аллаха обожавајте, ви немате другог бога осим Њега! Јасан доказ од вашег Господара вам је дошао, зато право мерите, и не закидајте људе ни у чему, и не реметите ред на Земљи кад је већ на њој успостављен ред. То је боље за вас, ако сте верници"
        },
        {
            "chapter": 7,
            "verse": 86,
            "text": "И не постављајте заседе на путу, претећи и одвраћајући од Аллаховог пута оне који у Њега верују, желећи пут заблуде. И сетите се да вас је било мало и да вас је Он умножио, а погледајте како су скончали они који су неред правили"
        },
        {
            "chapter": 7,
            "verse": 87,
            "text": "И ако једни од вас верују у оно што је по мени послато, а други не верују, па причекајте док нам Аллах не пресуди, а Он је најбољи судија!“"
        },
        {
            "chapter": 7,
            "verse": 88,
            "text": "Главешине његовог народа, они који су били охоли, рекоше: „Или ћемо ми, о Шуајбе, и тебе и оне који са тобом верују из нашег насеља да истерамо, или ћете да се вратите у нашу веру!“ „Зар и против наше воље?“ Рече он"
        },
        {
            "chapter": 7,
            "verse": 89,
            "text": "„Ако бисмо се вратили у вашу веру многобоштва након што нас је Аллах из ње избавио, изнели бисмо лаж на Аллаха. Ми не треба да се у њу враћамо, осим ако то жели Аллах, наш Господар. Наш Господар Својим знањем све обухвата; на Аллаха се ослањамо! Господару наш, Ти пресуди нама и нашем народу, по правди, Ти си Судија најбољи!“"
        },
        {
            "chapter": 7,
            "verse": 90,
            "text": "А главешине његовог народа, они који нису веровали, рекоше: „Ако пођете за Шуајбом, бићете сигурно изгубљени.“"
        },
        {
            "chapter": 7,
            "verse": 91,
            "text": "И задеси их потом страшан потрес и они освануше у земљи својој мртви, непомични"
        },
        {
            "chapter": 7,
            "verse": 92,
            "text": "Они који су сматрали Шуајба лажовом, као да никад нису у њој ни били; они који су сматрали Шуајба лажовом, они су били прави губитници"
        },
        {
            "chapter": 7,
            "verse": 93,
            "text": "А он их напусти и рече: „О мој народе, пренео сам вам посланице свога Господара и саветовао вас, па зашто да тугујем за неверничким народом?!“"
        }
    ]
}
{
    "rukus": [
        {
            "chapter": 10,
            "verse": 11,
            "text": "Када би се Бог одазивао молбама људи када траже зло онако брзо као што им се одазива када траже добро, они би, уистину, страдали. А Ми, ипак, остављамо да лутају у својој осионости они који не верују да ће пред Нама стати да одговарају за своја дела"
        },
        {
            "chapter": 10,
            "verse": 12,
            "text": "Када човека снађе невоља, он Нам се моли скрушено лежећи, или седећи, или стојећи. А чим му отклонимо невољу, он наставља да се понаша као да Нам се није ни обраћао молбом због невоље која га је задесила. Тако се неверницима чини лепим оно што су радили"
        },
        {
            "chapter": 10,
            "verse": 13,
            "text": "Ми смо народе пре вас уништавали зато што нису поверовали кад су им посланици њихови јасне доказе доносили. Нису хтели да верују. Тако Ми кажњавамо народ невернички"
        },
        {
            "chapter": 10,
            "verse": 14,
            "text": "Затим смо вас, после њих, учинили наследницима на Земљи, да бисмо видели како ћете да поступате"
        },
        {
            "chapter": 10,
            "verse": 15,
            "text": "А кад им се уче Наше јасне речи, онда они који не верују да ће да стану пред Нама говоре: „Донеси ти неки други Кур'ан, или га измени!“ Реци: „Није моје да га ја сам од себе мењам, ја следим само оно што ми се објављује, ја се бојим, ако будем непокоран своме Господару, патње на Великом дану.“"
        },
        {
            "chapter": 10,
            "verse": 16,
            "text": "Реци: „Да Аллах није хтео, ја вам Кур'ан не бих учио нити би вас Он њиме подучио. Ја сам пре посланства дуго боравио међу вама - зар не разумете?“"
        },
        {
            "chapter": 10,
            "verse": 17,
            "text": "Нико није неправеднији од онога који о Аллаху износи лажи или који Његове речи сматра неистинитим?! Неверници заиста неће успети"
        },
        {
            "chapter": 10,
            "verse": 18,
            "text": "Они, поред Аллаха, обожавају оно што не може нити да им науди нити да им какву корист донесе, и говоре: „Ови се за нас заузимају код Аллаха.“ Реци: „Зар да Аллаха обавештавате да на небесима и на Земљи постоји нешто што Он не зна да постоји?!“ Узвишен је Он и врло високо у односу на оне које Му придружују"
        },
        {
            "chapter": 10,
            "verse": 19,
            "text": "Људи су били једна заједница, а онда су се разишли. А да није речи раније изречене од твога Господара, овима би већ било пресуђено о ономе у чему се разилазе"
        },
        {
            "chapter": 10,
            "verse": 20,
            "text": "Они говоре: „Зашто му његов Господар не пошаље какво чудо?“ Ти реци: „Само Аллах зна оно што је недокучиво чулима, па причекајте, и ја ћу, заиста, с вама заједно да чекам.“"
        }
    ]
}
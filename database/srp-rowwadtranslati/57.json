{
    "chapter": [
        {
            "chapter": 57,
            "verse": 1,
            "text": "Аллаха слави и велича све што је на небесима и на Земљи, и Он је Силни и Мудри"
        },
        {
            "chapter": 57,
            "verse": 2,
            "text": "Његова је власт на небесима и на Земљи; Он даје живот и смрт, и Он над свиме има моћ"
        },
        {
            "chapter": 57,
            "verse": 3,
            "text": "Он је Први и Последњи, и над свиме Доминантни и у бити свега Проницљиви; и Он све зна"
        },
        {
            "chapter": 57,
            "verse": 4,
            "text": "Он је створио и небеса и Земљу за шест дана, а затим се узвисио над својим Престолом; Он зна шта улази у земљу и шта излази из ње и шта силази са неба и шта се диже према њему, Он је са вама где год били, и све што радите Аллах види"
        },
        {
            "chapter": 57,
            "verse": 5,
            "text": "Његова је власт на небесима и на Земљи, и Аллаху ће се све вратити"
        },
        {
            "chapter": 57,
            "verse": 6,
            "text": "Он уводи ноћ у дан и дан у ноћ, и Он зна шта се скрива у грудима"
        },
        {
            "chapter": 57,
            "verse": 7,
            "text": "Верујте у Аллаха и Његовог Посланика и удељујте из онога што вам је дао да наследите, јер оне од вас који буду веровали и удељивали чека велика награда"
        },
        {
            "chapter": 57,
            "verse": 8,
            "text": "Како да не верујете у Аллаха, а Посланик вас позива да верујете у свога Господара - а већ је узео ваш завет - ако сте верници"
        },
        {
            "chapter": 57,
            "verse": 9,
            "text": "Он слуги Својој објављује јасне речи и доказе, да би вас из тмина на светло извео - а Аллах је, уистину, према вама благ и милостив"
        },
        {
            "chapter": 57,
            "verse": 10,
            "text": "И како да не трошите на Аллаховом путу, а Аллаху припада наследство небеса и Земље?! Нису једнаки они међу вама који су давали прилоге пре победе и лично се борили - они су на вишем степену од оних који су после давали прилоге и лично се борили, а Аллах свима обећава награду најлепшу; Аллах у потпуности зна оно шта радите"
        },
        {
            "chapter": 57,
            "verse": 11,
            "text": "Ко је тај ко ће Аллаху леп зајам дати да би му га Он многоструко вратио, а уз то ће он и дивну награду имати"
        },
        {
            "chapter": 57,
            "verse": 12,
            "text": "На Дан кад будеш видео како се пред верницима и верницама, и са њихове десне стране, њихово светло буде кретало: “Благо вама данас: рајске баште, кроз које теку реке, у којима ћете вечно да боравите – то је велики успех!”"
        },
        {
            "chapter": 57,
            "verse": 13,
            "text": "На Дан када ће лицемери и лицемерке да говоре верницима: “Сачекајте нас да се светлом вашим послужимо!” “Вратите се назад, па друго светло потражите?” Биће речено. И између њих ће преграда да буде постављена која ће да има врата; унутар ње биће милост, а изван ње патња"
        },
        {
            "chapter": 57,
            "verse": 14,
            "text": "“Зар нисмо са вама били?” Дозиваће их. “Јесте”, одговориће, “али сте сами себе завели и ишчекивали сте и сумњали сте, и пусте жеље су вас заваравале, све док није дошла Аллахова одредба, и док вас није ђаво о Аллаху обмануо"
        },
        {
            "chapter": 57,
            "verse": 15,
            "text": "Никаква откупнина данас од вас неће да буде примљена, а ни од оних који нису веровали; Ватра ће да буде ваше пребивалиште, она вам приличи, а ужасно је она одредиште!”"
        },
        {
            "chapter": 57,
            "verse": 16,
            "text": "Зар није време да се онима који верују смекшају срца због спомена Аллаха и Истине која се објављује и да они не буду као они којима је још давно дата Књига, па су њихова срца, зато што је протекло много времена, постала немилосрдна и многи су од њих непокорни"
        },
        {
            "chapter": 57,
            "verse": 17,
            "text": "Знајте да Аллах даје живот већ мртвој земљи! Ми смо вам објаснили речи и доказе да бисте разумели"
        },
        {
            "chapter": 57,
            "verse": 18,
            "text": "Онима који милостињу буду удељивали и онима које је буду удељивале, и који драге воље Аллаху зајам буду давали - многоструко ће да им се врати и њих чека дивна награда"
        },
        {
            "chapter": 57,
            "verse": 19,
            "text": "А они који верују у Аллаха и Његове посланике - то су они који срцем у потпуности верују! А и онима који су посведочили својим животима погинувши на Божјем путу – код њиховог Господара припада њихова награда, и њихово светло! А они који не верују и поричу Наше доказе и знакове, то су они који припадају Ватри"
        },
        {
            "chapter": 57,
            "verse": 20,
            "text": "Знајте да је овосветски живот игра и слеђење страсти, и украшавање, и међусобно хвалисање, и надметање имовином и децом! Он је налик киши од које биље задиви земљораднике, које потом, након кише, узбуја, а затим га видиш пожутелог и на крају сасушено. На Будућем свету биће жестока казна, а и Аллахов опрост и задовољство. А шта је живот на Земљи до само варљиво уживање"
        },
        {
            "chapter": 57,
            "verse": 21,
            "text": "Надмећите се да код свога Гоподара заслужите опрост и Рај, простран колико су пространи небо и Земља, и припремљен за оне који у Аллаха и Његове посланике верују. То је Аллахова награда коју ће дати ономе коме Он хоће; а Аллах поседује огромну награду"
        },
        {
            "chapter": 57,
            "verse": 22,
            "text": "Нема несреће која задеси Земљу и вас, а која није, пре него што је дамо, записана у Књизи - то је Аллаху, заиста, лако"
        },
        {
            "chapter": 57,
            "verse": 23,
            "text": "да не бисте туговали за оним што вам је промакло, а и да се не бисте превише радовали ономе што вам Он подари. Аллах не воли никакве разметљивце, хвалисавце"
        },
        {
            "chapter": 57,
            "verse": 24,
            "text": "који шкртаре и траже да и људи буду шкрти. А онај ко неће да удељује - па, Аллах је, заиста, Независни и Хваљени"
        },
        {
            "chapter": 57,
            "verse": 25,
            "text": "Ми смо Наше изасланике слали са јасним доказима и по њима смо слали Књиге и мерило правде, да би људи праведно поступали, а гвожђе смо спустили, у коме је велика снага и које људима користи, а да би Аллах знао оне који помажу Њега и Његове посланике иако их и не виде. Аллах је, уистину, моћан и силан"
        },
        {
            "chapter": 57,
            "verse": 26,
            "text": "Ми смо послали Ноја и Аврама, и некима од њихових потомака смо објаву и веровесништво дали; неки су од њихових потомака на Правом путу, а многи од њих су неверници"
        },
        {
            "chapter": 57,
            "verse": 27,
            "text": "Затим смо, њиховим траговима, једног за другим слали Наше посланике, док нисмо Исуса, Маријиног сина, послали. Њему смо дали Јеванђеље, и учинили смо да у срцима његових следбеника буду благост и самилост. А монаштво су они сами као новотарију увели у жељи за Аллаховим задовољством - Ми им га нисмо прописали; већ смо им прописали трагање за Аллаховим задовољством, али они о њему нису водили бригу онако како би требало, па ћемо оне међу њима који буду исправно веровали да наградимо, а многи од њих су неверници"
        },
        {
            "chapter": 57,
            "verse": 28,
            "text": "О ви који верујете, бојте се Аллаха и у Његовог Посланика верујте. Он ће да вам дарује Своју двоструку милост, и даће вам светло помоћу ког ћете да идете, и опростиће вам, а Аллах је опроститељ греха и милостив је"
        },
        {
            "chapter": 57,
            "verse": 29,
            "text": "И нека следбеници Књиге знају да они никакву Аллахову благодат неће да добију, јер је благодат само у Аллаховој руци - даје је ономе коме Он хоће; а Аллах је поседник великог обиља"
        }
    ]
}
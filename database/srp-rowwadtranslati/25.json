{
    "chapter": [
        {
            "chapter": 25,
            "verse": 1,
            "text": "Нека је узвишен Онај Који Своме слуги објављује Кур'ан да би световима био опомена"
        },
        {
            "chapter": 25,
            "verse": 2,
            "text": "Онај Коме припада власт на небесима и на Земљи, Који нема детета, Који у власти нема ортака и Који је све створио и како треба уредио"
        },
        {
            "chapter": 25,
            "verse": 3,
            "text": "А они су узели божанства мимо Њега, која ништа не стварају, а која су сама створена, која нису у стању да од себе отклоне неку штету ни да себи прибаве какву корист, која немају моћ да живот одузму, да живот дају нити да оживе"
        },
        {
            "chapter": 25,
            "verse": 4,
            "text": "Они који не верују говоре: “Ово није ништа друго до велика лаж коју он измишља, а у томе му и други људи помажу”, и тиме чине неправду и потвору"
        },
        {
            "chapter": 25,
            "verse": 5,
            "text": "И говоре: „То су измишљотине древних народа које је он преписао, па му се казују јутром и вечери.“"
        },
        {
            "chapter": 25,
            "verse": 6,
            "text": "Реци: „Објављује га Онај Који зна тајне небеса и Земље; Он опрашта грехе и милостив је"
        },
        {
            "chapter": 25,
            "verse": 7,
            "text": "И још говоре: „Шта је овом посланику, он храну једе и по пијацама шета; зашто му није послат један анђео да заједно са њим опомиње"
        },
        {
            "chapter": 25,
            "verse": 8,
            "text": "или да му се спусти ризница са благом, или да има башту из које би се хранио?!“ И неверници још говоре: „Ви само опчињеног човека следите!“"
        },
        {
            "chapter": 25,
            "verse": 9,
            "text": "Види шта о теби они говоре, па онда лутају и Прави пут не могу да нађу"
        },
        {
            "chapter": 25,
            "verse": 10,
            "text": "Нека је узвишен Онај Који, ако хоће, може да ти подари боље од тога: баште кроз које теку реке и дворце"
        },
        {
            "chapter": 25,
            "verse": 11,
            "text": "Они, чак, поричу и Час оживљења, а Ми смо за оне који поричу Час оживљења припремили разбуктали Огањ"
        },
        {
            "chapter": 25,
            "verse": 12,
            "text": "Кад их Огањ опази из даљине, они ће чути како гневан кључа и од жестине стење"
        },
        {
            "chapter": 25,
            "verse": 13,
            "text": "А кад буду бачени у Ватру, у теснац, везаних руку, пропаст ће призивати"
        },
        {
            "chapter": 25,
            "verse": 14,
            "text": "“Не призивајте данас једну пропаст, него призивајте многе пропасти!”"
        },
        {
            "chapter": 25,
            "verse": 15,
            "text": "Реци: „Да ли је боље то или вечни Рај, који је обећан богобојазнима? Он ће да им буде награда и пребивалиште.“"
        },
        {
            "chapter": 25,
            "verse": 16,
            "text": "У њему ће заувек све што зажеле да имају – то је обећање Господара твог – они ће да имају право то да траже од Њега.”"
        },
        {
            "chapter": 25,
            "verse": 17,
            "text": "А на Дан када их Он сакупи, а и оне које су поред Аллаха обожавали, па упита: „Јесте ли ви ове Моје слуге завели у заблуду, или су они сами залутали са Правог пута?“"
        },
        {
            "chapter": 25,
            "verse": 18,
            "text": "Они ће да кажу: „Узвишен нек си Ти, незамисливо је да смо ми поред Тебе узимали икакве заштитнике, него, Ти си овима и њиховим прецима дао да уживају, па су заборавили опомену; они су заслужили пропаст!“"
        },
        {
            "chapter": 25,
            "verse": 19,
            "text": "Они ће да порекну то што ви говорите, а ви нећете да будете у могућности да отклоните патњу нити да нађете помоћ. А ономе од вас који је незнанобожац био даћемо да искуси велику патњу"
        },
        {
            "chapter": 25,
            "verse": 20,
            "text": "Ми пре тебе нисмо послали ниједног посланика који није јео и по трговима ходао. Ми чинимо да једни другима будете искушење, да видимо хоћете ли да будете стрпљиви. А твој Господар све види"
        },
        {
            "chapter": 25,
            "verse": 21,
            "text": "Они који не верују да ће пред Нас стати говоре: “Зашто нам се не пошаљу анђели или зашто Господара свог не видимо?” Они су, заиста, у душама својим охоли, а у неверству су све границе прешли"
        },
        {
            "chapter": 25,
            "verse": 22,
            "text": "Оног Дана кад угледају анђеле, грешници се неће радовати,а анђели ће им говорити: „Милост вам је потпуно ускраћена.“"
        },
        {
            "chapter": 25,
            "verse": 23,
            "text": "И Ми ћемо приступити делима њиховим која су учинили и у прах и пепео их претворити"
        },
        {
            "chapter": 25,
            "verse": 24,
            "text": "Становници Раја ће тог дана да имају најбоље пребивалиште и најлепше одмаралиште"
        },
        {
            "chapter": 25,
            "verse": 25,
            "text": "А на Дан кад се расцепи небо и из њега се појави облак и кад се анђели уистину спусте"
        },
        {
            "chapter": 25,
            "verse": 26,
            "text": "тог дана ће да буде истинска власт само код Свемилосног, а биће то мучан дан за невернике"
        },
        {
            "chapter": 25,
            "verse": 27,
            "text": "На Дан кад неверник прсте своје буде гризао говорећи: „Камо среће да сам се уз Посланика држао Правог пута"
        },
        {
            "chapter": 25,
            "verse": 28,
            "text": "Камо среће, тешко мени, да тога и тога нисам узео за пријатеља"
        },
        {
            "chapter": 25,
            "verse": 29,
            "text": "Он ме је од Кур'ана одвратио након што ми је дошао!“ - А ђаво човека увек оставља на цедилу"
        },
        {
            "chapter": 25,
            "verse": 30,
            "text": "Посланик је рекао: „Господару мој, заиста мој народ овај Кур'ан избегава!“"
        },
        {
            "chapter": 25,
            "verse": 31,
            "text": "Исто тако смо Ми дали да сваком веровеснику зликовци непријатељи буду. А теби је Господар твој довољан као водич и као помагач"
        },
        {
            "chapter": 25,
            "verse": 32,
            "text": "Они који не верују говоре: “Требало је да му Кур’ан буде објављен читав, и то одједном!” А тако се објављује да бисмо њиме срце твоје учврстили, и Ми га све одломак по одломак објављујемо"
        },
        {
            "chapter": 25,
            "verse": 33,
            "text": "Они неће ниједан приговор да ти упуте, а да Ми нећемо одговор и најлепше објашњење да ти наведемо"
        },
        {
            "chapter": 25,
            "verse": 34,
            "text": "Они који буду наглавачке вучени ка Паклу биће у најгорем положају и у највећој невољи"
        },
        {
            "chapter": 25,
            "verse": 35,
            "text": "Ми смо Мојсију дали Књигу и његовог брата Арона му учинили помоћником"
        },
        {
            "chapter": 25,
            "verse": 36,
            "text": "Па смо казали: „Идите вас двоје народу који пориче Наше доказе“, и после смо тај народ потпуно уништили"
        },
        {
            "chapter": 25,
            "verse": 37,
            "text": "А и Нојев народ смо, кад су посланике у лаж утеривали, потопили и људима их поучним примером учинили, а неверницима смо патњу болну припремили"
        },
        {
            "chapter": 25,
            "verse": 38,
            "text": "И Аду и Семуду и становницима Реса и многим народима између њих"
        },
        {
            "chapter": 25,
            "verse": 39,
            "text": "свима смо објаснили примере за поуку, и све смо их затим у потпуности уништавали"
        },
        {
            "chapter": 25,
            "verse": 40,
            "text": "И они пролазе поред насеља на које се сручила кобна киша - зар га не виде?! Напротив, они се не надају проживљењу"
        },
        {
            "chapter": 25,
            "verse": 41,
            "text": "Кад те виде, ругају ти се: „Је ли ово онај којег је Аллах послао као посланика"
        },
        {
            "chapter": 25,
            "verse": 42,
            "text": "Умало да нас није одвратио од наших божанстава, али ми смо им остали верни.“ А кад доживе патњу, сазнаће ко је био у највећој заблуди"
        },
        {
            "chapter": 25,
            "verse": 43,
            "text": "Кажи ти Мени, хоћеш ли ти сачувати оног који је страст своју за бога свог узео"
        },
        {
            "chapter": 25,
            "verse": 44,
            "text": "Мислиш ли ти да већина њих жели да чује или да схвати? Као стока су они, чак су још даље с Правог пута скренули"
        },
        {
            "chapter": 25,
            "verse": 45,
            "text": "Зар не видиш како твој Господар сенку распростире - а да хоће, оставио би је да мирује. А затим смо учинили да на њу Сунце утиче"
        },
        {
            "chapter": 25,
            "verse": 46,
            "text": "А после је мало-помало Себи привлачимо"
        },
        {
            "chapter": 25,
            "verse": 47,
            "text": "Он је Тај Који вам је ноћ учинио покривачем, сан починком, а дан да се крећете"
        },
        {
            "chapter": 25,
            "verse": 48,
            "text": "И Он је Тај Који шаље ветрове као радосну вест, као претходницу Своје Милости; и Ми са неба чисту воду спуштамо"
        },
        {
            "chapter": 25,
            "verse": 49,
            "text": "да њоме већ мртав предео оживимо и да многу стоку и многе људе које смо створили напојимо"
        },
        {
            "chapter": 25,
            "verse": 50,
            "text": "И њима смо објаснили да би размислили, али већина људи осим неверништва одбија све"
        },
        {
            "chapter": 25,
            "verse": 51,
            "text": "Да хоћемо, у сваки град бисмо послали неког да опомиње"
        },
        {
            "chapter": 25,
            "verse": 52,
            "text": "Зато се не покоравај неверницима и Кур’аном се свим силама против њих бори"
        },
        {
            "chapter": 25,
            "verse": 53,
            "text": "Он је две водене површине једну поред друге оставио – једна је питка и слатка, друга слана и горка, а између њих је преграду и невидљиву брану поставио"
        },
        {
            "chapter": 25,
            "verse": 54,
            "text": "Он од воде ствара људе и чини да су род по крви и тазбини. Твој Господар је свемоћан"
        },
        {
            "chapter": 25,
            "verse": 55,
            "text": "Уместо Бога они обожавају оне који нису у стању неку корист да им прибаве нити од њих какву штету да отклоне. Неверник је ђаволу саучесник против његовог Господара"
        },
        {
            "chapter": 25,
            "verse": 56,
            "text": "А Ми смо те послали само зато да радосне вести доносиш и да опомињеш"
        },
        {
            "chapter": 25,
            "verse": 57,
            "text": "Реци: „За ово од вас не тражим другу награду осим да онај који хоће пође Путем који води његовом Господару.“"
        },
        {
            "chapter": 25,
            "verse": 58,
            "text": "Ти се поуздај у Живог, Који не може да умре, и величај Га, и хвали! А довољно је то што грехе Својих слуга у потпуности зна"
        },
        {
            "chapter": 25,
            "verse": 59,
            "text": "Онај Који је створио небеса и Земљу и оно што је међу њима у шест временских раздобља, а онда се узвисио над Престољем. Он је Свемилосни, и упитај о Њему онога који добро зна"
        },
        {
            "chapter": 25,
            "verse": 60,
            "text": "А кад им се каже: „Ничице падните Свемилосном!“ Они питају: „А ко је Свемилосни? Зар да ничице падамо само зато што нам ти наређујеш?“ И то им повећа још већу одбојност"
        },
        {
            "chapter": 25,
            "verse": 61,
            "text": "Нека је Узвишен Онај Који је на небу створио сазвежђа и на њему дао Светиљку и Месец који сија"
        },
        {
            "chapter": 25,
            "verse": 62,
            "text": "Он је учинио да се смењују ноћ и дан, и у њима је прилика за онога који жели да размисли и прими поуку или жели да буде захвалан"
        },
        {
            "chapter": 25,
            "verse": 63,
            "text": "А слуге Милостивог су они који се по Земљи у миру крећу, а кад им се бестидници обрате, одговарају: “Мир вама!”"
        },
        {
            "chapter": 25,
            "verse": 64,
            "text": "и они који проводе ноћи пред Господаром својим на тло падајући и стојећи"
        },
        {
            "chapter": 25,
            "verse": 65,
            "text": "И они који говоре: „Господару наш, поштеди нас патње у Паклу јер је патња у њему, заиста, пропаст неминовна"
        },
        {
            "chapter": 25,
            "verse": 66,
            "text": "Он је ружно пребивалиште и боравиште“"
        },
        {
            "chapter": 25,
            "verse": 67,
            "text": "и они који, кад удељују, не расипају и не шкртаре, већ се у томе држе средине"
        },
        {
            "chapter": 25,
            "verse": 68,
            "text": "и они који мимо Аллаха другог бога не моле, и који, оне које је Аллах забранио, не убијају, осим када правда то захтева, и који не блудниче; а ко то ради, искусиће казну"
        },
        {
            "chapter": 25,
            "verse": 69,
            "text": "Патња ће да му буде удвостручена на Оном свету и вечно ће у њој да остане понижен"
        },
        {
            "chapter": 25,
            "verse": 70,
            "text": "Али они који се покају и поверују и раде добра дела; Аллах ће њихова лоша дела у добра да промени, а Аллах грехе опрашта и милостив је"
        },
        {
            "chapter": 25,
            "verse": 71,
            "text": "А онај који се буде покајао и радио добра дела, он се, уистину, Аллаху искрено вратио"
        },
        {
            "chapter": 25,
            "verse": 72,
            "text": "И они који не сведоче лажно и који, пролазећи поред оног што их се не тиче, пролазе достојанствено"
        },
        {
            "chapter": 25,
            "verse": 73,
            "text": "и они који, када буду опоменути доказима свога Господара, ни глуви ни слепи на њих не остану"
        },
        {
            "chapter": 25,
            "verse": 74,
            "text": "и они који говоре: “Господару наш, подари нам у женама нашим и деци нашој радост и учини да се честити на нас угледају!”"
        },
        {
            "chapter": 25,
            "verse": 75,
            "text": "Они ће да буду, за оно што су трпели, рајским одајама награђени и у њима ће поздравом добродошлице и благословом бити дочекивани"
        },
        {
            "chapter": 25,
            "verse": 76,
            "text": "У њима ће да остану вечно, а како су оне дивно пребивалиште и боравиште"
        },
        {
            "chapter": 25,
            "verse": 77,
            "text": "Реци: “Господар мој вам поклања пажњу само због ваше молитве, а пошто сте ви порицали, неминовно вас чека патња"
        }
    ]
}
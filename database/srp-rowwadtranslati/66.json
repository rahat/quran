{
    "chapter": [
        {
            "chapter": 66,
            "verse": 1,
            "text": "О Веровесниче, зашто себи забрањујеш оно што ти је Аллах дозволио - желећи задовољство својих супруга? А Аллах опрашта грехе и милостив је"
        },
        {
            "chapter": 66,
            "verse": 2,
            "text": "Аллах вам је прописао како да искупите своје заклетве; Аллах је ваш Господар; Он је Свезнајући и Мудри"
        },
        {
            "chapter": 66,
            "verse": 3,
            "text": "А кад Посланик једној својој супрузи тајно говор повери, па га она разгласи, а Аллах му то обзнани, он је упозна са нечим што је казала, а нешто прећути. Па кад је он о томе обавести, она упита: „Ко тебе о томе обавести?“ Он одговори: „Обавестио ме је Свезнајући, Онај Који у потпуности све зна.“"
        },
        {
            "chapter": 66,
            "verse": 4,
            "text": "Ако се вас две покајете Богу, па, ви сте биле учиниле оно због чега је требало да се покајете. А ако се против њега удружите, па, Бог је заштитник његов, и анђео Гаврило, и честити верници; најпосле, и сви анђели ће му подршка бити"
        },
        {
            "chapter": 66,
            "verse": 5,
            "text": "Ако вас он разведе, његов Господар ће да му подари, уместо вас, боље супруге; муслиманке, вернице, покорне Аллаху, покајнице, побожне, које посте, и удаване и девице"
        },
        {
            "chapter": 66,
            "verse": 6,
            "text": "О ви који верујете, себе и своје породице чувајте од Ватре којој су гориво људи и камење, о којој се брину анђели строги и снажни, који се ономе што им Аллах заповеди не опиру, и који оно што им се нареди извршавају"
        },
        {
            "chapter": 66,
            "verse": 7,
            "text": "„О ви који нисте веровали, данас се не правдајте, бићете кажњени само за оно што сте радили.“"
        },
        {
            "chapter": 66,
            "verse": 8,
            "text": "О ви који верујете, покајте се чинећи Аллаху искрено покајање, како би вам ваш Господар ваше лоше поступке избрисао и да би вас у рајске баште, кроз које теку реке, увео, на Дан у којем Аллах неће да понизи Веровесника и оне који су заједно са њим веровали; њихово светло ће да иде испред њих, са њихове десне стране. „Господару наш“, говориће они, „учини потпуним наше светло и опрости нам. Ти, заиста, над свиме имаш моћ.“"
        },
        {
            "chapter": 66,
            "verse": 9,
            "text": "О Веровесниче, бори се против неверника и лицемера и буди строг према њима! Њихово пребивалиште биће Пакао, а ужасно је то крајње одредиште"
        },
        {
            "chapter": 66,
            "verse": 10,
            "text": "Аллах наводи као пример оних који не верују Нојеву жену и Лотову жену: биле су удате за Наше две честите слуге, па су их изневериле, и њих двојица им неће моћи ништа код Аллаха помоћи, и биће речено: „Улазите вас две у Ватру, са онима који у њу улазе!“"
        },
        {
            "chapter": 66,
            "verse": 11,
            "text": "А Аллах наводи као пример оних који верују фараонову жену, кад је рекла: „Господару мој, сагради ми код Себе кућу у Рају и спаси ме од фараона и његових поступака, и избави ме од насилних људи!“"
        },
        {
            "chapter": 66,
            "verse": 12,
            "text": "И Марију, кћер Јоакимову, која је своју невиност сачувала, па смо у њу живот удахнули, и она је у речи свога Господара и Његове књиге поверовала и била је од оних који су покорни"
        }
    ]
}
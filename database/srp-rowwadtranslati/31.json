{
    "chapter": [
        {
            "chapter": 31,
            "verse": 1,
            "text": "Елиф-лам-мим"
        },
        {
            "chapter": 31,
            "verse": 2,
            "text": "Ово су речи и докази мудре Књиге"
        },
        {
            "chapter": 31,
            "verse": 3,
            "text": "упуте и милости онима који раде добра дела"
        },
        {
            "chapter": 31,
            "verse": 4,
            "text": "онима који обављају молитву и дају милостињу и који у Онај свет чврсто верују"
        },
        {
            "chapter": 31,
            "verse": 5,
            "text": "њима је Господар њихов на Прави пут указао и они ће да успеју"
        },
        {
            "chapter": 31,
            "verse": 6,
            "text": "Има људи који купују средства за забаву, да би, не знајући колики је то грех, с Аллаховог пута одводили и да би га предметом за исмејавање узимали. Њих чека срамна казна"
        },
        {
            "chapter": 31,
            "verse": 7,
            "text": "Кад се неком од њих Наше речи казују, он охоло окреће главу, као да их није ни чуо, као да је глув - зато му наговести болну патњу"
        },
        {
            "chapter": 31,
            "verse": 8,
            "text": "Онима који верују и раде добра дела, заиста, припадају баште уживања"
        },
        {
            "chapter": 31,
            "verse": 9,
            "text": "у њима ће да бораве вечно - Аллахово обећање је истинито, а Он је Силни и Мудри"
        },
        {
            "chapter": 31,
            "verse": 10,
            "text": "Створио је небеса која ви видите без стубова, а по Земљи је стабилне планине поставио да вас не потреса, и по њој је разасуо животиње свих врста. Ми са неба спуштамо воду и чинимо да по њој ничу разноврсне племените биљке"
        },
        {
            "chapter": 31,
            "verse": 11,
            "text": "То је Аллахово дело, а покажите Ми шта су други, мимо Њега, створили? Ништа! Незнанобошци су у правој заблуди"
        },
        {
            "chapter": 31,
            "verse": 12,
            "text": "А Ми смо Локману даровали мудрост: „Буди захвалан Аллаху! Ко је захвалан, чини то у своју корист, а ко је незахвалан - па, Аллах је, заиста, независан и хваљен.“"
        },
        {
            "chapter": 31,
            "verse": 13,
            "text": "Кад Локман рече своме сину, саветујући га: „О синко мој, немој Аллаху у обожавању никога да придружујеш; незнанобоштво је, збиља, велико насиље.“"
        },
        {
            "chapter": 31,
            "verse": 14,
            "text": "Ми смо наредили човеку да буде послушан родитељима својим. Мајка га носи, а њено здравље трпи, и одбија га у току две године. Буди захвалан Мени и родитељима својим, Мени ће се сви вратити"
        },
        {
            "chapter": 31,
            "verse": 15,
            "text": "А ако буду настојали да те наговоре да поред Мене обожаваш оно о чему ништа не знаш, ти их не слушај и према њима се, на овом свету, великодушно понашај. А следи Пут онога који се обраћа Мени искрено; Мени ћете после да се вратите и Ја ћу о ономе што сте радили да вас обавестим"
        },
        {
            "chapter": 31,
            "verse": 16,
            "text": "О мој синко, добро и зло, тешко колико зрно горушице, било у стени или на небесима или у земљи, Аллах ће на видело да изнесе. Заиста је Аллах благ и Он све зна"
        },
        {
            "chapter": 31,
            "verse": 17,
            "text": "О мој синко, обављај молитву и тражи да се раде добра дела, а одвраћај од лоших и стрпљиво подноси оно што те задеси - то, заиста, спада у истинске поступке"
        },
        {
            "chapter": 31,
            "verse": 18,
            "text": "И, из охолости, не окрећи своје лице од људи и не иди Земљом надмено. Заиста Аллах не воли ни гордог ни хвалисавог"
        },
        {
            "chapter": 31,
            "verse": 19,
            "text": "У ходу буди одмерен, а у говору не буди грлат; збиља, најнепријатнији глас је глас магарца"
        },
        {
            "chapter": 31,
            "verse": 20,
            "text": "Како не видите да вам је Аллах потчинио све што постоји на небесима и на Земљи и да вас дарежљиво обасипа Својим благодатима, и видљивим и невидљивим?! А има људи који расправљају о Аллаху без икаквог знања, без икакве упуте и без књиге светиљке"
        },
        {
            "chapter": 31,
            "verse": 21,
            "text": "А кад им се говори: „Следите оно што вам Аллах објављује!“ Одговарају: „Не, ми следимо оно што смо запамтили од наших предака.“ Зар и онда кад их ђаво позива на патњу у Огњу"
        },
        {
            "chapter": 31,
            "verse": 22,
            "text": "Онај ко се сасвим преда Аллаху, а уз то још и добра дела ради, ухватио се за најчвршћу везу. Аллаху се на крају све враћа"
        },
        {
            "chapter": 31,
            "verse": 23,
            "text": "А онај који не верује, па, нека те не забрињава његово неверовање. Нама ће сви да се врате и Ми ћемо о ономе шта су радили да их обавестимо; Аллах, уистину, добро зна све што је у грудима"
        },
        {
            "chapter": 31,
            "verse": 24,
            "text": "Ми им дајемо да кратко уживају, а онда ћемо да их натерамо у жестоку патњу"
        },
        {
            "chapter": 31,
            "verse": 25,
            "text": "А да их упиташ: „Ко је створио небеса и Земљу?“ Сигурно би рекли: „Аллах!“ А ти реци: „Хваљен нека је Аллах!“ Само што већина њих не зна"
        },
        {
            "chapter": 31,
            "verse": 26,
            "text": "Аллахово је све на небесима и на Земљи! Аллах је, уистину, независтан и хвале достојан"
        },
        {
            "chapter": 31,
            "verse": 27,
            "text": "Да су сва стабла на Земљи писаљке, а море, уз помоћ још седам мора, тинта, не би се исписале Аллахове речи; Аллах је, уистину, силан и мудар"
        },
        {
            "chapter": 31,
            "verse": 28,
            "text": "Створити све вас и све вас оживети, исто је као створити и оживети једног човека; Аллах је, заиста, све чује и све види"
        },
        {
            "chapter": 31,
            "verse": 29,
            "text": "Зар не видиш да Аллах уводи ноћ у дан и дан у ноћ, и да је потчинио Сунце и Месец - свако се креће до одређеног рока - и да Аллах добро зна оно што радите"
        },
        {
            "chapter": 31,
            "verse": 30,
            "text": "То је зато што је Аллах - истина, а они којима они, поред Њега, упућују молбе - неистина, и што је Аллах Узвишени и Велики"
        },
        {
            "chapter": 31,
            "verse": 31,
            "text": "Зар не видиш да лађе морем плове Аллаховом благодати да би вам показао неке Своје знаке?! У томе су, заиста, знаци за сваког ко је стрпљив и захвалан"
        },
        {
            "chapter": 31,
            "verse": 32,
            "text": "А кад их талас, као облак, прекрије, моле се Аллаху, искрено Му исповедајући веру; а чим их Он доведе до копна, само Му неки захвални остају. А Наше речи и доказе само издајник, незахвалник пориче"
        },
        {
            "chapter": 31,
            "verse": 33,
            "text": "О људи, бојте се свога Господара и страхујте од Дана кад родитељ своме детету неће моћи нимало да помогне, нити ће дете моћи своме родитељу имало да помогне! Аллахова претња је истинита, па нека вас никако овосветски живот не завара и нека вас у Аллаха ђаво не поколеба"
        },
        {
            "chapter": 31,
            "verse": 34,
            "text": "Само Аллах зна кад ће да наступи Судњи дан, само Он спушта кишу и само Он зна шта је у материцама , а човек не зна шта ће сутра да заради и не зна нико у којој ће земљи да умре; Аллах, уистину, све зна и о свему је обавештен"
        }
    ]
}
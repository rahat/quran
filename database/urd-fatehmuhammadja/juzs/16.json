{
    "juzs": [
        {
            "chapter": 18,
            "verse": 75,
            "text": "(خضر نے) کہا کیا میں نے نہیں کہا تھا کہ تم سے میرے ساتھ صبر نہیں کرسکو گے"
        },
        {
            "chapter": 18,
            "verse": 76,
            "text": "انہوں نے کہا کہ اگر میں اس کے بعد (پھر) کوئی بات پوچھوں (یعنی اعتراض کروں) تو مجھے اپنے ساتھ نہ رکھیئے گا کہ آپ میری طرف سے عذر (کے قبول کرنے میں غایت) کو پہنچ گئے"
        },
        {
            "chapter": 18,
            "verse": 77,
            "text": "پھر دونوں چلے۔ یہاں تک کہ ایک گاؤں والوں کے پاس پہنچے اور ان سے کھانا طلب کیا۔ انہوں نے ان کی ضیافت کرنے سے انکار کر دیا۔ پھر انہوں نے وہاں ایک دیوار دیکھی جو (جھک کر) گرا چاہتی تھی۔ خضر نے اس کو سیدھا کر دیا۔ موسیٰ نے کہا اگر آپ چاہتے تو ان سے (اس کا) معاوضہ لیتے (تاکہ کھانے کا کام چلتا)"
        },
        {
            "chapter": 18,
            "verse": 78,
            "text": "خضر نے کہا اب مجھ میں اور تجھ میں علیحدگی۔ (مگر) جن باتوں پر تم صبر نہ کرسکے میں ان کا تمہیں بھید بتائے دیتا ہوں"
        },
        {
            "chapter": 18,
            "verse": 79,
            "text": "(کہ وہ جو) کشتی (تھی) غریب لوگوں کی تھی جو دریا میں محنت (کرکے یعنی کشتیاں چلا کر گذارہ) کرتے تھے۔ اور ان کے سامنے (کی طرف) ایک بادشاہ تھا جو ہر ایک کشتی کو زبردستی چھین لیتا تھا تو میں نے چاہا کہ اسے عیب دار کردوں (تاکہ وہ اسے غصب نہ کرسکے)"
        },
        {
            "chapter": 18,
            "verse": 80,
            "text": "اور وہ جو لڑکا تھا اس کے ماں باپ دنوں مومن تھے ہمیں اندیشہ ہوا کہ (وہ بڑا ہو کر بدکردار ہوتا کہیں) ان کو سرکشی اور کفر میں نہ پھنسا دے"
        },
        {
            "chapter": 18,
            "verse": 81,
            "text": "تو ہم نے چاہا کہ ان کا پروردگار اس کی جگہ ان کو اور (بچّہ) عطا فرمائے جو پاک طینتی میں اور محبت میں اس سے بہتر ہو"
        },
        {
            "chapter": 18,
            "verse": 82,
            "text": "اور وہ جو دیوار تھی سو وہ دو یتیم لڑکوں کی تھی (جو) شہر میں (رہتے تھے) اور اس کے نیچے ان کا خزانہ (مدفون) تھا اور ان کا باپ ایک نیک بخت آدمی تھا۔ تو تمہارے پروردگار نے چاہا کہ وہ اپنی جوانی کو پہنچ جائیں اور (پھر) اپنا خزانہ نکالیں۔ یہ تمہارے پروردگار کی مہربانی ہے۔ اور یہ کام میں نے اپنی طرف سے نہیں کئے۔ یہ ان باتوں کا راز ہے جن پر تم صبر نہ کرسکے"
        },
        {
            "chapter": 18,
            "verse": 83,
            "text": "اور تم سے ذوالقرنین کے بارے میں دریافت کرتے ہیں۔ کہہ دو کہ میں اس کا کسی قدر حال تمہیں پڑھ کر سناتا ہوں"
        },
        {
            "chapter": 18,
            "verse": 84,
            "text": "ہم نے اس کو زمین میں بڑی دسترس دی تھی اور ہر طرح کا سامان عطا کیا تھا"
        },
        {
            "chapter": 18,
            "verse": 85,
            "text": "تو اس نے (سفر کا) ایک سامان کیا"
        },
        {
            "chapter": 18,
            "verse": 86,
            "text": "یہاں تک کہ جب سورج کے غروب ہونے کی جگہ پہنچا تو اسے ایسا پایا کہ ایک کیچڑ کی ندی میں ڈوب رہا ہے اور اس (ندی) کے پاس ایک قوم دیکھی۔ ہم نے کہا ذوالقرنین! تم ان کو خواہ تکلیف دو خواہ ان (کے بارے) میں بھلائی اختیار کرو (دونوں باتوں میں تم کو قدرت ہے)"
        },
        {
            "chapter": 18,
            "verse": 87,
            "text": "ذوالقرنین نے کہا کہ جو (کفر وبدکرداری سے) ظلم کرے گا اسے ہم عذاب دیں گے۔ پھر (جب) وہ اپنے پروردگار کی طرف لوٹایا جائے گا تو وہ بھی اسے بُرا عذاب دے گا"
        },
        {
            "chapter": 18,
            "verse": 88,
            "text": "اور جو ایمان لائے گا اور عمل نیک کرے گا اس کے لئے بہت اچھا بدلہ ہے۔ اور ہم اپنے معاملے میں (اس پر کسی طرح کی سختی نہیں کریں گے بلکہ) اس سے نرم بات کہیں گے"
        },
        {
            "chapter": 18,
            "verse": 89,
            "text": "پھر اس نے ایک اور سامان (سفر کا) کیا"
        },
        {
            "chapter": 18,
            "verse": 90,
            "text": "یہاں تک کہ سورج کے طلوع ہونے کے مقام پر پہنچا تو دیکھا کہ وہ ایسے لوگوں پر طلوع کرتا ہے جن کے لئے ہم نے سورج کے اس طرف کوئی اوٹ نہیں بنائی تھی"
        },
        {
            "chapter": 18,
            "verse": 91,
            "text": "(حقیقت حال) یوں (تھی) اور جو کچھ اس کے پاس تھا ہم کو سب کی خبر تھی"
        },
        {
            "chapter": 18,
            "verse": 92,
            "text": "پھر اس نے ایک اور سامان کیا"
        },
        {
            "chapter": 18,
            "verse": 93,
            "text": "یہاں تک کہ دو دیواروں کے درمیان پہنچا تو دیکھا کہ ان کے اس طرف کچھ لوگ ہیں کہ بات کو سمجھ نہیں سکتے"
        },
        {
            "chapter": 18,
            "verse": 94,
            "text": "ان لوگوں نے کہا ذوالقرنین! یاجوج اور ماجوج زمین میں فساد کرتے رہتے ہیں بھلا ہم آپ کے لئے خرچ (کا انتظام) کردیں کہ آپ ہمارے اور ان کے درمیان ایک دیوار کھینچ دیں"
        },
        {
            "chapter": 18,
            "verse": 95,
            "text": "ذوالقرنین نے کہا کہ خرچ کا جو مقدور خدا نے مجھے بخشا ہے وہ بہت اچھا ہے۔ تم مجھے قوت (بازو) سے مدد دو۔ میں تمہارے اور ان کے درمیان ایک مضبوط اوٹ بنا دوں گا"
        },
        {
            "chapter": 18,
            "verse": 96,
            "text": "تو تم لوہے کے (بڑے بڑے) تختے لاؤ (چنانچہ کام جاری کردیا گیا) یہاں تک کہ جب اس نے دونوں پہاڑوں کے درمیان (کا حصہ) برابر کر دیا۔ اور کہا کہ (اب اسے) دھونکو۔ یہاں تک کہ جب اس کو (دھونک دھونک) کر آگ کر دیا تو کہا کہ (اب) میرے پاس تانبہ لاؤ اس پر پگھلا کر ڈال دوں"
        },
        {
            "chapter": 18,
            "verse": 97,
            "text": "پھر ان میں یہ قدرت نہ رہی کہ اس پر چڑھ سکیں اور نہ یہ طاقت رہی کہ اس میں نقب لگا سکیں"
        },
        {
            "chapter": 18,
            "verse": 98,
            "text": "بولا کہ یہ میرے پروردگار کی مہربانی ہے۔ جب میرے پروردگار کا وعدہ آپہنچے گا تو اس کو (ڈھا کر) ہموار کردے گا اور میرے پروردگار کا وعدہ سچا ہے"
        },
        {
            "chapter": 18,
            "verse": 99,
            "text": "(اس روز) ہم ان کو چھوڑ دیں گے کہ (روئے زمین پر پھیل کر) ایک دوسرے میں گھس جائیں گے اور صور پھونکا جائے گا تو ہم سب کو جمع کرلیں گے"
        },
        {
            "chapter": 18,
            "verse": 100,
            "text": "اور اُس روز جہنم کو کافروں کے سامنے لائیں گے"
        },
        {
            "chapter": 18,
            "verse": 101,
            "text": "جن کی آنکھیں میری یاد سے پردے میں تھیں اور وہ سننے کی طاقت نہیں رکھتے تھے"
        },
        {
            "chapter": 18,
            "verse": 102,
            "text": "کیا کافر یہ خیال کرتے ہیں کہ وہ ہمارے بندوں کو ہمارے سوا (اپنا) کارساز بنائیں گے (تو ہم خفا نہیں ہوں گے) ہم نے (ایسے) کافروں کے لئے جہنم کی (مہمانی) تیار کر رکھی ہے"
        },
        {
            "chapter": 18,
            "verse": 103,
            "text": "کہہ دو کہ ہم تمہیں بتائیں جو عملوں کے لحاظ سے بڑے نقصان میں ہیں"
        },
        {
            "chapter": 18,
            "verse": 104,
            "text": "وہ لوگ جن کی سعی دنیا کی زندگی میں برباد ہوگئی۔ اور وہ یہ سمجھے ہوئے ہیں کہ اچھے کام کر رہے ہیں"
        },
        {
            "chapter": 18,
            "verse": 105,
            "text": "یہ وہ لوگ ہیں جنہوں نے اپنے پروردگار کی آیتوں اور اس کے سامنے جانے سے انکار کیا تو ان کے اعمال ضائع ہوگئے اور ہم قیامت کے دن ان کے لئے کچھ بھی وزن قائم نہیں کریں گے"
        },
        {
            "chapter": 18,
            "verse": 106,
            "text": "یہ ان کی سزا ہے (یعنی) جہنم۔ اس لئے کہ انہوں نے کفر کیا اور ہماری آیتوں اور ہمارے پیغمبروں کی ہنسی اُڑائی"
        },
        {
            "chapter": 18,
            "verse": 107,
            "text": "جو لوگ ایمان لائے اور عمل نیک کئے ان کے لئے بہشت کے باغ مہمانی ہوں گے"
        },
        {
            "chapter": 18,
            "verse": 108,
            "text": "ہمیشہ ان میں رہیں گے اور وہاں سے مکان بدلنا نہ چاہیں گے"
        },
        {
            "chapter": 18,
            "verse": 109,
            "text": "کہہ دو کہ اگر سمندر میرے پروردگار کی باتوں کے (لکھنے کے) لئے سیاہی ہو تو قبل اس کے کہ میرے پروردگار کی باتیں تمام ہوں سمندر ختم ہوجائے اگرچہ ہم ویسا ہی اور (سمندر) اس کی مدد کو لائیں"
        },
        {
            "chapter": 18,
            "verse": 110,
            "text": "کہہ دو کہ میں تمہاری طرح کا ایک بشر ہوں۔ (البتہ) میری طرف وحی آتی ہے کہ تمہارا معبود (وہی) ایک معبود ہے۔ تو جو شخص اپنے پروردگار سے ملنے کی امید رکھے چاہیئے کہ عمل نیک کرے اور اپنے پروردگار کی عبادت میں کسی کو شریک نہ بنائے"
        },
        {
            "chapter": 19,
            "verse": 1,
            "text": "کہیٰعص"
        },
        {
            "chapter": 19,
            "verse": 2,
            "text": "(یہ) تمہارے پروردگار کی مہربانی کا بیان (ہے جو اس نے) اپنے بندے زکریا پر (کی تھی)"
        },
        {
            "chapter": 19,
            "verse": 3,
            "text": "جب انہوں نے اپنے پروردگار کو دبی آواز سے پکارا"
        },
        {
            "chapter": 19,
            "verse": 4,
            "text": "(اور) کہا کہ اے میرے پروردگار میری ہڈیاں بڑھاپے کے سبب کمزور ہوگئی ہیں اور سر (ہے کہ) بڑھاپے (کی وجہ سے) شعلہ مارنے لگا ہے اور اے میرے پروردگار میں تجھ سے مانگ کر کبھی محروم نہیں رہا"
        },
        {
            "chapter": 19,
            "verse": 5,
            "text": "اور میں اپنے بعد اپنے بھائی بندوں سے ڈرتا ہوں اور میری بیوی بانجھ ہے تو مجھے اپنے پاس سے ایک وارث عطا فرما"
        },
        {
            "chapter": 19,
            "verse": 6,
            "text": "جو میری اور اولاد یعقوب کی میراث کا مالک ہو۔ اور (اے) میرے پروردگار اس کو خوش اطوار بنائیو"
        },
        {
            "chapter": 19,
            "verse": 7,
            "text": "اے زکریا ہم تم کو ایک لڑکے کی بشارت دیتے ہیں جس کا نام یحییٰ ہے۔ اس سے پہلے ہم نے اس نام کا کوئی شخص پیدا نہیں کیا"
        },
        {
            "chapter": 19,
            "verse": 8,
            "text": "انہوں نے کہا پروردگار میرے ہاں کس طرح لڑکا ہوگا۔ جس حال میں میری بیوی بانجھ ہے اور میں بڑھاپے کی انتہا کو پہنچ گیا ہوں"
        },
        {
            "chapter": 19,
            "verse": 9,
            "text": "حکم ہوا کہ اسی طرح (ہوگا) تمہارے پروردگار نے فرمایا ہے کہ مجھے یہ آسان ہے اور میں پہلے تم کو بھی تو پیدا کرچکا ہوں اور تم کچھ چیز نہ تھے"
        },
        {
            "chapter": 19,
            "verse": 10,
            "text": "کہا کہ پروردگار میرے لئے کوئی نشانی مقرر فرما۔ فرمایا نشانی یہ ہے کہ تم صحیح وسالم ہو کر تین (رات دن) لوگوں سے بات نہ کرسکو گے"
        },
        {
            "chapter": 19,
            "verse": 11,
            "text": "پھر وہ (عبادت کے) حجرے سے نکل کر اپنی قوم کے پاس آئے تو ان سے اشارے سے کہا کہ صبح وشام (خدا کو) یاد کرتے رہو"
        },
        {
            "chapter": 19,
            "verse": 12,
            "text": "اے یحییٰ (ہماری) کتاب کو زور سے پکڑے رہو۔ اور ہم نے ان کو لڑکپن میں دانائی عطا فرمائی تھی"
        },
        {
            "chapter": 19,
            "verse": 13,
            "text": "اور اپنے پاس شفقت اور پاکیزگی دی تھی۔ اور پرہیزگار تھے"
        },
        {
            "chapter": 19,
            "verse": 14,
            "text": "اور ماں باپ کے ساتھ نیکی کرنے والے تھے اور سرکش اور نافرمان نہیں تھے"
        },
        {
            "chapter": 19,
            "verse": 15,
            "text": "اور جس دن وہ پیدا ہوئے اور جس دن وفات پائیں گے اور جس دن زندہ کرکے اٹھائے جائیں گے۔ ان پر سلام اور رحمت (ہے)"
        },
        {
            "chapter": 19,
            "verse": 16,
            "text": "اور کتاب (قرآن) میں مریم کا بھی مذکور کرو، جب وہ اپنے لوگوں سے الگ ہو کر مشرق کی طرف چلی گئیں"
        },
        {
            "chapter": 19,
            "verse": 17,
            "text": "تو انہوں نے ان کی طرف سے پردہ کرلیا۔ (اس وقت) ہم نے ان کی طرف اپنا فرشتہ بھیجا۔ تو ان کے سامنے ٹھیک آدمی (کی شکل) بن گیا"
        },
        {
            "chapter": 19,
            "verse": 18,
            "text": "مریم بولیں کہ اگر تم پرہیزگار ہو تو میں تم سے خدا کی پناہ مانگتی ہوں"
        },
        {
            "chapter": 19,
            "verse": 19,
            "text": "انہوں نے کہا کہ میں تو تمہارے پروردگار کا بھیجا ہوا (یعنی فرشتہ) ہوں (اور اس لئے آیا ہوں) کہ تمہیں پاکیزہ لڑکا بخشوں"
        },
        {
            "chapter": 19,
            "verse": 20,
            "text": "مریم نے کہا کہ میرے ہاں لڑکا کیونکر ہوگا مجھے کسی بشر نے چھوا تک نہیں اور میں بدکار بھی نہیں ہوں"
        },
        {
            "chapter": 19,
            "verse": 21,
            "text": "(فرشتے نے) کہا کہ یونہی (ہوگا) تمہارے پروردگار نے فرمایا کہ یہ مجھے آسان ہے۔ اور (میں اسے اسی طریق پر پیدا کروں گا) تاکہ اس کو لوگوں کے لئے اپنی طرف سے نشانی اور (ذریعہٴ) رحمت اور (مہربانی) بناؤں اور یہ کام مقرر ہوچکا ہے"
        },
        {
            "chapter": 19,
            "verse": 22,
            "text": "تو وہ اس (بچّے) کے ساتھ حاملہ ہوگئیں اور اسے لے کر ایک دور جگہ چلی گئیں"
        },
        {
            "chapter": 19,
            "verse": 23,
            "text": "پھر درد زہ ان کو کھجور کے تنے کی طرف لے آیا۔ کہنے لگیں کہ کاش میں اس سے پہلے مرچکتی اور بھولی بسری ہوگئی ہوتی"
        },
        {
            "chapter": 19,
            "verse": 24,
            "text": "اس وقت ان کے نیچے کی جانب سے فرشتے نے ان کو آواز دی کہ غمناک نہ ہو تمہارے پروردگار نے تمہارے نیچے ایک چشمہ جاری کردیا ہے"
        },
        {
            "chapter": 19,
            "verse": 25,
            "text": "اور کھجور کے تنے کو پکڑ کر اپنی طرف ہلاؤ تم پر تازہ تازہ کھجوریں جھڑ پڑیں گی"
        },
        {
            "chapter": 19,
            "verse": 26,
            "text": "تو کھاؤ اور پیو اور آنکھیں ٹھنڈی کرو۔ اگر تم کسی آدمی کو دیکھو تو کہنا کہ میں نے خدا کے لئے روزے کی منت مانی تو آج میں کسی آدمی سے ہرگز کلام نہیں کروں گی"
        },
        {
            "chapter": 19,
            "verse": 27,
            "text": "پھر وہ اس (بچّے) کو اٹھا کر اپنی قوم کے لوگوں کے پاس لے آئیں۔ وہ کہنے لگے کہ مریم یہ تو تُونے برا کام کیا"
        },
        {
            "chapter": 19,
            "verse": 28,
            "text": "اے ہارون کی بہن نہ تو تیرا باپ ہی بداطوار آدمی تھا اور نہ تیری ماں ہی بدکار تھی"
        },
        {
            "chapter": 19,
            "verse": 29,
            "text": "تو مریم نے اس لڑکے کی طرف اشارہ کیا۔ وہ بولے کہ ہم اس سے کہ گود کا بچہ ہے کیونکر بات کریں"
        },
        {
            "chapter": 19,
            "verse": 30,
            "text": "بچے نے کہا کہ میں خدا کا بندہ ہوں اس نے مجھے کتاب دی ہے اور نبی بنایا ہے"
        },
        {
            "chapter": 19,
            "verse": 31,
            "text": "اور میں جہاں ہوں (اور جس حال میں ہوں) مجھے صاحب برکت کیا ہے اور جب تک زندہ ہوں مجھ کو نماز اور زکوٰة کا ارشاد فرمایا ہے"
        },
        {
            "chapter": 19,
            "verse": 32,
            "text": "اور (مجھے) اپنی ماں کے ساتھ نیک سلوک کرنے والا (بنایا ہے) اور سرکش وبدبخت نہیں بنایا"
        },
        {
            "chapter": 19,
            "verse": 33,
            "text": "اور جس دن میں پیدا ہوا اور جس دن مروں گا اور جس دن زندہ کرکے اٹھایا جاؤں گا مجھ پر سلام (ورحمت) ہے"
        },
        {
            "chapter": 19,
            "verse": 34,
            "text": "یہ مریم کے بیٹے عیسیٰ ہیں (اور یہ) سچی بات ہے جس میں لوگ شک کرتے ہیں"
        },
        {
            "chapter": 19,
            "verse": 35,
            "text": "خدا کو سزاوار نہیں کہ کسی کو بیٹا بنائے۔ وہ پاک ہے جب کسی چیز کا ارادہ کرتا ہے تو اس کو یہی کہتا ہے کہ ہوجا تو وہ ہوجاتی ہے"
        },
        {
            "chapter": 19,
            "verse": 36,
            "text": "اور بےشک خدا ہی میرا اور تمہارا پروردگار ہے تو اسی کی عبادت کرو۔ یہی سیدھا رستہ ہے"
        },
        {
            "chapter": 19,
            "verse": 37,
            "text": "پھر (اہل کتاب کے) فرقوں نے باہم اختلاف کیا۔ سو جو لوگ کافر ہوئے ہیں ان کو بڑے دن (یعنی قیامت کے روز) حاضر ہونے سے خرابی ہے"
        },
        {
            "chapter": 19,
            "verse": 38,
            "text": "وہ جس دن ہمارے سامنے آئیں گے۔ کیسے سننے والے اور کیسے دیکھنے والے ہوں گے مگر ظالم آج صریح گمراہی میں ہیں"
        },
        {
            "chapter": 19,
            "verse": 39,
            "text": "اور ان کو حسرت (وافسوس) کے دن سے ڈراؤ جب بات فیصل کردی جائے گی۔ اور (ہیہات) وہ غفلت میں (پڑے ہوئے ہیں) اور ایمان نہیں لاتے"
        },
        {
            "chapter": 19,
            "verse": 40,
            "text": "ہم ہی زمین کے اور جو لوگ اس پر (بستے) ہیں ان کے وارث ہیں۔ اور ہماری ہی طرف ان کو لوٹنا ہوگا"
        },
        {
            "chapter": 19,
            "verse": 41,
            "text": "اور کتاب میں ابراہیم کو یاد کرو۔ بےشک وہ نہایت سچے پیغمبر تھے"
        },
        {
            "chapter": 19,
            "verse": 42,
            "text": "جب انہوں نے اپنے باپ سے کہا کہ ابّا آپ ایسی چیزوں کو کیوں پوجتے ہیں جو نہ سنیں اور نہ دیکھیں اور نہ آپ کے کچھ کام آسکیں"
        },
        {
            "chapter": 19,
            "verse": 43,
            "text": "ابّا مجھے ایسا علم ملا ہے جو آپ کو نہیں ملا ہے تو میرے ساتھ ہوجیئے میں آپ کو سیدھی راہ پر چلا دوں گا"
        },
        {
            "chapter": 19,
            "verse": 44,
            "text": "ابّا شیطان کی پرستش نہ کیجیئے۔ بےشک شیطان خدا کا نافرمان ہے"
        },
        {
            "chapter": 19,
            "verse": 45,
            "text": "ابّا مجھے ڈر لگتا ہے کہ آپ کو خدا کا عذاب آپکڑے تو آپ شیطان کے ساتھی ہوجائیں"
        },
        {
            "chapter": 19,
            "verse": 46,
            "text": "اس نے کہا ابراہیم کیا تو میرے معبودوں سے برگشتہ ہے؟ اگر تو باز نہ آئے گا تو میں تجھے سنگسار کردوں گا اور تو ہمیشہ کے لئے مجھ سے دور ہوجا"
        },
        {
            "chapter": 19,
            "verse": 47,
            "text": "ابراہیم نے سلام علیک کہا (اور کہا کہ) میں آپ کے لئے اپنے پروردگار سے بخشش مانگوں گا۔ بےشک وہ مجھ پر نہایت مہربان ہے"
        },
        {
            "chapter": 19,
            "verse": 48,
            "text": "اور میں آپ لوگوں سے اور جن کو آپ خدا کے سوا پکارا کرتے ہیں ان سے کنارہ کرتا ہوں اور اپنے پروردگار ہی کو پکاروں گا۔ امید ہے کہ میں اپنے پروردگار کو پکار کر محروم نہیں رہوں گا"
        },
        {
            "chapter": 19,
            "verse": 49,
            "text": "اور جب ابراہیم ان لوگوں سے اور جن کی وہ خدا کے سوا پرستش کرتے تھے اُن سے الگ ہوگئے تو ہم نے ان کو اسحاق اور (اسحاق کو) یعقوب بخشے۔ اور سب کو پیغمبر بنایا"
        },
        {
            "chapter": 19,
            "verse": 50,
            "text": "اور ان کو اپنی رحمت سے (بہت سی چیزیں) عنایت کیں۔ اور ان کا ذکر جمیل بلند کیا"
        },
        {
            "chapter": 19,
            "verse": 51,
            "text": "اور کتاب میں موسیٰ کا بھی ذکر کرو۔ بےشک وہ (ہمارے) برگزیدہ اور پیغمبر مُرسل تھے"
        },
        {
            "chapter": 19,
            "verse": 52,
            "text": "اور ہم نے ان کو طور کی داہنی جانب پکارا اور باتیں کرنے کے لئے نزدیک بلایا"
        },
        {
            "chapter": 19,
            "verse": 53,
            "text": "اور اپنی مہربانی سے اُن کو اُن کا بھائی ہارون پیغمبر عطا کیا"
        },
        {
            "chapter": 19,
            "verse": 54,
            "text": "اور کتاب میں اسمٰعیل کا بھی ذکر کرو وہ وعدے کے سچے اور ہمارے بھیجے ہوئے نبی تھے"
        },
        {
            "chapter": 19,
            "verse": 55,
            "text": "اور اپنے گھر والوں کو نماز اور زکوٰة کا حکم کرتے تھے اور اپنے پروردگار کے ہاں پسندیدہ (وبرگزیدہ) تھے"
        },
        {
            "chapter": 19,
            "verse": 56,
            "text": "اور کتاب میں ادریس کا بھی ذکر کرو۔ وہ بھی نہایت سچے نبی تھے"
        },
        {
            "chapter": 19,
            "verse": 57,
            "text": "اور ہم نے ان کو اونچی جگہ اُٹھا لیا تھا"
        },
        {
            "chapter": 19,
            "verse": 58,
            "text": "یہ وہ لوگ ہیں جن پر خدا نے اپنے پیغمبروں میں سے فضل کیا۔ (یعنی) اولاد آدم میں سے اور ان لوگوں میں سے جن کو نوح کے ساتھ (کشتی میں) سوار کیا اور ابراہیم اور یعقوب کی اولاد میں سے اور ان لوگوں میں سے جن کو ہم نے ہدایت دی اور برگزیدہ کیا۔ جب ان کے سامنے ہماری آیتیں پڑھی جاتی تھیں تو سجدے میں گر پڑتے اور روتے رہتے تھے"
        },
        {
            "chapter": 19,
            "verse": 59,
            "text": "پھر ان کے بعد چند ناخلف ان کے جانشیں ہوئے جنہوں نے نماز کو (چھوڑ دیا گویا اسے) کھو دیا۔ اور خواہشات نفسانی کے پیچھے لگ گئے۔ سو عنقریب ان کو گمراہی (کی سزا) ملے گی"
        },
        {
            "chapter": 19,
            "verse": 60,
            "text": "ہاں جس نے توبہ کی اور ایمان لایا اور عمل نیک کئے تو اسے لوگ بہشت میں داخل ہوں گے اور ان کا ذرا نقصان نہ کیا جائے گا"
        },
        {
            "chapter": 19,
            "verse": 61,
            "text": "(یعنی) بہشت جاودانی (میں) جس کا خدا نے اپنے بندوں سے وعدہ کیا ہے (اور جو ان کی آنکھوں سے) پوشیدہ (ہے) ۔ بےشک اس کا وعدہ (نیکوکاروں کے سامنے) آنے والا ہے"
        },
        {
            "chapter": 19,
            "verse": 62,
            "text": "وہ اس میں سلام کے سوا کوئی بیہودہ کلام نہ سنیں گے، اور ان کے لئے صبح وشام کا کھانا تیار ہوگا"
        },
        {
            "chapter": 19,
            "verse": 63,
            "text": "یہی وہ جنت ہے جس کا ہم اپنے بندوں میں سے ایسے شخص کو وارث بنائیں گے جو پرہیزگار ہوگا"
        },
        {
            "chapter": 19,
            "verse": 64,
            "text": "اور (فرشتوں نے پیغمبر کو جواب دیا کہ) ہم تمہارے پروردگار کے حکم سوا اُتر نہیں سکتے۔ جو کچھ ہمارے آگے ہے اور پیچھے ہے اور جو ان کے درمیان ہے سب اسی کا ہے اور تمہارا پروردگار بھولنے والا نہیں"
        },
        {
            "chapter": 19,
            "verse": 65,
            "text": "(یعنی) آسمان اور زمین کا اور جو ان دونوں کے درمیان ہے سب کا پروردگار ہے۔ تو اسی کی عبادت کرو اور اسی کی عبادت پر ثابت قدم رہو۔ بھلا تم کوئی اس کا ہم نام جانتے ہو"
        },
        {
            "chapter": 19,
            "verse": 66,
            "text": "اور (کافر) انسان کہتا ہے کہ جب میں مر جاؤ گا تو کیا زندہ کرکے نکالا جاؤں گا؟"
        },
        {
            "chapter": 19,
            "verse": 67,
            "text": "کیا (ایسا) انسان یاد نہیں کرتا کہ ہم نے اس کو پہلے بھی پیدا کیا تھا اور وہ کچھ بھی چیز نہ تھا"
        },
        {
            "chapter": 19,
            "verse": 68,
            "text": "تمہارے پروردگار کی قسم! ہم ان کو جمع کریں گے اور شیطانوں کو بھی۔ پھر ان سب کو جہنم کے گرد حاضر کریں گے (اور وہ) گھٹنوں پر گرے ہوئے (ہوں گے)"
        },
        {
            "chapter": 19,
            "verse": 69,
            "text": "پھر ہر جماعت میں سے ہم ایسے لوگوں کو کھینچ نکالیں گے جو خدا سے سخت سرکشی کرتے تھے"
        },
        {
            "chapter": 19,
            "verse": 70,
            "text": "اور ہم ان لوگوں سے خوب واقف ہیں جو ان میں داخل ہونے کے زیادہ لائق ہیں"
        },
        {
            "chapter": 19,
            "verse": 71,
            "text": "اور تم میں کوئی (شخص) نہیں مگر اسے اس پر گزرنا ہوگا۔ یہ تمہارے پروردگار پر لازم اور مقرر ہے"
        },
        {
            "chapter": 19,
            "verse": 72,
            "text": "پھر ہم پرہیزگاروں کو نجات دیں گے۔ اور ظالموں کو اس میں گھٹنوں کے بل پڑا ہوا چھوڑ دیں گے"
        },
        {
            "chapter": 19,
            "verse": 73,
            "text": "اور جب ان لوگوں کے سامنے ہماری آیتیں پڑھی جاتی ہیں تو جو کافر ہیں وہ مومنوں سے کہتے ہیں کہ دونوں فریق میں سے مکان کس کے اچھے اور مجلسیں کس کی بہتر ہیں"
        },
        {
            "chapter": 19,
            "verse": 74,
            "text": "اور ہم نے ان سے پہلے بہت سی اُمتیں ہلاک کردیں۔ وہ لوگ (ان سے) ٹھاٹھ اور نمود میں کہیں اچھے تھے"
        },
        {
            "chapter": 19,
            "verse": 75,
            "text": "کہہ دو کہ جو شخص گمراہی میں پڑا ہوا ہے خدا اس کو آہستہ آہستہ مہلت دیئے جاتا ہے۔ یہاں تک کہ جب اس چیز کو دیکھ لیں گے جس کا ان سے وعدہ کیا جاتا ہے خواہ عذاب اور خواہ قیامت۔ تو (اس وقت) جان لیں گے کہ مکان کس کا برا ہے اور لشکر کس کا کمزور ہے"
        },
        {
            "chapter": 19,
            "verse": 76,
            "text": "اور جو لوگ ہدایت یاب ہیں خدا ان کو زیادہ ہدایت دیتا ہے۔ اور نیکیاں جو باقی رہنے والی ہیں وہ تمہارے پروردگار کے صلے کے لحاظ سے خوب اور انجام کے اعتبار سے بہتر ہیں"
        },
        {
            "chapter": 19,
            "verse": 77,
            "text": "بھلا تم نے اس شخص کو دیکھا جس نے ہماری آیتوں سے کفر کیا اور کہنے لگا کہ (اگر میں ازسرنو زندہ ہوا بھی تو یہی) مال اور اولاد مجھے (وہاں) ملے گا"
        },
        {
            "chapter": 19,
            "verse": 78,
            "text": "کیا اس نے غیب کی خبر پالی ہے یا خدا کے یہاں (سے) عہد لے لیا ہے؟"
        },
        {
            "chapter": 19,
            "verse": 79,
            "text": "ہرگز نہیں۔ یہ جو کچھ کہتا ہے ہم اس کو لکھتے جاتے اور اس کے لئے آہستہ آہستہ عذاب بڑھاتے جاتے ہیں"
        },
        {
            "chapter": 19,
            "verse": 80,
            "text": "اور جو چیزیں یہ بتاتا ہے ان کے ہم وارث ہوں گے اور یہ اکیلا ہمارے سامنے آئے گا"
        },
        {
            "chapter": 19,
            "verse": 81,
            "text": "اور ان لوگوں نے خدا کے سوا اور معبود بنالئے ہیں تاکہ وہ ان کے لئے (موجب عزت و) مدد ہوں"
        },
        {
            "chapter": 19,
            "verse": 82,
            "text": "ہرگز نہیں وہ (معبودان باطل) ان کی پرستش سے انکار کریں گے اور ان کے دشمن (ومخالف) ہوں گے"
        },
        {
            "chapter": 19,
            "verse": 83,
            "text": "کیا تم نے نہیں دیکھا کہ ہم نے شیطانوں کو کافروں پر چھوڑ رکھا ہے کہ ان کو برانگیختہ کرتے رہتے ہیں"
        },
        {
            "chapter": 19,
            "verse": 84,
            "text": "تو تم ان پر (عذاب کے لئے) جلدی نہ کرو۔ اور ہم تو ان کے لئے (دن) شمار کر رہے ہیں"
        },
        {
            "chapter": 19,
            "verse": 85,
            "text": "جس روز ہم پرہیزگاروں کو خدا کے سامنے (بطور) مہمان جمع کریں گے"
        },
        {
            "chapter": 19,
            "verse": 86,
            "text": "اور گنہگاروں کو دوزخ کی طرف پیاسے ہانک لے جائیں گے"
        },
        {
            "chapter": 19,
            "verse": 87,
            "text": "(تو لوگ) کسی کی سفارش کا اختیار نہ رکھیں گے مگر جس نے خدا سے اقرار لیا ہو"
        },
        {
            "chapter": 19,
            "verse": 88,
            "text": "اور کہتے ہیں کہ خدا بیٹا رکھتا ہے"
        },
        {
            "chapter": 19,
            "verse": 89,
            "text": "(ایسا کہنے والو یہ تو) تم بری بات (زبان پر) لائے ہو"
        },
        {
            "chapter": 19,
            "verse": 90,
            "text": "قریب ہے کہ اس (افتراء) سے آسمان پھٹ پڑیں اور زمین شق ہوجائے اور پہاڑ پارہ پارہ ہو کر گر پڑیں"
        },
        {
            "chapter": 19,
            "verse": 91,
            "text": "کہ انہوں نے خدا کے لئے بیٹا تجویز کیا"
        },
        {
            "chapter": 19,
            "verse": 92,
            "text": "اور خدا کو شایاں نہیں کہ کسی کو بیٹا بنائے"
        },
        {
            "chapter": 19,
            "verse": 93,
            "text": "تمام شخص جو آسمانوں اور زمین میں ہیں سب خدا کے روبرو بندے ہو کر آئیں گے"
        },
        {
            "chapter": 19,
            "verse": 94,
            "text": "اُس نے ان (سب) کو (اپنے علم سے) گھیر رکھا اور (ایک ایک کو) شمار کر رکھا ہے"
        },
        {
            "chapter": 19,
            "verse": 95,
            "text": "اور سب قیامت کے دن اس کے سامنے اکیلے اکیلے حاضر ہوں گے"
        },
        {
            "chapter": 19,
            "verse": 96,
            "text": "اور جو لوگ ایمان لائے اور عمل نیک کئے خدا ان کی محبت (مخلوقات کے دل میں) پیدا کردے گا"
        },
        {
            "chapter": 19,
            "verse": 97,
            "text": "(اے پیغمبر) ہم نے یہ (قرآن) تمہاری زبان میں آسان (نازل) کیا ہے تاکہ تم اس سے پرہیزگاروں کو خوشخبری پہنچا دو اور جھگڑالوؤں کو ڈر سنا دو"
        },
        {
            "chapter": 19,
            "verse": 98,
            "text": "اور ہم نے اس سے پہلے بہت سے گروہوں کو ہلاک کردیا ہے۔ بھلا تم ان میں سے کسی کو دیکھتے ہو یا (کہیں) ان کی بھنک سنتے ہو"
        },
        {
            "chapter": 20,
            "verse": 1,
            "text": "طہٰ"
        },
        {
            "chapter": 20,
            "verse": 2,
            "text": "(اے محمدﷺ) ہم نے تم پر قرآن اس لئے نازل نہیں کیا کہ تم مشقت میں پڑ جاؤ"
        },
        {
            "chapter": 20,
            "verse": 3,
            "text": "بلکہ اس شخص کو نصیحت دینے کے لئے (نازل کیا ہے) جو خوف رکھتا ہے"
        },
        {
            "chapter": 20,
            "verse": 4,
            "text": "یہ اس (ذات برتر) کا اتارا ہوا ہے جس نے زمین اور اونچے اونچے آسمان بنائے"
        },
        {
            "chapter": 20,
            "verse": 5,
            "text": "(یعنی خدائے) رحمٰن جس نےعرش پر قرار پکڑا"
        },
        {
            "chapter": 20,
            "verse": 6,
            "text": "جو کچھ آسمانوں میں ہے اور جو کچھ زمین میں ہے اور جو کچھ ان دونوں کے بیچ میں ہے اور جو کچھ (زمین کی) مٹی کے نیچے ہے سب اسی کا ہے"
        },
        {
            "chapter": 20,
            "verse": 7,
            "text": "اور اگر تم پکار کر بات کہو تو وہ تو چھپے بھید اور نہایت پوشیدہ بات تک کو جانتا ہے"
        },
        {
            "chapter": 20,
            "verse": 8,
            "text": "(وہ معبود برحق ہے کہ) اس کے سوا کوئی معبود نہیں ہے۔ اس کے (سب) نام اچھے ہیں"
        },
        {
            "chapter": 20,
            "verse": 9,
            "text": "اور کیا تمہیں موسیٰ (کے حال) کی خبر ملی ہے"
        },
        {
            "chapter": 20,
            "verse": 10,
            "text": "جب انہوں نے آگ دیکھی تو اپنے گھر والوں سے کہا کہ تم (یہاں) ٹھہرو میں نے آگ دیکھی ہے (میں وہاں جاتا ہوں) شاید اس میں سے میں تمہارے پاس انگاری لاؤں یا آگ (کے مقام) کا رستہ معلوم کرسکوں"
        },
        {
            "chapter": 20,
            "verse": 11,
            "text": "جب وہاں پہنچے تو آواز آئی کہ موسیٰ"
        },
        {
            "chapter": 20,
            "verse": 12,
            "text": "میں تو تمہارا پروردگار ہوں تو اپنی جوتیاں اتار دو۔ تم (یہاں) پاک میدان (یعنی) طویٰ میں ہو"
        },
        {
            "chapter": 20,
            "verse": 13,
            "text": "اور میں نے تم کو انتخاب کرلیا ہے تو جو حکم دیا جائے اسے سنو"
        },
        {
            "chapter": 20,
            "verse": 14,
            "text": "بےشک میں ہی خدا ہوں۔ میرے سوا کوئی معبود نہیں تو میری عبادت کرو اور میری یاد کے لئے نماز پڑھا کرو"
        },
        {
            "chapter": 20,
            "verse": 15,
            "text": "قیامت یقیناً آنے والی ہے۔ میں چاہتا ہوں کہ اس (کے وقت) کو پوشیدہ رکھوں تاکہ ہر شخص جو کوشش کرے اس کا بدلا پائے"
        },
        {
            "chapter": 20,
            "verse": 16,
            "text": "تو جو شخص اس پر ایمان نہیں رکھتا اور اپنی خواہش کے پیچھے چلتا ہے (کہیں) تم کو اس (کے یقین) سے روک نہ دے تو (اس صورت میں) تم ہلاک ہوجاؤ"
        },
        {
            "chapter": 20,
            "verse": 17,
            "text": "اور موسی یہ تمہارے داہنے ہاتھ میں کیا ہے"
        },
        {
            "chapter": 20,
            "verse": 18,
            "text": "انہوں نے کہا یہ میری لاٹھی ہے۔ اس پر میں سہارا لگاتا ہوں اور اس سے اپنی بکریوں کے لئے پتے جھاڑتا ہوں اور اس میں میرے لئے اور بھی کئی فائدے ہیں"
        },
        {
            "chapter": 20,
            "verse": 19,
            "text": "فرمایا کہ موسیٰ اسے ڈال دو"
        },
        {
            "chapter": 20,
            "verse": 20,
            "text": "تو انہوں نے اس کو ڈال دیا اور وہ ناگہاں سانپ بن کر دوڑنے لگا"
        },
        {
            "chapter": 20,
            "verse": 21,
            "text": "خدا نے فرمایا کہ اسے پکڑ لو اور ڈرنا مت۔ ہم اس کو ابھی اس کی پہلی حالت پر لوٹا دیں گے"
        },
        {
            "chapter": 20,
            "verse": 22,
            "text": "اور اپنا ہاتھ اپنی بغل سے لگالو وہ کسی عیب (وبیماری) کے بغیر سفید (چمکتا دمکتا) نکلے گا۔ (یہ) دوسری نشانی (ہے)"
        },
        {
            "chapter": 20,
            "verse": 23,
            "text": "تاکہ ہم تمہیں اپنے نشانات عظیم دکھائیں"
        },
        {
            "chapter": 20,
            "verse": 24,
            "text": "تم فرعون کے پاس جاؤ (کہ) وہ سرکش ہو رہا ہے"
        },
        {
            "chapter": 20,
            "verse": 25,
            "text": "کہا میرے پروردگار (اس کام کے لئے) میرا سینہ کھول دے"
        },
        {
            "chapter": 20,
            "verse": 26,
            "text": "اور میرا کام آسان کردے"
        },
        {
            "chapter": 20,
            "verse": 27,
            "text": "اور میری زبان کی گرہ کھول دے"
        },
        {
            "chapter": 20,
            "verse": 28,
            "text": "تاکہ وہ بات سمجھ لیں"
        },
        {
            "chapter": 20,
            "verse": 29,
            "text": "اور میرے گھر والوں میں سے (ایک کو) میرا وزیر (یعنی مددگار) مقرر فرما"
        },
        {
            "chapter": 20,
            "verse": 30,
            "text": "(یعنی) میرے بھائی ہارون کو"
        },
        {
            "chapter": 20,
            "verse": 31,
            "text": "اس سے میری قوت کو مضبوط فرما"
        },
        {
            "chapter": 20,
            "verse": 32,
            "text": "اور اسے میرے کام میں شریک کر"
        },
        {
            "chapter": 20,
            "verse": 33,
            "text": "تاکہ ہم تیری بہت سی تسبیح کریں"
        },
        {
            "chapter": 20,
            "verse": 34,
            "text": "اور تجھے کثرت سے یاد کریں"
        },
        {
            "chapter": 20,
            "verse": 35,
            "text": "تو ہم کو (ہر حال میں) دیکھ رہا ہے"
        },
        {
            "chapter": 20,
            "verse": 36,
            "text": "فرمایا موسیٰ تمہاری دعا قبول کی گئی"
        },
        {
            "chapter": 20,
            "verse": 37,
            "text": "اور ہم نے تم پر ایک بار اور بھی احسان کیا تھا"
        },
        {
            "chapter": 20,
            "verse": 38,
            "text": "جب ہم نے تمہاری والدہ کو الہام کیا تھا جو تمہیں بتایا جاتا ہے"
        },
        {
            "chapter": 20,
            "verse": 39,
            "text": "(وہ یہ تھا) کہ اسے (یعنی موسیٰ کو) صندوق میں رکھو پھر اس (صندوق) کو دریا میں ڈال دو تو دریا اسے کنارے پر ڈال دے گا (اور) میرا اور اس کا دشمن اسے اٹھا لے گا۔ اور (موسیٰ) میں نے تم پر اپنی طرف سے محبت ڈال دی ہے (اس لئے کہ تم پر مہربانی کی جائے) اور اس لئے کہ تم میرے سامنے پرورش پاؤ"
        },
        {
            "chapter": 20,
            "verse": 40,
            "text": "جب تمہاری بہن (فرعون کے ہاں) گئی اور کہنے لگی کہ میں تمہیں ایسا شخص بتاؤں جو اس کو پالے۔ تو (اس طریق سے) ہم نے تم کو تمہاری ماں کے پاس پہنچا دیا تاکہ ان کی آنکھیں ٹھنڈی ہوں اور وہ رنج نہ کریں۔ اور تم نے ایک شخص کو مار ڈالا تو ہم نے تم کو غم سے مخلصی دی اور ہم نے تمہاری (کئی بار) آزمائش کی۔ پھر تم کئی سال اہل مدین میں ٹھہرے رہے۔ پھر اے موسیٰ تم (قابلیت رسالت کے) اندازے پر آ پہنچے"
        },
        {
            "chapter": 20,
            "verse": 41,
            "text": "اور میں نے تم کو اپنے (کام کے) لئے بنایا ہے"
        },
        {
            "chapter": 20,
            "verse": 42,
            "text": "تو تم اور تمہارا بھائی دونوں ہماری نشانیاں لے کر جاؤ اور میری یاد میں سستی نہ کرنا"
        },
        {
            "chapter": 20,
            "verse": 43,
            "text": "دونوں فرعون کے پاس جاؤ وہ سرکش ہو رہا ہے"
        },
        {
            "chapter": 20,
            "verse": 44,
            "text": "اور اس سے نرمی سے بات کرنا شاید وہ غور کرے یا ڈر جائے"
        },
        {
            "chapter": 20,
            "verse": 45,
            "text": "دونوں کہنے لگے کہ ہمارے پروردگار ہمیں خوف ہے کہ ہم پر تعدی کرنے لگے یا زیادہ سرکش ہوجائے"
        },
        {
            "chapter": 20,
            "verse": 46,
            "text": "خدا نے فرمایا کہ ڈرو مت میں تمہارے ساتھ ہوں (اور) سنتا اور دیکھتا ہوں"
        },
        {
            "chapter": 20,
            "verse": 47,
            "text": "(اچھا) تو اس کے پاس جاؤ اور کہو کہ ہم آپ کے پروردگار کے بھیجے ہوئے ہیں تو بنی اسرائیل کو ہمارے ساتھ جانے کی اجازت دیجیئے۔ اور انہیں عذاب نہ کیجیئے۔ ہم آپ کے پاس آپ کے پروردگار کی طرف سے نشانی لے کر آئے ہیں۔ اور جو ہدایت کی بات مانے اس کو سلامتی ہو"
        },
        {
            "chapter": 20,
            "verse": 48,
            "text": "ہماری طرف یہ وحی آئی ہے کہ جو جھٹلائے اور منہ پھیرے اس کے لئے عذاب (تیار) ہے"
        },
        {
            "chapter": 20,
            "verse": 49,
            "text": "(غرض موسیٰ اور ہارون فرعون کے پاس گئے) اس نے کہا کہ موسیٰ تمہارا پروردگار کون ہے؟"
        },
        {
            "chapter": 20,
            "verse": 50,
            "text": "کہا کہ ہمارا پروردگار وہ ہے جس نے ہر چیز کو اس کی شکل وصورت بخشی پھر راہ دکھائی"
        },
        {
            "chapter": 20,
            "verse": 51,
            "text": "کہا تو پہلی جماعتوں کا کیا حال؟"
        },
        {
            "chapter": 20,
            "verse": 52,
            "text": "کہا کہ ان کا علم میرے پروردگار کو ہے (جو) کتاب میں (لکھا ہوا ہے) ۔ میرا پروردگار نہ چوکتا ہے نہ بھولتا ہے"
        },
        {
            "chapter": 20,
            "verse": 53,
            "text": "وہ (وہی تو ہے) جس نے تم لوگوں کے لئے زمین کو فرش بنایا اور اس میں تمہارے لئے رستے جاری کئے اور آسمان سے پانی برسایا۔ پھر اس سے انواع واقسام کی مختلف روئیدگیاں پیدا کیں"
        },
        {
            "chapter": 20,
            "verse": 54,
            "text": "کہ (خود بھی) کھاؤ اور اپنے چارپایوں کو بھی چراؤ۔ بےشک ان (باتوں) میں عقل والوں کے لئے (بہت سی) نشانیاں ہیں"
        },
        {
            "chapter": 20,
            "verse": 55,
            "text": "اسی (زمین) سے ہم تم کو پیدا کیا اور اسی میں تمہیں لوٹائیں گے اور اسی سے دوسری دفعہ نکالیں گے"
        },
        {
            "chapter": 20,
            "verse": 56,
            "text": "اور ہم نے فرعون کو اپنی سب نشانیاں دکھائیں مگر وہ تکذیب وانکار ہی کرتا رہا"
        },
        {
            "chapter": 20,
            "verse": 57,
            "text": "کہنے لگا کہ موسیٰ تم ہمارے پاس اس لئے آئے ہو کہ اپنے جادو (کے زور) سے ہمیں ہمارے ملک سے نکال دو"
        },
        {
            "chapter": 20,
            "verse": 58,
            "text": "تو ہم بھی تمہارے مقابل ایسا ہی جادو لائیں گے تو ہمارے اور اپنے درمیان ایک وقت مقرر کر لو کہ نہ تو ہم اس کے خلاف کریں اور نہ تم (اور یہ مقابلہ) ایک ہموار میدان میں (ہوگا)"
        },
        {
            "chapter": 20,
            "verse": 59,
            "text": "موسیٰ نے کہا آپ کے لئے (مقابلے کا) دن نو روز (مقرر کیا جاتا ہے) اور یہ کہ لوگ اس دن چاشت کے وقت اکھٹے ہوجائیں"
        },
        {
            "chapter": 20,
            "verse": 60,
            "text": "تو فرعون لوٹ گیا اور اپنے سامان جمع کرکے پھر آیا"
        },
        {
            "chapter": 20,
            "verse": 61,
            "text": "موسیٰ نے ان (جادوگروں) سے کہا کہ ہائے تمہاری کمبختی۔ خدا پر جھوٹ افتراء نہ کرو کہ وہ تمہیں عذاب سے فنا کردے گا اور جس نے افتراء کیا وہ نامراد رہا"
        },
        {
            "chapter": 20,
            "verse": 62,
            "text": "تو وہ باہم اپنے معاملے میں جھگڑانے اور چپکے چپکے سرگوشی کرنے لگے"
        },
        {
            "chapter": 20,
            "verse": 63,
            "text": "کہنے لگے یہ دونوں جادوگر ہیں چاہتے ہیں کہ اپنے جادو (کے زور) سے تم کو تمہارے ملک سے نکل دیں اور تمہارے شائستہ مذہب کو نابود کردیں"
        },
        {
            "chapter": 20,
            "verse": 64,
            "text": "تو تم (جادو کا) سامان اکھٹا کرلو اور پھر قطار باندھ کر آؤ۔ آج جو غالب رہا وہی کامیاب ہوا"
        },
        {
            "chapter": 20,
            "verse": 65,
            "text": "بولے کہ موسیٰ یا تم (اپنی چیز) ڈالو یا ہم (اپنی چیزیں) پہلے ڈالتے ہیں"
        },
        {
            "chapter": 20,
            "verse": 66,
            "text": "موسیٰ نے کہا نہیں تم ہی ڈالو۔ (جب انہوں نے چیزیں ڈالیں) تو ناگہاں ان کی رسیاں اور لاٹھیاں موسی کے خیال میں ایسی آنے لگیں کہ وہ (میدان) میں ادھر اُدھر دوڑ رہی ہیں"
        },
        {
            "chapter": 20,
            "verse": 67,
            "text": "(اُس وقت) موسیٰ نے اپنے دل میں خوف معلوم کیا"
        },
        {
            "chapter": 20,
            "verse": 68,
            "text": "ہم نے کہا خوف نہ کرو بلاشبہ تم ہی غالب ہو"
        },
        {
            "chapter": 20,
            "verse": 69,
            "text": "اور جو چیز (یعنی لاٹھی) تمہارے داہنے ہاتھ میں ہے اسے ڈال دو کہ جو کچھ انہوں نے بنایا ہے اس کو نگل جائے گی۔ جو کچھ انہوں نے بنایا ہے (یہ تو) جادوگروں کے ہتھکنڈے ہیں اور جادوگر جہاں جائے فلاح نہیں پائے گا"
        },
        {
            "chapter": 20,
            "verse": 70,
            "text": "(القصہ یوں ہی ہوا) تو جادوگر سجدے میں گر پڑے (اور) کہنے لگے کہ ہم موسیٰ اور ہارون کے پروردگار پر ایمان لائے"
        },
        {
            "chapter": 20,
            "verse": 71,
            "text": "(فرعون) بولا کہ پیشتر اس کے میں تمہیں اجازت دوں تم اس پر ایمان لے آئے۔ بےشک وہ تمہارا بڑا (یعنی استاد) ہے جس نے تم کو جادو سکھایا ہے۔ سو میں تمہارے ہاتھ اور پاؤں (جانب) خلاف سے کٹوا دوں گا اور کھجور کے تنوں پر سولی چڑھوا دوں گا (اس وقت) تم کو معلوم ہوگا کہ ہم میں سے کس کا عذاب زیادہ سخت اور دیر تک رہنے والا ہے"
        },
        {
            "chapter": 20,
            "verse": 72,
            "text": "انہوں نے کہا جو دلائل ہمارے پاس آگئے ہیں ان پر اور جس نے ہم کو پیدا ہے اس پر ہم آپ کو ہرگز ترجیح نہیں دیں گے تو آپ کو جو حکم دینا ہو دے دیجیئے۔ اور آپ (جو) حکم دے سکتے ہیں وہ صرف اسی دنیا کی زندگی میں (دے سکتے ہیں)"
        },
        {
            "chapter": 20,
            "verse": 73,
            "text": "ہم اپنے پروردگار پر ایمان لے آئے تاکہ وہ ہمارے گناہوں کو معاف کرے اور (اسے بھی) جو آپ نے ہم سے زبردستی جادو کرایا۔ اور خدا بہتر اور باقی رہنے والا ہے"
        },
        {
            "chapter": 20,
            "verse": 74,
            "text": "جو شخص اپنے پروردگار کے پاس گنہگار ہو کر آئے گا تو اس کے لئے جہنم ہے۔ جس میں نہ مرے گا نہ جیئے گا"
        },
        {
            "chapter": 20,
            "verse": 75,
            "text": "اور جو اس کے روبرو ایماندار ہو کر آئے گا اور عمل بھی نیک کئے ہوں گے تو ایسے لوگوں کے لئے اونچے اونچے درجے ہیں"
        },
        {
            "chapter": 20,
            "verse": 76,
            "text": "(یعنی) ہمیشہ رہنے کے باغ جن کے نیچے نہریں بہہ رہی ہیں۔ ہمیشہ ان میں رہیں گے۔ اور یہ اس شخص کا بدلہ ہے جو پاک ہوا"
        },
        {
            "chapter": 20,
            "verse": 77,
            "text": "اور ہم نے موسیٰ کی طرف وحی بھیجی کہ ہمارے بندوں کو راتوں رات نکال لے جاؤ پھر ان کے لئے دریا میں (لاٹھی مار کر) خشک رستہ بنا دو پھر تم کو نہ تو (فرعون کے) آپکڑنے کا خوف ہوگا اور نہ (غرق ہونے کا) ڈر"
        },
        {
            "chapter": 20,
            "verse": 78,
            "text": "پھر فرعون نے اپنے لشکر کے ساتھ ان کا تعاقب کیا تو دریا (کی موجوں) نے ان پر چڑھ کر انہیں ڈھانک لیا (یعنی ڈبو دیا)"
        },
        {
            "chapter": 20,
            "verse": 79,
            "text": "اور فرعون نے اپنی قوم کو گمراہ کردیا اور سیدھے رستے پر نہ ڈالا"
        },
        {
            "chapter": 20,
            "verse": 80,
            "text": "اے آل یعقوب ہم نے تم کو تمہارے دشمن سے نجات دی اور تورات دینے کے لئے تم سے کوہ طور کی داہنی طرف مقرر کی اور تم پر من اور سلویٰ نازل کیا"
        },
        {
            "chapter": 20,
            "verse": 81,
            "text": "(اور حکم دیا کہ) جو پاکیزہ چیزیں ہم نے تم کو دی ہیں ان کو کھاؤ۔ اور اس میں حد سے نہ نکلنا۔ ورنہ تم پر میرا غضب نازل ہوگا۔ اور جس پر میرا غضب نازل ہوا وہ ہلاک ہوگیا"
        },
        {
            "chapter": 20,
            "verse": 82,
            "text": "اور جو توبہ کرے اور ایمان لائے اور عمل نیک کرے پھر سیدھے رستے چلے اس کو میں بخش دینے والا ہوں"
        },
        {
            "chapter": 20,
            "verse": 83,
            "text": "اور اے موسیٰ تم نے اپنی قوم سے (آگے چلے آنے میں) کیوں جلدی کی"
        },
        {
            "chapter": 20,
            "verse": 84,
            "text": "کہا وہ میرے پیچھے (آ رہے) ہیں اور اے پروردگار میں نے تیری طرف (آنے کی) جلدی اس لئے کی کہ تو خوش ہو"
        },
        {
            "chapter": 20,
            "verse": 85,
            "text": "فرمایا کہ ہم نے تمہاری قوم کو تمہارے بعد آزمائش میں ڈال دیا ہے اور سامری نے ان کو بہکا دیا ہے"
        },
        {
            "chapter": 20,
            "verse": 86,
            "text": "اور موسیٰ غصّے اور غم کی حالت میں اپنی قوم کے پاس واپس آئے (اور) کہنے لگے کہ اے قوم کیا تمہارے پروردگار نے تم سے ایک اچھا وعدہ نہیں کیا تھا؟ کیا (میری جدائی کی) مدت تمہیں دراز (معلوم) ہوئی یا تم نے چاہا کہ تم پر تمہارے پروردگار کی طرف سے غضب نازل ہو۔ اور (اس لئے) تم نے مجھ سے جو وعدہ کیا تھا (اس کے) خلاف کیا"
        },
        {
            "chapter": 20,
            "verse": 87,
            "text": "وہ کہنے لگے کہ ہم نے اپنے اختیار سے تم سے وعدہ خلاف نہیں کیا۔ بلکہ ہم لوگوں کے زیوروں کا بوجھ اٹھائے ہوئے تھے۔ پھر ہم نے اس کو (آگ میں) ڈال دیا اور اسی طرح سامری نے ڈال دیا"
        },
        {
            "chapter": 20,
            "verse": 88,
            "text": "تو اس نے ان کے لئے ایک بچھڑا بنا دیا (یعنی اس کا) قالب جس کی آواز گائے کی سی تھی۔ تو لوگ کہنے لگے کہ یہی تمہارا معبود ہے اور موسیٰ کا بھی معبود ہے۔ مگر وہ بھول گئے ہیں"
        },
        {
            "chapter": 20,
            "verse": 89,
            "text": "کیا یہ لوگ نہیں دیکھتے کہ وہ ان کی کسی بات کا جواب نہیں دیتا۔ اور نہ ان کے نقصان اور نفع کا کچھ اختیار رکھتا ہے"
        },
        {
            "chapter": 20,
            "verse": 90,
            "text": "اور ہارون نے ان سے پہلے ہی کہہ دیا تھا کہ لوگو اس سے صرف تمہاری آزمائش کی گئی ہے۔ اور تمہارا پروردگار تو خدا ہے تو میری پیروی کرو اور میرا کہا مانو"
        },
        {
            "chapter": 20,
            "verse": 91,
            "text": "وہ کہنے لگے کہ جب تک موسیٰ ہمارے پاس واپس نہ آئیں ہم تو اس کی پوجا پر قائم رہیں گے"
        },
        {
            "chapter": 20,
            "verse": 92,
            "text": "(پھر موسیٰ نے ہارون سے) کہا کہ ہارون جب تم نے ان کو دیکھا تھا کہ گمراہ ہو رہے ہیں تو تم کو کس چیز نے روکا"
        },
        {
            "chapter": 20,
            "verse": 93,
            "text": "(یعنی) اس بات سے کہ تم میرے پیچھے چلے آؤ۔ بھلا تم نے میرے حکم کے خلاف (کیوں) کیا؟"
        },
        {
            "chapter": 20,
            "verse": 94,
            "text": "کہنے لگے کہ بھائی میری ڈاڑھی اور سر (کے بالوں) کو نہ پکڑیئے۔ میں تو اس سے ڈرا کہ آپ یہ نہ کہیں کہ تم نے بنی اسرائیل میں تفرقہ ڈال دیا اور میری بات کو ملحوظ نہ رکھا"
        },
        {
            "chapter": 20,
            "verse": 95,
            "text": "پھر (سامری سے) کہنے لگے کہ سامری تیرا کیا حال ہے؟"
        },
        {
            "chapter": 20,
            "verse": 96,
            "text": "اس نے کہا کہ میں نے ایسی چیز دیکھی جو اوروں نے نہیں دیکھی تو میں نے فرشتے کے نقش پا سے (مٹی کی) ایک مٹھی بھر لی۔ پھر اس کو (بچھڑے کے قالب میں) ڈال دیا اور مجھے میرے جی نے (اس کام کو) اچھا بتایا"
        },
        {
            "chapter": 20,
            "verse": 97,
            "text": "(موسیٰ نے) کہا جا تجھ کو دنیا کی زندگی میں یہ (سزا) ہے کہ کہتا رہے کہ مجھ کو ہاتھ نہ لگانا اور تیرے لئے ایک اور وعدہ ہے (یعنی عذاب کا) جو تجھ سے ٹل نہ سکے گا اور جس معبود (کی پوجا) پر تو (قائم و) معتکف تھا اس کو دیکھ۔ ہم اسے جلادیں گے پھر اس (کی راکھ) کو اُڑا کر دریا میں بکھیر دیں گے"
        },
        {
            "chapter": 20,
            "verse": 98,
            "text": "تمہارا معبود خدا ہی ہے جس کے سوا کوئی معبود نہیں۔ اس کا علم ہر چیز پر محیط ہے"
        },
        {
            "chapter": 20,
            "verse": 99,
            "text": "اس طرح پر ہم تم سے وہ حالات بیان کرتے ہیں جو گذر چکے ہیں۔ اور ہم نے تمہیں اپنے پاس سے نصیحت (کی کتاب) عطا فرمائی ہے"
        },
        {
            "chapter": 20,
            "verse": 100,
            "text": "جو شخص اس سے منہ پھیرے گا وہ قیامت کے دن (گناہ کا) بوجھ اُٹھائے گا"
        },
        {
            "chapter": 20,
            "verse": 101,
            "text": "(ایسے لوگ) ہمیشہ اس (عذاب) میں (مبتلا) رہیں گے اور یہ بوجھ قیامت کے روز ان کے لئے برا ہے"
        },
        {
            "chapter": 20,
            "verse": 102,
            "text": "جس روز صور پھونکا جائے گا اور ہم گنہگاروں کو اکھٹا کریں گے اور ان کی آنکھیں نیلی نیلی ہوں گی"
        },
        {
            "chapter": 20,
            "verse": 103,
            "text": "(تو) وہ آپس میں آہستہ آہستہ کہیں گے کہ تم (دنیا میں) صرف دس ہی دن رہے ہو"
        },
        {
            "chapter": 20,
            "verse": 104,
            "text": "جو باتیں یہ کریں گے ہم خوب جانتے ہیں۔ اس وقت ان میں سب سے اچھی راہ والا (یعنی عاقل وہوشمند) کہے گا کہ (نہیں بلکہ) صرف ایک ہی روز ٹھہرے ہو"
        },
        {
            "chapter": 20,
            "verse": 105,
            "text": "اور تم سے پہاڑوں کے بارے میں دریافت کرتے ہیں۔ کہہ دو کہ خدا ان کو اُڑا کر بکھیر دے گا"
        },
        {
            "chapter": 20,
            "verse": 106,
            "text": "اور زمین کو ہموار میدان کر چھوڑے گا"
        },
        {
            "chapter": 20,
            "verse": 107,
            "text": "جس میں نہ تم کجی (اور پستی) دیکھو گے نہ ٹیلا (اور بلندی)"
        },
        {
            "chapter": 20,
            "verse": 108,
            "text": "اس روز لوگ ایک پکارنے والے کے پیچھے چلیں گے اور اس کی پیروی سے انحراف نہ کرسکیں گے اور خدا کے سامنے آوازیں پست ہوجائیں گی تو تم آواز خفی کے سوا کوئی آواز نہ سنو گے"
        },
        {
            "chapter": 20,
            "verse": 109,
            "text": "اس روز (کسی کی) سفارش کچھ فائدہ نہ دے گی مگر اس شخص کی جسے خدا اجازت دے اور اس کی بات کو پسند فرمائے"
        },
        {
            "chapter": 20,
            "verse": 110,
            "text": "جو کچھ ان کے آگے ہے اور کچھ ان کے پیچھے ہے وہ اس کو جانتا ہے اور وہ (اپنے) علم سے خدا (کے علم) پر احاطہ نہیں کرسکتے"
        },
        {
            "chapter": 20,
            "verse": 111,
            "text": "اور اس زندہ و قائم کے رو برو منہ نیچے ہوجائیں گے۔ اور جس نے ظلم کا بوجھ اٹھایا وہ نامراد رہا"
        },
        {
            "chapter": 20,
            "verse": 112,
            "text": "اور جو نیک کام کرے گا اور مومن بھی ہوگا تو اس کو نہ ظلم کا خوف ہوگا اور نہ نقصان کا"
        },
        {
            "chapter": 20,
            "verse": 113,
            "text": "اور ہم نے اس کو اسی طرح کا قرآن عربی نازل کیا ہے اور اس میں طرح طرح کے ڈراوے بیان کردیئے ہیں تاکہ لوگ پرہیزگار بنیں یا خدا ان کے لئے نصیحت پیدا کردے"
        },
        {
            "chapter": 20,
            "verse": 114,
            "text": "تو خدا جو سچا بادشاہ ہے عالی قدر ہے۔ اور قرآن کی وحی جو تمہاری طرف بھیجی جاتی ہے اس کے پورا ہونے سے پہلے قرآن کے (پڑھنے کے) لئے جلدی نہ کیا کرو اور دعا کرو کہ میرے پروردگار مجھے اور زیادہ علم دے"
        },
        {
            "chapter": 20,
            "verse": 115,
            "text": "اور ہم نے پہلے آدم سے عہد لیا تھا مگر وہ (اسے) بھول گئے اور ہم نے ان میں صبر وثبات نہ دیکھا"
        },
        {
            "chapter": 20,
            "verse": 116,
            "text": "اور جب ہم نے فرشتوں سے کہا کہ آدم کے آگے سجدہ کرو تو سب سجدے میں گر پڑے مگر ابلیس نے انکار کیا"
        },
        {
            "chapter": 20,
            "verse": 117,
            "text": "ہم نے فرمایا کہ آدم یہ تمہارا اور تمہاری بیوی کا دشمن ہے تو یہ کہیں تم دونوں کو بہشت سے نکلوا نہ دے۔ پھر تم تکلیف میں پڑجاؤ"
        },
        {
            "chapter": 20,
            "verse": 118,
            "text": "یہاں تم کو یہ (آسائش) ہوگی کہ نہ بھوکے رہو نہ ننگے"
        },
        {
            "chapter": 20,
            "verse": 119,
            "text": "اور یہ کہ نہ پیاسے رہو اور نہ دھوپ کھاؤ"
        },
        {
            "chapter": 20,
            "verse": 120,
            "text": "تو شیطان نے ان کے دل میں وسوسہ ڈالا۔ (اور) کہا کہ آدم بھلا میں تم کو (ایسا) درخت بتاؤں (جو) ہمیشہ کی زندگی کا (ثمرہ دے) اور (ایسی) بادشاہت کہ کبھی زائل نہ ہو"
        },
        {
            "chapter": 20,
            "verse": 121,
            "text": "تو دونوں نے اس درخت کا پھل کھا لیا تو ان پر ان کی شرمگاہیں ظاہر ہوگئیں اور وہ اپنے (بدنوں) پر بہشت کے پتّے چپکانے لگے۔ اور آدم نے اپنے پروردگار کے حکم خلاف کیا تو (وہ اپنے مطلوب سے) بےراہ ہو گئے"
        },
        {
            "chapter": 20,
            "verse": 122,
            "text": "پھر ان کے پروردگار نے ان کو نوازا تو ان پر مہربانی سے توجہ فرمائی اور سیدھی راہ بتائی"
        },
        {
            "chapter": 20,
            "verse": 123,
            "text": "فرمایا کہ تم دونوں یہاں سے نیچے اتر جاؤ۔ تم میں بعض بعض کے دشمن (ہوں گے) پھر اگر میری طرف سے تمہارے پاس ہدایت آئے تو جو شخص میری ہدایت کی پیروی کرے گا وہ نہ گمراہ ہوگا اور نہ تکلیف میں پڑے گا"
        },
        {
            "chapter": 20,
            "verse": 124,
            "text": "اور جو میری نصیحت سے منہ پھیرے گا اس کی زندگی تنگ ہوجائے گی اور قیامت کو ہم اسے اندھا کرکے اٹھائیں گے"
        },
        {
            "chapter": 20,
            "verse": 125,
            "text": "وہ کہے گا میرے پروردگار تو نے مجھے اندھا کرکے کیوں اٹھایا میں تو دیکھتا بھالتا تھا"
        },
        {
            "chapter": 20,
            "verse": 126,
            "text": "خدا فرمائے گا کہ ایسا ہی (چاہیئے تھا) تیرے پاس میری آیتیں آئیں تو تونے ان کو بھلا دیا۔ اسی طرح آج ہم تجھ کو بھلا دیں گے"
        },
        {
            "chapter": 20,
            "verse": 127,
            "text": "اور جو شخص حد سے نکل جائے اور اپنے پروردگار کی آیتوں پر ایمان نہ لائے ہم اس کو ایسا ہی بدلہ دیتے ہیں۔ اور آخرت کا عذاب بہت سخت اور بہت دیر رہنے والا ہے"
        },
        {
            "chapter": 20,
            "verse": 128,
            "text": "کیا یہ بات ان لوگوں کے لئے موجب ہدایت نہ ہوئی کہ ہم ان سے پہلے بہت سے لوگوں کو ہلاک کرچکے ہیں جن کے رہنے کے مقامات میں یہ چلتے پھرتے ہیں۔ عقل والوں کے لئے اس میں (بہت سی) نشانیاں ہیں"
        },
        {
            "chapter": 20,
            "verse": 129,
            "text": "اور اگر ایک بات تمہارے پروردگار کی طرف سے پہلے صادر اور (جزائے اعمال کے لئے) ایک میعاد مقرر نہ ہوچکی ہوتی تو (نزول) عذاب لازم ہوجاتا"
        },
        {
            "chapter": 20,
            "verse": 130,
            "text": "پس جو کچھ یہ بکواس کرتے ہیں اس پر صبر کرو۔ اور سورج کے نکلنے سے پہلے اور اس کے غروب ہونے سے پہلے اپنے پروردگار کی تسبیح وتحمید کیا کرو۔ اور رات کی ساعات (اولین) میں بھی اس کی تسبیح کیا کرو اور دن کی اطراف (یعنی دوپہر کے قریب ظہر کے وقت بھی) تاکہ تم خوش ہوجاؤ"
        },
        {
            "chapter": 20,
            "verse": 131,
            "text": "اور کئی طرح کے لوگوں کو جو ہم نے دنیا کی زندگی میں آرائش کی چیزوں سے بہرہ مند کیا ہے تاکہ ان کی آزمائش کریں ان پر نگاہ نہ کرنا۔ اور تمہاری پروردگار کی (عطا فرمائی ہوئی) روزی بہت بہتر اور باقی رہنے والی ہے"
        },
        {
            "chapter": 20,
            "verse": 132,
            "text": "اور اپنے گھر والوں کو نماز کا حکم کرو اور اس پر قائم رہو۔ ہم تم سے روزی کے خواستگار نہیں۔ بلکہ تمہیں ہم روزی دیتے ہیں اور (نیک) انجام (اہل) تقویٰ کا ہے"
        },
        {
            "chapter": 20,
            "verse": 133,
            "text": "اور کہتے ہیں کہ یہ (پیغمبر) اپنے پروردگار کی طرف سے ہمارے پاس کوئی نشانی کیوں نہیں لاتے۔ کیا ان کے پاس پہلی کتابوں کی نشانی نہیں آئی؟"
        },
        {
            "chapter": 20,
            "verse": 134,
            "text": "اور اگر ہم ان کو پیغمبر (کے بھیجنے) سے پیشتر کسی عذاب سے ہلاک کردیتے تو وہ کہتے کہ اے ہمارے پروردگار تو نے ہماری طرف کوئی پیغمبر کیوں نہ بھیجا کہ ہم ذلیل اور رسوا ہونے سے پہلے تیرے کلام (واحکام) کی پیروی کرتے"
        },
        {
            "chapter": 20,
            "verse": 135,
            "text": "کہہ دو کہ سب (نتائج اعمال) کے منتظر ہیں سو تم بھی منتظر رہو۔ عنقریب تم کو معلوم ہوجائے گا کہ (دین کے) سیدھے رستے پر چلنے والے کون ہیں اور (جنت کی طرف) راہ پانے والے کون ہیں (ہم یا تم)"
        }
    ]
}
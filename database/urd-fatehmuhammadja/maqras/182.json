{
    "maqras": [
        {
            "chapter": 38,
            "verse": 21,
            "text": "بھلا تمہارے پاس ان جھگڑنے والوں کی بھی خبر آئی ہے جب وہ دیوار پھاند کر عبادت خانے میں داخل ہوئے"
        },
        {
            "chapter": 38,
            "verse": 22,
            "text": "جس وقت وہ داؤد کے پاس آئے تو وہ ان سے گھبرا گئے انہوں نے کہا کہ خوف نہ کیجیئے۔ ہم دونوں کا ایک مقدمہ ہے کہ ہم میں سے ایک نے دوسرے پر زیادتی کی ہے تو آپ ہم میں انصاف کا فیصلہ کر دیجیئے اور بےانصافی نہ کیجیئے گا اور ہم کو سیدھا رستہ دکھا دیجیئے"
        },
        {
            "chapter": 38,
            "verse": 23,
            "text": "(کیفیت یہ ہے کہ) یہ میرا بھائی ہے اس کے (ہاں) ننانوے دنبیاں ہیں اور میرے (پاس) ایک دُنبی ہے۔ یہ کہتا ہے کہ یہ بھی میرے حوالے کردے اور گفتگو میں مجھ پر زبردستی کرتا ہے"
        },
        {
            "chapter": 38,
            "verse": 24,
            "text": "انہوں نے کہا کہ یہ جو تیری دنبی مانگتا ہے کہ اپنی دنبیوں میں ملالے بےشک تجھ پر ظلم کرتا ہے۔ اور اکثر شریک ایک دوسرے پر زیادتی ہی کیا کرتے ہیں۔ ہاں جو ایمان لائے اور عمل نیک کرتے رہے اور ایسے لوگ بہت کم ہیں۔ اور داؤد نے خیال کیا کہ (اس واقعے سے) ہم نے ان کو آزمایا ہے تو انہوں نے اپنے پروردگار سے مغفرت مانگی اور جھک کر گڑ پڑے اور (خدا کی طرف) رجوع کیا"
        },
        {
            "chapter": 38,
            "verse": 25,
            "text": "تو ہم نے ان کو بخش دیا۔ اور بےشک ان کے لئے ہمارے ہاں قرب اور عمدہ مقام ہے"
        },
        {
            "chapter": 38,
            "verse": 26,
            "text": "اے داؤد ہم نے تم کو زمین میں بادشاہ بنایا ہے تو لوگوں میں انصاف کے فیصلے کیا کرو اور خواہش کی پیروی نہ کرنا کہ وہ تمہیں خدا کے رستے سے بھٹکا دے گی۔ جو لوگ خدا کے رستے سے بھٹکتے ہیں ان کے لئے سخت عذاب (تیار) ہے کہ انہوں نے حساب کے دن کو بھلا دیا"
        },
        {
            "chapter": 38,
            "verse": 27,
            "text": "اور ہم نے آسمان اور زمین کو اور جو کائنات ان میں ہے اس کو خالی از مصلحت نہیں پیدا کیا۔ یہ ان کا گمان ہے جو کافر ہیں۔ سو کافروں کے لئے دوزخ کا عذاب ہے"
        },
        {
            "chapter": 38,
            "verse": 28,
            "text": "جو لوگ ایمان لائے اور عمل نیک کرتے رہے۔ کیا ان کو ہم ان کی طرح کر دیں گے جو ملک میں فساد کرتے ہیں۔ یا پرہیزگاروں کو بدکاروں کی طرح کر دیں گے"
        },
        {
            "chapter": 38,
            "verse": 29,
            "text": "(یہ) کتاب جو ہم نے تم پر نازل کی ہے بابرکت ہے تاکہ لوگ اس کی آیتوں میں غور کریں اور تاکہ اہل عقل نصیحت پکڑیں"
        },
        {
            "chapter": 38,
            "verse": 30,
            "text": "اور ہم نے داؤد کو سلیمان عطا کئے۔ بہت خوب بندے (تھے اور) وہ (خدا کی طرف) رجوع کرنے والے تھے"
        },
        {
            "chapter": 38,
            "verse": 31,
            "text": "جب ان کے سامنے شام کو خاصے کے گھوڑے پیش کئے گئے"
        },
        {
            "chapter": 38,
            "verse": 32,
            "text": "تو کہنے لگے کہ میں نے اپنے پروردگار کی یاد سے (غافل ہو کر) مال کی محبت اختیار کی۔ یہاں تک کہ (آفتاب) پردے میں چھپ گیا"
        },
        {
            "chapter": 38,
            "verse": 33,
            "text": "(بولے کہ) ان کو میرے پاس واپس لے آؤ۔ پھر ان کی ٹانگوں اور گردنوں پر ہاتھ پھیرنے لگے"
        },
        {
            "chapter": 38,
            "verse": 34,
            "text": "اور ہم نے سلیمان کی آزمائش کی اور ان کے تخت پر ایک دھڑ ڈال دیا پھر انہوں نے (خدا کی طرف) رجوع کیا"
        },
        {
            "chapter": 38,
            "verse": 35,
            "text": "(اور) دعا کی کہ اے پروردگار مجھے مغفرت کر اور مجھ کو ایسی بادشاہی عطا کر کہ میرے بعد کسی کو شایاں نہ ہو۔ بےشک تو بڑا عطا فرمانے والا ہے"
        },
        {
            "chapter": 38,
            "verse": 36,
            "text": "پھر ہم نے ہوا کو ان کے زیرفرمان کردیا کہ جہاں وہ پہنچنا چاہتے ان کے حکم سے نرم نرم چلنے لگتی"
        },
        {
            "chapter": 38,
            "verse": 37,
            "text": "اَور دیووں کو بھی (ان کے زیرفرمان کیا) وہ سب عمارتیں بنانے والے اور غوطہ مارنے والے تھے"
        },
        {
            "chapter": 38,
            "verse": 38,
            "text": "اور اَوروں کو بھی جو زنجیروں میں جکڑے ہوئے تھے"
        },
        {
            "chapter": 38,
            "verse": 39,
            "text": "(ہم نے کہا) یہ ہماری بخشش ہے (چاہو) تو احسان کرو یا (چاہو تو) رکھ چھوڑو (تم سے) کچھ حساب نہیں ہے"
        },
        {
            "chapter": 38,
            "verse": 40,
            "text": "اور بےشک ان کے لئے ہمارے ہاں قُرب اور عمدہ مقام ہے"
        },
        {
            "chapter": 38,
            "verse": 41,
            "text": "اور ہمارے بندے ایوب کو یاد کرو جب انہوں نے اپنے رب کو پکارا کہ (بار الہٰا) شیطان نے مجھ کو ایذا اور تکلیف دے رکھی ہے"
        },
        {
            "chapter": 38,
            "verse": 42,
            "text": "(ہم نے کہا کہ زمین پر) لات مارو (دیکھو) یہ (چشمہ نکل آیا) نہانے کو ٹھنڈا اور پینے کو (شیریں)"
        },
        {
            "chapter": 38,
            "verse": 43,
            "text": "اور ہم نے ان کو اہل و عیال اور ان کے ساتھ ان کے برابر اور بخشے۔ (یہ) ہماری طرف سے رحمت اور عقل والوں کے لئے نصیحت تھی"
        },
        {
            "chapter": 38,
            "verse": 44,
            "text": "اور اپنے ہاتھ میں جھاڑو لو اور اس سے مارو اور قسم نہ توڑو۔ بےشک ہم نے ان کو ثابت قدم پایا۔ بہت خوب بندے تھے بےشک وہ رجوع کرنے والے تھے"
        },
        {
            "chapter": 38,
            "verse": 45,
            "text": "اور ہمارے بندوں ابراہیم اور اسحاق اور یعقوب کو یاد کرو جو ہاتھوں والے اور آنکھوں والے تھے"
        },
        {
            "chapter": 38,
            "verse": 46,
            "text": "ہم نے ان کو ایک (صفت) خاص (آخرت کے) گھر کی یاد سے ممتاز کیا تھا"
        },
        {
            "chapter": 38,
            "verse": 47,
            "text": "اور ہمارے نزدیک منتخب اور نیک لوگوں میں سے تھے"
        },
        {
            "chapter": 38,
            "verse": 48,
            "text": "اور اسمٰعیل اور الیسع اور ذوالکفل کو یاد کرو۔ وہ سب نیک لوگوں میں سے تھے"
        },
        {
            "chapter": 38,
            "verse": 49,
            "text": "یہ نصیحت ہے اور پرہیزگاروں کے لئے تو عمدہ مقام ہے"
        },
        {
            "chapter": 38,
            "verse": 50,
            "text": "ہمیشہ رہنے کے باغ جن کے دروازے ان کے لئے کھلے ہوں گے"
        },
        {
            "chapter": 38,
            "verse": 51,
            "text": "ان میں تکیٴے لگائے بیٹھے ہوں گے اور (کھانے پینے کے لئے) بہت سے میوے اور شراب منگواتے رہیں گے"
        }
    ]
}
{
    "maqras": [
        {
            "chapter": 94,
            "verse": 1,
            "text": "ߦߊ߯ߟߊ߫ ߊ߲ ߡߴߌ ߛߌߛߌ ߦߙߌߥߊ߫ ߌ ߦߋ߫ ( ߟߊߒߠߦߊ ߞߊ߲ߘߊߟߌ ߟߊ߫ )؟"
        },
        {
            "chapter": 94,
            "verse": 2,
            "text": "ߊ߬ ߣߴߊ߲ ߞߵߌ ߘߏ߬ߣߌ߲ ߓߐ߫ ߌ ߞߎ߲߬ ( ߌ ߟߊ߫ ߞߏ ߟߎ߫ ߣߐ߰ߦߊ ߟߊ߫)"
        },
        {
            "chapter": 94,
            "verse": 3,
            "text": "ߏ߬ ߡߍ߲ ( ߕߎ߲߬ ) ߓߘߊ߫ ߜߟߌߦߊ߫ ߌ ߞߐ ߡߊ߬"
        },
        {
            "chapter": 94,
            "verse": 4,
            "text": "ߊ߬ ߣߴߊ߲ ߞߵߌ ߞߏߝߐ ߟߊߥߊ߲߬ߞߊ߬ ߌ ߦߋ߫ ( ߟߊߒߠߦߊߓߊ߮ ߟߎ߫ ߣߍ߲߭ ߞߊ߲߬ ߒ ߕߐ߮ ߝߍ߬)"
        },
        {
            "chapter": 94,
            "verse": 5,
            "text": "ߒ߬ߓߊ߬ ߣߐ߰ߦߊ ߦߋ߫ ߜߟߍ߬ߦߊ ߟߋ߫ ߝߍ߬ ߘߋ߬"
        },
        {
            "chapter": 94,
            "verse": 6,
            "text": "ߣߐ߰ߦߊ ߦߋ߫ ߜߟߍ߬ߦߊ ߟߋ߫ ߝߍ߬ ߝߊ߯ߛߌ߫"
        },
        {
            "chapter": 94,
            "verse": 7,
            "text": "ߒ߬ߓߊ߬ ߣߴߌ ߓߟߏߘߐߝߢߐ߫ ߘߊ߫ ߞߏߕߊ߲߫ ߸ ߌ ߦߴߌ ߖߘߍ߬ߟߊߛߍ߰ ( ߓߊ߬ߕߏ ߟߊ߫)"
        },
        {
            "chapter": 94,
            "verse": 8,
            "text": "ߊ߬ ߣߴߌ ߦߴߌ ( ߡߊ߬ߞߏ ߟߎ߫ ߦߊ߬ߙߊ) ߞߎ߲߬ߛߌ߲߫ ߌ ߡߊ߰ߙߌ ߟߊ߫"
        },
        {
            "chapter": 95,
            "verse": 1,
            "text": "ߊ߰ ߒ ߣߌ߫ ߕߏ߬ߙߏ ߕߍ߫ ߊ߬ ߣߌ߫ ߛߏߞߏ߬ߘߏ"
        },
        {
            "chapter": 95,
            "verse": 2,
            "text": "ߊ߰ ߒ ߣߌ߫ ߛߌ߬ߣߊߌ߫ ߞߐ߲߬ߞߍ ߕߍ߫"
        },
        {
            "chapter": 95,
            "verse": 3,
            "text": "ߊ߰ ߒ ߣߌ߫ ߛߏ߫ ߞߎ߲߬ߠߊ߬ߝߎߟߋ߲ߣߍ߲ ߣߌ߲߬ ߕߍ߫"
        },
        {
            "chapter": 95,
            "verse": 4,
            "text": "ߊ߲ ߞߊ߬ ߡߐ߱ ߘߊ߲߫ ߟߊ߬ߕߋ߬ߟߋ߲߬ߞߏ߬ ߢߌߡߊ߫ ߘߐ߫ ߟߋ߫ ߘߋ߬"
        },
        {
            "chapter": 95,
            "verse": 5,
            "text": "ߊ߲ ߓߊ߲߫ ߘߊ߫ ߞߵߊ߬ ߟߊߛߊ߬ߦߌ߲߫ ߡߊ߬ߖߌ߰ߓߊ߰ߕߐ ߟߎ߫ ߘߎ߰ߟߊ߫"
        },
        {
            "chapter": 95,
            "verse": 6,
            "text": "ߝߏ߫ ߡߍ߲ ߠߎ߬ ߞߍߣߍ߲߫ ߟߊߒߠߦߊߓߊ߮ ߘߌ߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߒ߬ߓߊ߬ ߛߙߊ߬ ߓߟߏߕߍ߰ߓߊߟߌ ߦߴߏ߬ ߟߎ߫ ߟߋ߬ ߦߋ߫"
        },
        {
            "chapter": 95,
            "verse": 7,
            "text": "ߒ߬ߓߊ߬ ߡߎ߲߬ ߘߴߌ ߟߐ߬ ߛߊ߬ߞߐ߬ߞߎߣߎ߲ ߡߊߛߐ߬ߛߐ߬ ߟߊ߫ ߣߌ߲߬ ߞߐ߫"
        },
        {
            "chapter": 95,
            "verse": 8,
            "text": "ߊ߬ ߝߐ߫ ߊߟߊ߫ ߕߍ߫ ߞߕߌߕߍ߯ߟߊ ߟߎ߬ ߘߐ߫ ߞߕߌߕߍ߯ߟߊ߫ ߞߎߛߊ߲ ߘߌ߫ ߘߍ߫؟"
        },
        {
            "chapter": 96,
            "verse": 1,
            "text": "ߌ ߡߊ߰ߙߌ ߕߐ߮ ߝߐ߫ ( ߘߊߡߌߣߊ ߟߊ߫ ) ߡߍ߲ ߞߊ߬ ߘߊ߲ߠߌ߲ ߞߍ߫"
        },
        {
            "chapter": 96,
            "verse": 2,
            "text": "ߊ߬ ߞߊ߬ ߡߐ߱ ߘߊ߲߫ ߖߋ߬ߟߌ߬ ߛߌ߲ߓߌ ߟߋ߬ ߘߐ߫"
        },
        {
            "chapter": 96,
            "verse": 3,
            "text": "ߊ߬ ( ߕߐ߮ ) ߝߐ߫ ߘߋ߬ ߸ ߓߊߏ߬ ߌ ߡߊ߰ߙߌ ߟߋ߫ ߞߊ߬ߡߙߊ߬ߒ߬ߞߋ߬ߓߊ ߘߌ߫"
        },
        {
            "chapter": 96,
            "verse": 4,
            "text": "ߊ߬ߟߋ ߟߋ߫ ߞߊ߬ ߟߊ߬ߟߐ߲߬ߠߌ߲߬ߠߌ߲ ߞߍ߫ ߞߊ߬ߟߊ ߟߊ߫"
        },
        {
            "chapter": 96,
            "verse": 5,
            "text": "ߊ߬ ߞߊ߬ ߡߐ߱ ߟߊߟߐ߲ߠߌ߲߫ ߞߏ߫ ߟߴߊ߬ ߕߎ߲߬ ߡߊ߫ ߡߍ߲ ߟߐ߲߫"
        },
        {
            "chapter": 96,
            "verse": 6,
            "text": "ߤߊ߲߫ ߸ ߡߐ߱ ߦߋ߫ ߘߊ߲߬ߠߕߊ߬ߡߌ߲߬ߓߊ߰ߕߐ ߟߋ߬ ߘߌ߫ ߘߋ߬"
        },
        {
            "chapter": 96,
            "verse": 7,
            "text": "ߣߴߊ߬ ߞߵߊ߬ ߦߋ߫ ߊ߬ ߓߘߊ߫ ߓߣߊ߬ߦߊ߫"
        },
        {
            "chapter": 96,
            "verse": 8,
            "text": "ߞߐߛߊߦߌ߲ ߘߏ߲߬ ߞߍߕߐ߫ ߌ ߡߊ߰ߙߌ ߟߋ߫ ߡߊ߬ ߘߋ߬"
        },
        {
            "chapter": 96,
            "verse": 9,
            "text": "ߌ ߞߵߊ߬ ( ߟߋ߬ ߖߊ߲߬ߘߊ߬ߓߊ߮ ) ߦߋ߫ ߓߊ߬ ߡߍ߲ ߦߋ߫ ߜߍ߲ߠߌ߲ ߞߍ߫ ߟߊ߫؟"
        },
        {
            "chapter": 96,
            "verse": 10,
            "text": "(ߊߟߊ߫ ߟߊ߫ ) ߖߐ߲߭ ߠߊ߫ ߏ߬ ߛߊߟߌ߫ ߕߎߡߊ"
        },
        {
            "chapter": 96,
            "verse": 11,
            "text": "ߌ ߞߵߊ߬ ߦߋ߫ ߓߊ߬ ߣߴߊ߬ ߦߋ߫ ߞߊ߲ߘߦߊ ߟߋ߫ ߞߊ߲߬؟"
        },
        {
            "chapter": 96,
            "verse": 12,
            "text": "ߥߟߴߊ߬ ߞߊ߬ ߟߐ߬ ߞߍ߫ ߝߊ߲ߕߊ߲ߞߊ ߟߋ߬ ߟߊ߫؟"
        },
        {
            "chapter": 96,
            "verse": 13,
            "text": "ߌ ߞߵߊ߬ ߦߋ߫ ߓߊ߬ ߣߴߊ߬ ߞߊ߬ ߡߊ߬ߛߐ߬ߛߐ߬ߟߌ ߞߍ߫ ߞߵߊ߬ ߞߐߘߏ߲߬؟"
        },
        {
            "chapter": 96,
            "verse": 14,
            "text": "ߦߊ߯ߟߴߊ߬ ߡߴߊ߬ ߟߐ߲߫ ߞߏ߫ ߊߟߊ߫ ߓߍ߫ ߦߋߟߌ ߞߍ߫ ߟߊ߫ ߘߍ߫؟"
        },
        {
            "chapter": 96,
            "verse": 15,
            "text": "ߒ߬ߓߊ߬ ߣߴߊ߬ ߡߊ߫ ߕߏ߫ ߸ ߊ߲ ߘߴߊ߬ ߛߊ߬ߡߊ߲߬ ߊ߬ ߕߋ߲ߛߌ ߡߊ߬ ( ߕߊߦߌ߲߫)"
        },
        {
            "chapter": 96,
            "verse": 16,
            "text": "ߕߋ߲ߛߌ߫ ߥߎߦߊ߫ ߝߐߟߊ߫ ߝߎ߬ߕߎ߲߬ߕߌ߬ߟߊ ߞߊ߬ߣߌ߲߫"
        },
        {
            "chapter": 96,
            "verse": 17,
            "text": "ߊ߬ ߦߴߊ߬ ߟߊ߫ ߞߍߙߍ߲ ߡߊߞߟߌ߫ ( ߊ߬ ߘߍ߬ߡߍ߲߬ ߞߊ߲ ߡߊ߬ ) ߝߛߊߦߌ߫"
        },
        {
            "chapter": 96,
            "verse": 18,
            "text": "ߒ߬ ߝߣߊ߫ ߘߌ߫ ߕߐ߲ߓߟߏߡߊ ߟߎ߬ ߡߊߞߟߌ߫"
        },
        {
            "chapter": 96,
            "verse": 19,
            "text": "ߞߏ߬ߣߌ߲߬ ߍ߲߬ߍ߲߫ ߸ ߌ ߞߴߊ߬ ߞߊ߲ߡߌ߬ߘߊ߬ ߞߟߋ߫ ߸ ߌ ߦߴߌ ߕߌ߲ ߓߌߘߌ߲߫ ߠߋ߬ ߞߵߌ ߡߊߛߎ߬ߘߎ߲߬ߧߊ߫"
        },
        {
            "chapter": 97,
            "verse": 1,
            "text": "ߒ߬ߠߎ߫ ߟߋ߫ ߞߵߊ߬ ߟߊߖߌ߰ ߟߊ߬ߕߍ߮ ߛߎ ߘߐ߫ ߘߋ߬"
        },
        {
            "chapter": 97,
            "verse": 2,
            "text": "ߡߋ߬ߘߋ ߞߵߌߟߋ ߟߊߟߐ߲ߠߌ߲߫ ߟߊ߬ߕߍ߮ ߛߎ ߟߊ߫"
        },
        {
            "chapter": 97,
            "verse": 3,
            "text": "ߟߊ߬ߕߍ߮ ߛߎ ߓߊ߬ ߸ ߏ߬ ߦߊ߯ ߝߌ߬ߛߊ߬ ߞߊߙߏ߫ ߥߊ߯ߞߋߟߋ߲߫ ߘߌ߫"
        },
        {
            "chapter": 97,
            "verse": 4,
            "text": "ߞߋ߲ߛߐ߲ ߠߎ߬ ߣߌ߫ ߛߟߐߡߌ߲ ߦߋ߫ ߖߌ߰ ߟߴߊ߬ߟߋ ߟߋ߬ ߘߐ߫ ߊ߬ߟߎ߫ ߡߊ߰ߙߌ ߟߊ߫ ߘߌ߬ߢߍ ߟߊ߫ ߞߏߢߊ ߓߍ߯ ߘߐ߫"
        },
        {
            "chapter": 97,
            "verse": 5,
            "text": "ߖߐ ߟߴߏ߬ ߘߌ߫ ߝߎߚߎ߫ ߤߊ߲߯ ߞߣߍ ߖߌ߲ߞߌ߲߫ ߕߎߡߊ"
        },
        {
            "chapter": 98,
            "verse": 1,
            "text": "ߟߍߙߊߟߞߊ߫ ߓߊ߲߬ߣߍ߲ ߠߎ߬ ߣߌ߫ ߡߊ߰ߙߌ߬ߜߙߊ߬ߟߊ ߟߎ߬ ߕߍߣߊ߬ ߓߐ߫ ߟߴߊ߬ߟߎ߬ ߢߊ ߡߊ߬ ߝߏ߫ ߔߊߞߌ ߓߊ߯ ߣߵߊ߬ߟߎ߫ ߡߊ߬"
        },
        {
            "chapter": 98,
            "verse": 2,
            "text": "ߞߋߟߊ߫ ߟߴߏ߬ ߘߌ߫ ߞߊ߬ ߝߘߴߊߟߊ߫ ߟߊ߫ ߸ ߊ߬ ߦߋ߫ ߞߝߊ߬ ߛߊߣߌ߲ ߠߎ߫ ߘߐߛߊߙߌ߫ ߟߊ߫"
        },
        {
            "chapter": 98,
            "verse": 3,
            "text": "ߞߕߌߦߊ߫ ߕߋߟߋ߲ߣߍ߲ ߦߴߏ߬ ߞߣߐ߫"
        },
        {
            "chapter": 98,
            "verse": 4,
            "text": "ߟߍߙߊߟߞߊ ߟߎ߬ ߡߊ߫ ߝߘߊߝߘߊ߫ ߝߋߎ߫ ߝߏ߫ ߔߊߞߌ ߣߊ߬ߣߍ߲ ߞߐ߫ ߊ߬ߟߎ߫ ߡߊ߬"
        },
        {
            "chapter": 98,
            "verse": 5,
            "text": "ߊ߬ߟߎ߫ ߘߏ߲߬ ߡߊ߫ ߟߐ߬ ߘߏ߫ ߜߘߍ߫ ߟߊ߫ ߝߏ߫ ߊ߬ߟߎ߬ ߦߋ߫ ߊߟߊ߫ ߟߋ߫ ߓߊ߬ߕߏ߫ ߞߊ߬ ߣߊߡߎ߲ ߓߎ߰ߓߎ߯ ߊ߬ ߦߋ߫ ߞߵߊ߬ߟߎ߬ ߞߍ߫ ߖߐ߲ߖߐ߲߫߸، ߊ߬ ߣߴߊ߬ߟߎ߬ ߦߋ߫ ߛߊߟߌ ߟߐ߬ ߞߊ߬ ߖߞߊ ߘߌ߫ ߸ ߓߊ ߏ߬ ߟߋ ߦߋ߫ ߣߊߡߎ߲߫ ߕߋߟߋ߲ߣߍ߲ ߘߌ߫"
        },
        {
            "chapter": 98,
            "verse": 6,
            "text": "ߟߍߙߊߟߞߊ߫ ߓߊ߲߬ߣߍ߲ ߠߎ߬ ߣߌ߫ ߡߊ߰ߙߌ߬ߜߙߊ߬ߟߊ ߟߎ߬ ߦߋ߫ ߔߊߦߌߔߊߦߌ ߕߊ ߟߋ߬ ߘߐ߫ ߘߋ߬ ߸ ߊ߬ߟߎ߫ ߘߏ߲߬ ߕߏߕߐ߫ ߏ߬ ߟߋ ߘߐ߫ ߓߊ ߏ߬ ߟߎ߫ ߟߋ߬ ߘߊ߲ߝߋ߲ ߠߎ߬ ߘߐ߫ ߖߎ߯ߡߊ߲ ߠߎ߬ ߘߌ߫"
        },
        {
            "chapter": 98,
            "verse": 7,
            "text": "ߒ߬ߓߊ߬ ߡߍ߲ ߠߎ߬ ߞߍߣߍ߲߫ ߟߊߒߠߦߊߓߊ߮ ߘߌ߫ ߞߊ߬ ߢߌ߬ߡߊ ߟߎ߬ ߞߍ߫ ߛߊ߫ ߸ ߏ߬ ߟߎ߫ ߟߋ߬ ߘߊ߲ߝߋ߲ ߠߎ߬ ߘߐ߫ ߢߌ߬ߡߊ ߟߎ߬ ߘߌ߫"
        },
        {
            "chapter": 98,
            "verse": 8,
            "text": "ߏ߬ ߟߎ߫ ߛߊ߬ߙߊ ߦߋ߫ ߝߙߍ ߣߊߞߐ ߟߎ߫ ߟߋ߬ ߘߌ߫ ߊ߬ߟߎ߫ ߡߊ߰ߙߌ ߕߍ߬ߟߊ ߘߐ߫ ߸ ߞߐ߬ߢߊ ߟߎ߬ ߦߋ߫ ߛߟߎߟߎ߫ ߟߴߏ߬ ߟߎ߬ ߞߘߐߟߊ ߟߎ߬ ߘߐ߫ ߸ ߏ߬ ߟߎ߬ ߕߏߕߐ߫ ߏ߬ ߟߋ ߘߐ߫ ߞߘߊߎ߫ ، ߊߟߊ߫ ߓߘߊ߫ ߘߌ߬ߢߍ߫ ߏ߬ ߟߎ߫ ߡߊ߬ ߸ ߊ߬ߟߎ߬ ߝߣߊ߫ ߓߘߊ߫ ߓߊ߲߫ ߘߌ߬ߢߍ߬ ߟߊ߫ ‹ ߊߟߊ߫ › ߡߊ߬ ߸ ߒ߬ߓߊ߬ ߏ߬ ߟߎ߬ ߞߍߕߐ߫ ߡߐ߰ ߟߋ߬ ߦߋ߫ ߡߍ߲ ߓߊ߯ ߛߌߟߊ߲߫ ߊ߬ ߡߊ߰ߙߌ ߢߍ߫"
        },
        {
            "chapter": 99,
            "verse": 1,
            "text": "ߣߌ߫ ߘߎ߱ ߦߙߍߦߙߍ߫ ߘߊ߫ ߕߎ߬ߡߊ ߡߍ߲ ߊ߬ ߟߊ߫ ߦߙߍߦߙߍߟߌ ߟߊ߫ ߜߌߚߌ߫"
        },
        {
            "chapter": 99,
            "verse": 2,
            "text": "ߊ߬ ߣߌ߫ ߘߎ߱ ߓߊ߯ ߊ߬ ߘߏ߬ߣߌ߲ ߠߎ߬ ߟߊߓߐ߫ ߕߎ߬ߡߊ ߡߍ߲ ߥߎߛߊߦߌ߫"
        },
        {
            "chapter": 99,
            "verse": 3,
            "text": "ߊ߬ ߣߌ߫ ߡߐ߱ ߓߊ߯ ߊ߬ ߝߐ߫ ߕߎ߬ߡߊ ߡߍ߲ ߞߏ߫ ߡߋ߬ߘߋ ߦߴߊ߬ ߟߊ߫ ߣߌ߲߬"
        },
        {
            "chapter": 99,
            "verse": 4,
            "text": "ߏ ߕߎ߬ߡߊ ߟߋ߬ ߦߴߊ߬ ߖߍ߬ߘߍ߫ ߖߊ߲߬ߖߏ߲ ߠߎ߬ ߢߊߝߐ߫ ߟߏ߲ ߘߌ߫ ( ߡߐ߱ ߦߋ߫)"
        },
        {
            "chapter": 99,
            "verse": 5,
            "text": "ߓߊ ߌߟߋ ߡߊ߰ߙߌ ߟߋ߫ ߣߵߊ߬ ߦߟߌߘߏ߲߬ ߠߴߏ߬ ߘߌ߫"
        },
        {
            "chapter": 99,
            "verse": 6,
            "text": "ߏ ߕߎ߬ߡߊ ߟߋ߬ ߡߐ߱ ߟߎ߬ ߝߣߊ߫ ߝߘߊߝߘߊߣߍ߲ ߞߐߛߊ߬ߦߌ߲߬ ߟߏ߲ ߘߌ߫ ߸ ߛߴߊ߬ߟߎ߬ ߗߋߥߊߟߌ ߟߎ߬ ߘߌ߫ ߦߌ߬ߘߴߊ߬ߟߎ߬ ߟߊ߫"
        },
        {
            "chapter": 99,
            "verse": 7,
            "text": "ߒ߬ߓߊ߬ ߣߌ߫ ߡߍ߲ ߞߊ߬ ߝߕߌ߫ ߖߌߘߊ߲ߣߍ߲߫ ߢߐ߲߰ ߢߌ߬ߡߊ߬ ߞߍ߫ ߏ߬ ߘߴߏ߬ ߦߋ߫"
        },
        {
            "chapter": 99,
            "verse": 8,
            "text": "ߣߌ߫ ߡߍ߲ ߘߏ߲߬ ߞߊ߬ ߝߕߌ߫ ߖߌߘߊ߲ߣߍ߲߫ ߢߐ߲߰ ߖߎ߯ߡߊ߲߫ ߞߍ߫ ߏ߬ ߘߴߏ߬ ߦߋ߫"
        },
        {
            "chapter": 100,
            "verse": 1,
            "text": "ߊ߰ ߒ ߣߌ߫ ߛߏ߬ ߓߏ߬ߙߌ߬ߟߊ߬ߓߊ ߟߎ߬ ߕߍ߫ ߞߣߐ-ߘߐ-ߞߊ߲ ߘߌ߫ ߤߙߌߓߊߤߙߌߓߊ߫"
        },
        {
            "chapter": 100,
            "verse": 2,
            "text": "ߊ߰ ߒ ߣߌ߫ ߛߏ߬ ߕߐߙߐ߲-ߕߊߕߍ߯ߟߊ ߟߎ߬ ߕߍ߫ ߞߊ߲߬ߞߙߎ߬ߜߍ ߘߐ߫ ߗߊߙߏ߫"
        },
        {
            "chapter": 100,
            "verse": 3,
            "text": "ߊ߰ ߒ ߣߌ߫ ߝߌ߬ߙߌ߲߬ߕߊ߬ߥߏ߬ ߛߏ ߟߎ߬ ߕߍ߫ ߘߎ߰ߛߊ߬ߜߍ߬ߘߊ ߟߊ߫ ߔߙߌ߫"
        },
        {
            "chapter": 100,
            "verse": 4,
            "text": "ߞߊ߬ ߜߊ߲߬ߜߊ߲ ߘߎ߬ߙߎ߫ ߏ߬ ߟߊ߫ ߞߙߎߕߎߕߎ߫"
        },
        {
            "chapter": 100,
            "verse": 5,
            "text": "ߞߵߊ߬ߟߎ߫ ߝߟߌ߬ ߖߊ߬ߡߊ ߕߍߡߊ߬ ߔߙߊߎ߫"
        },
        {
            "chapter": 100,
            "verse": 6,
            "text": "ߤߊ߲߫ ߸ ߡߐ߱ ߝߌߛߙߌߥߊߟߋ߫ ߊ߬ ߡߊ߰ߙߌ ߡߊ߬ ߟߋ߬ ߘߋ߬"
        },
        {
            "chapter": 100,
            "verse": 7,
            "text": "ߊ߬ ߖߍ߬ߘߍ ߘߏ߲߬ ߦߴߏ߬ ߛߙߋ ߘߌ߫ ߟߋ߬ ߛߎߋ߫"
        },
        {
            "chapter": 100,
            "verse": 8,
            "text": "ߊ߬ ( ߣߌ ) ߜߍ߬ߟߍ߲߬ߡߊ߲߬ߓߊ ߟߋ߫ ߘߏ߲߬ ߦߋ߫ ߤߙߊ ߟߊߘߌߦߊߢߍ ߘߐ߫"
        }
    ]
}
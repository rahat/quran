{
    "pages": [
        {
            "chapter": 74,
            "verse": 48,
            "text": "ߛߟߏ߬ߣߊ߬ߟߌ߬ߟߊ ߟߎ߬ ߟߊ߫ ߛߟߏ߬ߣߊ߬ߟߌ ߕߍ߫ ߞߏ߫ ߢߊ߬ ߟߴߏ߬ ߟߎ߬ ߦߋ߫ ߏ߬ ߟߋ ߘߐ߫"
        },
        {
            "chapter": 74,
            "verse": 49,
            "text": "ߐ߲߬ߤߐ߲߫ ߸ ߡߋ߬ߘߋ ߦߴߊ߬ߟߎ߬ ߟߊ߫ ߓߏ߲߰ ߊ߬ߟߎ߬ ߞߐߘߏ߲߬ߣߍ߲߫ ߞߊ߬ߥߊ߲߬ߘߌ ߟߊ߫؟"
        },
        {
            "chapter": 74,
            "verse": 50,
            "text": "ߊ߬ߟߎ߬ ߦߋ߫ ߏ߬ ߘߐ߫ ߦߏ߫ ߞߏ߲ߞߏ߫ ߝߊ߬ߟߌ߬ ߢߊߞߘߐߕߊ߬ߣߍ߲ ߠߎ߫ ߠߋ߬ ( ߢߍߓߏߙߌ ߘߐ߫)"
        },
        {
            "chapter": 74,
            "verse": 51,
            "text": "ߡߍ߲ ߠߎ߬ ߦߋ߫ ߓߏ߬ߙߌ ߞߊ߲߬ ߥߎߟߊߕߌ߮ ߢߍ߫"
        },
        {
            "chapter": 74,
            "verse": 52,
            "text": "ߍ߲߬ߍ߲߫ ߸ ߡߐ߱ ߞߋ߬ߟߋ߲߬ߞߋ߬ߟߋ߲߬ߠߊ ߦߴߊ߬ ߝߍ߬ ߊ߬ߟߎ߬ ߘߐ߫ ߟߋ߬ ߸ ߞߊ߬ ߟߍߙߊ߫ ߟߊߞߊ߬ߣߍ߲ ߘߏ߫ ߟߎ߫ ߘߴߊ߬ߟߋ߫ ߡߊ߬"
        },
        {
            "chapter": 74,
            "verse": 53,
            "text": "ߊ߬ߦߌ߫ ߸ ߏ߬ ߕߍ߫ ߞߍ߫، ߊ߬ߟߎ߬ ߕߍ߫ ߛߌߟߊ߲߫ ߠߊ߫ ߛߎ߬ߟߊ߫ ߟߋ߬ ߢߍ߫"
        },
        {
            "chapter": 74,
            "verse": 54,
            "text": "ߞߏ߬ߣߌ߲߬ ߤߊ߲߫ ߸ ‹ ߘߐ߬ߛߊߙߌ › ߘߏ߲߬ ߦߋ߫ ߞߊ߬ߥߊ߲߬ߘߌ߫ ߟߋ߬ ߘߌ߫ ߘߋ߬"
        },
        {
            "chapter": 74,
            "verse": 55,
            "text": "ߊ߬ ߓߊ߯ ߡߍ߲ ߘߌߦߊ߫ ߏ߬ ߦߴߊ߬ ߞߊ߬ߥߊ߲߬ߘߌ ߡߌ߬ߘߊ߬"
        },
        {
            "chapter": 74,
            "verse": 56,
            "text": "ߊ߬ߟߎ߫ ߘߏ߲߬ ߕߍߣߵߊ߬ ߞߊ߬ߥߊ߲߬ߘߌ ߡߌ߬ߘߊ߬ ߟߊ߫ ߝߏ߫ ߊ߬ ߓߊ߯ ߊߟߊ߫ ߘߌߦߊ߫ ߸ ߓߊ ߏ߬ ߟߋ ߣߌ߫ ߝߊ߲ߕߊ߲ߞߊ ߦߊ߯ ߞߊ߲߫ ߸ ߏ߬ ߟߋ ߣߌ߫ ߡߊ߬ߞߕߏ߬ߟߌ ߦߊ߯ ߞߊ߲߫ ( ߡߐ߰ ߢߍ߫ ߡߍ߲ ߓߊ߯ ߊ߬ ߝߊ߲ߕߊ߲߬ߞߴߊ߬ ߡߊ߬)"
        },
        {
            "chapter": 75,
            "verse": 1,
            "text": "ߒ ߧߋ߫ ߒ ߞߊ߬ߟߌ߬ ߟߊ߫ ߟߐ߬ߓߊ ߟߏ߲ ߠߊ߫ ߟߋ߬"
        },
        {
            "chapter": 75,
            "verse": 2,
            "text": "ߊ߬ ߣߌ߫ ߒ ߧߋ߫ ߒ ߞߊ߬ߟߌ߬ ߟߊ߫ ߣߌ߫ ߖߙߊ߬ߞߟߌ߬ߟߊ߬ߓߊ ߟߊ߫ ߟߋ߬"
        },
        {
            "chapter": 75,
            "verse": 3,
            "text": "ߤߋ߯ߋ߰ ߡߐ߱ ߦߴߊ߬ ߓߛߌ߬ߞߌ߬ ߟߊ߫ ߟߋ߫ ߓߊ߬ ߞߏ߫ ߒ߬ ߕߍߣߵߊ߬ ߞߟߏ ߟߎ߬ ߟߊߘߍ߬ ߟߊ߫؟"
        },
        {
            "chapter": 75,
            "verse": 4,
            "text": "ߔߙߏ߫ ߸ ߒ߬ߠߎ߫ ߖߍ߬ߘߍ ߛߋߣߍ߲߫ ߓߍ߫ ߊ߬ ߡߍ߲ߛߍ߲ ߠߎ߬ ߟߊߞߢߊ߫ ߟߊ߫"
        },
        {
            "chapter": 75,
            "verse": 5,
            "text": "ߋ߬ߋ߬ߋ߯ ߸ ߡߐ߱ ߢߝߍߟߊ ߟߋ߬ ߕߌߢߍ߫ ߟߐ߮ ߦߴߊ߬ ߟߊ߫ ( ߟߐ߬ߓߊ߬ߞߏ ߡߊߛߐ߬ߛߐ ߘߌ߫ ) ߓߏ߬"
        },
        {
            "chapter": 75,
            "verse": 6,
            "text": "ߊ߰ ߢߌ߬ߣߌ߲߬ߞߊ߬ߟߌ ߞߍ߫ ߟߊ߫ ( ߏ߬ ߟߋ ߘߐ߫ ) ߞߏ߫ ߟߐ߬ߓߊ ߦߋ߫ ߕߎ߬ߡߊ ߢߌ߬ߡߊ߲߬ ߘߌ߫؟"
        },
        {
            "chapter": 75,
            "verse": 7,
            "text": "ߒ߬ߓߊ߬ ߣߌ߫ ߢߊ ߟߎ߬ ߘߐߡߊ߰ߡߊ߰ ߘߊ߫ ( ߛߌߟߊ߲ ߓߟߏ߫ ߕߎ߬ߡߊ ߡߍ߲)"
        },
        {
            "chapter": 75,
            "verse": 8,
            "text": "ߞߊ߬ ߞߊߙߏ ( ߢߊ ) ߓߎߘߎ߲ߛߊ߫"
        },
        {
            "chapter": 75,
            "verse": 9,
            "text": "ߞߊ߬ ߕߋ߬ߟߋ ߣߌ߫ ߞߊߙߏ ߟߊߘߍ߬ ( ߓߐ߫ ߦߙߐ߫ ߞߋߟߋ߲߫ ߠߊ߫)"
        },
        {
            "chapter": 75,
            "verse": 10,
            "text": "ߡߐ߱ ߘߴߊ߬ ߝߐ߫ ߏ߬ ߟߏ߲ ߞߏ߫ ߓߏ߬ߙߌ߬ ߦߙߐ ߦߋ߫ ߡߌ߲߫؟"
        },
        {
            "chapter": 75,
            "verse": 11,
            "text": "ߍ߲߬ߍ߲߫ ߸ ߞߎ߲߬ߞߊ߬ߙߌ߬ߝߊ߬ ߦߙߐ߫ ߖߘߍ߬ ߕߍ߫ ( ߡߍ߲ ߘߌ߫ ߡߊߜߍ߲߫)"
        },
        {
            "chapter": 75,
            "verse": 12,
            "text": "ߡߊ߬ߞߍ߬ ߦߌߟߊ ߦߴߌ ߡߊ߰ߙߌ ( ߘߐߙߐ߲߫ ) ߠߋ߫ ߕߍ߬ߟߊ ߘߐ߫ ߏ߬ ߟߏ߲"
        },
        {
            "chapter": 75,
            "verse": 13,
            "text": "ߡߐ߱ ߗߋߥߊߟߌ ߢߍߕߊ ߣߴߊ߬ ߞߐߟߕߊ ߟߎ߬ ߘߌ߫ ߟߊߓߐ߫ ߊ߬ ߡߊ߬ ߏ߬ ߟߏ߲"
        },
        {
            "chapter": 75,
            "verse": 14,
            "text": "ߍ߲߬ߍ߲߫ ( ߤߊߟߌ߬ ߣߴߏ߬ ߕߍ߫ ) ߡߐ߱ ߦߴߊ߬ ߖߘߍ߬ ߟߊߛߊ߬ߓߊ߯ ߟߋ߬ ߘߌ߫ ( ߊ߬ ߞߍߕߊ ߟߎ߬ ߘߐ߫)"
        },
        {
            "chapter": 75,
            "verse": 15,
            "text": "ߤߟߴߊ߬ ߞߵߊ߬ ߟߐ߬ߦߙߌ ߟߎ߬ ߝߏ߬ߦߌ߫ ߟߋ߬"
        },
        {
            "chapter": 75,
            "verse": 16,
            "text": "ߌ ߞߴߌ ߣߍ߲߭ ߠߊߓߙߊ߬ߞߊ߬ߓߙߊߞߊ߫ ‹ ߘߐ߬ߛߊߙߌ › ߟߊ߫ ߞߌߢߍ ߡߵߊ߬ ߟߊ߫ ߘߋ߬"
        },
        {
            "chapter": 75,
            "verse": 17,
            "text": "ߓߊߏ߬ ߊ߬ ߟߊߘߍ߭ ߒ߬ߠߎ߫ ߟߋ߫ ߡߵߊ߬ ߣߴߊ߬ ߘߐߛߊߙߌ ߓߍ߯"
        },
        {
            "chapter": 75,
            "verse": 18,
            "text": "ߒ߬ߓߵߊ߲ ߓߊ߯ ߞߍ߫ ߊ߬ ߝߐ߫ ߟߊ ( ߌ ߦߋ߫ ) ߌ ߦߴߊ߬ ߝߐߟߌ ߣߐ߬ߡߌ߬ߣߊ߬ ( ߒ߬ ߞߐ߫)"
        },
        {
            "chapter": 75,
            "verse": 19,
            "text": "ߊ߬ ߘߐߞߣߍ ( ߌ ߡߊ߬߸ ߏ߬ ߦߋ߫ ) ߒ߬ߠߎ߫ ߟߋ߫ ߡߊ߬ ߏ߬ ߞߐ߫ ߛߊ߫"
        }
    ]
}
{
    "chapter": [
        {
            "chapter": 50,
            "verse": 1,
            "text": "Qaaf. Mi woondirii Alqur'aanaare teddunde nden"
        },
        {
            "chapter": 50,
            "verse": 2,
            "text": "Si ko woni, ɓe ŋalɗu ko tawi kon jertinoowo arii ɓe iwɗo e maɓɓe ; heeferɓe ɓen wi'i: \"Ɗum ɗoo ko huunde haawniinde"
        },
        {
            "chapter": 50,
            "verse": 3,
            "text": "Kere si men maayii, men wontii mbulmbuldi...? Ɗum ɗon ko ruttitagol woɗɗungol non"
        },
        {
            "chapter": 50,
            "verse": 4,
            "text": "Gomɗii Meɗen anndi ko leydi ndin ñaamata kon e maɓɓe ; hino ka Amen gaa deftere reenunde"
        },
        {
            "chapter": 50,
            "verse": 5,
            "text": "Si ko woni, ɓe fennu goonga kan tuma nde ka arunoo e maɓɓe, hiɓe e nder fiyaaku jilɓuɗo"
        },
        {
            "chapter": 50,
            "verse": 6,
            "text": "E ɓee ndaaraali kammu ngun dow maɓɓe, ko honno Men mahiri ngun Men cuɗini ngu ; hara perɗi alanaa ngu"
        },
        {
            "chapter": 50,
            "verse": 7,
            "text": "Leydi ndin kadi, Men weerti ndi Men werlii e mayri pelle, Men fuɗini e mayri kala nooneeji [puɗi] wooɗuɗi"
        },
        {
            "chapter": 50,
            "verse": 8,
            "text": "fii tasakuyee e waaju wonannde kala jeyaaɗo ruttotooɗo"
        },
        {
            "chapter": 50,
            "verse": 9,
            "text": "Men jippini kadi ndiyam barkinaaɗam ummaade ka kammu, Men fuɗiniri ɗam gese e gabbe soñeteeɗe"
        },
        {
            "chapter": 50,
            "verse": 10,
            "text": "e leɗɗe tamaro juutuɗe wonduɗe e piindi fawondirndi"
        },
        {
            "chapter": 50,
            "verse": 11,
            "text": "ko arsike jeyaaɓe ɓen. Men wuurnitiri ɗam kadi leydi yoorundi. Awa ko non woni fii ummital ngal"
        },
        {
            "chapter": 50,
            "verse": 12,
            "text": "Ado maɓɓe, yimɓe nuuhu ɓen, e yimɓe Ɓunndu ɓen e Samuuda'en [fow] fennuno"
        },
        {
            "chapter": 50,
            "verse": 13,
            "text": "e 'Aadi'en, e Fir'awna e musiɗɓe Luutu ɓen"
        },
        {
            "chapter": 50,
            "verse": 14,
            "text": "e yimɓe fitaare nden, e yimɓe Tubba' ɓen. Kala maɓɓe fennuno Nulaaɓe ɓen, kammbaa Am on jojji"
        },
        {
            "chapter": 50,
            "verse": 15,
            "text": "Kere Men ronkuno fii tagu aranu ngun? Ko woni kamɓe, hiɓe e jiɓaare fii tagiteede laawol kesol"
        },
        {
            "chapter": 50,
            "verse": 16,
            "text": "Gomɗii Men tagii neɗɗanke on, Meɗen anndi ko wonkii makko kin sowinsinirta mo. Ko Menen ɓuri ɓadaade mo e dii ɗaɗol (makko) daande ngol"
        },
        {
            "chapter": 50,
            "verse": 17,
            "text": "tuma nde jaɓɓoytooɓe ɓen ɗiɗo jaɓɓoroytoo [golle makko ɗen] ñaamo e nano, hara hiɓe jooɗii"
        },
        {
            "chapter": 50,
            "verse": 18,
            "text": "O wowlataa konngol, si wanaa hino takko makko winndoowo tawaaɗo"
        },
        {
            "chapter": 50,
            "verse": 19,
            "text": "Ɗeɗɗere maayde nden ardi e goonga : \"Ko ɗum wonunoo ko dogaynoɗaa"
        },
        {
            "chapter": 50,
            "verse": 20,
            "text": "Wuttee ka alaandu ; ko nden woni Ñalaande kammbaa nden"
        },
        {
            "chapter": 50,
            "verse": 21,
            "text": "Wonkii kala ara, hara hiki wonndi e soggoowo e seedotooɗo"
        },
        {
            "chapter": 50,
            "verse": 22,
            "text": "Gomɗii a laatinoke welsindiiɗo e ndee. Men hunci wirngallo maa ngon kisan; gite maa ɗen hannde ko seeɓuɗe"
        },
        {
            "chapter": 50,
            "verse": 23,
            "text": "Wonndiiɗo makko on wi'a: \"Ko ɗum ɗoo woni ka am ɗoo, maandinaa-ɗum"
        },
        {
            "chapter": 50,
            "verse": 24,
            "text": "Bugee ka Jahannama onon ɗiɗo, kala yedduɗo canndallo"
        },
        {
            "chapter": 50,
            "verse": 25,
            "text": "haɗoowo moƴƴere, jaggitoowo, sikkitiiɗo"
        },
        {
            "chapter": 50,
            "verse": 26,
            "text": "on waɗiduɗo e Allah reweteeɗo goo. Bugee mo ka nder lepte saɗtuɗe"
        },
        {
            "chapter": 50,
            "verse": 27,
            "text": "Cinndadiijo makko (seytaane) on wi'i: \"Joomi amen, mi bewinaali oo; si ko woni, ko e majjere woɗɗunde o wonunoo e mun"
        },
        {
            "chapter": 50,
            "verse": 28,
            "text": "[Allah] daala : \"Wata on yeddondir ka Am ɗoo ! Nde tawnoo Mi ardiniino e mon kammbaa"
        },
        {
            "chapter": 50,
            "verse": 29,
            "text": "Konngol waɗtitetaake ka Am ɗoo ; Mi siforaa kadi tooñoowo jeyaaɓe ɓen"
        },
        {
            "chapter": 50,
            "verse": 30,
            "text": "Ñalnde Men wi'anoyta Jahannama on : \"E a heewii?\" Nge wi'a: \"Ko ɓeydee hino woodi"
        },
        {
            "chapter": 50,
            "verse": 31,
            "text": "Aljanna on ɓaɗtinanee gomɗuɓe ɓen, hara wanaa ka woɗɗi"
        },
        {
            "chapter": 50,
            "verse": 32,
            "text": "Ko ɗum ɗoo woni ko fodaɗon, wonannde kala ruttiiɗo [e Joomi mun] reeniiɗo"
        },
        {
            "chapter": 50,
            "verse": 33,
            "text": "on huluɗo Jom Hinaranke On ka wirnii, o ardi e ɓernde laaɓunde"
        },
        {
            "chapter": 50,
            "verse": 34,
            "text": "Naatiree mo e jam\". Ko nden woni ñalaande luttaynde nden"
        },
        {
            "chapter": 50,
            "verse": 35,
            "text": "Hino woodani ɓe ton kala ko ɓe faaletee, hara kadi ɓeydaari hino ka Amen"
        },
        {
            "chapter": 50,
            "verse": 36,
            "text": "Ɗuuɗii e gire ɗen Men halki ado maɓɓe, ko ɓen ɓurnooɓe doole, ɓen wanngorii e leydi ndin, ndaarugol taw si ɓe heɓay laaworde"
        },
        {
            "chapter": 50,
            "verse": 37,
            "text": "Pellet, wonii e ɗum, waaju wonannde kala jom ɓernde, maa tuɗuɗo noppi hara ko tawaaɗo"
        },
        {
            "chapter": 50,
            "verse": 38,
            "text": "Gomɗii Men tagii kammuuli ɗin e leydi ndin e kon ko woni hakkunde majji, nder balɗe jeegoo, tampere woo heɓaali Men. @Corrected"
        },
        {
            "chapter": 50,
            "verse": 39,
            "text": "Muñño e ko ɓe wowlata kon, subbunhinanoɗaa Joomi maa ado puɗal naange ngen e ado mutal ngal"
        },
        {
            "chapter": 50,
            "verse": 40,
            "text": "Jemma on kadi, subbunhinanoɗaa Mo e ka battane [julɗe] farlaaɗe"
        },
        {
            "chapter": 50,
            "verse": 41,
            "text": "Heɗo, ñalnde noddoowo on noddoyta e nokkuure ɓadiinde"
        },
        {
            "chapter": 50,
            "verse": 42,
            "text": "ñalnde ɓe naniroyta haacaango ngon e hoore goonga. Ko nden woni Ñalnnde yaltugol ngol [ka genaale]"
        },
        {
            "chapter": 50,
            "verse": 43,
            "text": "Pellet, ko Menen wuurnata Men wara, ko ka Amen kadi woni ruttorde nden"
        },
        {
            "chapter": 50,
            "verse": 44,
            "text": "Ñalnde leydi ndin seekotoo [ɓe yaltira] heñagol; ko nde woni mooɓirde newaniinde Men"
        },
        {
            "chapter": 50,
            "verse": 45,
            "text": "Ko Menen ɓuri anndude ko ɓe wowlata kon. A wonaa dooloowoɓe. Haray waajor Alqur'aanaare nden, kala huloowo kammbaa An on"
        }
    ]
}
{
    "chapter": [
        {
            "chapter": 46,
            "verse": 1,
            "text": "Haa, Miim"
        },
        {
            "chapter": 46,
            "verse": 2,
            "text": "Jippagol Deftere nden, ko immorde ka Allah, Fooluɗo, Ñeeño On"
        },
        {
            "chapter": 46,
            "verse": 3,
            "text": "Men tagiraali kammuuli ɗin e leydi ndin e kon ko woni hakkunde majji, si wanaa e goonga e lajala happaangal [fii mun]. Yedduɓe ɓen ko ɗuurniiɓe e ko ɓe rentiniraa kon"
        },
        {
            "chapter": 46,
            "verse": 4,
            "text": "Maaku: \"On yi'ii ko rewoton kon hara wanaa Allah, hollee lam ko ɗi tagi e leydi ndin? Kaa hara hiɗi mari geɓal e [tagugol] kammuuli ɗin? Awa addanee lam Deftere jippinaande ado ndee ɗoo maaɗum batte ganndal, si wonii ko on goonguɓe"
        },
        {
            "chapter": 46,
            "verse": 5,
            "text": "Ko hommbo ɓuri majjude, wa on rewoowo ko wanaa Allah, kon ko jaabotaako mo haa Ñalnde Darngal? Hara ɗin [reweteeɗi] ko welsindiiɗi e dewal majji"
        },
        {
            "chapter": 46,
            "verse": 6,
            "text": "Si yimɓe ɓen mooɓoyaama [ka Darngal], ɗi wontanoyay ɓe ayɓe, ɓe wona e yeddugol ko ɓe rewaynooɗi kon"
        },
        {
            "chapter": 46,
            "verse": 7,
            "text": "Si Aayeeje Amen ɓannguɗe ɗen janngaama e maɓɓe, yedunooɓe goonga ɓen tuma nde arnoo e maɓɓe ɓen wi'a: \"Ɗum ko mbilewu ɓanngu ngu"
        },
        {
            "chapter": 46,
            "verse": 8,
            "text": "Kaa ɓe wi'ay woni :\"O fefindi nde?\" Awa maaku: \"Si taw mi fefindi nde, awa doo on duncantaa lam huunde e [lepte] Allah ɗen. Ko Kanko ɓuri anndude on, tuma nde jumpoton e mayre. O yonii seedee hakkunde am e mon. Ko Kanko woni Haforowo, Hinnotooɗo On"
        },
        {
            "chapter": 46,
            "verse": 9,
            "text": "Maaku: \"Mi wonaa arano e Nulaaɓe ɓen; mi anndaa kadi ko waɗetee mi, maa ko waɗeteɗon. Mi jokkaa si wanaa ko wahayinaa kon e am; mi laataaki si wanaa jertinoowo ɓanngina"
        },
        {
            "chapter": 46,
            "verse": 10,
            "text": "Maaku: \"Yeetee lam, si tawii le konde iwrunde ka Allah, yedduɗon ɗum, seedotooɗo e ɓiɗɓe Israa'ila ɓen seedii e [sellugol] ɗum, o gomɗini, onon kan townitiɗon...Pellet, Allah fewnataa yimɓe tooñooɓe ɓen"
        },
        {
            "chapter": 46,
            "verse": 11,
            "text": "Yedduɓe ɓen wi'ani gomɗimɓe ɓen: \"Si tawno ɗum ko moƴƴere, ɓen (waasuɓe) adototaako men e mun\". Nde wonunoo ɓe fewnoraali nde, ma ɓe wi'u: \"Ndee ko fenaande neeɓunde"
        },
        {
            "chapter": 46,
            "verse": 12,
            "text": "Hino aditiinde, Deftere Muusaa nden, ɗowornde e yurmeende. Ndee ɗoo kadi, ko Deftere goonginir- nde [ɗeya Defte] e ɗemngal aarabu, fii yo jertinir (nde) tooñooɓe ɓen e wewlinirnde moƴƴinooɓe ɓen"
        },
        {
            "chapter": 46,
            "verse": 13,
            "text": "Pellet, wi'uɓe ɓen: \"Ko Allah woni Joomi amen\", refti ɓe tabiti (e gomɗinal), kulol alanaa ɓen, wanaa kamɓe sunoytoo"
        },
        {
            "chapter": 46,
            "verse": 14,
            "text": "Ko ɓen woni yimɓe Aljanna ɓen duumotooɓe ton, njoɓdi ko ɓe gollaynoo kon"
        },
        {
            "chapter": 46,
            "verse": 15,
            "text": "Men yamirii neɗɗanke on moƴƴagol e jibimɓe mo ɓen: Jiido makko soworike mo saɗteende, o jibiniri mo kadi saɗteende; soweede mo e enteede mo ko lebbi cappanɗe tati, haa ka o si o yottike sagatalaaku makku ngun o timminii duuɓi cappanɗe nayi, o wi'a: \"Joomi, longinam yettugol neema Ma mo neeminirɗaa mi min e jibimɓe lam, e nde mi gollata moƴƴuɗi weltinayɗe Ma, moƴƴinanaa lam geyngol am ngol. Mi tuubanii Ma, ko mi jeyaaɗo e jebbiliiɓe ɓen"
        },
        {
            "chapter": 46,
            "verse": 16,
            "text": "Ko ɓen woni ɓe Men jaɓanta ko ɓuri moƴƴude e ko ɓe golli, Men yawtana ɓe bonɗi maɓɓe, (ɓe jeyaama) e yimɓe Aljanna ɓen. Ɗum ko fodoore goonga nde ɓe fodanoo"
        },
        {
            "chapter": 46,
            "verse": 17,
            "text": "Kala non wi'anɗo jibimɓe mo ɓen: \"Uf mo'on ! Kere on foday lam immintineede hara le gomɗii mofte yawtiino ado lam?\" Hara ɓen ɗiɗo no faabtinora Allah [wiide mo]: \"Ee bone maa, Gomɗin ! Pellet, fodooree Allah nde ko goonga\". O wi'a: \"Ɗum wonaali, si wanaa tinndi adinooɓe ɓen"
        },
        {
            "chapter": 46,
            "verse": 18,
            "text": "Ko ɓen woni ɓe Konngol ngol jojji e mun, (ɓe jeyaama) e mofte yawtunooɗe ado maɓɓe, immorde e jinna e yimɓe. Pellet, ɓe laatino sooyuɓe"
        },
        {
            "chapter": 46,
            "verse": 19,
            "text": "Hino woodani kala [fedde e maɓɓe]: darjaaji e ko ɓe golli kon, fii no O hunnirana ɓe njoɓdi golle maɓɓe ɗen; e hoore ɓe tooñetaake"
        },
        {
            "chapter": 46,
            "verse": 20,
            "text": "Ñalnde heeferɓe ɓen weeɓitoytee e Yiite ngen (ɓe wi'anee): \"On naɓii moƴƴi mon ɗin ka nguurndam mon aduna, dakmitorɗon ɗi. Hannde non, on yoɓitirte lepte hoynooje, sabu ko townitoraynoɗon kon ka hoore leydi, ko aldaa e goonga, e ko huuwiraynoɗon kon faasiqaaku"
        },
        {
            "chapter": 46,
            "verse": 21,
            "text": "Janto fii musiɗɓe Aadi (Huudi) ɓen, nde o jertinirnoo yimɓe makko ɓen aynde nden - gomɗii hari jertinooji yawtiino yeeso makko e ɓaawo makko - wonnde: \"Wata on rewu si wanaa Allah. Min miɗo hulani on lepte ñalaande mawnde"
        },
        {
            "chapter": 46,
            "verse": 22,
            "text": "Ɓe wi'i: \"E a aru men fii yo a firliaa men e rewetee- ɗi amen ɗin? Awa addan men ko kammbiranɗaa men kon, si wonii ko a jeyaaɗo e goonguɓe ɓen"
        },
        {
            "chapter": 46,
            "verse": 23,
            "text": "O maaki: \"Ganndal ngal ko ka Allah woni. Min mi yottinanay on tun woni, ko mi nulaa kon. Ko woni tun mi yi'ii ko on yimɓe majjaaɓe"
        },
        {
            "chapter": 46,
            "verse": 24,
            "text": "Nde ɓe yi'unoo ruulde honde weeɓitii fewtiri ayɗe maɓɓe ɗen, ɓe wi'i: \"Ndee ko duulere toɓaynde e men\". Ko nden kan woni ! ko hawjirnoɗon kon : ko henndu, ndu lepte muusuɗe woni e mun"
        },
        {
            "chapter": 46,
            "verse": 25,
            "text": "hindu muncira kala huunde, yamiroore Joomi mayru\". Ɓe waɗtini, tawi yi'etaake si wanaa koɗooli maɓɓe ɗin. Ko wano nii Men yoɓitirta yimɓe bonnooɓe ɓen"
        },
        {
            "chapter": 46,
            "verse": 26,
            "text": "Gomɗii Men yeɗiino ɓe, e kon ko Men yeɗaali on e mun. Men waɗani ɓe nanɗe, e giiɗe e ɓerɗe. Kono ɗen nanɗe maɓɓe, e giiɗe maɓɓe e ɓerɗe maɓɓe (fow) duncanaali ɓe goɗɗum, tawde ɓe laatino yeddooɓe Aayeeje Allah ɗen. Ko ɓe jalkitaynoo kon jippii e maɓɓe"
        },
        {
            "chapter": 46,
            "verse": 27,
            "text": "Gomɗii Men halkiino ca'e wonunooɓe sera mon; Men firlitiri Aayeeje ɗen, belajo'o ɓe ruttoto"
        },
        {
            "chapter": 46,
            "verse": 28,
            "text": "Ko haɗno ɗin ɗi ɓe jogitornoo reweteeɗi ɓaɗtinorɗi gaanin Allah, faaboo ɓe? Tigi on, ɗin majjirii ɓe; ko ɗum wonunoo fenaande maɓɓe e ko ɓe fefindotonoo"
        },
        {
            "chapter": 46,
            "verse": 29,
            "text": "Janto tuma nde Men imminnoo fedde jinna e maaɗa, hiɗi heɗoo Alqur'aana. Nde ɗi tawanoo ɗum, ɗi wi'i: \"Heɗee\"...Nde [janngin kin] timmunoo, ɗi huccitiri ka yimɓe majji, jeertinooji"
        },
        {
            "chapter": 46,
            "verse": 30,
            "text": "Ɗi wi'i: \"Ko onon yo mbatu amen, men nanii Deftere jippinaande ɓaawo Muusaa, goonginnde ɗen adiiɗe nde. Hinde fewna e goonga e laawol focciingol"
        },
        {
            "chapter": 46,
            "verse": 31,
            "text": "Ko ono yo mbatu amen, nootee noddoowo e Allah on, gomɗinon mo. [Ontuma] O haforanay on junuubimon ɗin, O daɗnda on lepte muusuɗe"
        },
        {
            "chapter": 46,
            "verse": 32,
            "text": "Kala mo nootaake noddoowo e Allah on, o wonaa laawotooɗo ka leydi, o alaa kadi giɗo gaanin Makko. Ko ɓen woni e nder majjere ɓanngunde"
        },
        {
            "chapter": 46,
            "verse": 33,
            "text": "E ɓee yi'aali wonnde ko Allah tagi kammuuli ɗin e leydi ndin, O ronkiraali tagugol ɗi, wonnde ko O haɗtanɗo wuurnitugol maayɓe ɓen? Ko non woniri. Pellet, ko O haɗtanɗo kala huunde"
        },
        {
            "chapter": 46,
            "verse": 34,
            "text": "Ñalnde heeferɓe ɓen weeɓitoytee e Yiite ngen, [ɓe wi'anee]: \"Wanaa goonga nii?\" Ɓe wi'a : \"Ko non woniri! Men woondirii Joomi amen!\". O Daala : \"Awa meeɗiree non lepte ɗen, sabu kon ko yeddiraynoɗon"
        },
        {
            "chapter": 46,
            "verse": 35,
            "text": "Muññor muñal joomiraaɓe pellital ɓen ka Nulaaɓe; wata a hawjan ɓe. Ñalnde ɓe yi'oyta ko ɓe kammbiranaa kon, ɓe wa'oyay wa si ɓe ñiiɓaano [ka leydi] si wanaa dumunna-hun ñalorma. Ɗun ko yottinal. Ko homɓe halketee si wanaa yimɓe faasiqiiɓe ɓen"
        }
    ]
}
{
    "pages": [
        {
            "chapter": 17,
            "verse": 59,
            "text": "Haɗaali Men nde Men nula Aayeeje ɗen, si wanaa sabu fenniino ɗe adiiɓe ɓen, Men okki Samuuda Naaqaawa mban yi'teemba ɓe tooñi mba, Men nuliraali Aayeeje ɗen si wonaa hulɓinirɗe"
        },
        {
            "chapter": 17,
            "verse": 60,
            "text": "[Janto] Tuma nde Men wi'anno maa: \"Pellet, Joomi maa O huɓindike yimɓe ɓen, Men waɗiraali nden yi'annde nde Men hollumaa si wanaa fitina wonannde yimɓe ɓen e lekki huɗaaki ki ka Alqur'aana, Meɗen hulɓina ɓe kono ɓeydataa ɓe si wanaa bewre mawnde"
        },
        {
            "chapter": 17,
            "verse": 61,
            "text": "Nde Men Daalannoo Malaa'ikaaɓe ɓen sujjanee Aadama, ɓe sujji si wanaa Ibliisa o wi'i: \"Hara mi sujjanay on mo taguƊaa e loopal"
        },
        {
            "chapter": 17,
            "verse": 62,
            "text": "O wi'i: \"A yi'ii oo mo teddinƊaa e dow an, pellet, si A nennanii lan haa ñalde darngal mi bonnay ɓiɓɓe makko ɓen si wanaa seeɗaaɓe"
        },
        {
            "chapter": 17,
            "verse": 63,
            "text": "[Alla] Daali: \"Yahu, kala jokkuɗo ma e maɓɓe pellet, ko jahannama woni njoddi mon, njoddi yonoori"
        },
        {
            "chapter": 17,
            "verse": 64,
            "text": "Dillinir on mo hattanaɗaa e maɓɓe hito maa ngon, pooɗu e dow maɓɓe pucci maa e seppooɓe maa, ka fidu e maɓɓe ka jawle e ka ɓiɓɓe foduɓe, [kono] Seytaane fodaali ɓe si wanaa hodo"
        },
        {
            "chapter": 17,
            "verse": 65,
            "text": "Pellet, Jeyaaɓe An ɓen a maraa doole e hoore maɓɓe, Joomi maa yonii Hooloraaɗo"
        },
        {
            "chapter": 17,
            "verse": 66,
            "text": "Ko Joomi mon woni sogganayɗo on laaɗe ɗen ka maayo, fii yo on ɗaɓɓu immorde e ɓural Makko ngal, pellet, Kanko ko O Yurmeteeɗo on"
        }
    ]
}
{
    "pages": [
        {
            "chapter": 20,
            "verse": 38,
            "text": "Tuma nde Men Wahayinnoo faade e yumma maa ko Wahayinaa kon"
        },
        {
            "chapter": 20,
            "verse": 39,
            "text": "[Men Daali] Bugo mo ka nder hontoore bugoɗaa nden kadi ka nder diidere, yo diidere nden kadi bugoyo mo ka fonngo; ƴetta mo gaño Am e gaño makko, Mi werlii e maaɗa Giggol immorde ka Am e fii yo a ne'e e dow ndenka Am"
        },
        {
            "chapter": 20,
            "verse": 40,
            "text": "Tuma nde banndiraawo maaɗa on yahaynoo; o wi'a: \"Enee, yo mi tinndin on e on mo no ne'a mo?\" Men artirmaa ka yumma maaɗa fii yo gite makko ɗen ɓuuɓu hara o sunaaki. Waruɗaa wonkii Men danndumaa immorde e saɗteende nden, Men jarribimaa jarrabuyeeje ñiiɓuɗaa duuɓi ka yimɓe Madyana refti aruɗaa ka fodoore ko an yo Muusaa"
        },
        {
            "chapter": 20,
            "verse": 41,
            "text": "Mi Suɓimaa fii hoore-Am"
        },
        {
            "chapter": 20,
            "verse": 42,
            "text": "Yahu an e musiɗɗo maa on wonndude e Aayeeje Am ɗen wata on derfu e jaŋtagol Lam"
        },
        {
            "chapter": 20,
            "verse": 43,
            "text": "Yahee ka Fir'awna, pellet, kanko o bewi"
        },
        {
            "chapter": 20,
            "verse": 44,
            "text": "Wi'anee mo konngol newiingol bela-jo'o kanko o waajitoto maaɗum o hula"
        },
        {
            "chapter": 20,
            "verse": 45,
            "text": "Ɓe maaki: \"Joomi amen, menen dey meɗen huli nde murtata e hoore amen maa nde o bewata"
        },
        {
            "chapter": 20,
            "verse": 46,
            "text": "O Daali: \"Wata on hulu, pellet, Min Miɗo wonndi e mooɗon Miɗo Nana Miɗo Yi'a"
        },
        {
            "chapter": 20,
            "verse": 47,
            "text": "Aree ka makko, wi'on: \"Menen ko Men Nulaaɓe Joomi maaɗa, accitu wonndude e amen ɓiɗɓe Israa'iila ɓen wata a leptu ɓe, gomɗii men addanii ma Aaya immorde ka Joomi maaɗa, kisiyee on wonii e on jokkuɗo Peewal ngal"
        },
        {
            "chapter": 20,
            "verse": 48,
            "text": "Gomɗii Wahayinaama e amen; wonndema, Lepte ɗen no fawii ka fennuɗo ɗuuri"
        },
        {
            "chapter": 20,
            "verse": 49,
            "text": "[Fir'awna] wi'i: \"Ko an yo Muusaa, ko hommbo woni Joomi mooɗon"
        },
        {
            "chapter": 20,
            "verse": 50,
            "text": "[Muusaa] maaki: \"Joomi amen, ko On Okkuɗo kala huunde tagu mayre ngun refti O Fewni"
        },
        {
            "chapter": 20,
            "verse": 51,
            "text": "[Fir'awna] wi'i: \"Ko honno gire arane ɗen fewndori"
        }
    ]
}
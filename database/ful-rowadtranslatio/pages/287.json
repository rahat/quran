{
    "pages": [
        {
            "chapter": 17,
            "verse": 50,
            "text": "Maaku: [yo Nulaaɗo] «Wonee kaaƴe maa jamɗe»"
        },
        {
            "chapter": 17,
            "verse": 51,
            "text": "Maaɗun tagu tawayngu no mawni ka ɓerɗe mon, aray ɓe wi'a: 'Ko hommbo ruttata men?\" Maaku: \"Ko On Taguɗo on ka laawol aranol\". Aray ɓe dimmba ko'e maɓɓe ɗen faande e maa, ɓe wi'a: \"Ɗun ko honnde tuma\", Maaku: 'No tijjaa nde tawata ɓadike"
        },
        {
            "chapter": 17,
            "verse": 52,
            "text": "Ñannde O noddata on nootoɗon yetton Mo sikkon on ñiiɓaano [ka leydi] si wanaa seeɗa"
        },
        {
            "chapter": 17,
            "verse": 53,
            "text": "Maakan jeyaaɓe an ɓen: \"Yo ɓe wowlu nden huunde ɓurnde moƴƴude, pellet, Seytaane o bonnay hakkunde maɓɓe, pellet, Seytaane wonanii neɗɗanke gaño ɓannguɗo"
        },
        {
            "chapter": 17,
            "verse": 54,
            "text": "Joomi mon ko O Annduɗo fii mon, si O yiɗii O hinnoo on, maaɗun si O yiɗii O lepta on. Men nulaali ma e dow maɓɓe fawtiiɗo"
        },
        {
            "chapter": 17,
            "verse": 55,
            "text": "Ko Joomi maa Annde fii ɓen womɓe ka kammuuli e ka leydi, pellet, Men ɓurnii woɓɓe e Annabaaɓe ɓen e dow woɓɓe, Men Jonni Daawuuda Jabuura"
        },
        {
            "chapter": 17,
            "verse": 56,
            "text": "Maaku: \"Noddee ɓen ɓe aaƴiɗon [ko reweteeɓe] gaanin Makko, ɓe maraa huncugol lorra kan gaayi mo'on wonaa waylugol kadi"
        },
        {
            "chapter": 17,
            "verse": 57,
            "text": "Ɓen, ɓe ɓe woni noddude, hiɓe ɗaɓɓude ɗoworgal faade e Joomi maɓɓe, ko hommbo e maɓɓe ɓuri ɓadaade, hiɓe jortii Hinnayee Makko on hiɓe huli lepte Makko ɗen, pellet, lepte Joomi maa ɗen ɗe laatike ko rentaaɗe"
        },
        {
            "chapter": 17,
            "verse": 58,
            "text": "Alaa e saare si wanaa Menen ko Men halkayɓe nde ko adii ñalde darngal, maa ko Men leptayɓe nde lepte sattuɗe, ɗun ɗon wonii ko winndaa ɗun ka Deftere"
        }
    ]
}
{
    "pages": [
        {
            "chapter": 4,
            "verse": 148,
            "text": "Alla Yiɗaa ko feeñi kon e bone immorde e kongol, si wanaa on tooñaaɗo. Alla Laatike Nanoowo Annduɗo"
        },
        {
            "chapter": 4,
            "verse": 149,
            "text": "Si on feññinii moƴƴere, maa on suuɗii nde maa on yaafike gaay e bone, pellet, Alla Laatike Yaafotooɗo Hattanɗo"
        },
        {
            "chapter": 4,
            "verse": 150,
            "text": "Pellet, ɓen wonɓe yeddude Alla e Nulaaɓe Makko ɓen, hiɓe faandii nde ɓe senndindirta hakkunde Alla e Nulaaɓe Makko ɓen, hiɓe wi'a :\"Meɗen gomɗina yoga men yedda yoga\", hiɓe faala jogitaade hakkunde ɗum ɗon laawol"
        },
        {
            "chapter": 4,
            "verse": 151,
            "text": "Ɓen ɗon ko kamɓe woni yedduɓe ɓen tigiri. Men Hebilanii heeferɓe ɓen lepte hoynooje"
        },
        {
            "chapter": 4,
            "verse": 152,
            "text": "Ɓen gomɗimɓe Alla e Nulaaɓe Makko ɓen, ɓe sen- ndindiraali hakkunde gooto e maɓɓe, ɓen ɗon, arma O Yeɗa ɓe njoɓdi maɓɓe ndin. Alla Laatike Yaafotooɗo Hinnotooɗo"
        },
        {
            "chapter": 4,
            "verse": 153,
            "text": "Yimɓe Defte ɓen no lamndo maa nde jippintaa e dow maɓɓe Deftere immorde e ka kammu ! Gomɗii ɓe lamndinoke Muusaa ko ɓuri ɗum mawnude : ɓe wi'i : \"Hollu Men Alla kene pettan \". Haacaango ngon nanngiri ɓe sabu tooñe maɓɓe ɗen. Refti ɓe jogitii ngaari ndin ɓaawo nde ko ari ɓe e ɓanngan- nduyeeji. Men Yaafii gaay e ɗum Men Okki Muusaa hujja ɓannguɗo"
        },
        {
            "chapter": 4,
            "verse": 154,
            "text": "Men Ɓamtiri dow maɓɓe Tuur fello ngon sabu ahadi maɓɓe ndin, Men Wi'ani ɓe :\"Naatiree ka damal ko on naayiiɓe\", Men wi'ani ɓe : \"Wata on jaggitu e asewe on\", Men Nanngi e maɓɓe ahadi tekkundi"
        }
    ]
}
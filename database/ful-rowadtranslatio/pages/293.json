{
    "pages": [
        {
            "chapter": 17,
            "verse": 105,
            "text": "Ko sabu Goonga Men telliniri nde, ko sabu Goonga nde tellii, Men nuliraali ma si wanaa [ko a] wewlinoowo=beltinoowo e jertinoowo"
        },
        {
            "chapter": 17,
            "verse": 106,
            "text": "E Qur'aanaare Men ɓanngini nde fii yo a janngannde yimɓe ɓen e dow deeƴere, Men jippini nde jipinnde"
        },
        {
            "chapter": 17,
            "verse": 107,
            "text": "Maaku: \"Gomɗinee nde, maaɗun wata on gomɗin, pellet, ɓen okkaaɓe ganndal ko adii nde si [nde] janngaama e taweende maɓɓe ɓe suuyiray wokkuɗe ko ɓe sujjooɓe"
        },
        {
            "chapter": 17,
            "verse": 108,
            "text": "Ɓe wi'a:Senaade woodanii Joomi amen,nde wonnoo Fodoore Joomi amen nden ko waɗoore"
        },
        {
            "chapter": 17,
            "verse": 109,
            "text": "Hiɓe suuyira wokkuɗe ɓe wulla [Alqur'aana on] ɓayda ɓe yankinaare"
        },
        {
            "chapter": 17,
            "verse": 110,
            "text": "Maaku: \"Noddiree Mo Alla maa noddiro Mo Hinnorante, kala no noddirɗon Mo, ko Kanko Inɗe Moƴƴe ɗen heeranii, wata a fenñin julde maaɗa nden wata a suudu nde ɗaɓɓu hakkunde ɗun laawol"
        },
        {
            "chapter": 17,
            "verse": 111,
            "text": "Maaku: Yettoore nden woodanii Alla On Mo jogitaaki ɓiɗɗo laatanaaki Mo kafidaaɗo e Laamu laatanaaki Mo tedduɗo mo O huykinantoo, Mawnin Mo Mawninndee"
        },
        {
            "chapter": 18,
            "verse": 1,
            "text": "Yettoore woodanii Alla, On Tippinɗo e dow Jeyaaɗo Makko on Deftere nden O waɗanaali nde ooñaare"
        },
        {
            "chapter": 18,
            "verse": 2,
            "text": "Feewunde fii yo o [Nulaaɗo on] hulɓinir lepte sattuɗe immorde ka Makko o weltinira gomɗinɓe ɓen, ɓen ɓe no golla Moƴƴuɗi ɗin wonnde no woodani ɓe Njoddi Moƴƴiri"
        },
        {
            "chapter": 18,
            "verse": 3,
            "text": "Ko ɓe ñiiɓooɓe e nder makko [Neema on] poomaa"
        },
        {
            "chapter": 18,
            "verse": 4,
            "text": "O rentina ɓen wi\"uɓe: \"Alla jogitike ɓiɗɗo"
        }
    ]
}
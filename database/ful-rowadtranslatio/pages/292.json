{
    "pages": [
        {
            "chapter": 17,
            "verse": 97,
            "text": "On mo Alla fewni ko on woni feewuɗo, ɓe O majjini ɓen a heɓantaaɓe wallooɓe ko woori Mo. Men mooɓay ɓe ñalde darngal e dow geece maɓɓe ɗen ko ɓe wumuɓe e mbobiɗu= fahdube ɓe e faaɗuɓe, werde maɓɓe nden ko jahannama tuma kala nge rocci Men ɓeydana ɓe huɓɓunge"
        },
        {
            "chapter": 17,
            "verse": 98,
            "text": "Ɗun ko njoddi maɓɓe, sabu kamɓe ɓe yeddii Aayeeje Amen ɗen, ɓe wi'i: \"E hay si men wonii ƴi'e e mbuɗu e hara menen ko men immintinteeɓe tagu hesu"
        },
        {
            "chapter": 17,
            "verse": 99,
            "text": "Enee, ɓee yi'aali, wonnde Alla On Taguɗo kammuuli ɗin e leydi ndin ko O Hattanɗo nde O tagata yeru maɓɓe, O waɗani ɓe lajal [caate] sikke alaa e maggal. Tooñooɓe ɓen salii si wanaa yeddugol"
        },
        {
            "chapter": 17,
            "verse": 100,
            "text": "Maaku: \"Sinndo onon hiɗon marunoo ngaluuji Hinnayee Joomi an on, ontuma, on jogitotono kulol nafkugol, neɗɗanke on wonii nguddo"
        },
        {
            "chapter": 17,
            "verse": 101,
            "text": "Gomɗii Men okkiino Muusaa Aayeeje jeenay ɓannguɗe, lanndii ɓiɓɓe Israa'iila ɓen tuma nde o arunoo ɓe Fir'awna wi'ani mo: \"Min dey miɗo sikkumaa ko an yo Muusaa ko a mbilɗaaɗo"
        },
        {
            "chapter": 17,
            "verse": 102,
            "text": "Maaku: \"Goɗii hiɗa anndi jippinaali ɗee si wanaa Jeyɗo kammuuli ɗin e leydi ndin Aayeeje [yi'eteeɗi]. Min dey miɗo sikkumaa ko an yo Fir'awna ko a halkiiɗo"
        },
        {
            "chapter": 17,
            "verse": 103,
            "text": "O faalaa nde o dillinta ɓe ka leydi Men yooli mo e ɓen wonnduɓe e makko ɓe denndaangal"
        },
        {
            "chapter": 17,
            "verse": 104,
            "text": "Men Daalani ɓaawo makko ɓiɓɓe Israa'iila ɓen: \"Hoɗee ka leydi, si fodoore sakkitiinde nden arii, Men adday on ko on muuɓiiɓe=fiiliibe"
        }
    ]
}
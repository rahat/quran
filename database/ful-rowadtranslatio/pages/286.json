{
    "pages": [
        {
            "chapter": 17,
            "verse": 39,
            "text": "Ɗun, ko goɗɗun e ko Joomi maaɗa wahayini faade e maa, immorde e Ñeeñal wata a waɗu reweteeɗo goo wonndude e Alla, sakko werleɗaa ka nder jahannama ko a felaaɗo raɗaaɗo"
        },
        {
            "chapter": 17,
            "verse": 40,
            "text": "E hara Joomi mon suɓani on ɓiɓɓe worɓe, O jogitoo immorde e malaa'ikaɓe ɓen rewɓe? Pellet, onon hiɗin wowlude konngol mawnungol"
        },
        {
            "chapter": 17,
            "verse": 41,
            "text": "Gomɗii Men fensitii e nder ndee Alqur'aanaare fii yo ɓe waajitor, ɗum ɓeydaali ɓe si wonaa woɗɗitagol"
        },
        {
            "chapter": 17,
            "verse": 42,
            "text": "Maaku : « Si tawno no wonndi e makko, reweteeɗi wano ɓe wi’iri non awa ɗi ɗaɓɓayno laawol ummaade Jom Arsi o.\" @Corrected"
        },
        {
            "chapter": 17,
            "verse": 43,
            "text": "Senayee wonanii Mo, O Toowii gaayi e ko ɓe wi'ata Toowal Mawnungal"
        },
        {
            "chapter": 17,
            "verse": 44,
            "text": "No subunhinannde Mo kammuuli ɗin jeeɗiɗi e leydi ndin e ɓen wonuɓe e majji, alaa e hay e huunde si wanaa hinde Subunhinaade sabu Yettugol Mo, kono on faamataa subunhinaali maɓɓe ɗin, pellet, Kanko O wonii Munñiiɗo Surroowo"
        },
        {
            "chapter": 17,
            "verse": 45,
            "text": "Si a janngii Alqur'aanaare nden Men waɗay hakkonde maa e ɓen ɓe gomɗinaa laahara on heedo suuɗiingo"
        },
        {
            "chapter": 17,
            "verse": 46,
            "text": "Men waɗi e dow ɓerɗe maɓɓe ɗen cokooɗe fii wata ɓe faamu nde [Alqur'aanaare nden] e ka noppi maɓɓe kadi teddeele, si a jantike Joomi maaɗa ka nder Alqur'aanaare Kanko Tun ɓe huccinay ɓabbe maɓɓe ɗen ko ɓe dogooɓe"
        },
        {
            "chapter": 17,
            "verse": 47,
            "text": "Ko Menen Anndi ko ɓe heɗotoo kon, tuma ɓe heɗotoo faade e maaɗa [yo Nulaaɗo], e tuma ɓe sowndondirta=ndeeydata, tuma nde tooñooɓe ɓen wi'ata: «On jokkaali si wanaa gorko mbilɗaaɗo=bilaado»"
        },
        {
            "chapter": 17,
            "verse": 48,
            "text": "Ndaarii [yo Nulaaɗo] ko honno ɓe piyiranay maa mise=yeruuji, ɓe majjii ɓe hattantaake [heɓude] laawol"
        },
        {
            "chapter": 17,
            "verse": 49,
            "text": "Ɓe wi'i: «E hara si men wonii ƴi'e e mbuɗu, haray ko men immintinoyteeɓe tagu hesu?»"
        }
    ]
}
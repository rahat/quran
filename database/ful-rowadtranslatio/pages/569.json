{
    "pages": [
        {
            "chapter": 70,
            "verse": 11,
            "text": "Hiɓe hollindiree. Bonɗo on yeloto sottorgol lette ɗen nden ñalnde, ɓiɗɓe makko ɓen"
        },
        {
            "chapter": 70,
            "verse": 12,
            "text": "e gennda makko, e neene gooto makko on"
        },
        {
            "chapter": 70,
            "verse": 13,
            "text": "e gorol makko ngol moolayngol mo"
        },
        {
            "chapter": 70,
            "verse": 14,
            "text": "e kala wonɓe ka leydi ɓen, fii no ɗum daɗndira mo"
        },
        {
            "chapter": 70,
            "verse": 15,
            "text": "Ɗum gasataa. Ngen [Yiite] ko uuyunge"
        },
        {
            "chapter": 70,
            "verse": 16,
            "text": "ɓoltaynge guri hoore"
        },
        {
            "chapter": 70,
            "verse": 17,
            "text": "Hinge nodda on ɗuurniiɗo o hucciti"
        },
        {
            "chapter": 70,
            "verse": 18,
            "text": "o mooɓi (jawle) o mari e marirgel"
        },
        {
            "chapter": 70,
            "verse": 19,
            "text": "Pellet, neɗɗo tagaama ko o ɗenƴotooɗo"
        },
        {
            "chapter": 70,
            "verse": 20,
            "text": "si bone memii mo, o faaya"
        },
        {
            "chapter": 70,
            "verse": 21,
            "text": "si ko mo moƴƴere heɓi mo, o salora"
        },
        {
            "chapter": 70,
            "verse": 22,
            "text": "Si wanaa juulooɓe ɓen. @Corrected"
        },
        {
            "chapter": 70,
            "verse": 23,
            "text": "ɓen tawɓe ko ɓe duumiiɓe e juulde maɓɓe nden"
        },
        {
            "chapter": 70,
            "verse": 24,
            "text": "E ɓen tawɓe hino ka jawle maɓɓe haqqee anndaaɗo"
        },
        {
            "chapter": 70,
            "verse": 25,
            "text": "wonannde torotooɗo e haɗitiiɗi"
        },
        {
            "chapter": 70,
            "verse": 26,
            "text": "e ɓen gomɗimɓe ñalaande njoɓdi diina"
        },
        {
            "chapter": 70,
            "verse": 27,
            "text": "E ɓen tawɓe ko ɓe huluɓe lette Joomi maɓɓe ɗen"
        },
        {
            "chapter": 70,
            "verse": 28,
            "text": "tawde pellet, lette Joomi maɓɓe ɗen wanaa hoolniiɗe"
        },
        {
            "chapter": 70,
            "verse": 29,
            "text": "E ɓen tawɓe ko reenuɓe farjuuji maɓɓe ɗin"
        },
        {
            "chapter": 70,
            "verse": 30,
            "text": "si wanaa e rewɓe maɓɓe maa ɓen horɓe maɓɓe ɓe ɓe jeyiri ñaame maɓɓe, ɗon on ɓe feletaake"
        },
        {
            "chapter": 70,
            "verse": 31,
            "text": "Kala non ɗaɓɓuɗo [ka dakmitora] caggal ɗum, haray ko ɓen woni jaggituɓe ɓen"
        },
        {
            "chapter": 70,
            "verse": 32,
            "text": "E ɓen tawɓe ko aynituɓe koolaaje e aadiiji maɓɓe ɗin"
        },
        {
            "chapter": 70,
            "verse": 33,
            "text": "E ɓen tawɓe ko ñiiɓuɓe e seedeeji mun"
        },
        {
            "chapter": 70,
            "verse": 34,
            "text": "e ɓen tawɓe ko reenooɓe e juulde maɓɓe nden"
        },
        {
            "chapter": 70,
            "verse": 35,
            "text": "Ɓen ɗon ko teddinoyteeɓe e Aljannaaji"
        },
        {
            "chapter": 70,
            "verse": 36,
            "text": "E ko heɓi yedduɓe ɓen takko maaɗa, hiɓe heñora"
        },
        {
            "chapter": 70,
            "verse": 37,
            "text": "ka nano e ka ñaamo, ko ɓe dentoy-dentoy"
        },
        {
            "chapter": 70,
            "verse": 38,
            "text": "Hara gooto kala e maɓɓe tamƴinoto naatoygol Aljanna neemaaji"
        },
        {
            "chapter": 70,
            "verse": 39,
            "text": "Ɗun waɗataa ! Men tagiriɓe ko ɓe anndi"
        }
    ]
}
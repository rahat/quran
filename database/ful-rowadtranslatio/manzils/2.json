{
    "manzils": [
        {
            "chapter": 5,
            "verse": 1,
            "text": "Ko onon yo gomɗimɓe, hunnee piɓe ahadiiji ɗin. Neemoraaɗi mummunteeji ɗin hunnanaama on si wanaa kon ko no janngee e dow mooɗon, hara wanaa on dagintimɓe waañugol hara hiɗon horminii. Pellet, Alla no Ñaawa kon ko O Faalaa"
        },
        {
            "chapter": 5,
            "verse": 2,
            "text": "Ko onon yo gomɗimɓe, wata on dagin Sari'aaji Alla ɗin, wanaa lebbi hormaŋte ɗin, wanaa haddiyaaji ɗin neldaaɗi, wanaa ɗin maandinaaɗi, wanaa ɓen hooliiɓe [faandii] Suudu Hormaŋte ndun, hiɓe ɗaɓɓa ɓural immorde ka Joomi maɓɓe e welayee. Si on dagintinnike [ka hajju maa ka 'umra], waañee. Wata ngayngu yimɓe duñu on fii ɓe sakkike on gaay e Suudu Hormaŋte ndun, nde jaggiton. Wallindiree e dow diggere e gomɗal. Wata on wallindiri e hoore bakkaatu e jaggitugol. Hulee Alla. Pellet, Alla ko Saɗtuɗo lepte"
        },
        {
            "chapter": 5,
            "verse": 3,
            "text": "Harminaama e dow mooɗon : jiibe, e ƴiiƴam, e teewu ngiroowu, e kala ko ewnoraa ko wanaa Innde Alla e kirsol, e ɗeɗɗii kol, e luubaa(lukkangol) kol, e unii kol, e hawaa kol, e ko ñanfenji ɗin ñaami -si wanaa ko hirsuɗon, e ko hirsanaa sanamuuji ɗin, e nde senndinorton payanɗe ɗen. Ɗum mooɗon ka faasiqoyaagal. Hannde yedduɓe ɓen taƴike e diina mon kan, wata on hulu ɓe, hulee Lam. Hannde Mi Timminanii on diina mon kan, Mi Timminii e dow mooɗon Neemaaji Am ɗin, Mi Welanaama on Lislaamu on diina. Kala on ɓittiiɗo e heege hara wanaa o yawtuɗo [ooñii] e bakkaatu on, pellet, Alla ko Haforowo, Hinnotooɗo"
        },
        {
            "chapter": 5,
            "verse": 4,
            "text": "Hiɓe lamndo maa ko honɗum ɓe daginanaa ? Maaku : \"Daginanaama on laaɓuɗi ɗin, e ko anndinɗon immorde e barminayɗi, hiɗon anndina ɗi ko Alla Anndini on ; ñaamee e ko ɗi nanngani on, jantoɗon Innde Alla e dow muuɗum. Hulee Alla. Pellet, Alla Laatike Yaawuɗo hasboore"
        },
        {
            "chapter": 5,
            "verse": 5,
            "text": "Hannde on daginanaama laaɓuɗi ɗin. Ñaametee okkaaɓe Defte ɓen no daganii on, ñaametee mon on no daganii ɓe. E saŋiiɓe gomɗimɓe ɓen, e saŋiiɓe okkaaɓe Defte ɓen ado mon, si on jonnii ɓe teŋeeji maɓɓe ɗin, [wonon] saŋiiɓe hara wanaa jeenooɓe, wanaa jogitotooɓe njaatigi. Kala yeddu- ɗo gomɗinal ngal, gomɗii golle makko ɗen bonii, on ɗon ka laakara ko o jeyaaɗo e hayruɓe(pertube) ɓen"
        },
        {
            "chapter": 5,
            "verse": 6,
            "text": "Ko onon yo gomɗimɓe, si on immanike julde, lootee geece mon ɗen e juuɗe mon ɗen haa ka coɓɓuli, maswon ko'e mon ɗen e koyɗe mon ɗen haa ka kolɓule. Si on laatike janabante, laɓɓintinee. Si on laatike nawnuɓe, maa e hoore laawol, maa ɓaawo hoggo arii gooto e mooɗon, maa on memondirii e rewɓe ɓen on heɓaali ndiyam, taamee e mbullaari laaɓundi : mashiron ndi geece mon e juuɗe mon. Alla Faandaaki nde O Waɗata e dow mooɗon ɓitteende, ko woni, Ko O Faandii, ko laɓɓingol on, e nde O Timminta Neema Makko on e dow mooɗon, belajo'o, on yettay [Mo]"
        },
        {
            "chapter": 5,
            "verse": 7,
            "text": "Annditee Neema Alla on e dow mooɗon e Ahadi Makko ndi O Ahodi e mooɗon tuma wi'unoɗon : \"Men nanii men ɗoftike\". Hulee Alla. Pellet, Alla ko Annduɗo ko woni e ɓerɗe ɗen"
        },
        {
            "chapter": 5,
            "verse": 8,
            "text": "Ko onon yo gomɗimɓe, laatee ñiiɓuɓe wonannde Alla seeditorayɓe nunɗal. Wata tikkangol yimɓe duñu on e dow nde on nunɗataa. Nunɗee, ko ɗum ɓuri ɓaɗtaade gomɗal ngal. Hulee Alla, pellet, Alla Laatike Humpitiiɗo kon ko golloton"
        },
        {
            "chapter": 5,
            "verse": 9,
            "text": "Alla Fodii ɓen gomɗimɓe ɓe golli golle moƴƴe, no woodani haforal e njoɓdi mawnundi"
        },
        {
            "chapter": 5,
            "verse": 10,
            "text": "Ɓen yedduɓe ɓe fenni Aayeeje Amen ɗen, ɓen ɗon, ko yimɓe Jahiimi"
        },
        {
            "chapter": 5,
            "verse": 11,
            "text": "Ko onon yo gomɗimɓe, jantee Neema Alla on e dow mooɗon tuma nde yimɓe himmirnoo nde ɓe fontata e dow mooɗon juuɗe maɓɓe ɗen, Alla Suri juuɗe maɓɓe ɗen gaay e mooɗon. Hulee Alla. Ko e Alla gomɗimɓe ɓen yowitotoo"
        },
        {
            "chapter": 5,
            "verse": 12,
            "text": "Gomɗii Alla Nanngi ahadi ɓiɗɓe Israa'iila ɓen, Men Immini e maɓɓe gori sappo e ɗiɗi. Allaahu On Daali : \"Min Miɗo Wonndi e mooɗon : si on ñiiɓnii julde nden, on jonnii asakal ngal, on gomɗinii Nulaaɓe Am ɓen, o teddinii ɓe, on ñawlii Alla ñamaande moƴƴunde, Ma Mi heefan on bonɗi mon ɗin, Ma Mi Naadoy on Aljannaaji ɗi no ila e ley majji canɗi. Kala on yedduɗo e mooɗon ɓaawo ɗum, gomɗii on majjii laawol fotondirngol ngol\". @Corrected"
        },
        {
            "chapter": 5,
            "verse": 13,
            "text": "Ko sabu firtugol maɓɓe ahadi maɓɓe ndin Men Huɗirnoo ɓe, Men Waɗi ɓerɗe maɓɓe ɗen yooruɗe : hiɓe waylita konngol ngol gaay e nokku maggol, ɓe yejjiti geɓal e kon ko ɓe anndintinanoo e mun. A seerataa hiɗa ƴellitoo e dow janfa iwruka e maɓɓe, si wanaa seeɗaaɓe e maɓɓe.Yaafano ɓe laaɓanaa [ɓe]. Pellet, Alla no Yiɗi moƴƴinooɓe ɓen"
        },
        {
            "chapter": 5,
            "verse": 14,
            "text": "E ɓen wi'uɓe : \"Menen ko men Annasaara\", Men Nanngii ahadi maɓɓe ndin, ɓe yejjiti kon ko ɓe anndintinanoo e mun. Men Wurti hakkunde maɓɓe ngayngu e konnaagu haa Ñalnde Darngal. Arma Alla Humpita ɓe kon ko gollaynoo"
        },
        {
            "chapter": 5,
            "verse": 15,
            "text": "Ko onon yo yimɓe Defte, gomɗii Nulaaɗo Amen on arii on himo ɓannginana on ko ɗuuɗi e kon ko laatinoɗon hiɗon suuɗa ka Deftere, Himo Yaafoo gaay e ko ɗuuɗi. Gomɗii arii e mooɗon Annoora, e Deftere ɓanngunde"
        },
        {
            "chapter": 5,
            "verse": 16,
            "text": "Alla no Fewnira nde on jokkuɗo welayee Makko on laawi hisuɗi, Himo Yaltina ɓe e niɓe faade e Annoora e Duŋayee(sakkitoore) Makko, O Fewnna ɓe faade e laawol focciingol"
        },
        {
            "chapter": 5,
            "verse": 17,
            "text": "Gomɗii yeddii ɓen wi'uɓe : \"Allaahu on ko Mema-sella ɓiɗɗo Maryama on\". Maaku : \"Ko hommbo waawani Alla goɗɗun si O Faandike nde O Halkata Mema-sella ɓiɗɗo Maryama on, e yumma makko, e ko woni ka leydi kon fow ?\" Ko Alla Woodani Laamu kammuuli ɗin, e leydi ndin, e ko woni hakkunde majji. Himo Taga ko O Muuyi. Alla ko Hattanɗo kala huunde"
        },
        {
            "chapter": 5,
            "verse": 18,
            "text": "Alyahuuda e Annasaara'en wi'i : \"Menen ko men ɓiɗɓe Alla e yiɗɓe Makko\"! Maaku: \"Awa ko fii honɗum O Leptirta on juniibi mon ɗin?\" Ko woni, onon ko on ɓanndinke jeyaaɗum e kon ko O Tagi\". Himo Hafoana on Mo O Muuyi, O Lepta on Mo O Muuyi. Ko Alla Woodani Laamu kammuuli ɗin, e leydi ndin, e ko woni hakkunde majji kon. Ko Faade ka Makko woni ruttorde nden"
        },
        {
            "chapter": 5,
            "verse": 19,
            "text": "Ko onon yo yimɓe Defte, gomɗii Nulaaɗo Amen on arii on himo feññinana on e dow taƴontinnde(fatra) immorde e Nulaaɓe, fii wata on wi'u : \"Araali men weltinoowo, wanaa jertinoowo\". Gomɗii arii on weltinoowo, e jertinoowo. Alla ko Hattanɗo kala huunde"
        },
        {
            "chapter": 5,
            "verse": 20,
            "text": "Tuma nde Muusaa maakannoo yimɓe makko ɓen : \"Ko onon yo yimɓe, annditee Neema Alla on e dow mooɗon, tuma nde O Waɗunoo e mooɗon Annabaaɓe, O Waɗi on laamɓe, O Okki on kon ko O Okkaali hay gooto e tageefo ngon"
        },
        {
            "chapter": 5,
            "verse": 21,
            "text": "Ko onon yo yimɓe, naatee ka leydi laɓɓinaandi ndi Alla Winndani on, wata on yiltor ɓaawo e dow gaɗa-teppe mo'on ruttitoɗon hayruɓe"
        },
        {
            "chapter": 5,
            "verse": 22,
            "text": "Ɓe wi'i : \"Pellet, hino e mayri yimɓe dunndaranke, menen men naatataa e mayri haa ɓe yalta ton, si ɓe yaltii e mayri, pellet ko men naatooɓe"
        },
        {
            "chapter": 5,
            "verse": 23,
            "text": "Worɓe ɗiɗo jeyaaɓe e huluɓe, ɓe Alla Neemini e mu'un wi'i : \"Naatiraneeɓe ka damal, si on naatirii e maggal, pellet, onon ko o foolooɓe. Ko e Alla fawotoɗon si on laatike gomɗmɓe"
        },
        {
            "chapter": 5,
            "verse": 24,
            "text": "Ɓe wi'i: \"Ko on yo Muusaa, menen men naatataa ton poomaa fodde hiɓe ton. Yahu an e Joomi maaɗa haɓon. Menen ɗoo ko men jooɗiiɓe"
        },
        {
            "chapter": 5,
            "verse": 25,
            "text": "O Maaki : \"Joomi am, min mi jeytanaa si wanaa hoore-am e neene-gooto am on Haaruuna. Senndindir hakkunde amen e ɓen yimɓe faasiqiiɓe"
        },
        {
            "chapter": 5,
            "verse": 26,
            "text": "O Daali : \"Pellet, ndii [leydi] harminaama e dow maɓɓe duuɓi cappanɗe nayi. Hiɓe weema ka leydi. Wata a suno e ɓen faasiqiiɓe"
        },
        {
            "chapter": 5,
            "verse": 27,
            "text": "Janngu e dow maɓɓe kumpital ɓiɗɓe-Aadma ɗiɗo, e goonga, nde ɓe ɓaɗtornoo ɓaɗtordi, gooto e maɓɓe jaɓanaa, oya on jaɓanaaka. On wi'i : \"Ma mi ware\". O wi'i : \"Anndu ka Alla Jaɓanta, ko gomɗuɓe ɓen"
        },
        {
            "chapter": 5,
            "verse": 28,
            "text": "Si a fontii junngo maa ngon e am fii yo a waram, mi mi wonaali fontoowo juungu am e maa fii yo mi ware. Min miɗo hula Alla Jeyɗo winndere nden"
        },
        {
            "chapter": 5,
            "verse": 29,
            "text": "Min miɗo yiɗi nde hootidataa e bakkaatu am on e bakkaatu maa on, laatodaa e yimɓe yiite ngen. Ko ɗum woni njoɓdi tooñooɓe ɓen"
        },
        {
            "chapter": 5,
            "verse": 30,
            "text": "Wonkii makko kin cuɗani mo warugol neene-gooto makko on, o wari mo, o waɗtini jeyaaɗo e hayruɓe ɓen"
        },
        {
            "chapter": 5,
            "verse": 31,
            "text": "Alla Nuli kaakaaru(Jeyyal) hino wiɗoo ka leydi fii yo ndu hollu mo honno o surrirta ɓanndu neene-gooto makko on. O wi'i : \"E bone am ! E mi ronkay wa'ude wa nduu kaakaaru mi surra ɓanndu neene-gooto am on ?\". O Waɗtini jeyaaɗo e ninsuɓe ɓen"
        },
        {
            "chapter": 5,
            "verse": 32,
            "text": "Ko sabu ɗum Men Farliri e ɓiɗɓe Israa'iila ɓen, wonnde : \"Kala warɗo wonkii hara wanaa yottana- gol wonkii maa bonni ka leydi, haray o wa'ii wa warɗo yimɓe ɓen fow, mo wuurnii ki kadi, o wa'ii wa on wuurnuɗo yimɓe ɓen fow\". Gomɗii Nulaaɓe Amen ɓen addanii ɓe ɓanngannduyeeji, refti pellet, ko ɓuri ɗuuɗude e maɓɓe ɓaawo ɗum, ko ɓe fantimɓe ka leydi"
        },
        {
            "chapter": 5,
            "verse": 33,
            "text": "Anndee njoɓdi ɓen haɓooɓe Alla e Nulaaɗo Makko on, hiɓe yaha bonna ka leydi, ko nde ɓe waretee, maa ɓe dummbee, maa juuɗe maɓɓe ɗen e koyɗe maɓɓe ɗen taƴee luutindiree, maa ɓe riiwee e leydi ndin. Ɗum ɗon, no woodani ɓe koyeera ka aduna ; no woodani ɓe kadi ka laakara, lepte mawɗe"
        },
        {
            "chapter": 5,
            "verse": 34,
            "text": "Si wanaa ɓen tuubuɓe ko adii on heɓude feere maɓɓe. Anndee pellet, Alla ko Haforoowo, Hinnotooɗo"
        },
        {
            "chapter": 5,
            "verse": 35,
            "text": "Ko onon yo gomɗimɓe, hulee Alla, ɗaɓɓiron e Makko jokkorgal, tiiɗnoɗon e Laawol Makko, bea ajo'o, on maloyte"
        },
        {
            "chapter": 5,
            "verse": 36,
            "text": "Pellet, ɓen yedduɓe, sinno no woodannoo ɓe denndaagal ko woni ka leydi e yeru mun wonndude e ɗum, fii yo ɓe soktor ɗum immorde e lepte Ñalnde Darngal, ɓe jaɓantaake. No woodani ɓe lepte muusuɗe"
        },
        {
            "chapter": 5,
            "verse": 37,
            "text": "Hiɓe faalaa nde ɓe yaltata ka yiite, ɓe wonaali yaltooɓe e magge. Hino woodani ɓe lepte ñiiɓude"
        },
        {
            "chapter": 5,
            "verse": 38,
            "text": "Ngujjo [gorko] e ngujjo [debbo] : taƴee juuɗe maɓ- ɓe ɗen, njoɓdi ko ɓe faggitii kon, ɗum ko lepte immorde ka Alla. Alla ko Fooluɗo, Ñeeñuɗo"
        },
        {
            "chapter": 5,
            "verse": 39,
            "text": "Kala tuuɓuɗo ɓaawo tooñe makko ɗen, o moƴƴini, pellte, Alla Jaɓanay mo tuubuubuyee. Pellet, Alla ko Haforoowo, Hinnotooɗo"
        },
        {
            "chapter": 5,
            "verse": 40,
            "text": "E a anndaa wonnde no woodani Alla Laamu kammuuli ɗin e leydi ndin, Himo Lepta on Mo O Muuyi, O Haforana on Mo O Muuyi. Alla ko Hattanɗo kala huunde"
        },
        {
            "chapter": 5,
            "verse": 41,
            "text": "Ko an yo Nulaaɗo, wata ɓen yaccotooɓe e keeferaaku sunine immorde e ɓen wi'uɓe: \"Men gomɗinirii\" kunndule maɓɓe, tawi ɓerɗe maɓɓe ɗen gomɗinaali. E ɓen Alyahuudaaɓe heɗitantooɓe fenannde, heɗitantooɓe yimɓe goo ɓe araali e maaɗa : hiɓe wayla Konngolngol ɓaawo mbaaloodi maggol, hiɓe wi'a: \"Si on jonnaama ɗum ɗoo ƴettee, si on jonnaaka ɗum rentee\". Kala mo Alla Faandanii fitingol mo, a jeytantaa mo immorde hay e huunde immorde ka Alla. Ko ɓen woni ɓe Alla Faalaaka Laɓɓinnde ɓerɗe mun. Hino woodani ɓe koyeera ka aduna, hino woodani ɓe lepte mawɗe ka laakara"
        },
        {
            "chapter": 5,
            "verse": 42,
            "text": "Heɗitantooɓe fenaande, ñaamooɓe ngeenaari. Si ɓe arii ma, ñaawu hakkunde maɓɓe maa ɗuurno-ɗaa ɓe. Si a ɗuurnike ɓe, ɓe lorrataa ma hay e huunde. Si a ñaaway, ñaawir hakkunde maɓɓe nunɗal. Pellet, Alla no Yiɗi nunɗuɓe ɓen"
        },
        {
            "chapter": 5,
            "verse": 43,
            "text": "E ko honno ɓe ñaawinoray maa, Tawreeta on no ka maɓɓe, no e mayre Ñaawoore Alla nden, refti ɓe ɗuurnoo ɓaawo ɗum. Ɓen wonaali gomɗimɓe"
        },
        {
            "chapter": 5,
            "verse": 44,
            "text": "Menen Men Jippinii Tawreeta, hino e mayre Peewal e Annoora. Hino ñaawira nden Annabaaɓe ɓen jebbiliiɓe, wonannde ɓen alyahuudaa ɓe, e ɓen rewooɓe e jannguɓe ɓen, sabu kon ko ɓe reeninaa ka Deftere Alla, ɓe laatii e dow ɗum ko ɓe seediiɓe. Wata on hulu yimɓe ɓen, hulee Lam Min. Wata on sooditiri Aayeeje Am ɗen cogguyel pamaroy. Kala mo ñaawiraali ko Alla Jippini kon, ko ɓen ɗon woni heeferɓe ɓen"
        },
        {
            "chapter": 5,
            "verse": 45,
            "text": "Men Farlii e maɓɓe ka taTawreeta : wonnde wonkii ko wonkii yoɓirtee, yiitere ko yiitere, hinere ko hinere, nowru ko nowru, ñiire ko ñiire, barme ɗen ko ko yottondirtee. Kala sakkiiɗo ɗum, ko kaffaara wonannde mo. Kala mo ñaawiraali ko Alla Jippini kon, ko ɓen ɗon woni tooñuɓe ɓen"
        },
        {
            "chapter": 5,
            "verse": 46,
            "text": "Men Jokkintini e batteeji maɓɓe Iisaa ɓiɗɗo Maryama, goonginɗo kon ko woni yeeso makko immorde e Tawreeta. Men Okki Linjiila, hino e mayre Peewal, e Annoora, goonginnde kon ko woni yeeso mayre immorde e Tawreeta, ko nde Peewal, e Waaju wonannde gomɗuɓe ɓen"
        },
        {
            "chapter": 5,
            "verse": 47,
            "text": "Yo yimɓe Linjiila ɓen ñaawir kon ko Alla Jippini e mayre. Kala mo ñaawiraali kon ko Alla Jippini, ko ɓen ɗon woni faasiqiiɓe ɓen"
        },
        {
            "chapter": 5,
            "verse": 48,
            "text": "Men Jippinii Deftere nden e maaɗa goonga, ko nde goonginnde ko woni yeeso mayre immorde e Deftere, ko nde ƴellitiinde e dow majje. Ñaawir hakkunde maɓɓe kon ko Alla Jippini, wata a jokku mbeleeɗe maɓɓe ɗen gaay e kon ko aru maa e goonga. Men Waɗanii kala e mooɗon Sari'a e Laawol. Sinno Alla Yiɗuno, O Waɗayno on mofte goote, ko woni, ko fii yo O Ndaarndo on e kon ko O Okki on. Adondiree e moƴƴi ɗin. Ko faade ka Alla woni ruttorde mon, O Humpita on kon ko luutondiraynoɗon fii mun"
        },
        {
            "chapter": 5,
            "verse": 49,
            "text": "Ñaawir hakkunde maɓɓe kon ko Alla Jippini, wata a jokku mbeleeɗe maɓɓe ɗen, rento ɓe nde ɓe fitinte gaay e yoga e kon ko Alla Jippini e maaɗa. Si ɓe huccitii, anndu si ko woni, Alla Faala nde O Meminta ɓe sabu yoga e junuubi maɓɓe. Pellet, ko heewi e yimɓe ɓen ko faasiqiiɓe"
        },
        {
            "chapter": 5,
            "verse": 50,
            "text": "E ko ñaawoore majjuyanko'en ɓe ɗaɓɓata ? Ko hommbo ɓuri Alla ñaawoore wonannde yimɓe yananaaɓe"
        },
        {
            "chapter": 5,
            "verse": 51,
            "text": "Ko onon yo gomɗimɓe, wata on jogito Alyahuuda e Annasaara weldiiɓe, yoga maɓɓe ko weldiiɓe yoga. kala e mo'on welduɗo e maɓɓe, on ɗon ko e maɓɓe jeyaa. Pellet, Alla Fewnataa yimɓe tooñooɓe ɓen"
        },
        {
            "chapter": 5,
            "verse": 52,
            "text": "A yi'ay ɓen ɓe ñawu woni e ɓerɗe mu'un no yaaw-nora e maɓɓe, hiɓe wi'a : \"Men huli nde yiiloode heɓata men\". Ar ma Alla Adda Uddital, maa fiyaake immorde ka Makko, ɓe wattina e kon ko ɓe suuɗi ka pittaali maɓɓe ko ɓe ninsuɓe"
        },
        {
            "chapter": 5,
            "verse": 53,
            "text": "Gomɗimɓe ɓen no wi'a : \"E ko ɓee ɗoo woni ɓen woondirnooɓe Alla hattirde woondooje maɓɓe, [wonnde] pellet, hiɓe wonnde e mooɗon?\" Golle maɓɓe ɗen bonii, ɓe wattini ko ɓe hayruɓe"
        },
        {
            "chapter": 5,
            "verse": 54,
            "text": "Ko onon yo gomɗimɓe, kala murtuɗo e mooɗon e diina mun, arma Alla Adda yimɓe ɓe O Yiɗi kamɓe kadi ɓe yiɗi Mo, hara ko newaniiɓe gomɗimɓe ɓen, ñaaɗuɓe e heeferaaɓe ɓen, hiɓe tiɗnoo e laawol Alla ngol, ɓe hulataa feloore feloowo. Ɗum ko Ɓural Alla, himo Yeɗa ngal on Mo O Muuyi. Alla ko Yaajuɗo [ɓural], Annduɗo"
        },
        {
            "chapter": 5,
            "verse": 55,
            "text": "Anndee giɗo mon on ko Alla e Nulaaɗo Makko on e ɓen gomɗimɓe : tottirooɓe julde, ɓe totta asakal, hara kamɓe ko ɓe gomɗimɓe"
        },
        {
            "chapter": 5,
            "verse": 56,
            "text": "Kala welduɗo e Alla e Nulaaɗo Makko e ɓen gomɗimɓe : pellet, fedde Alla nden ko ɓen woni foolooɓe ɓen"
        },
        {
            "chapter": 5,
            "verse": 57,
            "text": "Ko onon yo gomɗimɓe, wata on jogito ɓen jogitoriiɓe diina mon kan jalnori e fijindaaru, immorde e ɓen okkaaɓe Defte ado mon, e heeferaaɓe ɓen weldiiɓe. Hulee Alla si on laatike gomɗimɓe"
        },
        {
            "chapter": 5,
            "verse": 58,
            "text": "Si on noddii faade e julde, ɓe jogitora nde jalnori e fijindaaru : ko waɗi ɗum, kamɓe ko ɓe yimɓe ɓe haqqiltaa"
        },
        {
            "chapter": 5,
            "verse": 59,
            "text": "Maaku : \"Ko onon yo yimɓe Defte, e on yoftoto men fii men gomɗinii Alla e kon ko Jippinaa e amen, e kon ko Jippinanoo ko adii, e wonnde pellet, ko ɓuri ɗuuɗude e mon ko faasiqiiɓe"
        },
        {
            "chapter": 5,
            "verse": 60,
            "text": "Maaku : \"E on accay mi mi humpita on ko ɓuri ɗum ɗon bonnde mbarjaari ka Alla ? Kala mo Alla Huɗi, O Tikkani on, O Waɗi e maɓɓe baaɗi e girayɗi(girji), e rewooɓe bewinayɗi ɗin. Ko ɓen ɗon ɓuri bonnde nokku, ɓuri majjude kadi laawol fotondirgol ngol"
        },
        {
            "chapter": 5,
            "verse": 61,
            "text": "Si ɓe arii e mo'on, ɓe wi'a : \"Men gomɗinii\". Gomɗii non ɓe naatidii e keeferaaku ngun, tawi kamɓe ɓe yaltiino e maggu. Ko Alla Ɓuri Anndude kon ko ɓe suuɗaynoo"
        },
        {
            "chapter": 5,
            "verse": 62,
            "text": "A yi'a ko heewi e maɓɓe no adodnira e bakkaatu, e jaggitugol, ñaamugol ɓe ngeenaari. Bonii kon ko ɓe laatinoo hiɓe golla"
        },
        {
            "chapter": 5,
            "verse": 63,
            "text": "Ko hanno ɓee rewooɓe [maɓɓe], e annduɓe [maɓɓe] ɓen haɗa ɓe gaay e konngol maɓɓe bakkaatuyankewol e ñaamugol ɓe ngeenaari ndin ? Bonii kon ko ɓe laatinoo hiɓe huuwa"
        },
        {
            "chapter": 5,
            "verse": 64,
            "text": "Alyahhuda'en wi': \"Junngo Alla ngon ko ñobbaango ko Juuɗe maɓɓe ɗen ñobbaama, ɓe huɗiraama kon ko ɓe wowli ! Si ko woni, Juuɗe Makko ɗen [ɗiɗi] ko fontaaɗe, Himo Nafqira no O Muuyiri. Pellet, ko Jippinaa kon e maa immorde ka Joomi, ɓeyday ko heewi e maɓɓe bewre e keeferaaku. Men Werlii hakkunde maɓɓe ngayngu e konnaagu haa Ñalnde Darngal. Tuma kala ɓe huɓɓi yiite fii hare, Alla Ɗannina nge. Hiɓe yaha ka leydi bonnugl. Alla non Yiɗaa bonnooɓe ɓen. @Corrected"
        },
        {
            "chapter": 5,
            "verse": 65,
            "text": "Sinno yimɓe Defte ɓen gomɗinno ɓe huli (Alla), Men Heefanayno ɓe boneeji maɓɓe ɗin, Men Naadayno ɓe kadi Aljannaaji Neema"
        },
        {
            "chapter": 5,
            "verse": 66,
            "text": "Sinno kamɓe ɓe ñiiɓnuno Tawreeta e Linjiila, e kon ko Jippinaa faade e maɓɓe immorde e Joomi maɓɓe, ɓe ñaamirayno senngo dow maɓɓe e ley koyɗe maɓɓe. No e maɓɓe mofte raɓɓindiniiɗe, ko ɗuuɗi e maɓɓe bonii ko ɓe gollata"
        },
        {
            "chapter": 5,
            "verse": 67,
            "text": "Ko an yo Nulaaɗo, yottin kon ko Jippinaa e maaɗa immorde ka Joomi maa, si a waɗaali, haray a yottinaali Nulal Makko ngal. Alla ko Daɗndoowo ma e yimɓe ɓen. Pellet, Alla Fewnataa yimɓe yeddooɓe ɓen"
        },
        {
            "chapter": 5,
            "verse": 68,
            "text": "Maaku : \"Ko onon yo yimɓe Defte, on wonaa e huunde haa ñiiɓnon Tawraata e Linjiila e kon ko Jippinaa e mooɗon immorde ka Joomi mon\". Ko maa tun ko Jippinaa kon e maaɗa immorde ka Joomi maaɗa ɓeyda ko ɗuuɗi e maɓɓe bewre e keeferaaku. Wata a suno fii yimɓe yedduɓe ɓen"
        },
        {
            "chapter": 5,
            "verse": 69,
            "text": "Pellet, ɓen gomɗimɓe, e ɓen Alyahuudaaɓe, e ɓen rewooɓe koode, e Annasaara'en, kala on gomɗinɗo Alla e Ñalaande Sakkitiinde nden, o golli golle-moƴƴe : kulol alanaa ɓe, wanaa kamɓe sunoytoo"
        },
        {
            "chapter": 5,
            "verse": 70,
            "text": "Gomɗii Men Ƴetii ahadi ɓiɗɓe Israa'iila ɓen, Men Nuli e maɓɓe Nulaaɓe. Tuma kala nde Nulaaɗo addani ɓe kon ko pittaali maɓɓe ɗin welaaka : fedde goo ɓe fenni, fedde goo no wara"
        },
        {
            "chapter": 5,
            "verse": 71,
            "text": "Ɓe tamƴinii fitna laatotaako, ɓe wumi ɓe faaɗi. Refti Alla Jaɓani ɓe tuubuubuyee. Refti ko heewi e maɓɓe wumi ɓe faaɗi. Alla ko reenuɗo kon ko ɓe gollata"
        },
        {
            "chapter": 5,
            "verse": 72,
            "text": "Gomɗii yeddii ɓen wi'uɓe : \"Alla ko Almasiihu ɓiɗɗo Maryama on\". Almasiihu on maaki : \"Ko onon yo ɓiɗɓe Israa'iila, rewee Alla Joomi am e Joomi mon. Pellet, kala sirkanɗo Alla, gomɗii Alla Harminanii mo Aljanna, werde makko nden ko ka yiite. Alanaa tooñooɓe ɓen ballo"
        },
        {
            "chapter": 5,
            "verse": 73,
            "text": "Gomɗii yeddii ɓen wi'uɓe : \"Alla ko tato tammituɗo\". Alaa reweteeɗo si wanaa Reweteeɗo gooto. Si ɓe haɗitaaki gaay e ko ɓe wowlata, ko maa mema ɓen yedduɓe e maɓɓe lepte muusuɗe"
        },
        {
            "chapter": 5,
            "verse": 74,
            "text": "E ɓe tuubantaa Alla ɓe insinoo Mo?! Alla ko Haforoowo, Hinnotooɗo"
        },
        {
            "chapter": 5,
            "verse": 75,
            "text": "Almasiihi ɓiɗɗo Maryama on wonaali si wanaa Nulaaɗo, gomɗii Nulaaɓe feƴƴiino ado makko. Neene makko ko goonguɗo, kamɓe ɗiɗo hiɓe ñaamaynoo ñaametee. Ndaaru ko honno Men Ɓannginiranta ɓe Aayeeje ɗen, refti ndaaraa ko honno ɓe wonaa fefindoreede"
        },
        {
            "chapter": 5,
            "verse": 76,
            "text": "Maaku : \"E on reway ko wonaa Alla, kon ko jeytantaa on lorra wanaa nafa?!\", Alla non ko Nanoowo, Annduɗo"
        },
        {
            "chapter": 5,
            "verse": 77,
            "text": "Maaku : \"Ko onon yo yimɓe Defte, wata on fantin e diina mon kan ko woori goonga, wata on jokku mbeleeɗe yimɓe [ɓe tawta] gomɗii ɓe majjii ko adii, ɓe majjini ko ɗuuɗi, ɓe majji laawol fotondirngol ngol"
        },
        {
            "chapter": 5,
            "verse": 78,
            "text": "Ɓen yedduɓe e ɓiɗɓe Israa'iila ɓen huɗiraama e ɗemngal Daawuda, e Iisaa ɓiɗɗo Maryama on. Ɗum le, ko sabu ko yeddi kon, ɓe laatii jaggitooɓe"
        },
        {
            "chapter": 5,
            "verse": 79,
            "text": "Ɓe haɗindirtaano e bone mo ɓe waɗi. Bonii kon ko ɓe gollaynoo"
        },
        {
            "chapter": 5,
            "verse": 80,
            "text": "Hiɗa yi'a ko ɗuuɗi e maɓɓe no welda e ɓen yeddu- ɓe. Bonii kon ko pittaali maɓɓe ɗin ardinani ɓe, nde Alla Tikkani ɓe, ko ka lepte woni kamɓe ko ɓe heddotoo"
        },
        {
            "chapter": 5,
            "verse": 81,
            "text": "Sinno ɓe gomɗinayno Alla, e Annabaajo on e kon ko Jippinaa e makko, ɓe jogittonooko ɓen [yedduɓe] weldiiɓe. Kono ko ɗuuɗi e maɓɓe ko faasiqiiɓe"
        },
        {
            "chapter": 5,
            "verse": 82,
            "text": "A taway ko ɓuri yimɓe ɓen tiiɗude e ngayngu wonannde ɓen gomɗimɓe,ko Alyahuuda'en e ɓen sirkooɓe.A taway kadi ko ɓuri ɓe ɓaɗtaade gomɗimɓe ɓen giggol, ko wi'uɓe ɓen :\"Menen ko Annasaara\".Ɗum non,ko tawde hino e maɓɓe annduɓe e rewooɓe,e wonnde kamɓe ɓe mawnintintaako"
        },
        {
            "chapter": 5,
            "verse": 83,
            "text": "Si ɓe nanii ko Jippinaa kon e Nulaaɗo on, a yi'ay gite maɓɓe ɗen no yuppoo gomɗi, sabu kon ko ɓe anndi e goonga kan. Hiɓe wi'a: \"Joomi amen, men gomɗinii, Winndidu men e seediiɓe ɓen"
        },
        {
            "chapter": 5,
            "verse": 84,
            "text": "E ko haɗata men gomɗinde Alla e ko ari e amen kon immorde e goonga, men tamƴinoo nde Joomi amen Waɗtida men e yimɓe moƴƴuɓe ɓen"
        },
        {
            "chapter": 5,
            "verse": 85,
            "text": "Alla Yoɓiri ɓe sabu kon ko ɓe wi'i : Aljannaaji ɗi canɗi ilata senngo ley majji, ko ɓe duumotooɓe ton. Ɗum ɗon ko njoɓdi moƴƴimɓe ɓen. @Corrected"
        },
        {
            "chapter": 5,
            "verse": 86,
            "text": "Ɓen yedduɓe ɓe fenni Aayeeje Amen ɗen, ɓen ɗon, ko yimɓe Jahiimi"
        },
        {
            "chapter": 5,
            "verse": 87,
            "text": "Ko onon yo gomɗimɓe, wata on harmin laaɓuɗi ɗi Alla Daginani on, wata on jaggitu. Pellet, Alla Yiɗaa jaggitooɓe ɓen"
        },
        {
            "chapter": 5,
            "verse": 88,
            "text": "Ñaamee e kon ko Alla Arsiki on dagiiɗi laaɓuɗi. Hulon Alla On Mo gomɗinɗon"
        },
        {
            "chapter": 5,
            "verse": 89,
            "text": "Alla Nanngitirtaa on ko faljuɗon ka woondooje mon, kono Himo Nanngitira on kon ko fiɓuɗon woondooje ɗen e muuɗum. Kaffaara mun on, ko ñammingol miskimɓe sappo immorde ko hakindii e ko ñamminton ɓeynguureeji mon, maa koltu maɓɓe, maa rinɗinngol daande. On mo heɓaali [ɗum], ko hoorugol ɓalɗe tati. Ɗum ɗon ko kaffaara goondooje mon si on woondii. Reenee goondooje mon ɗen. Ko nii Alla Ɓannginiranta on Aayeeje Makko ɗen, belajo'o, on yettay [Mo]"
        },
        {
            "chapter": 5,
            "verse": 90,
            "text": "Ko onon yo gomɗimɓe, annde esiwram= sanngara ɗam, e karte ɗen, e sanamuuji ɗin e payaloy koy [fow] ko soɓe jeyaaɗum e golle seytaane,woɗɗitee ɗum, belajo'o, on maloyte"
        },
        {
            "chapter": 5,
            "verse": 91,
            "text": "Anndee ko seytaane faalaa, ko nde o liɓata ngayngu e konnaagu hakkunde mo'on ka siwram e ka karte, o sakkoo on gaay e jantagol Alla e julde nden. Hara onon ko on haɗitotooɓe"
        },
        {
            "chapter": 5,
            "verse": 92,
            "text": "Ɗoftee Alla, ɗoftoɗon Nulaaɗo on, rentoɗon ! Si on huccitii, anndee pellet, ko fawii Nulaaɗo Amen on, ko yottingol ɓanngina"
        },
        {
            "chapter": 5,
            "verse": 93,
            "text": "Bakkaatu fawaaki ɓen gomɗimɓe ɓe golli golle-moƴƴe e kon ko ɓe nyaamuno si ɓe gomɗii ɓe gomɗinii ɓe golli golle-moƴƴe, refti ɓe gomɗi ɓe gomɗini, refti ɓe gomɗi ɓe moƴƴini. Alla No Yiɗi moƴƴinooɓe ɓen"
        },
        {
            "chapter": 5,
            "verse": 94,
            "text": "Ko onon yo gomɗimɓe, ma Alla Jarribor on huunde e mbaroodi=raddo, hiɗon nanngira ɗum juuɗe mon ɗen e gaawe mon ɗen ; fii no Alla Anndira on huloowo Mo e birnal. Kala jaggituɗo ɓaawo ɗum, hino woodani mo lepte muusuɗe"
        },
        {
            "chapter": 5,
            "verse": 95,
            "text": "Ko onon yo gomɗimɓe, wata on waru mbaroodi=raddaande hara ko on horminii ɓe. Kala warɗo ndi e mooɗon ko o tewiiɗo, njoɓdi mun, ko yeru kon ko o wari neemoraaɗi, ñaawa ɗum joomiraaɓe nunɗal ɗiɗo e mooɗon, neldaari yottotoondi Kaaba on, maa kaffaara ñammingol miskiimɓe, maa ko fotata ɗum ɗon koorka fii yo o meeɗu battane fiyaake makko on. Alla Yaafike kon ko feƴƴi ; kala ruttiiɗo, Alla Yottoto e Makko. Alla ko Fooluɗo, Jom-yottagol"
        },
        {
            "chapter": 5,
            "verse": 96,
            "text": "Daginanaama on yunngugol ka maayo, ñaametee mun on ko dakamme wonannde on e setotooɓe ɓen. Harminanaama on waañugol ka njorndi fodde hiɗon hormii. Hulee Alla On Mo mooɓoyteɗon ka Mun"
        },
        {
            "chapter": 5,
            "verse": 97,
            "text": "Alla Waɗii Kaaba on : Suudu Hormanteendu, ñiiɓirndu wonannde yimɓe ɓen, e lewru hormante ndun, e neldaari ndin, e ŋannaaɗi ɗin. Ɗum ɗon, ko fii yo on anndu wonnde Alla no Anndi kon ko woni kammuuli e ka leydi, e wonndi Alla no Anndi kala huunde"
        },
        {
            "chapter": 5,
            "verse": 98,
            "text": "Anndee wonnde pellet, Alla ko Saɗtuɗo lepte, e wonnde pellet, Alla ko Haforoowo, Hinnotooɗo"
        },
        {
            "chapter": 5,
            "verse": 99,
            "text": "Fawaaki Nulaaɗo on si wanaa yottingol. Alla no Anndi ko feññinton e ko suuɗoton"
        },
        {
            "chapter": 5,
            "verse": 100,
            "text": "Maaku : \"ko soɓi kon e ko laaɓi kon fotataa, hay si hawnii ma ɗuuɗugol ko soɓi kon\". Hulee Alla yo joomiraaɓe haqqillaaji, belajo'o, on maloyte"
        },
        {
            "chapter": 5,
            "verse": 101,
            "text": "Ko onon yo gomɗimɓe ! wata on lamndo fii piiji, tawi si ɗi feññinanaama on, mettay on. Si on lamndino fii majji fewndo AlQur'aanaare nden Jippotoo, ɗi feññinante on. Alla Yaafike fii majji. Alla ko Haforoowo, Hinnotooɗo"
        },
        {
            "chapter": 5,
            "verse": 102,
            "text": "Gomɗii yimɓe adinooɓe on lamndinoke fii majji, refti ɓe wontiri ɗin yedduɓe"
        },
        {
            "chapter": 5,
            "verse": 103,
            "text": "Alla Waɗaali e jelaaɗi ɗin, wanaa accitaaɗi, wanaa jokkindirmba debbi, wanaa kalaldi-wa, kono heeferɓe ɓen no fefindoo e Alla fenaande, ko ɓuri ɗuuɗude e maɓɓe haqqiltaa"
        },
        {
            "chapter": 5,
            "verse": 104,
            "text": "Si ɓe wi'anaa: \"Aree e ko Alla Jippini kon e faade e Nulaaɗo on\", ɓe wi'a:\"Yonii men ko men tawri baabiraaɓe amen ɓen\", e hay si baabiraaɓe maɓɓe ɓen anndaa hay e huunde ɓe feewataa"
        },
        {
            "chapter": 5,
            "verse": 105,
            "text": "Ko onon yo gomɗimɓe ! Hino fawii on pittaali mon ɗin! Lorratah on majjuɗo si on feewi. Ko faade ka Alla woni ruttorde mon on denndaangal; O Humpita on kon ko gollaynoɗon"
        },
        {
            "chapter": 5,
            "verse": 106,
            "text": "Ko onon yo gomɗimɓe ! waɗee seedee hakkunde mon, si maayde nden arii goɗɗo e mon, tuma wasiyagol, [seedeeɓe] ɗiɗo nunɗuɓe jeyaaɓe e mo'on, si tawii on yehii ka leydi masiibo maayde yanii e mon. Darnon ɓe ka batte julde, ɓe woondira Alla, si on sikkitike ɓe yoɓetaake fii ɗum coggu, hay si laatike joomiraawo badindiral, \"Men Suuɗataa seedee Alla on, menen ontuma [si men waɗii ɗum], haray men jeyaama e bakkondimɓe ɓen"
        },
        {
            "chapter": 5,
            "verse": 107,
            "text": "Si tawaama wonnde ɓe hanndi e bakkaatu, ko woɗɓe ɗiɗo darotoo darnde maɓɓe nden, hara ko jeyaaɓe e hannduɓe e hettugol , ɓe woondira Alla : \"Pellet, ko seedee amen on ɓuri jojjude seedee maɓɓe on ; men jaggitaali. Menen ontuma [si men waɗii ɗum], haray men jeyaama e tooñooɓe ɓen"
        },
        {
            "chapter": 5,
            "verse": 108,
            "text": "Ko ɗum ɗoo ɓuri ɓaɗtaade nde ɓe addata seedee e hoore nden ɗon, maa ɓe hula nde woondoore ruttetee ɓaawo woondoore maɓɓe nden. Alla Fewnataa faasiqiiɓe ɓen"
        },
        {
            "chapter": 5,
            "verse": 109,
            "text": "Ñalnde Alla Mooɓoyta Nulaaɓe ɓen, O Daala: \"Ko honɗum jaabanoɗon?\" Ɓe maaka: \"Anndal alanaa men, pellet, An, ko An woni Annduɗo ko wirnii"
        },
        {
            "chapter": 5,
            "verse": 110,
            "text": "Tuma nde Alla Daalunoo : \"Ko an yo Iisaa ɓiɗɗo Maryama, annditii Neema An on e dow maaɗa e dow yumma maaɗa, tuma nde Mi Semmbinirno maa fittaandu laaɓunde ndun, hiɗa yeewta yimɓe ɓen ka penuyaagal e ka ƴaƴƴurmayaagal. E tuma nde Mi Anndinno maa winndugol ngol e ñeñƴangal ngal, e Tawreeta e Linjiila. E tuma tagaynoɗaa e loope wano mbaadi sonndu e Duŋayee An ; wuttaa e mayru ndu laatoo sonndu e Duŋayee An. Sellinaa bunɗo e ɗamaaɗo e Duŋayee An. E tuma nde yaltinanynoɗaa maayɓe e Duŋayee An. E tuma nde Mi Surunoo ɓiɗɓe Israa'iila ɓen e maaɗa nde addannoɗaa ɓe ɓanngannduyeeji ɗin, yedduɓe ɓen e maɓɓe wi'i: \"Ɗum wonaali si wanaa mbilewu feeñungu"
        },
        {
            "chapter": 5,
            "verse": 111,
            "text": "Tuma nde Mi Wahyinnoo e laaɓamɓe ma ɓen, si ko woni: \"Gomɗinee Lam Min e Nulaaɗo An on\", ɓe wi'i: \"Men gomɗinii, seedito wonnde pellet, ko men jebbiliiɓe"
        },
        {
            "chapter": 5,
            "verse": 112,
            "text": "Tuma nde laaɓamɓe [ma] ɓen wi'unoo: \"Ko an yo Iisaa, ɓiɗɗo Maryama, hara Joomi maa hino waawi nde O jippinanta men kooliwal immorde ka kammu?\" O maaki: \"Hulee Alla, si on laatike gomɗimɓe"
        },
        {
            "chapter": 5,
            "verse": 113,
            "text": "Ɓe wi'i: \"Men faala ñaamude e maggal, ɓerɗe amen ɗen deeƴa, men annda gomɗii a goonganii men, men wona e maggal jeyaaɓe e seeditiiɓe"
        },
        {
            "chapter": 5,
            "verse": 114,
            "text": "Iisaa ɓiɗɗo Maryama on maaki: \"Yaa An Alla, Joomi amen, Jippinan men kooliwal immorde ka kammu, ngal wonana men iidi wonannde aramɓe amen e sakkitiiɓe amen, e maande immorde ka Maaɗa. Arsikaa men: ko An woni Moƴƴo Arsikoowo"
        },
        {
            "chapter": 5,
            "verse": 115,
            "text": "Allaahu On Daali : \"Min, ko Mi Jippinanoowo on ngal. Kono kala yedduɗo e mo'on ɓaawo ɗum, Min, Mi leptay mo lepte ɗe Mi leptataa hay gooto e tagoore nden"
        },
        {
            "chapter": 5,
            "verse": 116,
            "text": "E tuma nde Alla Daaloyte : \"Ko an yo Iisaa geɗal Maryama, e ko an wi'i yimɓe ɓen : \"Jogitee lam min e yumma am reweteeɓe ɗiɗo ko wanaa Alla?\" O maaka : \"Senayee woodanii Ma! Haananaa lam nde mi yeetotooɓe ko alanaa lam e mun geɓal ! Si wonii mi wowlanii ɗum, haray pellet, A Anndii ɗum. Hiɗa Anndi ko woni e wonkii am, mi anndaa ko woni e Wonkii Maa. Pellet, An, ko An woni Annduɗo wirniiɗi ɗin"
        },
        {
            "chapter": 5,
            "verse": 117,
            "text": "Mi wowlanaali ɓe si wanaa kon ko Yamirɗaa lam, wonnde : \"Rewee Alla Joomi am e Joomi mon\". Min laatino e dow maɓɓe seeditiiɗo yeru ko mi wonnoo. Ɓaawo nde hunnuɗaa mi, wonuɗaa An, Tommbiiɗo e dow maɓɓe. An ko A Seediiɗo e kala huunde"
        },
        {
            "chapter": 5,
            "verse": 118,
            "text": "Si a leptii ɓe, pelletn kamɓe ko ɓe jeyaaɓe Maaɗa. Si A Haforanii ɓe, pellet, An, ko An woni Fooluɗo, Ñeeñuɗo"
        },
        {
            "chapter": 5,
            "verse": 119,
            "text": "Alla Daali : \"Ndee ko ñalaande nde goonga nafata googunɓe ɓen goonga maɓɓe on : hino woodani ɓe Aljannaaji no ila e ley majji canɗi, ko ɓe duumotooɓe e majji poomaa\". Alla Welaama ɓe kamɓe kadi ɓe weltorii Mo. Ko ɗum woni polagal mawngal ngal"
        },
        {
            "chapter": 5,
            "verse": 120,
            "text": "Ko Alla woodani laamu kammuuli ɗin, e leydi ndin e ko woni nder majji. Kanko ko O Hattanɗo kala huunde"
        },
        {
            "chapter": 6,
            "verse": 1,
            "text": "Gettooje woodanii Alla On Taguɗo kammuuli ɗin e leydi ndin,O Waɗi niɓe ɗen e annoora on.Refti ɓen yedduɓe Joomi maɓɓe on hobe firlito gaa Mum"
        },
        {
            "chapter": 6,
            "verse": 2,
            "text": "Ko Kanko woni Taguɗo on immorde e loopal, refti O Ñaawi [gooto kala] lajal, e lajal innaangal ka Makko, refti onon hiɗon sikkitoo"
        },
        {
            "chapter": 6,
            "verse": 3,
            "text": "Ko Kano kadi woni Alla ka kammuuli e ka leydi. Hino Anndi gunndoo mon e Feññinannde mon, himo Anndi kadi ko faggitotoɗon"
        },
        {
            "chapter": 6,
            "verse": 4,
            "text": "Aaya arataa e maɓɓe immorde e Aayeeje Joomi maɓɓe, si wanaa ɓe ɗuurnoto gaay e majje"
        },
        {
            "chapter": 6,
            "verse": 5,
            "text": "Gomɗii ɓe fennii goonga kan nde ka ari e maɓɓe. Arma ara e maɓɓe kumpite ɗe ɓe laatinoo hiɓe jalkita"
        },
        {
            "chapter": 6,
            "verse": 6,
            "text": "E ɓe yi'aali ɗuuɗii ko Men Halkunoo ado maɓɓe, immorde e gire? Men Newinanno ɓe ka leydi ko Men Newinanaano on ; Men Nuliri kammu ngun e maɓɓe yuppagol, Men Waɗi canɗi ɗin no ila senngo ley maɓɓe. Men Halkiri ɓe junuubi maɓɓe ɗin ; Men sinci ɓaawo maɓɓe gire goo"
        },
        {
            "chapter": 6,
            "verse": 7,
            "text": "Sinno Men Jippinno e dow maaɗa Deftere e nder ɗeri, ɓe meemiri nde juuɗe maɓɓe ɗen, yedduɓe ɓen wi'ayno : \"Ɗum wonaali si wanaa mbilehu ɓanngu ngu"
        },
        {
            "chapter": 6,
            "verse": 8,
            "text": "Ɓe wi'i : \"Ko hanno Malaa'ikaajo jippinee e makko?\" Sinno Men Jippinno Malaa'ikaajo, fiyaaku on gasayno ; hooti ɓe nennantaake"
        },
        {
            "chapter": 6,
            "verse": 9,
            "text": "Sinno Men Waɗuno mo Malaa'ikaajo, Men Waɗayno mo gorko, Men Jillindirayno ɓe kadi kon ko ɓe jillindirta"
        },
        {
            "chapter": 6,
            "verse": 10,
            "text": "Gomɗii Nulaaɓe goo jalkitanooma ado maaɗa, jippii e ɓen jalkituɓe ko ɓe laatinoo hiɓe jalkita"
        },
        {
            "chapter": 6,
            "verse": 11,
            "text": "Maaku : \"Yehee ka leydi refti ndaaron ko honno battane fennooɓe ɓen laatornoo"
        },
        {
            "chapter": 6,
            "verse": 12,
            "text": "Maaku : \"Ko hommbe woodani ko woni ko ka kammuuli e ka leydi?\" Maaku : \"Ko Alla!\" O Waɗɗinii e Hoore-Makko yurmeende. Pellet, O Mooɓindiroyay on Ñalnde Darngal : nde sikke alaa e mu'un. Ɓen hayruɓe=pertinbe pittaali mu'un, kamɓe ɓe gomɗintaa"
        },
        {
            "chapter": 6,
            "verse": 13,
            "text": "Ko Kanko woodani ko deeƴi nder jemma e ñalorma. Ko Kanko woni Nanoowo, Annduɗo"
        },
        {
            "chapter": 6,
            "verse": 14,
            "text": "Maaku : \"E ko ko woori Alla mi jogitotoo giɗo? Taguɗo Kammuulu ɗin e leydi ndin, Kanko himo Ñammina O ñammintaake\". Maaku : \"Min, Mi yamiraama nde mi wonata arano jebbiliiɗo\". Wata a jeye dey e sirkooɓe ɓen"
        },
        {
            "chapter": 6,
            "verse": 15,
            "text": "Maaku : \"Min miɗo huli si mi yeddii Joomi am, lepte Ñalaande Mawnde"
        },
        {
            "chapter": 6,
            "verse": 16,
            "text": "On mo lepte ɗen woɗɗinaa e mun nden Ñalnde, haray gomɗii [Alla] Yurmaama mo, ko ɗum woni malal ɓanngu ngal"
        },
        {
            "chapter": 6,
            "verse": 17,
            "text": "Si Alla Meminii ma lorra, huncoowo ka alaa si wanaa Kanko. Si o Meminii ma kadi moƴƴere, Kanko e dow kala huunde ko O Hattanɗo"
        },
        {
            "chapter": 6,
            "verse": 18,
            "text": "Ko Kanko woni Fooluɗo e hoore jeyaaɓe Makko ɓen ; ko Kanko woni Ñeeño, Humpitiiɗo. @Corrected"
        },
        {
            "chapter": 6,
            "verse": 19,
            "text": "Maaku : \"Ko honɗum e huunde ɓuri mawnude seedee?\" Maaku : \"Ko Alla, Ko O Seediiɗo hakkunde am e mo'on ; ndee Qur'aanaare Wahayinaama e am, fii yo mi rentinir on nde, e kala mo nde hewti\". E onon on seedoto wonnde no wonndi e reweteeɗi goo? Maaku : \"Min mi seedotaako\". Maaku : \"Anndee pellet, Kanko ko O Reweteeɗo Bajjo\". Min ko mi danndiiɗo kon ko kafidoton e makko"
        },
        {
            "chapter": 6,
            "verse": 20,
            "text": "Ɓen ɓen Men Okki Deftere nden, hiɓe anndiri (Nulaaɗo) on no ɓe anndiri ɓiɗɓe maɓɓe ɓen. Ɓen hayruɓe pittaali mun ɗin, kamɓe ɓe gomɗinta"
        },
        {
            "chapter": 6,
            "verse": 21,
            "text": "Alaa ɓurɗo tooñude haa hewta on fefindiiɗo fenaande e hoore Alla, maa o fenni Aayeeje Makko ɗen. Si ko woni, tooñooɓe ɓen maletaake"
        },
        {
            "chapter": 6,
            "verse": 22,
            "text": "Ñalnde Men Moɓindirta ɓe denndaangal, refti Men Wi'ana ɓen sirkuɓe : \"Honto kafidiiɓe mon ɓen ɓe aaƴotonoɗon"
        },
        {
            "chapter": 6,
            "verse": 23,
            "text": "Refti jaabawol maɓɓe ngol laataaki si wanaa nde ɓe wi'i : \"Men woondirii Alla Joomi amen! Men laatanooki sirkooɓe"
        },
        {
            "chapter": 6,
            "verse": 24,
            "text": "Ndaarii no ɓe feniri e pittaali maɓɓe. Ko ɓe fefindotonoo kon majjirii ɓe"
        },
        {
            "chapter": 6,
            "verse": 25,
            "text": "Hino e maɓɓe on heɗitotooɗo ma, Men Waɗii ka ɓerɗe maɓɓe kiɓɓale fii wata ɓe faamu [Qur'aanaare] nden, e ka noppi maɓɓe teddeendi. Hay si ɓe yi'ii kala Aaya, ɓe gomɗinta Mo. Haa si ɓe arii e maa, hiɓe wennjida e maaɗa, yedduɓe ɓen wi'a : \"Ɗum ɗoo wonaali si wanaa tinndi adinooɓe"
        },
        {
            "chapter": 6,
            "verse": 26,
            "text": "Kamɓe hiɓe haɗa [yimɓe ɓen] gaay e maako, hiɓe haɗitoo kadi e makko. Ɓe alaa e halkude si wanaa pittaali maɓɓe ɗin, kono ɓe so'aa anndude"
        },
        {
            "chapter": 6,
            "verse": 27,
            "text": "Sinno a tinu tuma nde ɓe darnanoo ka hoore Yiite, ɓe wi'a : \"Ee haaniinande men ruttetee, hara men fennataa Aayeeje Joomi amen ɗen, Men jeyee e gomɗimɓe ɓen"
        },
        {
            "chapter": 6,
            "verse": 28,
            "text": "Si ko woni, feeñanii ɓe kon ko ɓe suuɗaynoo ko adii. Sinno ɓe ruttita [aduna], ɓe artay e kon ko ɓe haɗanoo e mun, pellet, kamɓe ko ɓe fenooɓe"
        },
        {
            "chapter": 6,
            "verse": 29,
            "text": "Ɓe wi'i : \"Ɗum wonaali si wanaa nguurdam amen aduna, men wonaali immintinoyteeɓe"
        },
        {
            "chapter": 6,
            "verse": 30,
            "text": "Sinno a tinu tuma nde ɓe darnaa yeeso Joomi amɓɓe. O Daala : \"Ɗum laataaki goonga?\" Ɓe wi'a : \"Ko non woniri! Men woondirii Joomi amen!\". O Daala : \"Awa meeɗee non lepte ɗen sabu kon ko yeddiraynoɗon"
        },
        {
            "chapter": 6,
            "verse": 31,
            "text": "Gomɗii hayrii ɓen fennuɓe hawroygol e Alla. Haa si Darngal ngal arii ɓe e juhal, ɓe wi'a : \"Ee nimse amen e kon ko men welsindinoo e ɗam [nguurdam aduna]\", hara hiɓe ronndorii bakkatuuji maɓɓe ɗin ka ɓabbe maɓɓe. Faamee bonii ko ɓe ronndoytoo"
        },
        {
            "chapter": 6,
            "verse": 32,
            "text": "Nguurdam aduna wonaali si wanaa fijindaaru e mbeleeɗe. Ko galle laakara ɗen ɓuri moƴƴannde ɓen gomɗuɓe. E on haqqiltaa"
        },
        {
            "chapter": 6,
            "verse": 33,
            "text": "Gomɗii Meɗen Anndi wonnde ko ɓe wowlata kon no sunine. Pellet, kamɓe ɓe alaa ma e fennude, kono tooñooɓe ɓen ko Aayeeje Alla ɗen woni yeddude"
        },
        {
            "chapter": 6,
            "verse": 34,
            "text": "Gomɗii Nulaaɓe fennanooma ado maaɗa, ɓe muññii e kon ko ɓe fannaa, ɓe lorraa, haa ballal Amen ngal ari e maɓɓe. Alaa waɗtitoowo Konnguɗi Alla ɗin. Gomɗii arii e maaɗa kumpite Nulaaɓe ɓen"
        },
        {
            "chapter": 6,
            "verse": 35,
            "text": "Si tawii ɗuurnagol maɓɓe ngol saɗtii e maa, si a haɗtanii nde ɗaɓɓataa yolnde ka nder leydi, maa ɓaargal ka kammu addanaaɓe Aaya, [haray waɗu ɗum]. Si Alla Muuyuno, O Mooɓayno ɓe e hoore peewal. Wata a jeye [ko saɗti woo] e majjuɓe ɓen"
        },
        {
            "chapter": 6,
            "verse": 36,
            "text": "Anndu ko noototoo, ko ɓen nanooɓe. Maayɓe ɓen, Alla Immintinoyay ɓe ; refti ko ka Makko ɓe ruttetee"
        },
        {
            "chapter": 6,
            "verse": 37,
            "text": "Ɓe wi'i : \"Ko hanno Aaya Jippinee e makko?\" Maaku : \"Alla ko Haɗatanɗo nde O Jippinta Aaya. Kono ɗuuɗuɓe e maɓɓe anndaa"
        },
        {
            "chapter": 6,
            "verse": 38,
            "text": "Alaa e ruɓoowel ka leydi, wanaa wiirayndu wiirira gabiti=bibje mun ɗiɗi, si wanaa ko mofte yeruuje mo'on. Men Accaali huunde ka Deftere. Refti ko ka Joomi maɓɓe ɓe mooɓoytee=rentite"
        },
        {
            "chapter": 6,
            "verse": 39,
            "text": "Ɓen fennuɓe Aayeeje Amen ɗen ko faaɗuɓe mumɓe e nder majjere. On mo Alla Muuyi majjinnde O Majjinay mo, on Mo O Muuyi O Waɗay mo e laawol focciingol"
        },
        {
            "chapter": 6,
            "verse": 40,
            "text": "Maaku : \"Yeetee lam : si lepte Alla ɗen arii on maa Darngal ngal arii on, e ko ko woori Alla noddoton, si on laatike goonguɓe"
        },
        {
            "chapter": 6,
            "verse": 41,
            "text": "Si ko woni, ko Kanko noddoton, O Hunca kon ko noddirton Mo e mun, si O Muuyii, yejjiton ko sirkoton"
        },
        {
            "chapter": 6,
            "verse": 42,
            "text": "Gomɗii Men Nulii e mofte ado maa, Men Nanngiri ɓe saɗteendde e lorra -belajo'o, ɓe yankinoto"
        },
        {
            "chapter": 6,
            "verse": 43,
            "text": "Ko hanno nde saɗteende Amen nden arnoo ɓe, ɓe yankinoo ? Kono ɓerɗe maɓɓe ɗen yoorii, seytaane kadi cuɗinanii ɓe kon ko gollaynoo"
        },
        {
            "chapter": 6,
            "verse": 44,
            "text": "Nde ɓe yejjitunoo kon ko ɓe waajoraa, Men udditanno ɓe dame kala huunde ; haa nde ɓe weltori kon ko ɓe okkaa, Men Nanngiri ɓe juhal, e jaka ko ɓe taƴiiɓe"
        },
        {
            "chapter": 6,
            "verse": 45,
            "text": "Asko yimɓe tooñooɓe ɓen taƴaa. Yettoore nden woodanii Alla, Jeyɗo Winndere nden"
        },
        {
            "chapter": 6,
            "verse": 46,
            "text": "Maaku : \"Yeetee lam! Si Alla nanngi nanɗe mon ɗen e giiɗe mon ɗen, O notii e ɓerɗe mon ɗen, ko hommbo e reweteeɓe ko woori Alla artiranta on ɗum? Ndaarii ko honno Men firlisirta Aayeeje ɗen! Refti hiɓe ɗuurnoo"
        },
        {
            "chapter": 6,
            "verse": 47,
            "text": "Maaku : \"Yeetee lam! Si lepte Alla ɗen ardirii on e juhal maa e kene, enee, hara halkete si wanaa ɓen tooñooɓe"
        },
        {
            "chapter": 6,
            "verse": 48,
            "text": "Men Nuliraali Nulaaɓe ɓen si wanaa wewlinooɓe e rentinooɓe : ɓen gomɗimɓe ɓe moƴƴini, kulol alanaa ɓen wanaa kamɓe sunoytoo"
        },
        {
            "chapter": 6,
            "verse": 49,
            "text": "Ɓen fennuɓe Aayeeje Amen ɗen, lepte ɗen memirayɓe kon ko ɓe faasoqintonoo"
        },
        {
            "chapter": 6,
            "verse": 50,
            "text": "Maaku : \"Mi wi'ataa on miɗo mari ngaluuji Alla ɗin, mi anndaa kadi ko wirnii, mi wi'ataa on kadi ko mi malaa'ikaajo. Min mi jokkaa si wanaa kon ko wahayinaa e am\". Maaku : \"Hara bumɗo e yi'oowo fotay? E on miijitotaako"
        },
        {
            "chapter": 6,
            "verse": 51,
            "text": "Rentinir ndee [Al Qur'aanaare], ɓen hulooɓe nde ɓe mooɓindiroytee ka Joomi maɓɓe, hara alanaa ɓe ko woori Mo giɗo wanaa tefoowo, belajo'o, ɓe hulay"
        },
        {
            "chapter": 6,
            "verse": 52,
            "text": "Wata a raɗo ɓen noddayɓe Joomi maɓɓe bimmbi e kiikiiɗe, hiɓe ɗaɓɓa Yeeso Makko ngon. Huunde e ñaawoore maɓɓe fawaaki ma, wanaa kadi huunde e ñaawoore maa woni ko fawii ɓe sakko raɗoɗaa ɓe, jeyeɗaa e tooñooɓe ɓen"
        },
        {
            "chapter": 6,
            "verse": 53,
            "text": "Ko wano non Men Jerribornoo yoga maɓɓe yoga, fii yo ɓe wi'u : \"E ko ɓee ɗoo Alla Neemini e dow mu'un hakkunde amen?\" E Alla wonaali ɓurɗo Anndude yettooɓe [Mo] ɓen"
        },
        {
            "chapter": 6,
            "verse": 54,
            "text": "Si arii e maa ɓen gomɗinayɓe Aayeeje Amen ɗen, maaku : \"Yo kisal wonu e mo'on! Joomi mon Waɗɗinii e Makko yurmeende nden : wonnde kala golluɗo e mo'on bone hara ko e majjere, refti o tuubi ɓaawo ɗum o moƴƴini, haray ko O Haforoowo, Hinnotooɗo"
        },
        {
            "chapter": 6,
            "verse": 55,
            "text": "Ko wano non Men Fensitirta Aayeeje ɗen, fii no laawol bomɓe ɓen feeñira"
        },
        {
            "chapter": 6,
            "verse": 56,
            "text": "Maaku : \"Min mi haɗaama nde mi rewata ɓen ɓe noddoton gaanin Alla\". Maaku : \"Mi jokkataa beleeɗe mon ɗen : gomɗii haray mi majjii, haray kadi mi wonaali e feewuɓe ɓen"
        },
        {
            "chapter": 6,
            "verse": 57,
            "text": "Maaku : \"Min miɗo e ɓanngannduyee immorde ka Joomi am, on fennii ɗum. Mi alaa ko hawjanton kon. Ñaawoore nden ko Alla woodani : Himo Fillo goonga, ko Kanko ɓuri moƴƴude e fensitooɓe ɓen"
        },
        {
            "chapter": 6,
            "verse": 58,
            "text": "Maaku : \"Sinno miɗo joginoo kon ko hawjiraynoɗon, fiyaaku on gasayno hakkunde am e mo'on\". Ko Alla ɓuri Anndude tooñooɓe ɓen"
        },
        {
            "chapter": 6,
            "verse": 59,
            "text": "Ko ka Makko woni cottirɗe ko wirnii, anndaa ɗum si wanaa Kanko. Himo Anndi ko woni ka njorndi e ka maayo. Kaakol yanataa si wanaa hara himo Anndi fii maggol, wanaa abbere ka niɓe leydi, wanaa keccol wanaa yoorungol, si wanaa no e deftere ɓanngunde"
        },
        {
            "chapter": 6,
            "verse": 60,
            "text": "Ko Kanko woni ƴettitoowo on jemma, himo Anndi ko faggitiɗon ñalorma. Refti O Immintina on ontuma fii timmine lajal innaangal. Refti ko ka Makko woni ruttorde mon, refti O Yeetitoo on kon ko gollaynoɗon"
        },
        {
            "chapter": 6,
            "verse": 61,
            "text": "Ko Kanko woni Fooluɗo e dow jeyaaɓe Makko ɓen. Himo Nula e mo'on reenooɓe, haa si maayde nden arii goɗɗo e mo'on, nulaaɓe Amen ɓen ƴettita mo, kamɓe ɓe welsindotaako. @Corrected"
        },
        {
            "chapter": 6,
            "verse": 62,
            "text": "Refti ɓe rutte ka Alla, giɗo maɓɓe goonga on. Faamee ko Kanko tun ñaawoore nden woodani, ko Kanko ɓuri yaawude ñaawooɓe"
        },
        {
            "chapter": 6,
            "verse": 63,
            "text": "Maaku : \"Ko hommbo daɗndata on niɓe njorndi e maayo?\" Hiɗon noddira Mo yankinaare e gunndoo : \"Si o daɗndii men e ɗum ɗoo, ma men jeye e yettooɓe ɓen"
        },
        {
            "chapter": 6,
            "verse": 64,
            "text": "Maaku : \"Ko Alla Daɗndata on e ɗum, e kala ngoƴo. Refti onon hiɗon sirka"
        },
        {
            "chapter": 6,
            "verse": 65,
            "text": "Maaku : \"Ko O Hattanɗo nulugol lepte e dow mo'on, maa ɗe iwra ley koyde mon, maa O Jillindira on dente-dente, O Meeɗina yoga e mo'on lepte yoga\". Ndaaru no Men Firlisirta Aayeeje ɗen, belajo'o, ɓe faamay"
        },
        {
            "chapter": 6,
            "verse": 66,
            "text": "Yimɓe maa ɓen fennii ndee [Al Qur'aanaare], ko kayre le woni goonga kan. Maaku : \"Mi wonaali e dow mon fawtiiɗo"
        },
        {
            "chapter": 6,
            "verse": 67,
            "text": "Kala kumpital no mari ñiiɓirde. Arma anndon"
        },
        {
            "chapter": 6,
            "verse": 68,
            "text": "Si a yi'ii ɓen jumpayɓe e Aayeeje Amen ɗen, ɗuurno ɓe haa ɓe jumpa e yeewtere goo. Si seytaane yejjintinii ma, wata a jooɗodu ɓaawo annditugol ngol, e yimɓe tooñooɓe ɓen"
        },
        {
            "chapter": 6,
            "verse": 69,
            "text": "Fawaaki ɓen gomɗuɓe, hay huunde e ñaawoore ɓeya nden. Si ko woni, ko waaju, belajo'o, ɓe hulay [Alla]"
        },
        {
            "chapter": 6,
            "verse": 70,
            "text": "Terto ɓen jogitoriiɓe diina mun kan fijindaaru e mbeleeɗe, nguurndam aduna ɗam hodi ɓe. Waajor ndee (Qur'aanaare) nde wonkii tigintee ko ki faggitori. Alanaa ki gaanin Alla giɗo wanaa tefoowo ; hay si ko sottorii kala sottorgal, ki ƴettantaake ɗum. Ko ɓen woni tigintiniraaɓe kon ko ɓe faggitii. Hino woodani ɓe njaram wulɗam e lepte muusuɗe sabu kon ko ɓe yeddaynoo"
        },
        {
            "chapter": 6,
            "verse": 71,
            "text": "Maaku : \"E men nodday gaanin Alla kon ko nafataa men kadi lorrataa men? Men ruttitee e gaɗa-teppe amen ɓaawo nde Alla fewni men, wano on mo seytaane fijiri ka leydi himo weemi, himo mari wonndiiɓe ɓe no nodda mo e peewal : \"Aru e amen\"? Maaku : \"Pellet, peewal Alla ngal, ko ngal woni peewal. Men yamiraama jebbilanagol Jom-Winndere nden"
        },
        {
            "chapter": 6,
            "verse": 72,
            "text": "e wonnde ñiiɓnee julde nden hulon Mo. Ko Kanko woni on Mo mooɓoyteɗon ka Mun"
        },
        {
            "chapter": 6,
            "verse": 73,
            "text": "Ko Kanko woni On tagirɗo kammuuli ɗin e leydi ndin goonga. Ñalnde O Daaloyta : \"laato!\", ɗum laatoo, Daalol Makko ngol ko goonga. Ko Kanko [tun] laamu woodani Ñalnde wuttoytee ka alaadu. Annduɗo ko wirnii e ko feeñi. Ko Kanko woni Ñeeñuɗo, Humpitiiɗo"
        },
        {
            "chapter": 6,
            "verse": 74,
            "text": "[Janto] tuma nde Ibraa hiima maakannoo ben makko Aazara: \"Ea jogitoto sanamuuji reweteeɗi?\" Pellet, min miɗo yi'e an e yimɓe maa ɓen,e nder majjere ɓanngunde"
        },
        {
            "chapter": 6,
            "verse": 75,
            "text": "Ko wano non Men holliri Ibraahiima laamuuji kammuuli ɗin e leydi ndin, e fii yo o jeye e yananaaɓe ɓen"
        },
        {
            "chapter": 6,
            "verse": 76,
            "text": "Nde jemma on niɓɓitunoo e makko, o tini hoodere, o maaki : \"Ndee ɗoo ko joomi am!\" Ɓaawo nde mutii, o maaki : \"Mi yiɗaa mutooɓe ɓen"
        },
        {
            "chapter": 6,
            "verse": 77,
            "text": "Nde o tini lewru ndun no jalbi, o maaki : \"Nduu ɗoo ko joomi am!\" Ɓaawo ndu mutii, o maaki : \"Si Joomi am fewnaali lam, ma mi jeye e yimɓe majjuɓe ɓen"
        },
        {
            "chapter": 6,
            "verse": 78,
            "text": "Nde o tinunoo naange ngen no jalbi, o maaki : \"Ngee ɗoo ko joomi am! Ko ngee ɗoo ɓuri mawnude\" Ɓaawo nge mutii, o maaki : \"Ko onon yo yimɓe am, min ko mi daɗndiiɗo e kon ko sirkoton"
        },
        {
            "chapter": 6,
            "verse": 79,
            "text": "Min dey mi fewtinirii yeeso am ngon e On Taguɗo kammuuli ɗin e leydi ndin ; ooñiiɗo=haniifiyanke, min mi jeyaaka e sirkooɓe ɓen"
        },
        {
            "chapter": 6,
            "verse": 80,
            "text": "Yimɓe makko ɓen wennji mo ; o maaki : \"E on wennjay lam fii Alla, gomɗii le O fewnii lam? Mi hulataa kon ko kafidoton e Makko, si wanaa nde Joomi am Muuyi huunde. Joomi am yaajanii kala huunde anndal. E on waajitotaako"
        },
        {
            "chapter": 6,
            "verse": 81,
            "text": "Ko honno mi hulirta kon ko kafiduɗon on hulaali onon le on kafidii Alla e huunde nde O Jippinanaali on hujja? Ko honnde e feddeeji ɗin ɗiɗi ɓuri hanndude e deeƴere? Si on laatike annduɓe"
        },
        {
            "chapter": 6,
            "verse": 82,
            "text": "Ɓen gomɗimɓe ɓe jillaali gomɗinal maɓɓe ngal e tooñe, ɓen ɗon no woodani ɓe hoolaare, ɓen ko feewuɓe"
        },
        {
            "chapter": 6,
            "verse": 83,
            "text": "Ɗun ko hujja Amen mo Men Okki Ibraahiima e dow yimɓe Makko ɓen. Meɗen Ɓamtana darjaaji on mo Men Muuyi. Pellet, Joomi maaɗa ko Ñeeño, Annduɗo"
        },
        {
            "chapter": 6,
            "verse": 84,
            "text": "Men Okki mo Ishaaqa e Yaaquuba Men fewni ɓe kala. E Nuuhu Men Fewni mo ko adii, hino jeyaa e jurriiyaaji makko, Daawuuda e Sulaymaana e Ayyuuba e Yuusufa e Muusaa e Haaruuna. Ko wano nii Men yoɓirta moƴƴinooɓe ɓen"
        },
        {
            "chapter": 6,
            "verse": 85,
            "text": "E Zakariyaa e Yahyaa e Iisaa e Ilyaasa, kala maɓɓe ko jeyaaɓe e moƴƴuɓe"
        },
        {
            "chapter": 6,
            "verse": 86,
            "text": "E Ismaa'iila e Alyasa'a e Luutu, kala maɓɓe Men Ɓurnii e Winndere nden"
        },
        {
            "chapter": 6,
            "verse": 87,
            "text": "E baabiraaɓe maɓɓe ɓen e Jurriiyaaji maɓɓe ɗin e musiɗɓe maɓɓe ɓen, Men Suɓii ɓe, Men Fewni ɓe e laawol focciingol"
        },
        {
            "chapter": 6,
            "verse": 88,
            "text": "Ɗum ko peewal Alla, himo Fewnira ngal on Mo O Muuyi e jeyaaɓe Makko ɓen. Sinno ɓe sirkuno, poɓayno=yirbatna gaay e maɓɓe kon ko ɓe gollaaynoo"
        },
        {
            "chapter": 6,
            "verse": 89,
            "text": "Ko ɓen woni ɓe Men Okki Deftere nden e Ñeñƴal ngal e Annabaaku ngun. Si ɓee yeddii ɗin, gomɗii Men Fawii ɗi yimɓe, ɓe laataaki yeddooɓe ɗi"
        },
        {
            "chapter": 6,
            "verse": 90,
            "text": "Ko ɓen woni ɓe Alla Fewni : ko peewal maɓɓe ngal ñemtintaa. Maaku : \"Mi lamndotaako e ɗum njoɓdi\". Nde wonaali si wanaa waaju Winndere nden"
        },
        {
            "chapter": 6,
            "verse": 91,
            "text": "Ɓe mawniniraali Alla no O haani mawninireede non tuma ɓe wi'unoo : \"Alla Jippinaali e neɗɗanke hau e huunde\". Maaku : \"Ko hommno jippini Deftere nde Muusaa addi nden, ko nde annoora e peewal wonannde yimɓe ɓen? Hiɗon waɗa nde ɗeri, feññinon goɗɗum e majji, suuɗon ko heewi.Anndinaɗon ko onon anndaano onon, wanaa baabiraaɓe mo'on. Maaku : \"Ko Alla\". Refti accaaɓe e jumpougol maɓɓe hiɓe fija"
        },
        {
            "chapter": 6,
            "verse": 92,
            "text": "Ndee ɗoo ko Deftere nde Men Jippini : barkinaande, goonginnde ko woni yeesi mayre, e fii yo a waajor nde yimɓe Makko ɓen e ɓen wonɓe takko ɗon. Ɓen gomɗimɓe laakara, hino gomɗini nden, kamɓe hiɓe reenoo e julde maɓɓe nden"
        },
        {
            "chapter": 6,
            "verse": 93,
            "text": "Alaa ɓurɗo tooñude haa foti wa on fefindiiɗo e Alla fenaande maa o wi'i : \"Wahayinaama e am\", hara hay huunde wahayinaaka e makko. E on wi'uɗo : \"Mi jippinay sugu kon ko Alla Jippini\". Sinno a tinuno nde tooñooɓe ɓen woni e paɗɗe maayde, hara Malaa'ikaaɓe ɓen hino fonti juuɗe maɓe ɗen (no wi'a): \"Yaltinee pittaali mon ɗin. Hannde on yoɓete lepte hoynooje sabu kon ko haalaynoɗon e hoore Alla ko wanaa goonga, laatiɗon gaay e Aayeeje Makko ɗen hiɗon mawnintinoo"
        },
        {
            "chapter": 6,
            "verse": 94,
            "text": "Gomɗii on ardirii Men telɗugol, wano Men Tagirnoo on arannde laawol, on accii kon ko Men Jeynunoo on ɓaawo mon. Men Yiidaali e mon tefooɓe mon ɓen ɓe aaƴinoɗon wonnde kamɓe e mooɗon ko ɓe kafiduɓe. Gomɗii taƴondiral waɗii hakkunde mo'on : majjirii on kon ko laatinoɗon hiɗon aaƴoo"
        },
        {
            "chapter": 6,
            "verse": 95,
            "text": "Pellet, ko Alla woni feccuɗo abbere e kundin : himo yaltina ko wuuri e immorde e ko maayi, ko O yaltinoowo ka maayi immorde e ko wuuri. O mo'on ko Alla. Ko honno wonaɗon fefindoreede"
        },
        {
            "chapter": 6,
            "verse": 96,
            "text": "Feccuɗo subakaaji ɗin, O waɗi jemma on deeƴirde, naange ngen e lewru ndun limirɗi. Ɗum ko hoddiroore On Fooluɗo, Annduɗo"
        },
        {
            "chapter": 6,
            "verse": 97,
            "text": "Ko Kanko woni waɗanɗo on koode ɗen fii yo on fewnitorɗe ka niɓe njorndi e ka maayo. Gomɗii Men fensitii Aayeeje ɗen wonannde yimɓe annduɓe"
        },
        {
            "chapter": 6,
            "verse": 98,
            "text": "Ko Kanko woni fuɗɗuɗo on immorde e wonkii wooti, ko ñiiɓirde e marorde. Gomɗii Men fensitii Aayeeje ɗen wonannde yimɓe faamooɓe"
        },
        {
            "chapter": 6,
            "verse": 99,
            "text": "Ko Kanko woni On Jippin jippinɗo ndiyam immorde ka kammu, Men yaltini e majjam puɗi kala huunde, Men yaltini e majjam e ɗin (puɗi) keccum, Meɗen yaltina e mun gabbe fawondirɗe ; e ka tamrooje immorde e piindi majje on dukke baɗtiiɗe, e gese immorde e inabuuje e nebbanteeje e rummaanaaje, nannduɗe e ɗe nanndaa. Ndaaree dimɗe mun ɗen si ɗe rimii e ɓenndugol mun. Pellet, no e ɗum ɗon mooɗon, Aayeeje wonannde yimɓe gomɗinooɓe"
        },
        {
            "chapter": 6,
            "verse": 100,
            "text": "Ɓe waɗanii Alla jinnaaji kafidiiɗi, tawi le O tagii ɓe. Ɓe waɗani Mo ɓiɗɓe worɓe e rewɓe ko aldaa e ganndal! Senayee woodanii Mo, O Woɗɗike gaay e ko ɓe sifotoo kon"
        },
        {
            "chapter": 6,
            "verse": 101,
            "text": "Fuɗɗuɗo kammuuli ɗin e leydi ndin. Ko honno woodiranta Mo ɓiɗɗo O maraa ɓeyngu?! O tagii kala huunde, Kanko ko O Annduɗo kala huunde"
        },
        {
            "chapter": 6,
            "verse": 102,
            "text": "On mon ko Alla, Joomi mon! Reweteeɗo alaa (e goonga) si wanaa Kanko, Taguɗo kala huunde. Rewee Mo. Kanko e dow kala huunde ko O fawtiiɗo"
        },
        {
            "chapter": 6,
            "verse": 103,
            "text": "Giiɗe ɗen huɓindotaako Mo, Kanko himo Huɓindoo giiɗe ɗen. Ko Kanko woni Newiiɗo, Humpitiiɗo"
        },
        {
            "chapter": 6,
            "verse": 104,
            "text": "Gomɗii hujjaaji arii e mon immorde ka Joomi mon : kala jaɓuɗo yi'ude ko hoore-makko [o yi'ani], kala kadi huminkiniiɗo ko hoore-makko [o huminanii]. Mi wonaali e dow mooɗon reenoowo"
        },
        {
            "chapter": 6,
            "verse": 105,
            "text": "Ko wano non Men Firlisirta Aayeeje ɗen, e fii no ɓe wi'ira : \"A janngu\", e fii yo Men Feññinan ɗum yimɓe anndooɓe"
        },
        {
            "chapter": 6,
            "verse": 106,
            "text": "Jokku ko Wahyinaa kon e maa immorde ka Joomi maa. Alaa reweteeɗo (e goonga) si wanaa Kanko. Ɗuurno gaay e sirkooɓe ɓen"
        },
        {
            "chapter": 6,
            "verse": 107,
            "text": "Sinno Alla Muuyuno, ɓe sirkataano! Men Waɗaali ma e dow maɓɓe reewnoowo ; a wonaali kadi e dow maɓɓe fawtiiɗo"
        },
        {
            "chapter": 6,
            "verse": 108,
            "text": "Wata on on yennu ɓen rewooɓe gaani Alla, sakko ɓe yennira Alla yottagol ko aldaa e ganndal. Ko wano nii Men Cuɗirani kala mofte, golle maɓɓe, refti ko ka Joomi maɓɓe woni ruttorde maɓɓe ; O Humpita ɓe kon ko ɓe laatinoo hiɓe golla"
        },
        {
            "chapter": 6,
            "verse": 109,
            "text": "Ɓe woodndirii Alla hattirde woondoore maɓɓe : si Aaya arii e maɓɓe, maa ɓe gomɗin mo. Maaku : \"Anndee Aayeeje ɗen ko ka Alla woni\". E ko so'ini on wonnde si ɗe arii, ɓe gomɗintaa"
        },
        {
            "chapter": 6,
            "verse": 110,
            "text": "Men Waylitiray ɓerɗe maɓɓe e giiɗe maɓɓe, wano ɓe gomɗiniraali ɗe ka arannde laawol ; Men Acca ɓe e bewre maɓɓe hiɓe weema"
        },
        {
            "chapter": 6,
            "verse": 111,
            "text": "Sinno Men Jippinno e maɓɓe Malaa'ika, maayɓe ɓen yeewtidi e maɓɓe, Men Mooɓi e maɓɓe kala huunde yeeso maɓɓe ; ɓe laatotanooko gomɗimɓe si wanaa nde Alla Muuyi. Kono ko ɗuuɗi e maɓɓe hino majjaa"
        },
        {
            "chapter": 6,
            "verse": 112,
            "text": "Ko woni nii Men Waɗirani kala Annabaajo gaño : seytaaneeji yimɓe e jinna ; yoga maɓɓe no wahyina e yoga, cuɗaari konngol hodo. Sinno Joomi maa Muuyuno, ɓe waɗataani ɗum, tertodu ɓe e ko ɓe fefindotoo"
        },
        {
            "chapter": 6,
            "verse": 113,
            "text": "E fii yo heɗito ɗum, ɓerɗe ɓen ɓe gomɗinaa laakara, e fii yo ɓe wele ɗum, e fii yo ɓe fefindo huunde nde ɓe fefindotoo"
        },
        {
            "chapter": 6,
            "verse": 114,
            "text": "E ko ko woori Alla mi ɗaɓɓata ñaawoowo, ko Kanko woni Jippinɗo e mo'on ndee Deftere fensitaande? Ɓen ɓe Men Okki Defte ɓen, hiɓe anndi wonnde ko nde Jippinaande immorde ka Joomi maaɗa goonga. Wata a jeye e sikkitiiɓe ɓen"
        },
        {
            "chapter": 6,
            "verse": 115,
            "text": "Konngol Joomi maaɗa ngol timmirii goonga e nunɗal. Alaa wattitoowo konnguɗi Makko ɗin. Ko Kanko woni Nanoowo, Annduɗo"
        },
        {
            "chapter": 6,
            "verse": 116,
            "text": "Si a ɗoftike ko ɓuri ɗuuɗude e wonɓe ka leydi ɓen, ɓe majjinte e laawol Alla ngol : ɓe wonaalli hiɓe jokka si wanaa sikke, ɓe wonaali si wanaa hottotooɓe"
        },
        {
            "chapter": 6,
            "verse": 117,
            "text": "Pellet, ko Joomi maa ɓuri Anndude on majjuɗo laawol Makko ngol, ko Kanko kadi ɓuri Anndude feewuɓe ɓen"
        },
        {
            "chapter": 6,
            "verse": 118,
            "text": "Ñaamee kon ko Innde Alla jantaa e mun si on laatike gomɗimɓe Aayeeje Makko ɗen"
        },
        {
            "chapter": 6,
            "verse": 119,
            "text": "E ko haɗata on nde on ñaamataa kon ko Innde Alla jantaa e mun? Gomɗii O Fensitanii on kon ko O Harmini e mon, si wanaa kon ko ɓittorɗon e mun. Pellet, ko ɗuuɗi [e sirkooɓe ɓen] hino majjira mbeleeɗe mu'un ko alaa e ganndal. Pellet, ko Joomi ɓuri Anndude jaggitooɓe ɓen"
        },
        {
            "chapter": 6,
            "verse": 120,
            "text": "Tertee ko feeñi e bakkaatu e ko wirnii e mun. Pellet, ɓen faggitotooɓe bakkaatu, ɓe yoɓoyte kon ko laatinoo hiɓe fefindoo"
        },
        {
            "chapter": 6,
            "verse": 121,
            "text": "Wata on ñaamu kon ko Innde Alla jantaaka e mun, pellet, (salagol) ɗum ko faasiqiyaagal. E pellet, seytaaneeji ɗin no sowonsina e weldiiɓe maɓɓe ɓen no ɓe wennjira on. Si on ɗoftike ɓe, haray pellet, ko on sirkuɓe"
        },
        {
            "chapter": 6,
            "verse": 122,
            "text": "E ko on laatinooɗo maayɗo, Wuurniti mo, Men wuurniti mbo Waɗani mo annoora himo yaara on hakkunde yimɓe ɓen, wa'ata wa on wonɗon e niɓe mo wanaa yaltoowo ton? Ko wano non heeferɓe ɓen cuɗiranaa kon ko ɓe gollaynoo"
        },
        {
            "chapter": 6,
            "verse": 123,
            "text": "Ko wano non Men Waɗiri e kala hoɗo, mawɓe bonɓe, fii no ɓe fewjira e mayre. Ɓe alaa e fewjude si wanaa e ko'e maɓɓe, kono ɓe so'aa anndude"
        },
        {
            "chapter": 6,
            "verse": 124,
            "text": "Si Aaya arii e maɓɓe ɓe wi'a : \"Men gomɗintaa haa men okkee sugu ko Nulaaɓe Alla ɓen okkaa kon\". Ko Alla ɓuri Anndude ka O Waɗata Nulal Makko ngal. Aray ka koyeera e lepte tiiɗuɗe heɓa ɓen bonɓe, sabu kon ko ɓe fewjanynoo"
        },
        {
            "chapter": 6,
            "verse": 125,
            "text": "Kala mo Alla Faandii fewnude, O Yaññanay=yaajnat ɓernde makko nden Lislaamu. Kala kadi mo O Faandii Majjinnde, O Waɗay ɓernde makko nden faaɗunde ɓittunde ; hara himo wa'i wa ŋabboowo yaha ka kammu. Ko wano non Alla Waɗirta lepte ɗen e ɓen ɓe gomɗintaa"
        },
        {
            "chapter": 6,
            "verse": 126,
            "text": "Ko ɗum ɗoo woni laawol Joomi maaɗa ngol feewungol. Gomɗii Men Fensitii Aayeeje ɗen woannde yimɓe waajitotooɓe"
        },
        {
            "chapter": 6,
            "verse": 127,
            "text": "Hino woodanibe galle kisal ka Joomi maɓɓe. Ko Kanko woni Giɗo maɓɓe sabu kon ko ɓe gollaynoo"
        },
        {
            "chapter": 6,
            "verse": 128,
            "text": "Ñalnde O Mooɓitoyta ɓe denndaangal : \"Ko onon yo onon yo dental jinna, gomɗii on ɗuɗɗinorii (majjingol) yimɓe ɓen\". Yiɗɓe maɓɓe ɓen ka yimɓe wi'a : \"Joomi amen, yoga amen dakmitorii yoga, men yottike ngal caatal=lajal amen ngal saatinanɗaa men\". O Daala : \"Ko Yiite ngen woni werde mon, ko on luttooɓe ton, si wanaa kon ko Alla Muuyi\". Pellet, Joomi maaɗa ko Ñeeñuɗo, Annduɗo"
        },
        {
            "chapter": 6,
            "verse": 129,
            "text": "Ko wano non Men Wurtirta yoga e tooñooɓe ɓen e hoore yoga ; sabu kon ko ɓe faggitotonoo"
        },
        {
            "chapter": 6,
            "verse": 130,
            "text": "Ko onon yo dental jinna e yimɓe, e araali e mo'on Nulaaɓe jeyaaɓe e mo'on, ɓe no fillanoo on Aayeeje Am ɗen, ɓe rentina on hawrugol ndee ɗoo Ñalaande mon? Ɓe wi'a : \"Men seedike e hoore pittaali amen\". Nguurndam aduna ɗam hodi ɓe ; ɓe seeditii e hoore pittaali maɓɓe ɗin wonnde ɓe laatino heeferɓe"
        },
        {
            "chapter": 6,
            "verse": 131,
            "text": "Ɗum ko tawde Joomi maa wonaali halkoowo ca'e sabu tooñe, hara yimɓe majje ko welsindiiɓe"
        },
        {
            "chapter": 6,
            "verse": 132,
            "text": "Hino woodani kala en darjaaji kon ko ɓe golli. Joomi maa wonaali Welsindiiɗo e kon ko ɓe gollata"
        },
        {
            "chapter": 6,
            "verse": 133,
            "text": "Ko Joomi ma woni Galo Jom-Yurmeende. Si O Muuyii O Naɓay on, O Lontina ɓaawo mo'on ko O Muuyi ; wano O Fuɗɗornoo on immorde e ɓiɗɓe yimɓe goo"
        },
        {
            "chapter": 6,
            "verse": 134,
            "text": "Pellet, ko fodaɗon kon ko aray ɗum. On wonaali ronkinooɓe [Men]"
        },
        {
            "chapter": 6,
            "verse": 135,
            "text": "Maaku: \"Ko onon yo yimɓe, gollee e nokku mo'on, min ko mi golloowo. On anndoyay ko hommbo (e men) laatantoo ɗum battane galle ɗen\". pellet,O malnatah tooñooɓe ɓen"
        },
        {
            "chapter": 6,
            "verse": 136,
            "text": "Ɓe waɗanii Alla geɓal e ko O Tagi kon immorde e gese e neemoraaɗi, ɓe wi'i : \"Ɗum ɗoo ko Alla -e aaƴagol maɓɓe!- Ɗum ɗoo ko kafidiiɗi amen ɗin\". Ko wanani kon kafidiiɗi maɓɓe ɗin hewtataa Alla, kono ko wonani kon Alla hewtay kadidiiɗi maɓɓe ɗin. Ko ɓe ñaawata kon bonii"
        },
        {
            "chapter": 6,
            "verse": 137,
            "text": "Ko wano non kafidiiɗi ko heewi e sirkooɓe ɓen cuɗirani ɓe warugol ɓiɗɓe maɓɓe, fii yo ɗi halkuɓe e fii yo ɓe jiiɓitu diina maɓɓe kan. Sinno Alla Muuyuno, ɓe waɗataano ɗum. Tertodu ɓe e ko ɓe fefindotoo"
        },
        {
            "chapter": 6,
            "verse": 138,
            "text": "Ɓe wi'i : \"Ɗii ɗoo ko neemoraaɗi e gese feraaɗi : ñaamataa ɗi si wanaa on mo men yiɗi.\"-Ka aaƴagol maɓɓe!- E neemoraaɗi harminaaɗi ɓabbe mun, e neemoraaɗi ɗi ɓe jantotaako Innde Alla e mun, fefindagol e Makko ; O Yoɓoyay ɓe kon ko ɓe fefindotonoo. Ma Alla yobbe fefindagol mu*en ngol"
        },
        {
            "chapter": 6,
            "verse": 139,
            "text": "Ɓe wi'i kadi: \"Ko woni kon e deedi ɗii neemoraaɗi, ko heeranii ɗum worɓe amen, harmani rewɓe amen\". Si ɗum wonii ko jiibuɗum, kamɓe ko ɓe kafooɓe ɗum. O Yoɓoyay ɓe ko ɓe hanndi kon. Kanko ko O Ñeeñuɗo, Annduɗo"
        },
        {
            "chapter": 6,
            "verse": 140,
            "text": "Gomɗii sooyii ɓen warirɓe ɓiɗɓe mun njofoyaagal ko aldaa e ganndal, ɓe harminiri kon ko Alla Arsiki ɓe fefindagol e hoore Alla. Gomɗii ɓe majjii, ɓe wonaano feewuɓe"
        },
        {
            "chapter": 6,
            "verse": 141,
            "text": "Ko Kanko woni On Fuɗɗuɗo gese waɗaaɗe bente e ɗe waɗaaka bente, e tamarooje, e remuruuji sertuɗi ñaamndu mu'un, e nebbanteeje, e rummaana nannduɗe e ɗe nanndaa. Ñaamee e dimɗe majje si ɗe rimii, jonnon asakal mun ñalnde soñaa. Wata on ɓurtin, pellet, Kanko O Yiɗaa ɓurtinooɓe ɓen"
        },
        {
            "chapter": 6,
            "verse": 142,
            "text": "Hino e neemoraaɗi ɗin ronndotooɗi e joltuɗi. Ñaamee e kon ko Alla Arsiki on, wata on jokku taaɓaŋlle seytaane ɗen, pellet, kanko ko o gaño mon feeñuɗo"
        },
        {
            "chapter": 6,
            "verse": 143,
            "text": "[O Taganii on] nooneeji jeetati : no e baali ɗin ɗiɗi, no e be'i ɗin kadi ɗiɗi. Maaku : \"E ko gori ɗin ɗiɗi O Harmini kaa ko deyi ɗin ɗiɗi, kaa ko ko woni e nder renngaaji deyi ɗin ɗiɗi? Humpitiree lam ganndal si on laatike goonguɓe"
        },
        {
            "chapter": 6,
            "verse": 144,
            "text": "No e gelooɗi ɗin ɗiɗi, no e na'i ɗin kadi ɗiɗi. Maaku : \"E ko gori ɗin ɗiɗi O Harmini kaa ko deyi ɗin ɗiɗi, kaa ko ko woni e nder renngaaji deyi ɗin ɗiɗi, kaa on seedino tuma Alla Wasiyinoo on ɗum?\" Kohommbo ɓuri tooñude haa fota wa on fefindiiɗo fenaande e hoore Alla fii no o majjiniri yimɓe ɓen ko aldaa e ganndal? Pellet, Alla Fewnataa yimɓe tooñooɓe ɓen"
        },
        {
            "chapter": 6,
            "verse": 145,
            "text": "Maaku : \"Mi tawaali e kon ko wahyinaa e am, ko harminaa e ñaamoowo mo no ñaama ɗum, si wanaa nde laatotoo ko maayi (jiibi), maa ƴiiƴam sankotooɗam, maa teewu kose -sabu ɗum ko soɓe- maa (ko hirsiraa) faasiqiyaagal\". Kala on ɓittiiɗo, hara wanaa bewɗo, wanaa jaggituɗo, haray pellet, Joomi maa ko Haforoowo, Hinnotooɗo"
        },
        {
            "chapter": 6,
            "verse": 146,
            "text": "Ko en ɓen Alyahuudaaɓe (tun) woni ko Men Harmini kala ko jogii peɗaali. Na'i ɗin e dammi ɗin kadi, Men Harminii e maɓɓe ɓelle majji ɗen, si wanaa ko ɓabbe majji ronndii, maa tete on, maa ko jillondiri e ƴi'e. Ko ɗum Men Yoɓirnoo ɓe berwre maɓɓe nden. Pellet, ko Men Goonguɓe"
        },
        {
            "chapter": 6,
            "verse": 147,
            "text": "Si ɓe fennii ma, maaku : \"Joomi mon ko Jom-Yurmeende yaajunde, lepte Makko ɗen ruttetaake e yimɓe bomɓe ɓen"
        },
        {
            "chapter": 6,
            "verse": 148,
            "text": "Arma sirkuɓe ɓen wi'a : \"Sinno Alla Muuyuno, men sirkataano, wanaa baabiraaɓe amen ɓen, men harmintaano kadi hay e huunde\". Ko non ɓen adinooɓe ɓe fennirnoo haa ɓe meeɗi lepte Amen ɗen. Maaku : \"Hara ganndal no woodani on yaltinanon men ngal? Pellet, on jokkaa si wanaa sikke, onon on wonaali si wanaa fenooɓe"
        },
        {
            "chapter": 6,
            "verse": 149,
            "text": "Maaku : \"Ko Alla woodani hujja yottiiɗo on.Sinno O Muuyuno, O Fewnayno on denndaangal"
        },
        {
            "chapter": 6,
            "verse": 150,
            "text": "Maaku : \"Addee seedeeɓe mon ɓen, ɓe seeditoo wonnde Alla Harminii ɗum ɗoo\". Si ɓe seedike, wata a seedodu e maɓɓe. Wata a jokku mbeleeɗe ɓen fennuɓe Aayeeje Amen ɗen e ɓen ɓe gomɗinaa laakara, kamɓe hiɓe sirkana Joomi maɓɓe"
        },
        {
            "chapter": 6,
            "verse": 151,
            "text": "Maaku : \"Aree mi janngana on ko Joomi mo Harmini e mon : ko nde kafidoton e Makko huunde, waɗanon jibimɓe mon ɓen moƴƴere. Wata on waru ɓiɗɓe mon ɓen kulol immorde e baasal. Ko Menen Arsikata on e kamɓe. Wata on ɓaɗto pankare ɗen ko feeñi e majje e ko wirnii. Wata waru wonkii ki Alla Harmini si wanaa e goonga. Ko ɗum mooɗon O Wasiyii on ; belajo'o, on haqqilay"
        },
        {
            "chapter": 6,
            "verse": 152,
            "text": "Wata on ɓaɗto jawdi wonduɗo si wanaa hara ko no ɓuri moƴƴirde, haa o yottoo kellefuyee makko. Timminiree etirɗe ɗen e manndikirɗe= peesirde ɗen no nunɗiri. Men fawaa wonkii si wanaa ko ki townata. Si on wowlay nunɗee hay si ko e hoore jom-ɓaɗtodal. Ahadi Alla ndin hunnon. Ko ɗum mooɗon woni ko O Wasiyii on; belajo'o, on annditay"
        },
        {
            "chapter": 6,
            "verse": 153,
            "text": "E wonnde pellet, ɗum ɗoo ko laawol am focciingol, jokkee ngol ; wata on jokku laawoy senndaykoy on e laawol Makko ngol\". Ko ɗum mooɗon woni ko O Wasiyii on ; belajo'o, on rentoto"
        },
        {
            "chapter": 6,
            "verse": 154,
            "text": "Refti Men Okki Muusaa Deftere nden timmirnde (neema) mo o moƴƴiniri, fensitunde kala huunde, ko nde peewal e yurmeende ; belajo'o, ɓe gomɗinay hawrygol e Jommi maɓɓe"
        },
        {
            "chapter": 6,
            "verse": 155,
            "text": "Ndee ɗoo ko Deftere (Alqur'aana), Men Jippiinde ko nde barkinnde - jokkee nde, rentoɗon ; belajo'o, on yurmedon"
        },
        {
            "chapter": 6,
            "verse": 156,
            "text": "Fii wata on wi'oy : \"Defte ɗen ko e feddeeji ɗiɗi Jippinaa, ado amen, men laatinoke welsindiiɓe janngugol ɗe"
        },
        {
            "chapter": 6,
            "verse": 157,
            "text": "maa ɗum wi'on : \"Sinno menen, Deftere nden Jippinano e amen, men laatotono ɓurɓe ɓen ɗon feewude\". Gomɗii arii on immorde ka Joomi mon, ɓanngannduyee, e peewal, e yurmeende. Alaa ɓurɗo tooñude haa hewta on fennuɗo Aayeeje Alla ɗen o ɗuurnii ɗe. Arma Men Yoɓiroya ɓen ɗuurnotooɓe Aayeeje Amen ɗen lepte bonɗe, sabu ko ɓe laatinoo hiɓe ɗuurnoo"
        },
        {
            "chapter": 6,
            "verse": 158,
            "text": "Hara ɓee no habbii si wanaa nde Malaa'ikaaɓe ɓen ara e maɓɓe? Maa Joomi maa Ara? Maa yoga e Maandeeji Joomi maa ara? Ñalnde yoga e Maandeeji Joomi maa ari, nafataa wonkii gomɗinal makki, ki laatanooki gomɗinki ko adii, maa ki faggitii e gomɗinal makki moƴƴere. Maaku : \"Habbitee! Menen ko men habbitiiɓe"
        },
        {
            "chapter": 6,
            "verse": 159,
            "text": "Pellet, ɓen sennduɓe diina mun kan, ɓe laatii feddeeji, a jeyaaka e maɓɓe e huunde : Anndee fiyaaku maɓɓe ko faade ka Alla. Refti O Humpita ɓe ko ɓe laatinoo hiɓe golla"
        },
        {
            "chapter": 6,
            "verse": 160,
            "text": "Kala arduɗo e moƴƴere hino woodani mo sappo yeru mayre ; kala kadi arduɗo e bone o yoɓitetaake si wanaa yeru makko. Kamɓe ɓe tooñetaake"
        },
        {
            "chapter": 6,
            "verse": 161,
            "text": "Maaku : \"Min, Joomi am Fewni lam faade e laawol focciingol, diina ñiiɓuka, diina Ibraahiima, ooñiiɗo [e diina meere] ; o jeyanooka e sirkooɓe ɓen"
        },
        {
            "chapter": 6,
            "verse": 162,
            "text": "Maaku : \"Pellet, julde am nden, e kirse am ɗen, e nguurndam am ɗam, e maayde am nden, ko All woodani, Jeyɗo Winndere nden"
        },
        {
            "chapter": 6,
            "verse": 163,
            "text": "Kafidiiɗo alanaa Mo! Ko ɗum mi yamiraa, ko mi woni arano e jebbiliiɓe ɓen"
        },
        {
            "chapter": 6,
            "verse": 164,
            "text": "Maaku : \"E ko tanaa Alla mi ɗaɓɓata reweteeɗo, ko Kanko woni Jeyɗo kala huunde?! Kala wonkii faggitantaako si wanaa e hoore-makki : wonkii ronndotaako bone wonkii goo. Refti ko faade ka Joomi mon woni ruttorde mon, O Humpita on kon ko luutondiraynoɗon e mun"
        },
        {
            "chapter": 6,
            "verse": 165,
            "text": "Ko Kanko woni Waɗuɗo on lontiiɓe ka keydi, O Ɓamtiri yoga mon dow yoga, darjaaji ; fii yo O Jarribo on e ko O Okki on. Pellet, Joomi maa ko yaawuɗo lepte, Kanko kadi, ko O Haforoowo, Hinnotooɗo"
        },
        {
            "chapter": 7,
            "verse": 1,
            "text": "Alif, Laam, Miim, Saad"
        },
        {
            "chapter": 7,
            "verse": 2,
            "text": "Ko Deftere Jippinaande e maaɗa, wata ɓitteende wonu ka ɓernde maa e mayre ; fii yo a waajor nde, ko nde waaju wonannde gomɗimɓe ɓen"
        },
        {
            "chapter": 7,
            "verse": 3,
            "text": "Jokkee ko Jippinaa e mon kon immorde ka Joomi mon, wata on jokku gaanin ɗum, weldiiɓe, fanɗii ko waajitotoɗon"
        },
        {
            "chapter": 7,
            "verse": 4,
            "text": "Ɗuuɗii e ca'e ɗe Men halki! Lepte Amen ɗen ari e majje jemma hiɓe waalii ɗaanii, maa hara ko ɓe fowtiiɓe ñalorma"
        },
        {
            "chapter": 7,
            "verse": 5,
            "text": "Noddaandu maɓɓe ndun ɓaawo lepte Amen ɗen arde ɓe, wonaano si naa wi'ugol : \"Menen men laatino tooñooɓe"
        },
        {
            "chapter": 7,
            "verse": 6,
            "text": "Ma Men Lamnditoyo ɓen ɓe (Men) Nulunoo e mun, Ma Men Lamnditoyo kadi Nulaaɓe ɓen"
        },
        {
            "chapter": 7,
            "verse": 7,
            "text": "Ma Men Fillanoroyo ɓe (golle maɓɓe ɗen) e ganndal. Men wonaano wirniiɓe"
        },
        {
            "chapter": 7,
            "verse": 8,
            "text": "Manndakke=peesgol ɗen nde Ñalnde, ko ɗe goonga. Kala mo manndake (moƴƴi ɗen) teddi, ko ɓen ɗon woni maloyteeɓe ɓen"
        },
        {
            "chapter": 7,
            "verse": 9,
            "text": "Kala mo manndakke (moƴƴi) mun foygitii=hoyi, ko ɓen ɗon woni sooyinirɓe pittaali mu'un saɓu ko ɓe laatinoo hiɓe yedda Aayeeje Amen ɗen"
        },
        {
            "chapter": 7,
            "verse": 10,
            "text": "Gomɗii Men Newinanii on ke leydi, Men Waɗani on e mayri nguuree. (Kono) fanɗii ko yettoton"
        },
        {
            "chapter": 7,
            "verse": 11,
            "text": "Gomɗii Men tagii on, refti Men Mbaadini on, refti Men Wi'ani Malaa'ikaaɓe ɓen : \"Sujjanee Aadama\", ɓe sujji, si wanaa Ibliisa, o jeyanooka e sujjuɓe ɓen"
        },
        {
            "chapter": 7,
            "verse": 12,
            "text": "O Daali : \"Ko haɗu-maa nde sujjataa nde Mi Yamir-maa?\" O wi'i : \"Miɗo ɓuri mo moƴƴude : A Tagii lam immorde e Yiite, A Tagii mo immorde e loopal"
        },
        {
            "chapter": 7,
            "verse": 13,
            "text": "O Daali : \"Jippo ton, haananaama nde mawnintintoɗaa ton. Yaltu, an ko a jeyaaɗo e hoyɓe ɓen"
        },
        {
            "chapter": 7,
            "verse": 14,
            "text": "[Ibliisa] wi'i : \"Nennitanam haa ñalnde ɓe immintintee"
        },
        {
            "chapter": 7,
            "verse": 15,
            "text": "[Alla] Daali : \"An, ko a jeyaaɗo e nennitanteeɓe ɓen"
        },
        {
            "chapter": 7,
            "verse": 16,
            "text": "[Ibliisa] wi'i : \"Sabu ko bewinirɗaa lam kon, ma mi jooɗano ɓe ka laawol Maa focciingol"
        },
        {
            "chapter": 7,
            "verse": 17,
            "text": "Refti mi ardiranay ɓe yeeso maɓɓe e ɓaawo maɓɓe, e ka e ñaame maɓɓe e ka nane maɓɓe. A tawataa ko ɓuri ɗuuɗude e maɓɓe ko yettooɓe [Ma]"
        },
        {
            "chapter": 7,
            "verse": 18,
            "text": "[Alla] Daali : \"Yaltu ton, ko a ŋiñaaɗo raɗaaɗo. Kala jokkuɗo ma e maɓɓe, ma Mi hebbiiroy Jahannama onon denndaangal"
        },
        {
            "chapter": 7,
            "verse": 19,
            "text": "Ko an yo Aadama, hoɗu an e ɓeyngu maa ka Aljanna, ñaamee kala nokku ka yiɗu-ɗon ; wata tun on ɓaɗto ngal ɗoo leggal, sakko laatoɗon e tooñooɓe ɓen"
        },
        {
            "chapter": 7,
            "verse": 20,
            "text": "Seytaane sowinsini ɓe, fii yo o feññinan ɓe ko suuɗaa e maɓɓe e awraaji maɓɓe, o wi'i : \"Joomi mon haɗiraali on ngal leggal si wanaa fii wata on laato Malaa'ika maa laatoɗon duumotooɓe [ka Aljanna]"
        },
        {
            "chapter": 7,
            "verse": 21,
            "text": "O woondani ɓe o wi'i : \"Min ko mi laaɓanooɓe on"
        },
        {
            "chapter": 7,
            "verse": 22,
            "text": "O hodiri ɓe janfa. Nde ɓe meeɗunoo laggal ngal, awraaji maɓɓe ɗin feeñani ɓe, ɓe waɗti hiɓe surritora kaaki Aljanna ɗin. Joomi maɓɓe noddi ɓe : \"E Mi haɗaano on e ngal leggal, Mi wi'ani on : Pellet, seytaane ko gaño mo'on ɓannguɗo"
        },
        {
            "chapter": 7,
            "verse": 23,
            "text": "Ɓe wi'idi ɓe ɗiɗo : \"Joomi amen, men tooñii ko'e amen. Si A haforanaali men yurmeɗaa men, ma men jeye e sooyuɓe ɓen"
        },
        {
            "chapter": 7,
            "verse": 24,
            "text": "[Alla] Daali : \"Jippee (ka leydi), yoga mon ko ayɓe yoga. Hino woodani on ka leydi ton ñiiɓirde e dakamme haa saanga"
        },
        {
            "chapter": 7,
            "verse": 25,
            "text": "[Alla] Daali : \"Ko (ka leydi) ton wuuroton, ko ton kadi maayoton, ko e mayri kadi yaltinoyteɗon"
        },
        {
            "chapter": 7,
            "verse": 26,
            "text": "Ko onon yo ɓiɗɓe Aadam! Gomɗii Men Jippinii e mo'on conci surrayɗi awraaji mon ɗin e cuɗaari. -Ko cocni kulol ɗin non ɓuri muƴƴude.- Ko ɗum jeyaaɗum e Aayeeje Alla. Belajo'o, kamɓe ɓe waajitoto"
        },
        {
            "chapter": 7,
            "verse": 27,
            "text": "Ko onon yo ɓiɗɓe Aadama! Wata seytaane fitinir on wano o yaltinirnoo baabiraaɓe mon ɓen ka Aljanna, himo ɓoora e maɓɓe conci maɓɓe ɗin fii yo hollu ɓe awraaji maɓɓe ɗin. Pellet, himo reeni on kanko e gorol makko ngol nokku ka on yi'ataa ɓe. Menen Men waɗii seytaaneeji ɗin weldiiɗi ɓen ɓen gomɗintaa"
        },
        {
            "chapter": 7,
            "verse": 28,
            "text": "Si ɓe waɗii pankare, ɓe wi'a : \"Men tawru ɗum baabiraaɓe amen ɓen, ko Alla yamiri men ɗum\". Maaku : \"Pellet, Alla yamirtaa pankare. E on wowlay e hoore Alla ko on anndaa"
        },
        {
            "chapter": 7,
            "verse": 29,
            "text": "Maaku : \"Joomi am yamirii nunɗal. Ñiiɓnon geece mon ɗen nokku kala e ka juuloton, tororon Mo laɓɓinangol Mo diina kan. Ko wano O Fuɗɗori on non ruttirton"
        },
        {
            "chapter": 7,
            "verse": 30,
            "text": "Fedde goo O fewnii, fedde goo majjere nden jojji e hoore maɓɓe. Kamɓe ɓe jogitike seytaaneeji ɗin weldiiɓe gaanin Alla, kamɓe hiɓe sikka ko ɓe feewuɓe"
        },
        {
            "chapter": 7,
            "verse": 31,
            "text": "Ko onon yo ɓiɗɓe Aadama, ƴettee cuɗaari mon ndin nokku kala ka juuloton. Ñaamee yaron wata on fantin. Pellet, Kanko O yiɗaa fantinooɓe ɓen"
        },
        {
            "chapter": 7,
            "verse": 32,
            "text": "Maaku : \"Ko hommbo harmini cuɗaari Alla ndi O Yaltinani jeyaaɓe Makko ɓen, e laaɓuɗi ɗin ka arsikeeji?\" Maaku : \"Ɗin ɓen gomɗimɓe ka nguurndam aduna woodani, heeraniiɗi [ɓe] Ñalnde Darngal\". Ko wano non Men Fensitirta Aayeeje ɗen, woanannde yimɓe anndooɓe"
        },
        {
            "chapter": 7,
            "verse": 33,
            "text": "Maaku : \"Joomi am ko Harmini : ko pankare ɗen -ko feeñi e majje ko suuɗii-, e bakkaatu, e bewrugol ko aldaa e goonga, e nde sirkanton Mo kon ko O Jippinanaali ɗum hujja, e nde wowloton e Alla ko on anndaa"
        },
        {
            "chapter": 7,
            "verse": 34,
            "text": "Hino woodani kala mofte laja. Si lajal maɓɓe ngal arii, ɓe nennitantaake saa'i gooto, ɓe ardinantaake kadi"
        },
        {
            "chapter": 7,
            "verse": 35,
            "text": "Ko onon yo ɓiɗɓe Aadama! Si aroyii e mon Nulaaɓe jeyaaɓe e mo'on, ɓe no fillanoo on Aayeeje Am, kala hulɗo [Alla] o moƴƴini [golle], kulol alanaa ɓen ɗon, wanaa kamɓe kadi sunoytoo"
        },
        {
            "chapter": 7,
            "verse": 36,
            "text": "Ɓen fennuɓe Aayeeje Amen ɗen ɓe townitanii e heɗe, ko ɓen woni yimɓe Yiite, kamɓe ko ɓe luttooɓe ton"
        },
        {
            "chapter": 7,
            "verse": 37,
            "text": "Alaa ɓurɗo tooñuɗo haa hewta on fefindiiɗo e Alla fenaande, maa o fenni Aayeeje Makko ɗen? Ɓen heɓay ɓe geɓal maɓɓe ngal e binndoodi ndin ; haa si Nulaaɓe Amen [warooɓe] ɓen arii ɓe, ɓe wara ɓe, ɓe wi'a : \"Ko honto kon ko rewaynoɗon gaanin Alla [woni]?!\" Ɓe wi'a : \"Ɗi majjirii men\". Ɓe seeditoo e ko'e maɓɓe, wonnde ɓe laatino yedduɓe"
        },
        {
            "chapter": 7,
            "verse": 38,
            "text": "[Malaa'ikaaɓe ɓen] wi'a : \"Naate e moftaaji, gomɗii yawtii ado mon immorde e jinna e yimɓe ka nder Yiite\". Tuma kala nde mofte naati, ɗe huɗa banndam majje. Haa si ɓe tawtindirii ton ɓe denndaanal, sakkitiiɓe maɓɓe ɓen wi'ana aramɓe maɓɓe ɓen : \"Joomi amen! Ko ɓee majjini men : Okku ɓe lepte cowanɗe e Yiite ngen\". O Daala : \"Hino woodani kala [mon] cowanɗe, kono on anndaa"
        },
        {
            "chapter": 7,
            "verse": 39,
            "text": "Aramɓe maɓɓe ɓen wi'ana sakkitiiɓe ɓen : \"Alanaa on e dow amen ɓural, meeɗiree lepte ɗen sabu kon ko faggitotonoɗon"
        },
        {
            "chapter": 7,
            "verse": 40,
            "text": "Pellet, ɓen fennuɓe Aayeeje Amen ɗen, ɓe townitanii ɗe, ɓe udditantaake dame kammuuli ɗin, ɓe naatataa kadi Aljanna haa ngelooba naata e wuddere meselal. Ko wano non Men yoɓirte ɓomɓe ɓen"
        },
        {
            "chapter": 7,
            "verse": 41,
            "text": "Hino woodani ɓe ka Jahannama ndaɗɗudi, no dow maɓɓe kadi kippoodi. Ko wanon non Men yoɓirta tooñooɓe ɓen"
        },
        {
            "chapter": 7,
            "verse": 42,
            "text": "Ɓen gomɗimɓe ɓe golli moƴƴuɗi - Men fawataa wonkii si wanaa ko ki waawi - Ko ɓen ɗon woni yimɓe Aljanna : kamɓe ko ɓe duumotooɓe ton"
        },
        {
            "chapter": 7,
            "verse": 43,
            "text": "Men ɓoori e ɓerɗe maɓɓe ɗen konnaagu, canɗi ɗin no ila senngo ley maɓɓe, ɓe wi'a : \"Yettoore woodani Alla On fewuɗo men e ɗum ɗoo, men wonaano feewooɓe si Alla fewnaano men. Gomɗii Nulaaɓe Joomi amen ɓen addii goonga\". Ɓe noddee si ko woni : \"On ɗon mooɗon Aljanna, on roninaama mo, sabu kon ko gollaynoɗon"
        },
        {
            "chapter": 7,
            "verse": 44,
            "text": "Yimɓe Aljanna ɓen noddi yimɓe Yiite ɓen, si ko woni : \"Gomɗii men tawii ko Joomi amen fodi men kon ko goonga. Onon kadi on tawii ko Joomi mon fodi on kon ko goonga?\" Ɓe wi'i : \"Eyyo\". Noddoowo nodda hakkunde maɓɓe wonnde : Kuddi Alla ndin wonii e tooñooɓe ɓen"
        },
        {
            "chapter": 7,
            "verse": 45,
            "text": "Ɓen sakkotooɓe=falatoobe gaay e laawol Alla ngol, ɓe ɗaɓɓana ngol ooñorde, kamɓe kadi ko ɓe yedduɓe laakara"
        },
        {
            "chapter": 7,
            "verse": 46,
            "text": "Heedo no hakkunde maɓɓe. Hino e dow tulde La'raafi nden worɓe hiɓe anndira kala e maande mun. Ɓe nodda yimɓe Aljanna ɓen, si ko woni : \"Kisiyee woni e mon!\". Ɓe naataali mo kono hiɓe tamƴinii"
        },
        {
            "chapter": 7,
            "verse": 47,
            "text": "Si giiɗe maɓɓe ɗen fewtiniraa ɓannge yimɓe Yiite ɓen, ɓe wi'a : \"Joomi amen! Wata A waɗtidu men e yimɓe tooñooɓe ɓen"
        },
        {
            "chapter": 7,
            "verse": 48,
            "text": "Yimɓe La'raafi ɓen noddi worɓe, hiɓe anndira ɓen maandeeji maɓɓe, ɓe wi'a : \"Nafaali on mooɓugol mon [jawle], e kon ko laatinoɗon hiɗon mawnintinoo"
        },
        {
            "chapter": 7,
            "verse": 49,
            "text": "E ko ɓee ɗoo woondirnoɗon [wonnde] Alla memintaa ɓe yurmeende?! Naatee Aljanna! Kulol alanaa on, wanaa onon woni ko sunoytoo"
        },
        {
            "chapter": 7,
            "verse": 50,
            "text": "Yimɓe Yiite ɓen noddi yimɓe Aljanna ɓen, si ko woni : \"Yuppee e amen ndiyam, maa kon ko Alla arsiki on\". Ɓe wi'a: \"Pellet, Alla harmini ɗin ɗiɗi e heeferɓe ɓen"
        },
        {
            "chapter": 7,
            "verse": 51,
            "text": "Ɓen jogitoriiɓe diina mun kan mbeleeɗe e fijindaaru, nguurndam aduna hodi ɓe. Hannde Men yejjitiray ɓe no ɓe yejjitirnoo hawrugol Ñalaande maɓɓe ndee, e kon ko ɓe yeddiraynoo Aayeeje Amen ɗen"
        },
        {
            "chapter": 7,
            "verse": 52,
            "text": "Gomɗii Men addanii ɓe Deftere, Men fensitiri nde e dow anndal, ko nde peewal e yurmeende ɓen yimɓe gomɗinooɓe"
        },
        {
            "chapter": 7,
            "verse": 53,
            "text": "Hara hiɓe habbii si wanaa battane mun ɗen? Ñalnde battane (firo) mayre arata, yejjitunooɓe ɗum ɓen ko adii wi'ay : \"Gomɗii Nulaaɓe Joomi amen ɓen addii goonga. Hara tefooɓe no woodani men ɓe tefana men? Maa men ruttee [aduna] men golla ko wanaa ko men gollaaynoo?\" Gomɗii ɓe hayrinii wonkiiji maɓɓe ; kon ko ɓe fefindotonoo majjiriɓe"
        },
        {
            "chapter": 7,
            "verse": 54,
            "text": "Pellet, Joomi mon ko Alla, On Taguɗo kammuuli ɗin e leydi ndin e nder balɗe jeegoo, refti O fotondiri ka hoore Arsi. Himo suddira jemma on ñalorma, hiɗi ɗaɓɓindira no yaccorii. Naange ngen e lewru ndun e koode ɗen ko eltiraaɗi yamiroore Makko. Faamee ko Kanko heeranii tagu ngun e yamiroore nden. Mawnii mawngu Alla, Jeyɗo Winndere nden. @Corrected"
        },
        {
            "chapter": 7,
            "verse": 55,
            "text": "Noddiiree Joomi mon yankinaare e gunndoo. Pellet, Kanko O Yiɗaa jaggitooɓe ɓen"
        },
        {
            "chapter": 7,
            "verse": 56,
            "text": "Wata on bonnu ke leydi ɓaawo moƴƴugol ndi. Noddiree Mo kulol e tama'u. Pellet, yumeende Alla nden no ɓadii moƴƴimɓe ɓen"
        },
        {
            "chapter": 7,
            "verse": 57,
            "text": "Ko Kanko woni Nuloowo keneeli ɗin welo-welo yeeso Yurmeende Makko nden. Haa si ndu ronndike duulere teddunde, Men Sogga nde e leydi maayndi [yoori], Men Jippina e mayri ndiyam, Men Yaltinira ɗam kala dimɗe. Ko non Men Yaltiniroyta maayɓe ɓen. Belajo'o, on waajitoto"
        },
        {
            "chapter": 7,
            "verse": 58,
            "text": "Leydi moƴƴiri ndin, puɗi mayri no yaltira duŋayee Joomi mayri ; ndin ndi (puɗi mun) boni, ndi yaltintaa si wanaa no saɗtiri. Ko non Men Ɓannginirta Aayeeje ɗen woannde yimɓe yettooɓe [Joomi mun]"
        },
        {
            "chapter": 7,
            "verse": 59,
            "text": "Gomɗii Men Nulii Nuuhu e yimɓe makko ɓen, o maaki : \"Ko onon yo yimɓe am, rewee Alla. Reweteeɗo alanaa on ko woori Mo. Min miɗo hulani on lepte Ñalaande mawnde"
        },
        {
            "chapter": 7,
            "verse": 60,
            "text": "Hooreeɓe mbatu yimɓe makko ɓen wi'i : \"Menen meɗen yi'e e nder majjere ɓanngunde"
        },
        {
            "chapter": 7,
            "verse": 61,
            "text": "O maaki : \"Ko onon yo yimɓe am, majjere (woo) alaa e am ; ko woni min, ko Nulaaɗo immorde ka Jeyɗo Winndere nden"
        },
        {
            "chapter": 7,
            "verse": 62,
            "text": "Miɗo yottina e mon Nule Joomi am, miɗo laaɓana on (reedu), miɗo anndi ka Alla ko on anndaa"
        },
        {
            "chapter": 7,
            "verse": 63,
            "text": "E on haawi fii waaju no ari on immorde ka Joomi mon e dow gorko jeyaaɗo e mo'on?! Fii yo o jertin on e fii yo on rento, belajo'o, on (heɓay) yurmeende [Alla]"
        },
        {
            "chapter": 7,
            "verse": 64,
            "text": "Ɓe fenni mo. Men daɗndii mo e ɓen wonnduɓe e makko ka laana, Men yooli ɓen fennuɓe Aayeeje Amen ɗen. Pellet, ɓe laatino yimɓe wumiɗuɓe"
        },
        {
            "chapter": 7,
            "verse": 65,
            "text": "[Men Nulii] kadi faade e Aadinkooɓe ɓen, musiɗɗo maɓɓe on Huudi. O maaki : \"Ko onon yo yimɓe am, rewee Alla, reweteeɗo alanaa on ko woori mo. E on hulataa [Mo]"
        },
        {
            "chapter": 7,
            "verse": 66,
            "text": "Hooreeɓe mbatu ɓen yedduɓe e yimɓe makko ɓen wi'i : \"Menen meɗen yi'e e ɗayre, menen meɗen sikku maa jeyaaɗo e fenooɓe ɓen"
        },
        {
            "chapter": 7,
            "verse": 67,
            "text": "O maaki : \"Ko onon yo yimɓe am, ɗayre (woo) alaa e am ; ko woni min, ko Nulaaɗo immorde ka Jeyɗo Winndere nden"
        },
        {
            "chapter": 7,
            "verse": 68,
            "text": "Miɗo yottina e mo'on Nule Joomi am, min (non) ko mi laaɓanoo on (reedu), hoolniiɗo"
        },
        {
            "chapter": 7,
            "verse": 69,
            "text": "E haawnu on fii waaju no ari on immorde ka Joomi mon e dow gorko jeyaaɗo e mo'on, fii yo o jertin on?! Janntee tuma nde O Waɗunoo on lontiiɓe ɓaawo yimɓe Nuuhu ɓen, O ɓeydi on ka tagu cemmbe. Jantee neemaaji Alla ɗin belajo'o, on malete"
        },
        {
            "chapter": 7,
            "verse": 70,
            "text": "Ɓe wi'i : \"E a aru e amen fii yo men rewu Alla tun, men acca kon ko baabiraaɓe amen ɓen rewaynoo?! Awa addan men ko foduɗaa men kon (e lepte) si tawii ko a jeyaaɗo e goognuɓe ɓen"
        },
        {
            "chapter": 7,
            "verse": 71,
            "text": "O maaki : \"Gomɗii yanii e mon immorde ka Joomi mon soɓe (lepte) e tikkere. E on wenjay lam fii inɗe ɗe innuɗon onon e baabiraaɓe mo'on, Alla Jippinaali fii majje hujja?! Faditee! Min, wonndude e mo'on, ko mi jeyaaɗo e faditiiɓe ɓen"
        },
        {
            "chapter": 7,
            "verse": 72,
            "text": "Men daɗndiri mo e ɓen wonnduɓe e makko yurmeende Amen, Men taƴi ɓabbe ɓen fennuɓe Aayeeje Amen ɗen, ɓe laatanooki gomɗimɓe"
        },
        {
            "chapter": 7,
            "verse": 73,
            "text": "[Men Nulii] kadi faade e Samuuda'en, musiɗɗo maɓɓe on Saalihu, o maaki : \"Ko onon yo yimɓe am, rewee Alla. Reweteeɗo alanaa on ko woori Mo. Gomɗii arii on ɓanngannduyee immorde ka Joomi mon : mbaa ko ngelooba Alla maande wonannde on, tertee mba ñaama ka leydi Alla, wata on memir mba bone sakko lepte muusuɗe nannga on"
        },
        {
            "chapter": 7,
            "verse": 74,
            "text": "Annditee tuma nde O waɗunoo on lontiiɓe Aadinkooɓe ɓen, O weerni on ka leydi hiɗon jogitoo e ndantaaji mayri kuɓeeje, hiɗon lesa pelle (waɗon) cuuɗi. Annditee neemaaji Alla ɗin, wata on ɓurtinir ka leydi ko on bonnooɓe"
        },
        {
            "chapter": 7,
            "verse": 75,
            "text": "Hooreeɓe mbatu mawnintiniiɓe ɓen e yimɓe makko ɓen wi'ani gomɗimɓe lo'inaaɓe ɓen e maɓɓe : \"E hiɗon anndi wonnde Saalihu ko Nulaaɗo immorde ka Joomi makko?\" Ɓe wi'i : Menen ko men gomɗimɓe ko o Nulidaa e mun kon"
        },
        {
            "chapter": 7,
            "verse": 76,
            "text": "Ɓen mawnintiniiɓe wi'i : \"Menen, kon ko gomɗinɗon, ko men yedduɓe ɗum"
        },
        {
            "chapter": 7,
            "verse": 77,
            "text": "Ɓe borii ngelooba mban, ɓe mawnintinii gaay e yamiroore Joomi maɓɓe nden, ɓe wi'i : \"Ko an yo Saalihu, addan men kon ko foduɗaa men (e lepte) si tawii ko a jeyaaɗo e Nulaaɓe ɓen"
        },
        {
            "chapter": 7,
            "verse": 78,
            "text": "Dillaango ngon nanngi ɓe, ɓe waɗtini ka koɗooli maɓɓe ko ɓe jicciiɓe-ɗaanii"
        },
        {
            "chapter": 7,
            "verse": 79,
            "text": "O hucci ɓe o maaki : \"Ko onon yo yimɓe am, gomɗii mi yottinii e mon Nulal Joomi am ngal mi laaɓanii on (reedu), konnon, on yiɗaa laaɓooɓe (reedu) ɓen"
        },
        {
            "chapter": 7,
            "verse": 80,
            "text": "E luuti, tuma nde o maakannoo yimɓe makko ɓen : \" E o aray pankare ɗe goɗɗo goo adaaki on e mun e Winndere nden"
        },
        {
            "chapter": 7,
            "verse": 81,
            "text": "Onon hiɗon yottoo e worɓe ɓen tuuyo accon rewɓe ɓen! Si ko woni, onon ko on yimɓe fantimɓe"
        },
        {
            "chapter": 7,
            "verse": 82,
            "text": "Jaabawol makko ɓen wonaano si wanaa ko ɓe wi'i : \"Yaltinee ɓe ka hoɗo mon ; kamɓe ko ɓe yimɓe laɓɓintintooɓe"
        },
        {
            "chapter": 7,
            "verse": 83,
            "text": "Men daɗndi mo kanko e yimɓe makko ɓen, si wanaa debbo makko on ; onɗon heddoduno e (leptaaɓe) ɓen"
        },
        {
            "chapter": 7,
            "verse": 84,
            "text": "Men saaƴini toɓo e maɓɓe. Ndaarii ko honno battane bomɓe ɓen laatornoo"
        },
        {
            "chapter": 7,
            "verse": 85,
            "text": "[Men Nulii] kadi faade e Madyana, musiɗɗo maɓɓe on Su'aybu, o maaki : \"Ko onon yo yimɓe am, rewee Alla. Reweteeɗo alanaa on ko woori Mo. Gomɗii ɓanngannduyee arii on immorde ka Joomi mon. Timminee etirɗe ɗen e manndikke ɗen, wata on ɗuytan yimɓe ɓen piiji maɓɓe ɗin, wata on bonnu ko leydi ɓaawo moƴƴugol ndi. Ko ɗum mooɗon ɓuri on moƴƴannde si on laatike gomɗimɓe"
        },
        {
            "chapter": 7,
            "verse": 86,
            "text": "Wata on jooɗo e kala laawol, hiɗon kammba, hiɗon sakko=faloo e laawol Alla ngol ɓen gomɗimɓe Mo, hiɗon ɗaɓɓana ngol ooñaare. Annditee tuma nde wonnoɗon seeɗaaɓe O ɗuɗɗini on. Ndaaree honno battane bonnooɓe ɓen laatornoo"
        },
        {
            "chapter": 7,
            "verse": 87,
            "text": "Si wonii fedde e mooɗon gomɗinii kon ko Nuliraa e mun, fedde goo gomɗinaali, muññee haa Alla ñaawa hakkunde me'en. Ko Kanko ɓuri moƴƴude e ñaawooɓe ɓen"
        },
        {
            "chapter": 7,
            "verse": 88,
            "text": "Mbatu mawnintiniingu e yimɓe makko ɓen wi'i : \"Ko maa men yaltine an Su'aybu, e ɓen gomɗimɓe wonndude e maaɗa ka saare amen, maa ruttoɗon e diina amen\". -O maaki : \"Hay si tawii ko men añuɓe [ɗum]"
        },
        {
            "chapter": 7,
            "verse": 89,
            "text": "Gomɗii (haray) men fefindike e hoore Alla fenaande si men ruttike e diina mon ɓaawo nde Alla daɗndi men e makka. Alanaa men nde men ruttoo e makka si wanaa nde Alla Joomi amen muuyi. Joomi amen yaajanii kala huunde Anndal. Ko e Alla men fawii. Joomi amen, ñaawir hakkunde amen e yimɓe amen ɓen goonga, ko An woni ɓurɗo moƴƴude e ñaawooɓe ɓen"
        },
        {
            "chapter": 7,
            "verse": 90,
            "text": "Mbatu ɓen yedduɓe e yimɓe makko ɓen wi'i : \"Pellet, si on jokkii Su'aybu, onon ontuma ko on hayruɓe"
        },
        {
            "chapter": 7,
            "verse": 91,
            "text": "Dillaango ngon nanngi ɓe, ɓe waɗtini ka koɗooli maɓɓe ko ɓe jicciiɓe-ɗaanii"
        },
        {
            "chapter": 7,
            "verse": 92,
            "text": "Ɓen fennunooɓe Su'aybu, (ɓe halkorino) wa si ɓe meeɗaa wuurude e ngon [hoɗo]. Ɓen fennunooɓe Su'aybu, ɓe laatino kamɓe woni hayruɓe ɓen"
        },
        {
            "chapter": 7,
            "verse": 93,
            "text": "O ɗuurni ɓe, o maaki : \"Ko onon yo yimɓe am, gomɗii mi yottinii e mo'on Nule Joomi am ɗen mi laaɓanii on (reedu). E ko honno mi surnortoo e yimɓe yedduɓe"
        },
        {
            "chapter": 7,
            "verse": 94,
            "text": "Men nulaali e saare hay e Annbaajo, si wanaa Men nanngirii yimɓe mayre ɓen saɗteende e lorra belajo'o, ɓe yankinoto"
        },
        {
            "chapter": 7,
            "verse": 95,
            "text": "Refti Men waɗtitiri nokku bone on moƴƴere, haa ɓe ɗuuɗi, ɓe wi'i : \"Gomɗii saɗtteende e newennde heɓiino baabiraaɓe amen ɓen\". Men nanngiri ɓe juhal, tawi kamɓe ɓe so'aa anndude"
        },
        {
            "chapter": 7,
            "verse": 96,
            "text": "Sinno yimɓe ca'e ɓen gomɗinno ɓe huli (Joomi maɓɓe), Men udditanayno ɓe moƴƴereeji immorde ka Kammu e ka leydi. Kono ɓe fenni, Men nanngitiri ɓe (lepte ɗen) kon ko ɓe faggitotonoo"
        },
        {
            "chapter": 7,
            "verse": 97,
            "text": "Hara yimɓe ca'e ɓen hooli nde lepte Amen ɗen arataa ɓe jemma, hara hiɓe ɗaanii"
        },
        {
            "chapter": 7,
            "verse": 98,
            "text": "Kaa hara yimɓe ca'e ɓen hooli nde lepte Amen ɗen arataa ɓe ka walluhaa, hara hiɓe fija"
        },
        {
            "chapter": 7,
            "verse": 99,
            "text": "E ɓe hooli pewje Alla ɗen? Hoolotaako pewje Alla ɗen si wanaa yimɓe hayruɓe ɓen"
        },
        {
            "chapter": 7,
            "verse": 100,
            "text": "E ɓannganaali ɓen ronooɓe leydi ɓen ɓaawo (halkagol) yimɓe mayri ɓen, wonnde si Men Muuyuno Men meminirayno ɓe [lepte ɗen] junuubi maɓɓe ɗin? Men nota e ɓerɗe maɓɓe ɗen hara kamɓe ɓe nanataa"
        },
        {
            "chapter": 7,
            "verse": 101,
            "text": "Ɗen ca'e, Meɗen fillano maa kumpite majje. Gomɗii Nulaaɓe maɓɓe ɓen addanii ɓe ɓanngannduyeeji, ɓe wonaano gomɗinooɓe ko ɓe fenni kon ko adii. Ko wano nii All notirta e ɓerɗe heeferɓe ɓen"
        },
        {
            "chapter": 7,
            "verse": 102,
            "text": "Men tawaano ko ɓuri ɗuuɗude e maɓɓe hunnooɓe ahadi ; si ko men tawi, ko ɓuri ɗuuɗude e maɓɓe ko faasiqiiɓe"
        },
        {
            "chapter": 7,
            "verse": 103,
            "text": "Refti Men Nulidi ɓaawo maɓɓe Muusaa e Maandeeji Amen ɗin haa e Fir'awna e mbatu mu'un, ɓe yeddi ɗi. Ndaaru ko honno battane bonnooɓe ɓen laatornoo"
        },
        {
            "chapter": 7,
            "verse": 104,
            "text": "Muusaa maaki : \"Ko an yo Fir'awna, min ko Nulaaɗo immorde ka Jeyɗo Winndere nden"
        },
        {
            "chapter": 7,
            "verse": 105,
            "text": "No hanndi e am nde mi wowlataa e hoore Alla si wanaa goonga. Gomɗii mi addanii on ɓanngannduyee immorde ka Joomi mon. neldam e ɓiɗɓe Israa'iila ɓen"
        },
        {
            "chapter": 7,
            "verse": 106,
            "text": "[Fir'awna] wi'i : \"Si tawii a ardii e Maande, addu nde si tawii ko a jeyaaɗo e goonguɓe ɓen"
        },
        {
            "chapter": 7,
            "verse": 107,
            "text": "O werliiii tuggordu makko ndun, jaka ko ndu biidaande=ngoolwa ɓanngundi"
        },
        {
            "chapter": 7,
            "verse": 108,
            "text": "O yaltini junngo makko ngon, jaka yoo ko ngo rawnungo wonannde ndaarooɓe ɓen"
        },
        {
            "chapter": 7,
            "verse": 109,
            "text": "Mbatu yimɓe Fir'awna ɓen wi'i : \"Pellet, oo, ko mbileejo annduɗo"
        },
        {
            "chapter": 7,
            "verse": 110,
            "text": "O faala yaltinnde on ka leydi mo'on\". -\"Ko honɗum yamirton"
        },
        {
            "chapter": 7,
            "verse": 111,
            "text": "Ɓe wi'i : \"Nennu mo e musiɗɗo makko on, nulaa e ca'e ɗen mooɓooɓe (mbile)"
        },
        {
            "chapter": 7,
            "verse": 112,
            "text": "Ɓe addane kala mbileejo annduɗo"
        },
        {
            "chapter": 7,
            "verse": 113,
            "text": "Mbileeɓe ɓen ari Fir'awna ɓe wi'i : \"Hara njoɓdi no woodani men, si men wonii fooluɓe ɓen"
        },
        {
            "chapter": 7,
            "verse": 114,
            "text": "O wi'i : \"Eyyo, haray on jeyaama e ɓaɗtinaaɓe ɓen"
        },
        {
            "chapter": 7,
            "verse": 115,
            "text": "Ɓe wi'i : \"Ko an yo Muusaa, si ɗa yiɗi ko nde bugotoɗaa, maa men wona (adotooɓe) bugagol"
        },
        {
            "chapter": 7,
            "verse": 116,
            "text": "O maaki : \"Bugee\". Nde ɓe bugii, ɓe mbilɗii gite yimɓe ɓen, ɓe hulɓini ɓe, ɓe addi mbilewu mawnungu"
        },
        {
            "chapter": 7,
            "verse": 117,
            "text": "Men wahyini e Muusaa wonnde : \"Bugo tuggordu maa ndun\". Jaka yoo hindi moɗa ko ɓe fefindotonoo"
        },
        {
            "chapter": 7,
            "verse": 118,
            "text": "Goonga on feeñi, ko ɓe gollaynoo kon [fow] boni"
        },
        {
            "chapter": 7,
            "verse": 119,
            "text": "Ɓe foolaa ɗon ɓe hooti ko ɓe jaasuɓe"
        },
        {
            "chapter": 7,
            "verse": 120,
            "text": "Mbileeɓe ɓen suuyi sujji"
        },
        {
            "chapter": 7,
            "verse": 121,
            "text": "Ɓe wi'i : \"Men gomɗinii Jeyɗo Winndere nden"
        },
        {
            "chapter": 7,
            "verse": 122,
            "text": "Jeyɗo Muusaa e Haaruuna"
        },
        {
            "chapter": 7,
            "verse": 123,
            "text": "Fir'awna wi'i : \"On gomɗin mo ado mi duŋinannde=sakkitoore on? Pellet, ɗum ɗoo ko fewjoore nde fewjuɗon ka saare fii no yaltiniron ton yimɓe mayre. ma on anndonu"
        },
        {
            "chapter": 7,
            "verse": 124,
            "text": "Ma mi taƴa juuɗe mon ɗen e koyɗe mon ɗen (mi) luutindira, refti ma mi feta on denndaangal"
        },
        {
            "chapter": 7,
            "verse": 125,
            "text": "Ɓe wi'i : \"Menen, ko faade ka Joomi amen woni ruttorde amen"
        },
        {
            "chapter": 7,
            "verse": 126,
            "text": "A añiraali men si wanaa fii men gomɗinii Maandeeji Joomi amen, tuma nde ɗi arunoo men. Joomi amen! Yuppu muñal e amen, ƴettitaa men ko men jebbilii ɓe"
        },
        {
            "chapter": 7,
            "verse": 127,
            "text": "Mbatu yimɓe Fir'awna ngun wi'i : \"A accay Muusaa e yimɓe mun ɓen no bonnira ka leydi, o acce an e reweteeɗi maa ɗin?!\" O wi'i : \"Ma men waru ɓiɗɓe maɓɓe worɓe ɓen men accita ɓiɗɓe maɓɓe rewɓe ɓen (wuura). Pellet, menen, e dow maɓɓe ko men foolooɓe"
        },
        {
            "chapter": 7,
            "verse": 128,
            "text": "Muusaa maakani yimɓe makko ɓen : \"Wallinoree Alla muññoɗon. Pellet, leydi ndin ka Alla woodani, Himo ronina ndi on Mo O muuyi e jeyaaɓe Makko ɓen. Battane moƴƴe ɗen ko gomɗuɓe ɓen woodani"
        },
        {
            "chapter": 7,
            "verse": 129,
            "text": "Ɓe wi'i : \"Men lorranooma ado a arde men e ɓaawo nde arɗaa men\". O maaki : \"Hino jortaa nde Joomi mon halkata gaño mon O lontina on ka leydi, O ndaara ko honno gollirton"
        },
        {
            "chapter": 7,
            "verse": 130,
            "text": "Gomɗii Men nanngirii yimɓe Fir'awna ɓen kokke e ɗuytagol dimɗe ; belajo'o, ɓe waajitoto"
        },
        {
            "chapter": 7,
            "verse": 131,
            "text": "Si moƴƴere nden arii ɓe, ɓe wi'a : \"Meɗen hanndi e ndee ɗoo\" ; si bone on heɓii ɓe, ɓe kiitinora Muusaa e wonnduɓe e makko ɓen. Anndee pellet, kiiti maɓɓe ɗin ko ka Alla iwri, kono ko ɓuri ɗuuɗude e yimɓe ɓen anndaa"
        },
        {
            "chapter": 7,
            "verse": 132,
            "text": "Ɓe wi'i : \"Kala ko addan ɗaa ɓen e Aayaa fii no mbilɗoraa men ɗum ; men wonaali gomɗinooɓe ma"
        },
        {
            "chapter": 7,
            "verse": 133,
            "text": "Men wurti e maɓɓe waame, e kanu, e karan=tendi, e totiiji=paabi, e ƴiiƴam, ko Aayeeje fensitaaɗe, ɓe mawnintinii, ɓe laatii yimɓe bomɓe"
        },
        {
            "chapter": 7,
            "verse": 134,
            "text": "Tuma nde lepte ɗen yanunoo e maɓɓe, ɓe wi'i : \"ko an Muusaa, torano men Joomi maa sabu kon ko O ahodi e maaɗa. Si a huncanii men ɗee lepte, ma men gomɗine, ma men accide kadi e ɓiɗɓe Israa'iila ɓen"
        },
        {
            "chapter": 7,
            "verse": 135,
            "text": "Nde Men huncannoo ɓe lepte ɗen haa e lajal ngal ɓe yottotoo, jaka yoo kamɓe ko ɓe firtooɓe (ahadi maɓɓe ndin)"
        },
        {
            "chapter": 7,
            "verse": 136,
            "text": "Men yottii e maɓɓe ; Men yooliri ɓe ka maayo sabu ko ɓe fenniri kon Aayeeje Amen ɗen, ɓe laatii welsindiiɓe e majje"
        },
        {
            "chapter": 7,
            "verse": 137,
            "text": "Men ronini yimɓe wonanooɓe lo'ineede ɓen fuɗnaange leydi ndin e hiirnaange mayri ndi Men barkini e mu'un. Konngol Joomi maa moƴƴongol ngol timmii e ɓiɗɓe Israa'iila ɓen sabu ko ɓe muññinoo kon. Men halki ko Fir'awna e yimɓe mun ɓen moƴƴinanynoo, e kon ko ɓe ɓamtaynoo (e kuɓeeje)"
        },
        {
            "chapter": 7,
            "verse": 138,
            "text": "Men lummbini ɓiɗɓe Israa'iila ɓen maayo ngon, ɓe rewi ka yimɓe ñiiɓuɓe (e rewugol) sanamuuji mu'un, ɓe wi'i : \"Ko an yo Muusaa, waɗan men reweteeɗo wano reweteeɗi woodirani ɓe non\". O maaki : \"Pellet, onon ko on yimɓe majjooɓe"
        },
        {
            "chapter": 7,
            "verse": 139,
            "text": "Pellet, ɓee ɗoo, ko ɓe woni e mun kon ko halkaaɗum, kadi ko mere woni ko ɓe gollaynoo"
        },
        {
            "chapter": 7,
            "verse": 140,
            "text": "E ko ko woori Alla mi ɗaɓɓanta on reweteeɗo, Kanko O ɓurnii on e Winndere nden"
        },
        {
            "chapter": 7,
            "verse": 141,
            "text": "(Annditee) tuma nde Men daɗndunoo on e yimɓe Fir'awna ɓen, hiɓe meeɗina on lepte bonɗe : ɓe wara ɓiɗɓe mon worɓe ɓe heddina rewɓe mon ɓen. No e ɗum mooɗon jarrabuyee mawɗo immorde ka Joomi mon"
        },
        {
            "chapter": 7,
            "verse": 142,
            "text": "Men haldidi e Muusaa jemmaaji cappanɗi tati, Men timminiri ɗi sappo, happu Joomi makko on timmiri jemmaaji cappanɗe nayi. Muusaa maakani neene-gooto makko on Haaruuna : \"Lonto lam ka yimɓe am, moƴƴinaa (fiyaake maɓɓe), wata a jokku laawol bonnooɓe ɓen"
        },
        {
            "chapter": 7,
            "verse": 143,
            "text": "Nde Muusaa arunoo fii happu amen on Joomi makko yewti mo, o maaki : \"Joomi, hollam mi ndaare!\" O Daali : \"A yi'ataa lam ; kono ndaaru fello ngon : si ngo ñiiɓii e nokku maggo, aray ka yi'aa lam\". Nde Joomi makko feeñannoo fello ngon, O waɗti ngo ɗiggu ngo, Muusaa yani faɗɗaa. Nde o ɗiwtunoo, o maaki : \"Senayee woodanu Ma! Mi tuubanii Ma, min ko mi arano e gomɗimɓe ɓen"
        },
        {
            "chapter": 7,
            "verse": 144,
            "text": "O Daali : \"Ko an yo Muusaa, Min Mi suɓorii ma e yimɓe ɓen Nule Am ɗen e konngol am ngol. Jogito ko Mi jonnu maa kon jeyeeɗaa e yettooɓe ɓen"
        },
        {
            "chapter": 7,
            "verse": 145,
            "text": "Men winndani mo ka alluuje kala huunde, waaju e fensitannde kala huunde. Jogitor nde doole, yamiraa yimɓe maa ɓen jogitagol ko ɓuri moƴƴude e mayre. Arma Mi holla on galle faasiqiiɓe ɓen"
        },
        {
            "chapter": 7,
            "verse": 146,
            "text": "Mi suray gaay e Aayeeje Am ɗen ɓen mawnintinorayɓe ka leydi ko aldaa e goonga. Hay si ɓe yi'i kala Aaya ɓe gomɗintaa mo, si ɓe yi'ii laawol peewal ngol ɓe jogitotaako ngol laawol, si ɓe yi'ii laawol bewre ngol ɓe jogitoo ngol laawol. Ɗum non, ko tawde ɓe fennii Aayeeje Amen ɗen, ɓe woni welsindiiɓe e majje"
        },
        {
            "chapter": 7,
            "verse": 147,
            "text": "Ɓen fennuɓe Aayeeje Amen ɗen e hawrugol e laakara, golle maɓɓe ɗen bonii. Hara ɓen yoɓoyte si wanaa kon ko ɓe gollaynoo"
        },
        {
            "chapter": 7,
            "verse": 148,
            "text": "Yimɓe Muusa ɓen jogitii ɓaawo makko cuɗaari maɓɓe ndin ngaari ɓanndinnke, hindi mari nuunaango=kuunaali. E ɓe yi'aali wonnde nde yewtidataa e maɓɓe ndi fewntanaa ɓe kadi e laawol? Ɓe jogitike ndii [ngaari reweteendi], ɓe laatii tooñooɓe"
        },
        {
            "chapter": 7,
            "verse": 149,
            "text": "Nde yantunoo e juuɗe maɓɓe, ɓe yi'i wonnde gomɗii ɓe majjii, ɓe wi'i : \"Si Joomi amen yurmaaka men, O haforani men, pellet, men laatoday e hayruɓe ɓen"
        },
        {
            "chapter": 7,
            "verse": 150,
            "text": "Nde Muusaa ruttinoo e yimɓe makko ɓen ko o tikkuɗo, suniiɗo, o maaki : \"Bonii kon ko lontiɗon lam ɓaawo am. E on hawjan yamiroore Joomi mon nden?!\" O weddii alluuje ɗen o nanngi hoore neene-gooto makko on himo pooɗa mo e makko. [Haaruuna] Maaki : \"Ko an yo ɓiɗɗo neene am, ɓee yimɓe lo'inii lam, ɓe do'i warugol lam. Wata a weltin ayɓe am, wata a waɗtidam kadi e yimɓe toonoɓe ɓen"
        },
        {
            "chapter": 7,
            "verse": 151,
            "text": "O maaki : \"Joomi am, haforanam min e neene-gooto am on, naadaa men ka yurmeende Maa. Ko An woni ɓurɗo yurmeede e yurmeteeɓe ɓen"
        },
        {
            "chapter": 7,
            "verse": 152,
            "text": "Pellet, ɓen jogitii ɓe ngaari ndin (reweteendi), arma tikkere heɓa ɓe immorde e Joomi maɓɓe, e koyeera ka nguurndam aduna. Ko wano non Men yoɓirta fefindotooɓe ɓen"
        },
        {
            "chapter": 7,
            "verse": 153,
            "text": "Ɓen golluɓe boneeji, refti ɓe tuubi ɓaawo ɗum ɓe gomɗini, pellet, Joomi maa, ɓaawo ɗum, ko haforoowo, hinnotooɗo"
        },
        {
            "chapter": 7,
            "verse": 154,
            "text": "Nde tikkere nden deeƴunoo e Muusaa, o ƴetti alluuje ɗen. Tawi no e binndoodi majje, peewal e yurmeende wonannde ɓen hulooɓe Joomi mun"
        },
        {
            "chapter": 7,
            "verse": 155,
            "text": "Muusaa suɓii e yimɓe makko ɓen worɓe cappanɗe jeeɗiɗo fii happu Amen. Nde dillaango ngon nanngunoo ɓe, o maaki : \"Joomi, si a muuyuno, A halkayno ɓe ado hannde, e min kadi. E A halkiray men ko ɗayɓe amen ɓen huuwi? Ɗum wonaali si wanaa jarrabuyee Maaɗa, Hiɗa majjinira ɗum on Mo muuyu-Ɗaa, Hiɗa fewna on Mo muuyu-Ɗaa. Ko An woni giɗo Amen, haforan men yurme-Ɗaa men. Ko An woni ɓurɗo moƴƴude e haforooɓe ɓen"
        },
        {
            "chapter": 7,
            "verse": 156,
            "text": "Winndanaa men ka aduna ɗoo moƴƴere, e ka laakara. Menen men tuubanii Ma. O Daali : \"Lepte Am ɗen, Mi meminay ɗe on mo Mi muuyi. Yurmeende Am nden yaajanii kala huunde. Arma Mi winndana nde ɓen hulooɓe (Alla), ɓe totta zakka, e ɓen gomɗinooɓe Aayeeje Amen ɗen"
        },
        {
            "chapter": 7,
            "verse": 157,
            "text": "Ɓen jokkayɓe Nulaaɗo on, Annabaajo humammbinneejo, on mo ɓe tawta fii mun no winndaa ka maɓɓe ka Tawreeta e ka Linnjiila. Himo yamira ɓe moƴƴere, o haɗa ɓe ŋiñere, himo daginana ɓe dagiiɗi ɗin, o harminana ɓe soɓuɗi ɗin, o ittana ɓe teddeelo e kolommbooje=tonngi wonunooɗe e hoore-maɓɓe. Ɓen gomɗimɓe mo, ɓe teddini mo, ɓe walli mo, ɓe jokki annoora Jippinaaɗo wonndude e makko ; ɓen, ko kamɓe woni malaaɓe ɓen"
        },
        {
            "chapter": 7,
            "verse": 158,
            "text": "Maaku : \"Ko onon yo yimɓe, min ko mi Nulaaɗo Alla e mooɗon on denndaangal, On Mo woodani ɗum laamu kammuuli ɗin e leydi ndin. Reweteeɗo alaa si wanaa kanko. Himo wuurna wara. Gomɗinee Alla e Nulaaɗo Makko Annabaajo humammbinneejo on, on gomɗinɗo Alla e Konnguɗi Makko ɗin. Jokkee mo, belajo'o, on feeway"
        },
        {
            "chapter": 7,
            "verse": 159,
            "text": "Hino e yimɓe Muusaa ɓen, mofte fewnirayɗe (yimɓe ɓen) e goonga, ko ɗum woni ko ɓe nunɗirta"
        },
        {
            "chapter": 7,
            "verse": 160,
            "text": "Men senndi ɓe gori sappo e ɗiɗi mofte. Men wahyini e Muusaa tuma nde yimɓe makko ɓen ɗaɓɓirnoo mo yarnineede wonnde : \"Piyir tuggordu maa ndun hayre nden\". Ɓulli sappo e ɗiɗi yallti e mayre. Gomɗii gorol kala andii yariride mu'un. Men ɗowdinirani ɓe duule, Men Jippini e maɓɓe demmbe-njuuri, e teewu colli. \"Ñaamee e laaɓuɗi ɗi Men arsiki on\". Ɓe tooñaali Men, kono ko wonkiiji maɓɓe ɓe tooñaynoo"
        },
        {
            "chapter": 7,
            "verse": 161,
            "text": "Tuma nde ɓe wi'anaa : \"Hoɗee e ndee saare, ñaamon e mayre nokku kala ka yiɗuɗon, wi'on : ɓoran men [goopi amen], naatiron ka damal ko on sujjuɓe, Men haforanay on goopi mon. Arma Men ɓeydana moƴƴimɓe ɓen"
        },
        {
            "chapter": 7,
            "verse": 162,
            "text": "Tooñuɓe ɓen e maɓɓe wayliri konngol ngol ko wanaa ngol ngol ɓe wi'ananoo. Min Jippini e maɓɓe lepte immorde ka kammu, sabu ko ɓe laatinoo hiɓe tooña"
        },
        {
            "chapter": 7,
            "verse": 163,
            "text": "Lanndo ɓe fii saare wonunoonde nden ka sera maayo, tuma nde ɓe jaggitaynoo e Aseweere nden, tuma nde liƴƴi maɓɓe ɗin araynooɓe ñalnde Aseweere maɓɓe nden ko ɗi hummbuɗi, ñalnde woni wanaa aseweere maɓɓe ɗi arataa ɓe. Ko wano nii Men jarriborta ɓe kon ko ɓe faasonqinoraynoo"
        },
        {
            "chapter": 7,
            "verse": 164,
            "text": "Tuma nde jamaa jeyaaɗo e maɓɓe wi'unoo : \"Ko honɗum waajoantoɗon yimɓe, Allaahu ko halkoowo ɓe maa O lepta ɓe lepte sattuɗe?\" Ɓe wi'i : \"Ko [ittugol] nganto faade ka Joomi mo'on ; e belajo'o, kamɓe ɓe rentoto"
        },
        {
            "chapter": 7,
            "verse": 165,
            "text": "Nde ɓe yejjitunoo ko ɓe waajanoo fii mun kon, Men daɗndi ɓen haɗaynooɓe e bone on, Men nanngiri ɓen tooñuɓe lepte sattuɗe sabu ko ɓe faasonqinoraynoo"
        },
        {
            "chapter": 7,
            "verse": 166,
            "text": "Nde ɓe townitaninoo e ko ɓe haɗaa e mun kon, Men wi'ani ɓe : \"Laatee baaɗi jaasuɗi"
        },
        {
            "chapter": 7,
            "verse": 167,
            "text": "Janto tuma nde Joomi maa anndinnoo (wonnde) ma O Nulu e maɓɓe haa Ñalnde Darngal on meeɗinoowo ɓe lepte bonɗe. Pellet, Joomi maa ko yaawuɗe lepte, pellet kadi, ko O haforoowo, Hinnotooɗo"
        },
        {
            "chapter": 7,
            "verse": 168,
            "text": "Men senndiri ɓe ka leydi jamaaji : hino e maɓɓe moƴƴuɓe, hino e maɓɓe ko jaasi ɗum. Men jarribori ɓe moƴƴuɗi e bonɗi, belajo'o, kamɓe ɓe ruttoto"
        },
        {
            "chapter": 7,
            "verse": 169,
            "text": "Lontii ɓaawo maɓɓe lontii ɓe (bomɓe), ɓe roni Deftere nden, hiɓe ƴetta weeɓitanɗe oo aduna ɓe wi'a : \"Aray men haforanee\". Si weeɓitannde sugu mun arii e maɓɓe, ɓe ƴetta ɗum. Hara ahadi Deftere nden ƴettidaaka e maɓɓe, wonnde wata ɓe wowlu e Alla si wanaa goonga?! Ɓe janngi ko woni e mayre. Ko galle laakara ɗen ɓuri moƴƴannde ɓen rentiiɓe. E on haqqiltaa"
        },
        {
            "chapter": 7,
            "verse": 170,
            "text": "Ɓen jogitotooɓe Deftere nden ɓe ñinna julde, pellet, Menen Men yeebataa njoɓdi moƴƴinooɓe ɓen"
        },
        {
            "chapter": 7,
            "verse": 171,
            "text": "Janto tuma nde Men ɓorunoo fello ngon senngo dow maɓɓe, a sikkay ko ngo ɗowdi.Ɓe felliti ngo yanat e maɓɓe. \"Jogitoree ko Men okki on kon doole, jantee ko woni e mayre, belajo'o, on kulon Alla"
        },
        {
            "chapter": 7,
            "verse": 172,
            "text": "Janto kadi nde Joomi maa ƴettunoo e ɓiɗɓe Aadama ɓen ka keeci maɓɓe jurriiyaaji maɓɓe ɗin, O seendintini ɓe e wonkiiji maɓɓe ɗin : \"Wanaa kon Min woni Joomi mon?\" Ɓe wi'i : \"Ko non woniri, men seedike\". Ko fii (wata) on wi'oy Ñalnde Darngal : \"Menen men woniino welsindiiɓe e ɗum ɗoo"
        },
        {
            "chapter": 7,
            "verse": 173,
            "text": "Maa wi'oyon : \"Anndee ko baabiraaɓe amen ɓen sirkunoo ko adii, men wonti (tun) jurriiya ɓaawo maɓɓe. E A halkiray men ko bonnooɓe ɓen waɗi"
        },
        {
            "chapter": 7,
            "verse": 174,
            "text": "Ko wano nii Men fensitirta Aayeeje ɗen, e belajo'o kamɓe ɓe ruttoto"
        },
        {
            "chapter": 7,
            "verse": 175,
            "text": "Janngan ɓe kumpite on mo Men okki Aayeeje Amen ɗen, o ɓoorii ɗe, seytaane jokki mo, e laatodii e majjuɓe ɓen"
        },
        {
            "chapter": 7,
            "verse": 176,
            "text": "Sinno Men muuyuno, Men ɓamtirayno mo ɗe, ko woni tun o heddike ka leydi o jokki mbeleeɗe makko. Sugu makko ko sifa rawaandu, si a ronndii ndu ndu lahay, maa si a terti ndu du lahay. Ko ɗum woni misal yimɓe fennuɓe Aayeeje Amen ɗen. Fillo qissaaji ɗin ; belajo'o, ɓe miijitoto"
        },
        {
            "chapter": 7,
            "verse": 177,
            "text": "[Alaa ko ɓuri] bonnde misal ɓen yimɓe fennuɓe Aayeeje Amen ɗen, ko wonkiiji maɓɓe woni ko ɓe tooñaynoo"
        },
        {
            "chapter": 7,
            "verse": 178,
            "text": "Kala mo Alla fewni, ko on feewata ; kala kadi mo O majjini, ko ɓen hayruɓe ɓen"
        },
        {
            "chapter": 7,
            "verse": 179,
            "text": "Gomɗii Men taganii Jahannama ko ɗuuɗi e jinna e yimɓe. Hiɓe mari ɓerɗe, ɓe faamirtaa ɗe. Hiɓe mari gite, ɓe yi'irtaa ɗe. Hiɓe mari noppi, ɓe nanirtaa ɗi. Ɓen no wa'i wa neemoraaɗi, toode ko kamɓe ɓuri majjude. Ko ɓen woni welsindiiɓe ɓen"
        },
        {
            "chapter": 7,
            "verse": 180,
            "text": "Ko Alla woodani inɗe ɓurɗe moƴƴude ɗen. Noddiree Mo ɗe, tertoɗon ɓen ooñotooɓe ka inɗe Makko : arma ɓe yoɓoyee ko ɓe gollaynoo"
        },
        {
            "chapter": 7,
            "verse": 181,
            "text": "Hino e ɓen ɓe Men tagi, mofte feewirayɗe goonga, ko ɗum kadi ɓe nunɗirta"
        },
        {
            "chapter": 7,
            "verse": 182,
            "text": "Ɓen fennuɓe Aayeeje Amen ɗen, Men suyniray ɓe e nokku ka ɓe anndaa"
        },
        {
            "chapter": 7,
            "verse": 183,
            "text": "Miɗo nennana ɓe, pellet, pewje Am ɗen ko tiiɗuɗe"
        },
        {
            "chapter": 7,
            "verse": 184,
            "text": "E ɓee miijitaaki? wonndiiɗo maɓɓe on aldaa e jinna : on wonaali si wanaa jertinoowo ɓannguɗo"
        },
        {
            "chapter": 7,
            "verse": 185,
            "text": "E ɓe ndaaraali laamuuji kammuuli ɗin e leydi ndin, e ko Alla tagi e piiji, e haawnaaki hara lajal maɓɓe ngal ɓadike? E ko yewtere honnde ɓaawo ndee ɗoo ɓe gomɗinta"
        },
        {
            "chapter": 7,
            "verse": 186,
            "text": "Kala mo Alla majjini, fewnoowo mo alaa. Himo acca ɓe e bewre maɓɓe hiɓe bumam-bumannoo"
        },
        {
            "chapter": 7,
            "verse": 187,
            "text": "Hiɓe lanndo maa fii darngal : \"ko honnde woni daragol maggal?\" Maaku : \"Anndee ganndal mun ko ka Joomi am woni. Alaa feññioowo waqtu maggal on si wanaa Kanko. Ngal teddii ka kammuuli e ka leydi. Ngal arataa e mon si wanaa e juhal\". Hiɓe lanndo maa a sikkay ko a huɓindiiɗo e ɗum. Maaku : \"Anndee ganndal mun ko ka Alla woni\". kono ko ɓuri ɗuuɗude e yimɓe ɓen anndaa [ɗum]"
        },
        {
            "chapter": 7,
            "verse": 188,
            "text": "Maaku : \"Mi waawanaa hoore-am nafa wanaa lorra, si wanaa ko Alla muuyi. Sinno miɗo anndunoo ko wirnii, mi hebbinorayno moƴƴere, bone kadi memataano lam. Mi wonaali si wanaa jertinoowo e wewlinoowo, wonannde yimɓe gomɗinooɓe"
        },
        {
            "chapter": 7,
            "verse": 189,
            "text": "Ko Kanko woni taguɗo on immorde e wonkii wooti, O waɗi e makki genndo makko, fii yo o deeƴu e makko. Tuma nde o renndunoo e makko, o sowii sowannde hoyfunde, o duumodi e mun. Nde o teddidunoo [e reedu ndun], ɓe torodi Alla Joomi maɓɓe : \"Pellet, si a yeɗii men (ɓiɗɗo) yottiiɗo, ma men jeye e yettooɓe Ma ɓen"
        },
        {
            "chapter": 7,
            "verse": 190,
            "text": "Nde O yeɗunoo ɓe (ɓiɗɗo) yottiiɗo, ɓe waɗidani Mo kafidiiɓe e kon ko O yeɗi ɓe. Alla toowii e kon ko ɓe sirkata"
        },
        {
            "chapter": 7,
            "verse": 191,
            "text": "E ɓe kafiday (Mo) e kon ko tagataa hay e huunde, kamɓe tigi ko ɓe tagaaɓe"
        },
        {
            "chapter": 7,
            "verse": 192,
            "text": "Ɗi waawanaa ɓe ballal, wanaa (hay) ko'e majji ɗi wallata"
        },
        {
            "chapter": 7,
            "verse": 193,
            "text": "Si on noddii ɗi e peewal, ɗi jokkataa on. Hino fotanan on ter, si on noddii ɗi maa hara ko on deyƴuɓe"
        },
        {
            "chapter": 7,
            "verse": 194,
            "text": "Pellet, ɗin ɗi noddoton gaanin Alla, ko jeyaaɗi yeruuji mon. Noddee ɗi, yo ɗi jaabinanii on, si on laatike goonguɓe"
        },
        {
            "chapter": 7,
            "verse": 195,
            "text": "Hara hiɗi mari koyɗe ko ɗi yahra? kaa hiɗi mari juuɗe ko ɗi duñira? Kaa hiɗi mari gite ko ɗi yi'ira? Kaa hiɗi mari noppi ko ɗi nanira? Maaku : \"Noddee kafidiiɗi mon ɗin, refti fewjanon lam, wata on nennitanam"
        },
        {
            "chapter": 7,
            "verse": 196,
            "text": "Pellet, ko Alla woni heftuɗo e am on, On Jippinɗo Deftetere nden, ko Kanko woni heftoowo moƴƴuɓe ɓen"
        },
        {
            "chapter": 7,
            "verse": 197,
            "text": "Ɗin ɗi noddoton gaanin Mo, ɗi hattanaa e wallugol on, wanaa kadi ko'e majji ɗi wallata"
        },
        {
            "chapter": 7,
            "verse": 198,
            "text": "Si on noddii ɗi e peewal, ɗi nanataa. A yi'ay ɗi hiɗi ndaare, (kono) kannji ɗi yi'ataa"
        },
        {
            "chapter": 7,
            "verse": 199,
            "text": "Jogito yaafuyee, yamiraa moƴƴere nden ɗuurno-ɗaa e majjuɓe ɓen"
        },
        {
            "chapter": 7,
            "verse": 200,
            "text": "Si sowinsinoore arii heɓude ma immorde e seytaane, moolor Alla. Kanko ko O nanoowo, annduɗo"
        },
        {
            "chapter": 7,
            "verse": 201,
            "text": "Pellet, ɓen gomɗuɓe, si sowonsinoore heɓii ɓe immorde e sytaane, ɓe annditay [Alla] : jaka yoo kamɓe ko ɓe yi'ooɓe"
        },
        {
            "chapter": 7,
            "verse": 202,
            "text": "Siɓɓe maɓɓe ɓen [ka yimɓe] hino pooɗa ɓe e bewre, refti ɓe raɓɓindintaako"
        },
        {
            "chapter": 7,
            "verse": 203,
            "text": "Si a addanaali ɓe Aaya, ɓe wi'ay : \"Ko haɗunoo sincaa ɗum?\" Maaku : \"Anndee ko jokku-mi, ko kon wahyina e am immorde ka Joomi am. Ndee ɗoo [Alqur'aanaare] ko hujjaaji (ɓannguɗi) immorde ka Joomi mon, e peewal e yurmeende wonnande yimɓe gomɗinooɓe"
        },
        {
            "chapter": 7,
            "verse": 204,
            "text": "Si Alqur'aana no janngeede, heɗtee nde deƴƴiton ; belajo'o, on yurminte"
        },
        {
            "chapter": 7,
            "verse": 205,
            "text": "Annditu Joomi maaɗa ka wonkii maa, ka yankinaare e ka kulol, ko aldaa e feññingol konngol, bimmbi e kiikiiɗe, wata a laatodo e welsindiiɓe ɓen"
        },
        {
            "chapter": 7,
            "verse": 206,
            "text": "Pellet, ɓen [Malaa'ikaaɓe] wonɓe ka Joomi maa, ɓe townitantaako rewugol Mo, hiɓe subbunhinanoo Mo, ko Kanko woni ko ɓe sujjanta"
        },
        {
            "chapter": 8,
            "verse": 1,
            "text": "Hiɓe lanndo maa fii konhoyri. Maaku : \"Konhoyri ndin ko Alla e Nulaaɗo Makko on jeyi\". Hulee Alla, moƴƴinon hakkunde mon ɗoftoɗon kadi Alla e Nulaaɗo Makko on si on laatike gomɗimɓe"
        },
        {
            "chapter": 8,
            "verse": 2,
            "text": "Pellet, gomɗimɓe ɓen, ko ɓen ɓe (tawata) si Alla jantaama, ɓerɗe maɓɓe ɗen hulay. Si Aayeeje Makko ɗen janngaama e maɓɓe, ɗe ɓeyda ɓe gomɗinal. Ko e Joomi maɓɓe (tun) ɓe fawotoo"
        },
        {
            "chapter": 8,
            "verse": 3,
            "text": "Ɓen ñinnooɓe julde nden e kon ko Men arsiki ɓe hiɓe wintoo=nafqa"
        },
        {
            "chapter": 8,
            "verse": 4,
            "text": "Ɓen ɗon, ko kamɓe woni gomɗimɓe ɓen ka goonga : hino woodani ɓe darjaaji ka Joomi maɓɓe, e haforaneede e arsike tedduɗo"
        },
        {
            "chapter": 8,
            "verse": 5,
            "text": "Ko wano Joomi maa yaltinirno maa non ka suudu maa sabu goonga, (tawi non) pellet, fedde e gomɗimɓe ɓen ko añuɓe (ɗum)"
        },
        {
            "chapter": 8,
            "verse": 6,
            "text": "Hiɓe wennja maa fii goonga kan ɓaawo nde ka feeñi ; a sikkay ko ɓe wonaaɓe soggeede e maayde hara kamɓe hiɓe ndaara (ɗum)"
        },
        {
            "chapter": 8,
            "verse": 7,
            "text": "(Jantee) tuma nde Alla fodunoo on gootel e feddeeji ɗin ɗiɗi, wonnde \"gootel e majji ko onon woodani, hiɗon yeloo sinno ko fedde nde alaa doole nden laatantoo on, (tawi) Alla no yiɗi nde O goonginirta goonga kan Daaluyeeji Makko ɗin O taƴa ɓabbe heeferaaɓe ɓen"
        },
        {
            "chapter": 8,
            "verse": 8,
            "text": "Fii yo O goonginiri goonga kan O bonne fii meere nden, hay si bomɓe ɓen yiɗaa"
        },
        {
            "chapter": 8,
            "verse": 9,
            "text": "(Jantee) tuma nde faabinoranoɗon Joomi mon O jaabinani on : \"Min ko Mi ɓeydiroowo on ujunere e Malaa'ika jokkondirooɓe"
        },
        {
            "chapter": 8,
            "verse": 10,
            "text": "Alla waɗiraali ɗum si wanaa welo-welo e fii no ɓerɗe mon deeƴira ɗum. Balla wonaali si wanaa immorde ka Alla. Pellet, Alla ko Fooluɗo Ñeeñuɗo"
        },
        {
            "chapter": 8,
            "verse": 11,
            "text": "E Tuma nde ŋoŋre nden hippaynoo on hoolaare immorde ka Makko, Himo Jippinana on ndiyam immorde ka kammu fii yo O laɓɓinir on ɗam, O ittana on soɓe seytaane, e fii yo O tiiɗinir (ɗum) e ɓerɗe mon O tabintinira ɗam teppe [mon] ɗen"
        },
        {
            "chapter": 8,
            "verse": 12,
            "text": "Tuma nde Joomi maa wahyinaynoo e Malaa'ikaaɓe ɓe : \"Min Miɗo wonndi e mo'on : tabintinee gomɗimɓe ɓen. Arma Mi bugoo ɗenƴere e ɓerɗe heeferɓe ɓen. Tappee dow daaɗe ɗen tappon e maɓɓe kala wunnjere"
        },
        {
            "chapter": 8,
            "verse": 13,
            "text": "Ɗum, ko fii kamɓe ɓe lunndike Alla e Nulaaɗo Makko on. \"Kala non lunndiiɗo Alla e Nulaaɗo Makko on, pellet, Alla ko saɗtuɗo lepte"
        },
        {
            "chapter": 8,
            "verse": 14,
            "text": "Ɗum mooɗon ; meeɗee ɗum ! E wonnde pellet, no waadani heeferɓe ɓen lepte Yiite"
        },
        {
            "chapter": 8,
            "verse": 15,
            "text": "Ko onon yo gomɗimɓe, si on hawrii e ɓen heeferɓe ko ɓe mooɓiiɓe, wata on huccintinan ɓe ɓabbe ɗen"
        },
        {
            "chapter": 8,
            "verse": 16,
            "text": "Kala hunccintinɗo ɓe nden ñalnde (ɓabbal mu'un), -si wanaa hara ko on heɓɓitantooɗo hare nden, maa hara ko ukkitotooɗo e fedde, -gomɗii haray o ruttodii e tikkere immorde ka Alla, jaaƴorde maɓɓe nden ko Jahannama nge bonii ruttorde"
        },
        {
            "chapter": 8,
            "verse": 17,
            "text": "On waraano ɓe : Ko Allaahu On wari ɓe. A feranooki tuma ferinoɗaa : Ko Allaahu On ferii, e fii yo O jarribor gomɗimɓe ɓen immorde ka Makko jarrabuyee moƴƴuɗo. Pellet, Alla ko Nanoowo Annduɗo"
        },
        {
            "chapter": 8,
            "verse": 18,
            "text": "Ɗum mooɗon, ko tawde pellet, Alla ko lo'inoowo pewje heeferɓe ɓen"
        },
        {
            "chapter": 8,
            "verse": 19,
            "text": "Si on ɗaɓɓii uddital, gomɗii uddital arii on. Si on haɗitike, ko ɗum ɓuri moƴƴannde on. Si on fillitike, Men fillitoo. Fedde mon nden duncanoytaa on hay e huunde, hay si nde ɗuuɗii. Tawde pellet, Alla no wonndi e gomɗimɓe ɓen"
        },
        {
            "chapter": 8,
            "verse": 20,
            "text": "Ko onon yo gomɗimɓe, ɗoftee Alla e Nulaaɗo Makko on wata on huccu mo hara hiɗon nannde (Aayeeje ɗen)"
        },
        {
            "chapter": 8,
            "verse": 21,
            "text": "Wata on wa'u wa ɓen wi'unooɓe : \"Men nanii\", tawi kamɓe ɓe alaa e nanude"
        },
        {
            "chapter": 8,
            "verse": 22,
            "text": "Pellet, ko ɓuri bonnde e ko ruugata kon ka Alla, ko faaɗuɓe mumɓe ɓe haqqiltaa"
        },
        {
            "chapter": 8,
            "verse": 23,
            "text": "Sinno Alla annduno e maɓɓe moƴƴere, O naninayno ɓe. Hay si O naninno ɓe, ɓe huccitayno hara ko ɓe ɗuurnii ɓe"
        },
        {
            "chapter": 8,
            "verse": 24,
            "text": "Ko onon yo gomɗimɓe, Nootee Alla e Nulaaɗo on si ɓe noddii on fi ko wuurnata on (e goonga), anndee pellet, Alla no heeda hakkunde neɗɗo e ɓernde mun, e wonnde pellet, ko ka Makko mooɓoyteɗon"
        },
        {
            "chapter": 8,
            "verse": 25,
            "text": "Rentee e bone tawɗo o memataa tooñuɓe ɓen e mooɗon tun. Anndee pellet, Alla ko saɗtuɗo lepte"
        },
        {
            "chapter": 8,
            "verse": 26,
            "text": "Annditee tuma wonunoɗon fanɗuɓe, lo'inaaɓe ka leydi, hiɗon hula nde yimɓe ɓen jilotoo on. O weerni on, O semmbiniri on ballal Makko ngal, O arsiki on immorde e laaɓuɗi belajo'o, on yettay (neemaaji makko ɗin)"
        },
        {
            "chapter": 8,
            "verse": 27,
            "text": "Ko onon yo gomɗimɓe, wata on janfo Alla e Nulaaɗo on, janfoɗon koolaaje mon ɗen hara hiɗon anndi"
        },
        {
            "chapter": 8,
            "verse": 28,
            "text": "Anndee pellet, jawle mon ɗen e ɓiɗɓe mon ɓen ko fitina e wonnde no ka Alla njoɓdi mawndi"
        },
        {
            "chapter": 8,
            "verse": 29,
            "text": "Ko onon yo gomɗimɓe, si on hulii Alla, O waɗanay on senndindirɗum (goonga e meere), O heefana on bakkatuuji mon O haforana on. Alla ko Jom-Ɓural mawnungal"
        },
        {
            "chapter": 8,
            "verse": 30,
            "text": "(Jantii) tuma nde heeferɓe ɓen fewjanayno maa fii yoɓe aamin maa ɓe ware maa ɓe yaltine. Hiɓe fewja, Alla no fewja. Ko Alla ɓuri moƴƴude fewjooɓe ɓen"
        },
        {
            "chapter": 8,
            "verse": 31,
            "text": "Si Aayeeje Amen ɗen janngaama e maɓɓe, ɓe wi'a : \"Gomɗii men nanii, sinno men yiɗuno men wowlayno yeru ɗum, ndee wonaali si wanaa tinndi adinooɓe"
        },
        {
            "chapter": 8,
            "verse": 32,
            "text": "E tuma ɓe wi'unoo : \"Yaa Alla, si tawii ko ɗum woni goonga immorde ka Maaɗa, haray saaƴin kaaƴe e amen immorde ka kammu, maa addanaa men lepte muusuɗe"
        },
        {
            "chapter": 8,
            "verse": 33,
            "text": "Alla wonaani leptoowo ɓe, hara an hiɗa hakkunde maɓɓe. Alla siforaali leptoowo ɓe, hara kamɓe hiɓe insinaade"
        },
        {
            "chapter": 8,
            "verse": 34,
            "text": "Ko haɗata ɓe nde Alla leptataa ɓe, hara kamɓe hiɓe sakkaade Juulirde hormante nden? Ɓe wonaali heftuɓe nde. Heftuɓe Mo wonaali si wanaa ɓen gomɗumɓe, kono ɓurɓe ɗuuɗude e maɓɓe anndaa"
        },
        {
            "chapter": 8,
            "verse": 35,
            "text": "Julde maɓɓe nden ka Suudu wonaali, si wanaa wuuɗugol e kellugol : \"Meeɗiree lepte ɗen sabu ko yeddiraynoɗon kon"
        },
        {
            "chapter": 8,
            "verse": 36,
            "text": "Pellet, ɓen yedduɓe, hiɓe nafqira jawle maɓɓe ɗen no ɓe sakkora (yimɓe ɓen) e laawol Alla ngol. Maa ɓe nafqu ɗe, refti wontana ɓe ninse, refti ɓe foolee. Ɓen yedduɓe non, ko ka Jahannama ɓe mooɓoytee"
        },
        {
            "chapter": 8,
            "verse": 37,
            "text": "Fii yo Alla senndindir soɓe ɗen e ko laaɓi kon, O waɗa soɓe ɗen yoga mun e dow yoga, O fawindira ɗum fow O waɗta ɗum ka nder Jahamma. ko ɓen ɗon woni hayruɓe ɓen"
        },
        {
            "chapter": 8,
            "verse": 38,
            "text": "Maakan ɓen yedduɓe: si ɓe haɗitike; ɓe haforante ko yawti. Si ɓe fillitike, haray gomɗii laawol adinooɓe ɓen yawtii"
        },
        {
            "chapter": 8,
            "verse": 39,
            "text": "Haɓee ɓe haa ka tawata fitina laatotaako, diina kan fow laatanoo Alla. Si ɓe haɗitike, haray pellet, Alla ko reenuɗo ko ɓe golla kon"
        },
        {
            "chapter": 8,
            "verse": 40,
            "text": "Si ɓe huccitii, anndee pellet, ko Alla woni Giɗo mon. O yooɗii Giɗo O yooɗii Ballo"
        },
        {
            "chapter": 8,
            "verse": 41,
            "text": "Anndee wonnde kala ko konɗon e huunde, pellet, hino woodani Alla e Nulaaɗo Makko on jowaɓal mun, e jom-ɓadondiral, e wonɗuɓe (Alyatimeebe) ɓen, e waasuɓe ɓen, e ɓiɗɓe laawol ɓen, si on laatike gomɗimɓe Alla e kon ko Men Jippini e jeyaaɗo Amen on, Ñalnde sertugol (goonga e fenaande): ñalnde dente ɗen ɗiɗi fottunoo. Alla ko hattanɗo kala huunde"
        },
        {
            "chapter": 8,
            "verse": 42,
            "text": "Nde tawnoo onon hiɗon ka baŋŋe ɓaɗtiiɗe, kamɓe (ayɓe ɓen) hiɓe ka baŋŋe woɗɗitiiɗe, tawi waɗɗiiɓe ɓen no senngo ley mon. Sinno on saatondirno, on luutondirayno ka caate. Kono ko fii yo Alla ñaawu fiyaaku laatinooɗo golleteeɗo, fii yo maayowo maayu e ko ɓanngi, wuuroowo wuura e ɓanngi. E pellet, Alla ko Nanoowo Annduɗo"
        },
        {
            "chapter": 8,
            "verse": 43,
            "text": "Tuma nde Alla hollayno maa ɓe ka ɗoyngol maaɗa ko ɓe seeɗaaɓe. Sinno O holluno ɓe ko ɓe ɗuuɗuɓe, on lo'ayno, on pooɗindiryno kadi e fiyaaku on. Kono Alla hisini. Pellet, Kanko ko O annduɗo ko woni e ɓerɗe ɗen"
        },
        {
            "chapter": 8,
            "verse": 44,
            "text": "E tuma nde Alla hollaynoo on ɓe, nde fottunoɗon, ko ɓe seeɗaaɓe e gite mon, Himo fanɗina on kadi e gite maɓɓe fii yo Alla ñaawo fiyaaku laatinooɗo golleteeɗo. Ko faade ka Alla woni ruttorde fiyakuuji ɗin"
        },
        {
            "chapter": 8,
            "verse": 45,
            "text": "Ko onon yo gomɗimɓe, si on fottii e fedde (ayɓe ɓe), tabitee, jantoɗon Alla ko ɗuuɗi=heewi; belajo'o, on malete"
        },
        {
            "chapter": 8,
            "verse": 46,
            "text": "Ɗoftee Alla e Nulaaɗo Makko on, wata on pooɗondir sakko lo'on doole mon yaha. Muññee, pellet, Alla no wonndi e muññiiɓe ɓen"
        },
        {
            "chapter": 8,
            "verse": 47,
            "text": "Wata on wa'u wa ɓen yaltirnooɓe ka galleeji maɓɓe townitaare e yiinagol yimɓe, hiɓe faddo laawol Alla ngol. Alla non ko fiiltiiɗo ko ɓe gollata"
        },
        {
            "chapter": 8,
            "verse": 48,
            "text": "E tuma nde seytaane cuɗaynnoo ɓe golle maɓɓe ɗen o wi'i: \"Fooloowo on alaa hannde e yimɓe ɓen, min non ko mi kawtal mo'on\". Nde feddeeji ɗiɗi yi'indirnoo, o yiltorii gaɗa teppe makko o wi'i: \"Min ko mi daɗndiiɗo(kisɗo) e mon. Min miɗo yi'a ko on yi'ataa, min mi hulii Alla. Alla ko saɗtuɗe lepte"
        },
        {
            "chapter": 8,
            "verse": 49,
            "text": "Tuma nde naafiqiiɓe ɓen e ɓen ɓe ñawu [lo'ere iimaanu] wonu e ɓerɗe mun wi'aynoo : \"Diina ɓee ɗoo kan hodii ɓe\". Kala non fawiiɗo e Alla, pellet, Alla ko Fooluɗo Ñeeñuɗo"
        },
        {
            "chapter": 8,
            "verse": 50,
            "text": "Sinno a yi'ayno tuma Malaa'ikaaɓe ɓen warata heeferɓe ɓen, ɓe piya geece maɓɓe e ɓabbe maɓɓe (ɓe wi'ora ɓe) : \"Meeɗee lepte cumu"
        },
        {
            "chapter": 8,
            "verse": 51,
            "text": "Ɗum (heɓirii on) sabu ko juuɗe mon ɗen addi ko. wonnde pellet, Alla wonaali Tooñoowo jeyaaɓe ɓen"
        },
        {
            "chapter": 8,
            "verse": 52,
            "text": "Wano mboowdi yimɓe Fir'awna e ɓen adinooɓe ɓe. Ɓe yeddii Aayeeje Alla ɗen. Alla Nanngitiri ɓe junubi maɓɓe ɗin. Pellet, Alla ko Tiiɗuɗo Saɗtuɗo lepte"
        },
        {
            "chapter": 8,
            "verse": 53,
            "text": "(Ko waɗi) ɗum, ko tawde Alla wonaali waylowo neema mo O neemini e yimɓe haa ɓe wayla ko woni e wonkiiji maɓɓe. E wonnde pellet, Alla ko Nanoowo Annduɗo"
        },
        {
            "chapter": 8,
            "verse": 54,
            "text": "Wano mboowdi yimɓe Fir'awna e ɓen adinooɓe ɓe. Ɓe fennii Aayeeje Joomi maɓɓe ɗen. Men halkiri ɓe junuubi maɓɓe ɗin, Men yooli yimɓe Fir'awna ɓen. Kala (maɓɓe) laatino tooñooɓe"
        },
        {
            "chapter": 8,
            "verse": 55,
            "text": "Pellet, ko ɓuri bonnde e ko ruugata kon ka Alla, ko ɓen yedduɓe, kamɓe ɓe gomɗintaa"
        },
        {
            "chapter": 8,
            "verse": 56,
            "text": "Ɓen ɓe ahodiɗaa e mu'un refti ɓe firta ahadi maɓɓe ndin e kala laawol, kamɓe ɓe hulataa [Alla]"
        },
        {
            "chapter": 8,
            "verse": 57,
            "text": "Si waawii ɓe ka hare, yagginir (sar) ɓe arooɓe ɓaawo maɓɓe. Belajo'o, ɓe waajitoto"
        },
        {
            "chapter": 8,
            "verse": 58,
            "text": "Ammaa si a hulii e yimɓe janfa, bugita(werla) e maɓɓe (firtugol ahadi ndin) dow fotondiral, tawde pellet, Alla yiɗaa janfotooɓe ɓen"
        },
        {
            "chapter": 8,
            "verse": 59,
            "text": "Wata ɓen yedduɓe sikku ɓe laawki. Pellet, kamɓe ɓe ronknitaa (Lam)"
        },
        {
            "chapter": 8,
            "verse": 60,
            "text": "Resoranee(heblanee) ɓe kala ko hattanɗon e doole e pucci hebilaaɗi, hulɓiniron ɗum ayɓe Alla ɓen e ayɓe mon ɓen, e woɗɓe goo gaanin maɓɓe ɓe onon on anndaabe Alla kañun no anndi ɓe. Kala ko nafkudon e laawol Alla ngol hunnanoyte on, onon on tooñoytaake"
        },
        {
            "chapter": 8,
            "verse": 61,
            "text": "Si ɓe naayanike kisal nagl, naayano ngal (an kadi) fawoɗaa e Alla, pellet, Kanko ko O nanoowo annduɗo"
        },
        {
            "chapter": 8,
            "verse": 62,
            "text": "Si ɓe faandike nde ɓe janfoto maa, pellet, ko Alla yonay maa. Ko Kanko woni semmbinirɗo ma e ballal Makko ngal, e (wallitagol) gomɗimɓe ɓen"
        },
        {
            "chapter": 8,
            "verse": 63,
            "text": "O woowindiri hakkunde ɓerɗe maɓɓe ɗen. Sinno a wintinonafkuna ko woni kon ka leydi fow, a woowindirtaano hakkunde ɓerɗe maɓɓe ɗen; ko woni tun ko Alla woowindiri hakkunde maɓɓe. Pellet, Kanko ko O Fooluɗo Ñeeñuɗo"
        },
        {
            "chapter": 8,
            "verse": 64,
            "text": "Ko an yo Annabiijo, Alla yonii ma [O yoniii] kadi jokkuɓe ma e gomɗimɓe ɓen"
        },
        {
            "chapter": 8,
            "verse": 65,
            "text": "Ko an yo Annabiijo, rerɗin gomɗimɓe ɓen e hare. Si no e mooɗon noogayo muññiiɓe, ɓe foolay teemeɗɗe ɗiɗo; si no e mooɗon kadi teemedere, ɓe foolay ujunere e heeferɓe ɓen; tawde ɓen ko yimɓe ɓe faamataa"
        },
        {
            "chapter": 8,
            "verse": 66,
            "text": "Jooni Alla hoynanii on,O anndii no e mooɗon lo'ere. Si no e mooɗon teemedere muññiiɓe, ɓe foolay teemeɗɗe ɗiɗo; si no e mooɗon kadi ujunere, ɓe foolay ujune ɗiɗo duŋaye Alla. Alla no wonndi e muññiiɓe ɓen"
        },
        {
            "chapter": 8,
            "verse": 67,
            "text": "Haananaa Annabiijo nde laatantoo mo dahaaɓe haa o ɗuɗɗina waraaɓe ka leydi. Hiɗon faala jawkoy aduna, Alla kan no faalanaa (on) laakara. Alla ko Fooluɗo Ñeeñuɗo"
        },
        {
            "chapter": 8,
            "verse": 68,
            "text": "Si wanaano binndoodi aditiindi immorde e Alla, lepte mawɗe memirayno on kon ko nannguɗon. [e konhoyri ndin]"
        },
        {
            "chapter": 8,
            "verse": 69,
            "text": "Ñaamee e kon ko honuɗon, ko dagiiɗum laaɓuɗum. Hulon Alla, pellet, Alla ko haforoowo hinnotooɗo=jurmotoodo"
        },
        {
            "chapter": 8,
            "verse": 70,
            "text": "Ko an yo Annabiijo, maakan dahaaɓe wonuɓe e juuɗe mon ɓen : \"Si Alla no anndi moƴƴere ka ɓerɗe mon, O okkay on ko ɓuri moƴƴude ko jaɓanoɗon kon, O haforana on. Alla ko haforoowo hinnotooɗo"
        },
        {
            "chapter": 8,
            "verse": 71,
            "text": "Si ɓe faandike janfagol ma, gomɗii ɓe janfinoke Alla ko adii; O newinan (maa) e mabɓe. Alla ko Annduɗo Ñeeñuɗo"
        },
        {
            "chapter": 8,
            "verse": 72,
            "text": "Pellet, ɓen gomɗimɓe, ɓe feri ɓe tiiɗnorii jawle maɓɓe e wonkiiji maɓɓe fii laawol Alla, e ɓen weernu ɓe walli (ɓe); ɓen ɗon yoga maɓɓe ko wallooɓe yoga. Ɓen non gomɗimɓe kono ɓe feraali, alanaa on wallugol ɓe hay e huunde haa ɓe fera. Si ɓe wallinorii on ka diina, no fawii on wallitagol (ɓe), si wanaa hara ko e yimɓe ɓe ahadi woni hakkunde mon e maɓɓe. Alla ko reenuɗo ko golloton kon"
        },
        {
            "chapter": 8,
            "verse": 73,
            "text": "Ɓen yedduɓe, yoga maɓɓe ko wallooɓe yoga. Si on wɗaali ɗum [ko Mi ɗaɓɓiri on wallugol gomɗimɓe ɓen ayra e heeferɓe ɓen], wonay fitina ka leydi e bone mawɗo"
        },
        {
            "chapter": 8,
            "verse": 74,
            "text": "Ɓen gomɗimɓe, ɓe feri ɓe tiiɗnii e laawol Alla ngol, e ɓen weernu ɓe walli (ɓe); ko ɓen woni gomɗimɓe goonga ɓen: no woodani ɓe haforanal e arsike tedduɗo"
        },
        {
            "chapter": 8,
            "verse": 75,
            "text": "Ɓen gomɗimɓe ɓaawo (ɗum), ɓe feri ɓe tiiɗnodii e mon, ɓen ɗon ko jeyaaɓe e mon. Joomiraaɓe enɗammaaji ɓen (ko) yoga maɓɓe ɓuri hanndude e yoga ka Deftere Alla. Pellet, Alla ko Annduɗo kala huunde"
        },
        {
            "chapter": 9,
            "verse": 1,
            "text": "Alla e Nulaaɗo Makko on kisii e ɓen sirkooɓe ɓe ahoduɗon"
        },
        {
            "chapter": 9,
            "verse": 2,
            "text": "Yahee ka leydi lebbi nayi; anndon pellet, onon o wonalli ronkinooɓe Alla e wonnde pellet, Alla ko hoynoowo heeferɓe ɓen"
        },
        {
            "chapter": 9,
            "verse": 3,
            "text": "E ewnaango immorde ka Alla e Nulaaɗo Makko on, haa e yimɓe ɓen, ñalaande Hajju Mawnde nden, wonnde : Alla e Nulaaɗo Makko on ko daɗndiiɓe e sirkooɓe ɓen. Si on tuubii, ko ɗum ɓuri moƴƴannde on. Si on huccitii non, anndee pellet, on wonaali ronkinooɓe Alla. Humpitir ɓen yedduɓe lepte muusuɗe"
        },
        {
            "chapter": 9,
            "verse": 4,
            "text": "Si wanaa ɓen sirkooɓe ɓe ahoduɗon, refti ɓe ɗuytaali [e ahodal] mon ngal hay e huunde, ɓe wallindiraali kadi e gooto hoore-mon : timminanee ɓen ɗon ahadi maɓɓe ndin haa ka dumunna maɓɓe. Anndon pellet, Alla no yiɗi gomɗuɓe ɓen"
        },
        {
            "chapter": 9,
            "verse": 5,
            "text": "Si lebbi hormante ɗin timmii, waree sirkooɓe ɓen kala ka tawuɗon ɓe : nanngee ɓe, huuɓiton ɓe jooɗanoɗon ɓe e kala tommborde. Si ɓe tuubii, ɓe ñiiɓinii julde ɓe tottii zakka, (haray) accitee laawol maɓɓe ngol. Pellet, Alla ko Haforoowo Hinnotooɗo"
        },
        {
            "chapter": 9,
            "verse": 6,
            "text": "Si goɗɗo e sirkooɓe ɓen fatike(hoddiniimo) ma, fattin(hottu) mbo haa o nana konngol Alla ngol, refti yottinoy mo nokku hisirde makko. Tawde kamɓe ko ɓe yimɓe ɓe anndaa"
        },
        {
            "chapter": 9,
            "verse": 7,
            "text": "Ko honno ahadi woniranta sirkooɓe ɓen ka Alla e ka Nulaaɗo Makko on? Si wanaa ɓen ɓe ahoduɗon ka Juulirde hormanteere. Fodde hiɓe ñinnani on, ñinnanee ɓe. Pellet, Alla no yiɗi gomɗuɓe ɓen"
        },
        {
            "chapter": 9,
            "verse": 8,
            "text": "Ko honno si ɓe foolii on, ɓe aynitataa e mooɗon enɗam wanaa ahadi?! Hiɓe weltinira on kunndule maɓɓe, ɓerɗe maɓɓe ɗen saloo; ko ɓuri ɗuuɗude e maɓɓe kadi ko faasiqiiɓe"
        },
        {
            "chapter": 9,
            "verse": 9,
            "text": "Ɓe waɗtitirii Aayeeje Alla ɗen coggu fanɗungu ɓe sakkii(faddii) e laawol Makko ngol. Pellet, kamɓe ko ɓe gollaynoo kon na bonii"
        },
        {
            "chapter": 9,
            "verse": 10,
            "text": "Ɓe aynitataa e gomɗinɗo enɗam wanaa ahadi. Ko ɓen woni jaggitooɓe ɓen"
        },
        {
            "chapter": 9,
            "verse": 11,
            "text": "Si ɓe tuubii, ɓe ñinnii julde ɓe tottii zakka, haray ko ɓe siɗɓe mo'on ka diina. Meɗen fensitana Aayeeje ɗen yimɓe annduɓe"
        },
        {
            "chapter": 9,
            "verse": 12,
            "text": "Si ɓe firtii goondooje maɓɓe ɗen ɓaawo ahadi maɓɓe ndin ɓe yuwi e diina mon kan, haray haɓee hooreeɓe keeferaaku ɓen -tawde kamɓe ahadi alanaa ɓe - belajo'o, ɓe haɗitoto"
        },
        {
            "chapter": 9,
            "verse": 13,
            "text": "E on haɓataa yimɓe firtuɓe goondooje maɓɓe, ɓe himmiri yaltinngol Nulaaɗo on, ko kamɓe kadi adii on ɗaɓɓitude? E on hulay ɓe?! Ko Alla ɓuri hanndude Mo huloton si on laatike gomɗimɓe"
        },
        {
            "chapter": 9,
            "verse": 14,
            "text": "Haɓee e mabɓe. Alla leptira ɓe juuɗe mon ɗen, O hoyna ɓe, O walla on e dow maɓɓe, O sellina ɓerɗe yimɓe gomɗimɓe"
        },
        {
            "chapter": 9,
            "verse": 15,
            "text": "O itta tikkere ɓerɗe maɓɓe. Alla no jaɓana tuubuubuyee on Mo O muuyi. Alla ko Annduɗo Ñeeñuɗo"
        },
        {
            "chapter": 9,
            "verse": 16,
            "text": "Kaa on sikku on accete, hara Alla anndaali ɓen tiiɗniiɓe e mon, hara ɓe jogitaaki gaanin Alla e Nulaaɗo Makko on e gomɗimɓe ɓen weldiiɓe? Alla ko Humpitiiɗo ko golloton"
        },
        {
            "chapter": 9,
            "verse": 17,
            "text": "Haananaa sirkooɓe ɓen nde ɓe wuurnitata Juulirɗe Alla ɗen, hara ko ɓe seeditaniiɓe wonkiiji maɓɓe ɗin keeferaaku. Ɓen ɗon golle maɓɓe ɗen yirbii yani; ko ka Yiite woni ko ɓe luttoyta"
        },
        {
            "chapter": 9,
            "verse": 18,
            "text": "Anndee ko wuurnitata Juulirɗe Alla ɗen : ko on gomɗinɗo Alla e Ñalaande Sakkitiinde nden, o ñiiɓni julde nde, o totti zakka on hara kadi o hulaali ko wanaa Alla. Hino tijjaa ka ɓen ɗon wondata e feewuɓe ɓen"
        },
        {
            "chapter": 9,
            "verse": 19,
            "text": "E on waɗay yarnooɓe hajjunkeeɓe ɓen e wuurnitooɓe Juulirde hormanteere nden wano on gomɗinɗo Alla e Ñalaande Sakkitiinde O tiiɗnii e laawol Alla?! Ɓen ɓe fotataa ka Alla. Alla non fewnataa yimɓe tooñooɓe ɓen"
        },
        {
            "chapter": 9,
            "verse": 20,
            "text": "Ɓen gomɗimɓe, ɓe feridi fii laawol Alla ngol jawle maɓɓe e wonkiiji maɓɓe, ɓuri mawnude darja ka Alla. Ko ɓen woni malaaɓe ɓen"
        },
        {
            "chapter": 9,
            "verse": 21,
            "text": "Joomi maɓɓe no wewlinira ɓe yurmeende immorde ka Makko, e yarluyee, e Aljannaaji, no woodani ɓe nder majji neemaaji ñiiɓuɗi"
        },
        {
            "chapter": 9,
            "verse": 22,
            "text": "Ko duuminteeɓe nder majji poomaa. Pellet, njoɓdi mawndi no ka Alla"
        },
        {
            "chapter": 9,
            "verse": 23,
            "text": "Ko onon yo gomɗimɓe, wota on jogitor baabi- raaɓe mon ɓen e musiɗɓe mon ɓen weldiiɓe; si ɓe suɓike keeferaaku e dow liimanaaku. Kala e mo'on welduɗo e maɓɓe, ko ɓen ɗon woni tooñuɓe ɓen"
        },
        {
            "chapter": 9,
            "verse": 24,
            "text": "Maaku : \"Si tawii ko baabiraaɓe mon ɓen, e ɓiɗɓe mon ɓen, e musiɗɓe mon ɓen, e resondiraa- ɓe mon ɓen, e bolondaa mon on, e jawle (mon) ɗe faggitiɗon, e ngeygu ngu hulaɗon yeebagol, e koɗooli ɗi welaɗon- ɓuraa yiɗeede e mon diini Alla, e Nulaaɗo Makko on e tiiɗnorgol fii Makko, haray heɗitee haa Alla adda yamiroore Makko nden. Alla non fewnataa yimɓe faasiqiiɓe ɓen"
        },
        {
            "chapter": 9,
            "verse": 25,
            "text": "Gomɗii Alla wallii on e nokkeeli ɗuuɗuɗi. [Annditee] kadi ñalnde Hunayni, tuma nde ɗuuɗal mon haawnunoo on, ngal duncanaali on hay e huunde, leydi ndin faaɗani on e hoore ko ndi yaaji kon fow, refti huccituɗon ko on doguɓe"
        },
        {
            "chapter": 9,
            "verse": 26,
            "text": "Refti Alla Jippini deeƴere Makko nden e dow Nulaaɗo Makko on e gomɗimɓe ɓen. O Jippini kadi konu ngu on yi'aali, O lepti ɓen yedduɓe. Ko ɗum woni njoɓdu yedduɓe ɓen"
        },
        {
            "chapter": 9,
            "verse": 27,
            "text": "Refti ɓaawo ɗum, Alla jaɓana tuubuubuyee on Mo O muuyi, Alla ko Haforoowo Hinnotooɗo"
        },
        {
            "chapter": 9,
            "verse": 28,
            "text": "Ko onon yo gomɗimɓe, anndee sirkooɓe ɓen ko soɓuɓe : wata ɓe ɓaɗto Juulirde hormanteere nden ɓaawo hitaande maɓɓe ndee ɗoo. Si on hulii baasal, arma Alla alɗinira on ɓural Makko ngal, si on muuyii. Pellet, Alla ko Annduɗo Ñeeñuɗo"
        },
        {
            "chapter": 9,
            "verse": 29,
            "text": "Haɓee ɓen ɓe gomɗinaa Alla e Ñalaande sakkitiinde nden, ɓe harmintaa ko Alla e Nulaaɗo Makko on harmini kon, ɓe diininortaako diina goonga, ɓeen jeyaaɓe e okkaaɓe Defte, haa ɓe jonnira sagalle=lempo on juuɗe [maɓɓe], ko ɓe jaasuɓe"
        },
        {
            "chapter": 9,
            "verse": 30,
            "text": "Alyahuuda'en wi'i : \"Uzayru ko ɓiɗɗo Alla\", Annasara'en kadi wi'i : \"Almasiihu ko ɓiɗɗo Alla\". Ɗum ko konngol maɓɓe iwrungol e kunndule maɓɓe. Hiɓe nanndinoo konngol ɓen yeddunooɓe ko adii. Alla huɗii ɓe. Ko honno ɓe wonaa fefindoreede (e meere)"
        },
        {
            "chapter": 9,
            "verse": 31,
            "text": "Ɓe jogitorii jannguɓe maɓɓe ɓen, e ruuɗiiɓe maɓɓe ɓen, e Almasiihu ɓiɗɗo Maryama rewetee gaanin Alla, ɓe yamiranooka si wanaa nde ɓe rewa reweteeɗo gooto, reweteeɗo alaa ko wanaa Kanko. Senayee woodanii Mo e kon ko ɓe sirkata"
        },
        {
            "chapter": 9,
            "verse": 32,
            "text": "Hiɓe faandorii ñifinirgol Annoora Alla on kunndule maɓɓe ɗen, Alla no saloo si wanaa nde O timmiŋta Annoora Makko on, hay si heeferɓe ɓen añii [ɗum]"
        },
        {
            "chapter": 9,
            "verse": 33,
            "text": "Ko Kanko woni Nulirɗo Nulaaɗo Makko on peewal e diina goonga, fii yo o ɓamtu ka e hoore kala diina, hay si sirkooɓe ɓen añii [ɗum]"
        },
        {
            "chapter": 9,
            "verse": 34,
            "text": "Ko onon yo gomɗimɓe, tabitii ko ɗuuɗuɓe e jannguɓe (Alyahuuda) ɓen, e ruuɗiiɓe (Annasaara) ɓen, hino ñaamira jawle yimɓe ɓen meere, hiɓe sakkoo e laawol Alla ngol. Ɓen ɓe no mooɓindira kaŋŋe e kaalise hara ɓe wintortaako(nafqataaɗe) fii laawol Alla, weltinirɓe lepte muusuɗe"
        },
        {
            "chapter": 9,
            "verse": 35,
            "text": "Ñalnde ɗen (jawle) wulnoytee ka Yiite Jahannama, ɗe sunniree geece maɓɓe, e becce maɓɓe e ɓabbe maɓɓe : ko ɗum ɗoo mooɓannoɗon wonkiiji mon, meeɗee non kon ko mooɓanaynoɗon"
        },
        {
            "chapter": 9,
            "verse": 36,
            "text": "Tabitii limoore lebbi ɗin ka Alla, ko lebbi sappo e ɗiɗi, ka Alluwal Alla (reenaangal), Ñalnde O tagunoo kammuuli ɗin e leydi ndin. No e majji nayi hormanteeji : Ko ɗum woni diina ñiiɓuka. Wata on tooñu e majji wonkiiji mon. Haɓee sirkooɓe fow maɓɓe wano ɓe haɓirta on ɓe fow maɓɓe. Anndon pellet, Alla na wondi e gomɗumɓe ɓen"
        },
        {
            "chapter": 9,
            "verse": 37,
            "text": "Anndee neeɓnugol ngol ko ɓeydaari e keeferaaku. Ɗum no majjiniree ɓen yedduɓe : hiɓe dagintinira ɗum hitaande, ɓe harmintina ɗum hitaande, fii yo ɓe hawritoy e limoore nden nde Alla harmini, ɓe dagintina ko Alla harmini. Ɓe cuɗanaama golle maɓɓe bonɗe ɗen. Alla non fewnataa yimɓe heeferɓe ɓen"
        },
        {
            "chapter": 9,
            "verse": 38,
            "text": "Ko onon yo gomɗimɓe, ko heɓi on, si on wi'anaama : \"yaltee fii laawol Alla\"; teddintinoɗo ka leydi? E on wela nguurndam aduna e diini laakara? Dakamme aduna ɗam wonaali ka laakara si wanaa seeɗa"
        },
        {
            "chapter": 9,
            "verse": 39,
            "text": "Si on yaltaali, O leptiray on lepte muusuɗe, O waɗtitira on yimɓe goo, on lorrirtaa Mo huunde. Alla ko haɗtanɗo kala huunde"
        },
        {
            "chapter": 9,
            "verse": 40,
            "text": "Si on wallaali mo, gomɗii Alla walliino mo; tuma nde ɓen yedduɓe yaltinnoo mo, ɗiɗaɓo e ɗiɗooɓe, tuma nde ɓe wonunoo ka fammeere=wimmba, tuma nde o maakanaynoo wondiiɗo makko on : \"Wata a suno, pellet, Alla no wondi e meeɗen\". Alla Jippini deeƴere Makko nden e makko, O semmbini- niri mo konuuli ko on yi'aali, O waɗi konngol ɓen yedduɓe lesɗungol, Konngol Alla ngol woni toowungol. Alla ko Fooluɗo Ñeeñuɗo"
        },
        {
            "chapter": 9,
            "verse": 41,
            "text": "Yehee [ka jihaadi] ko on hoyfiraaɓe, maa teddiraaɓe, tiiɗnoron jawle mon e wonkiiji mon fii laawol Alla. Ko ɗum mooɗon ɓuri moƴƴannde on, si on laatike annduɓe"
        },
        {
            "chapter": 9,
            "verse": 42,
            "text": "Sinno ɗum laatino weeɓitannde (konhoyri) ɓadiindi e setewu raɓɓindungu=datangal ngal juutaani, ɓe jokketeno; kono saɗteende (yahdu ndun) woɗɗanii ɓe. Aray ka ɓe woondira Alla: \"Sinno men hattanno, men yaltidayno e mo'on\".Hiɓe halka wonkiiji maɓɓe. Alla no anndi pellet, ko ɓe fenuɓe"
        },
        {
            "chapter": 9,
            "verse": 43,
            "text": "Alla yaafanike ma! ko hɗaɗno accaa duŋagol (cakkitgol) ɓe haa ɓanngane goongunɓe ɓen, anndaa fenooɓe ɓen"
        },
        {
            "chapter": 9,
            "verse": 44,
            "text": "Ɓen gomɗimɓe Alla e Ñalaande sakkitiinde nden duŋinortaako ma nde ɓe waɗata jihaadi jawle maɓɓe ɗen e wonkiiji maɓɓe ɗin. Alla ko annduɗo gomɗuɓe ɓen"
        },
        {
            "chapter": 9,
            "verse": 45,
            "text": "Anndu ko duŋinoto maa, ko ɓen ɓe gomɗintaa Alla e Ñalaande sakkitiinde nden, ɓerɗe maɓɓe ɗen sikkitii. Kamɓe e sikkitaare maɓɓe nden hiɓe rutti-ruttinnoo"
        },
        {
            "chapter": 9,
            "verse": 46,
            "text": "Sinno ɓe faalano yaltugol, ɓe hebilanayno ngol hebilaare. Kono Alla añii yaltugol ɓe ngol; O aamini ɓe. Ɓe wi'anaa : \"Jooɗodee e jooɗiiɓe ɓen"
        },
        {
            "chapter": 9,
            "verse": 47,
            "text": "Sinno ɓe yaltiduno e mooɗon, ɓe ɓeydataano on si wanaa bone, ɓe liɓayno kadi konnaagu hakkunde mon; hiɓe ɗaɓɓana on fitina. Hino e mo'on heɗitantooɗo ɓe. Alla non ko annduɗo tooñooɓe ɓen"
        },
        {
            "chapter": 9,
            "verse": 48,
            "text": "Gomɗii ɓe ɗaɓɓiino fitina on ko adii, ɓe waylitan-maa fiyaaku on haa goonga kan ari, fiyaaku Alla on feeñi tawi ko ɓe añuɓe (ɗum)"
        },
        {
            "chapter": 9,
            "verse": 49,
            "text": "Hino e maɓɓe wi'oowo : \"Duŋano(sakkitan) lam (heddagol), wata a fitinam.\" Anndee ko e fitina on (tigiri) ɓe yani; pellet, Jahannama ko huuɓitaynge(fiiltii) heeferɓe ɓen"
        },
        {
            "chapter": 9,
            "verse": 50,
            "text": "Si moƴƴere heɓii ma, metta ɓe. Si musiiba heɓii ma, ɓe wi'a : \"Banni men nanngunoo fiyaaku amen ko adii.\" Hiɓe huccita ko ɓe weltiiɓe"
        },
        {
            "chapter": 9,
            "verse": 51,
            "text": "Maaku : \"Heɓataa men si wanaa kon ko Alla winndani men. Ko Kanko woni Giɗo amen. Ko e Alla woni ko gomɗimɓe ɓen fawotoo"
        },
        {
            "chapter": 9,
            "verse": 52,
            "text": "Maaku : \"Hara hiɗon habbitori men si wanaa gootel e moƴƴereeji ɗin ɗiɗi? Menen kadi meɗen faditii e mon, nde Alla meminirta on lepte immorde ka Makko, maa e juuɗe amen. Habbitee! Menen meɗen habbodi e mooɗon"
        },
        {
            "chapter": 9,
            "verse": 53,
            "text": "Maaku : \"Wintee(nafqe) hiɗon yiɗi maa hiɗon añi : on jaɓantaake, onon on laatinoke yimɓe faasiqiiɓe"
        },
        {
            "chapter": 9,
            "verse": 54,
            "text": "Haɗaali ɓe jaɓeede wintaaje maɓɓe ɗen, si wanaa ko ɓe yeddiri kon Alla e Nulaaɗo Makko on, ɓe arataa e julde si wanaa hara ko ɓe aamuɓe, ɓe wintotaako si wanaa hara ko ɓe añuɓe"
        },
        {
            "chapter": 9,
            "verse": 55,
            "text": "Wata jawle maɓɓe e ɓiɗɓe maɓɓe haawne! Anndu ko Alla faandii ko nde O leptirta ɗe ɓe ka nguurndam aduna, wonkiiji maɓɓe ɗin ɗoofee hara ko ɓe yedduɓe"
        },
        {
            "chapter": 9,
            "verse": 56,
            "text": "Hiɓe woondira Alla [kamɓe naafiqi'en] wonnde ko ɓe jeyaaɓe e mo'on; ɓe wonaali jeyaaɓe e mo'on. Ko woni kamɓe ko ɓe yimɓe hulooɓe"
        },
        {
            "chapter": 9,
            "verse": 57,
            "text": "Sinno ɓe heɓayno doñorgal, maa pammeeje maa pulfa(naatirde), ɓe huccayno e ɗum hara hiɓe yaccoo"
        },
        {
            "chapter": 9,
            "verse": 58,
            "text": "No e maɓɓe ɓen aybinooɓe ma ka senndugol sadakaaji : si ɓe jonnaama e majji, ɓe weltoo; si ɓe jonnaaka non e majji, jaka yoo kamɓe hiɓe tikka"
        },
        {
            "chapter": 9,
            "verse": 59,
            "text": "Sinno kamɓe ɓe weltorno kon ko Alla okki ɓe e Nulaaɗo Makko on, ɓe wi'i : \"Alla yonii men. Arma Alla okkora men e ɓural Makko ngal e Nulaaɗo Makko on. Menen ko men rerɗuɓe faade e Alla"
        },
        {
            "chapter": 9,
            "verse": 60,
            "text": "Anndee sadakaaji ɗin ko fii waasuɓe ɓen, e miskiinaaɓe ɓen, e gollooɓe e majji ɓen, e woowinirteeɓe ɓerɗe mun (Lislaamu) ɓen, e daaɗe rinɗinteeɓe, e ɓen ñawliiɓe, e fii laawol Alla e ɓii-laawol. Ko farilla immorde ka Alla. Alla ko Annduɗo Ñeeñuɗo"
        },
        {
            "chapter": 9,
            "verse": 61,
            "text": "No e maɓɓe ɓen lorrayɓe Annabiijo on hiɓe wi'a : \"Ko o nopel\".-Maaku : \"Ko noppel moƴƴere mon. Himo gomɗini Alla o goongini gomɗimɓe ɓen, e yurmeende ɓen gomɗimɓe e mooɗon. Ɓen lorrayɓe Nulaaɗo Alla on, hino woodani ɓe lepte muusuɗe"
        },
        {
            "chapter": 9,
            "verse": 62,
            "text": "Hiɓe woondirana on Alla fii yo ɓe weltin on. Ko Alla -e Nulaaɗo makko on- ɓuri hanndude e weltineede, si ɓe laatike gomɗimɓe"
        },
        {
            "chapter": 9,
            "verse": 63,
            "text": "E ɓe anndaa woonde mo lunnduki Alla e Nulaaɗo Makko on, haray no woodani mo Yiite Jahannama, ko o luttoowo e magge? Ko ɗum woni koyeera mawɗo"
        },
        {
            "chapter": 9,
            "verse": 64,
            "text": "Naafiqiiɓe ɓen no huli nde cortewol(simoore) Jippintee e maɓɓe ngol no humpita ɓe ko woni e ɓerɗe maɓɓe. Maaku : \"Jalkitee, pellet, Alla ko yaltinoowo kon ko huluɗon (wata jippo)"
        },
        {
            "chapter": 9,
            "verse": 65,
            "text": "Si a lanndike ɓe, ɓe wi'ay: \"Anndee men laatinoke meɗen jumpa meɗen fija.\" Maaku : \"E ko Alla, e Aayeeje Makko ɗen e Nulaaɗo Makko on laatinoɗon hiɗon jalkita"
        },
        {
            "chapter": 9,
            "verse": 66,
            "text": "Wata on ngantino: gomɗii on yeddii ɓaawo gomɗinal mon. Si Men yaafike fedde goo e mooɗon, Men leptay fedde goo tawde kamɓe ɓe laatinoke bonnooɓe"
        },
        {
            "chapter": 9,
            "verse": 67,
            "text": "Naafiqi'en worɓe, e naafiqi'en rewɓe, yoga maɓɓe no jeyaa e yaoga. Hiɓe yamira ŋiñere, ɓe haɗa moƴƴere, hiɓe tama juuɗe maɓɓe. Ɓe yejjitii Alla, Kanko kadi O yejjiti ɓe. Pellet, naafiqiiɓe ɓen ko kamɓe woni faasiqi'en"
        },
        {
            "chapter": 9,
            "verse": 68,
            "text": "Alla fodii naafiqi'en worɓe, e naafiqi'en rewɓe, e heeferɓe ɓen, Yiite Jahannama, ko ɓe luttinteeɓe ton.Nge yonii ɓe. Alla huɗii ɓe, hino woodani ɓe lepte duumiiɗe"
        },
        {
            "chapter": 9,
            "verse": 69,
            "text": "[Hiɓe wa'i] wano ɓen adinooɓe on : ɓe laatinoke ɓurɓe on saɗtude doole, ɓurɓe on ɗuuɗude jawle e ɓiɗɓe. Ɓe dakmitori [ontuma] e tagu maɓɓe ngu dakmitorɗon geɓal mon ngal wano adinooɓe on ɓen dakmitornoo geɓal maɓɓe ngal, jumpirɗon wano ɓe jumpirnoo. Ɓen ɗon, golle maɓɓe ɗen poɓii(yirbii) aduna e laakara. Ko ɓen ɗon woni hayruɓe(perdube) ɓen"
        },
        {
            "chapter": 9,
            "verse": 70,
            "text": "E kabaaru ɓen adinooɓe ɓe araali ɓe : yimɓe Nuuhu ɓen, e Aadi'en, e Thamuuda'en, e yimɓe Ibraahiima ɓen, e wonndiɓe Madyana ɓen e waylitanooɓe ɓen? Nulaaɓe maɓɓe ɓen addani ɓe hujjaaji ɓannguɗi. Alla wonaali tooñoowo ɓe, ko woni tun ko wonkiiji maɓɓe ɗin ɓe wonunoo tooñude"
        },
        {
            "chapter": 9,
            "verse": 71,
            "text": "Gomɗimɓe worɓe ɓen e gomɗimɓe rewɓe ɓen yoga maɓɓe ko wallooɓe yoga. Hiɓe yamira moƴƴere, ɓe haɗa ŋiñere, ɓe ñiiɓna julde, ɓe totta zakka, ɓe ɗoftoo Alla e Nualaaɗo Makko on. Ɓen ɗon, arma Alla yurmee ɓe. Pellet, Alla ko Fooluɗo, Ñeeñuɗo"
        },
        {
            "chapter": 9,
            "verse": 72,
            "text": "Alla fodii gomɗimɓe worɓe ɓen e gomɗimɓe rewɓe ɓen Aljannaaji, ɗi canɗi ilata e ley majji, ko ɓe duumotooɓe nder majji, e koɗooli laaɓuɗi e nder Aljanna duumal. E yarluyee Alla ɓurɗo mawnude. Ko ɗum woni malal mawnungal. @Corrected"
        },
        {
            "chapter": 9,
            "verse": 73,
            "text": "Ko an yo Annabiijo, haɓu heeferɓe ɓen e naafiqiiɓe ɓen, saɗtinanaa ɓe; weerde maɓɓe nden ko Jahannama, nge bonii ruttorde"
        },
        {
            "chapter": 9,
            "verse": 74,
            "text": "Hiɓe woondira Alla ɓe wowlaali, gomɗii le ɓe wowlii konngol keeferaaku ngol, ɓe yeddi ɓaawo silmugol maɓɓe, ɓe himmiri ko ɓe heɓaali. Ɓe mettiniraali (ɓe aybiniri) si wanaa fii Alla - e Nulaaɗo Makko on - alɗinirii ɓe e ɓural Makko ngal. Si ɓe tuubii, wonanay ɓe moƴƴere. Si ɓe huccitii non, Alla leptiray ɓe lepte muusuɗe aduna e laakara; giɗo alanaa ɓe ka leydi wanaa ballo"
        },
        {
            "chapter": 9,
            "verse": 75,
            "text": "Hino e maɓɓe ƴettanɓe Alla ahadi : \"Si O okkorii men e ɓural Makko ngal, ko ma men sakko, men laatoo jeyaaɓe e moƴƴuɓe ɓen"
        },
        {
            "chapter": 9,
            "verse": 76,
            "text": "Nde O okkunoo ɓe e ɓural Makko nagl, ɓe wuddiri ɗum ɓe hucciti ko ɓe ɗuurnii ɓe"
        },
        {
            "chapter": 9,
            "verse": 77,
            "text": "O waɗtintinirani ɓe naafiqaaku ka ɓerɗe maɓɓe haa Ñalnde ɓe hawroyta e Makko, sabu ko ɓe lunndii Alla kon ko ɓe fodunoo Mo e ko ɓe laatinoo hiɓe fena"
        },
        {
            "chapter": 9,
            "verse": 78,
            "text": "E ɓee anndaa wonnde Alla no anndi sirru maɓɓe e cowndi(gunndo) maɓɓe e wonnde pellet, Alla ko annduɗo wirniiɗi ɗin"
        },
        {
            "chapter": 9,
            "verse": 79,
            "text": "Ɓen aybinooɓe gattooɓe jeyaaɓe e gomɗimɓe ɓen ka sadakaaji e ɓen ɓe heɓataa si wanaa tiiɗnaare maɓɓe nden, hiɓe jalkita ɓen. Alla jalkitii ɓe. Hino woodani ɓe lepte muusuɗe"
        },
        {
            "chapter": 9,
            "verse": 80,
            "text": "Insinano ɓe, maa hara a insinanaaki ɓe -hay si a insinanike ɓe laaɓi cappanɗe jeeɗiɗi - Alla yaafantaako ɓe. Ko waɗi ɗum, ɓen ɓe yeddii Alla e Nulaaɗo Makko on. Alla feewnataa yimɓe faasiqiiɓe ɓen"
        },
        {
            "chapter": 9,
            "verse": 81,
            "text": "Tultunooɓe ɓen weltorii jooɗagol maɓɓe ngol lunndoo Nulaaɗo Alla on, ɓe añiniri haɓirgol jawle maɓɓe ɗen e wonkiiji maɓɓe ɗin fii laawol Alla ngol, ɓe wi'i : \"Wata on yaltu e nguleendi ndin\". Maaku : \"Ko Yiite Jahannama ɓuri tiiɗude nguleendi.\" - Sinno ɓe faamaynoo"
        },
        {
            "chapter": 9,
            "verse": 82,
            "text": "Yo ɓe jalu seeɗa ɓe wulla buy njoɓdi ko ɓe laatinoo hiɓe faggitoo"
        },
        {
            "chapter": 9,
            "verse": 83,
            "text": "Si Alla ruttitii ma faade e fedde jeyaande e maɓɓe ɓe duŋinani maa yaltugol, maaku : \"On yaltidataa e am poomaa, on haɓidataa e am gaño. Onon on welaama jooɗagol ka laawol aranol, jooɗodee e lunndii ɓe ɓen"
        },
        {
            "chapter": 9,
            "verse": 84,
            "text": "Wata a juulu e gooto maɓɓe maayɗo poomaa, wata a daro e qabru makko. Kamɓe ɓe yeddii Alla e Nulaaɗo Makko on ɓe maayi ko ɓe faasiqiiɓe"
        },
        {
            "chapter": 9,
            "verse": 85,
            "text": "Wata jawle maɓɓe e ɓiɗɓe maɓɓe haawne! Anndu ko Alla faandii ko nde O leptirta ɗe ɓe ka aduna, wonkiiji maɓɓe ɗin ɗoofee hara ko ɓe yedduɓe"
        },
        {
            "chapter": 9,
            "verse": 86,
            "text": "Si Cortewol jippinaama : \"Si ko woni, gomɗinee Alla tiiɗnodon jihaadi e Nulaaɗo Makko on\", jom-yaajeende'en e maɓɓe duŋinoto ma ɓe wi'a : \"Accu men wontida e jooɗiiɓe ɓen"
        },
        {
            "chapter": 9,
            "verse": 87,
            "text": "Ɓe welaama heddodugol e lunndiiɓe ɓen. Notaama e ɓerɗe maɓɓe ɗen, kamɓe ɓe faamataa"
        },
        {
            "chapter": 9,
            "verse": 88,
            "text": "Kono Nulaaɗo on kañum e gomɗimɓe wonnduɓe e makko ɓen ɓe tiiɗnorii jawle maɓɓe ɗen e wonkiiji maɓɓe ɗin. Ɓen ɗon, hino woodani ɓe moƴƴereeji, ko ɓen kadi woni malaaɓe ɓen"
        },
        {
            "chapter": 9,
            "verse": 89,
            "text": "Alla heblanii ɓe Aljannaaji ɗi canɗi ilata senngo ley majji, ko ɓe duumotooɓe ton. Ko ɗum woni maloore mawnde nden. @Corrected"
        },
        {
            "chapter": 9,
            "verse": 90,
            "text": "Ngantinotooɓe jeyaaɓe e yimɓe buruure ɓen ari fii yo ɓe duŋinane. Ɓen fenanɓe Alla e Nulaaɗo Makko on luttiti (jooɗii). Arma lepte muusuɗe mema ɓen yedduɓe e maɓɓe"
        },
        {
            "chapter": 9,
            "verse": 91,
            "text": "Bakkaatu fawaaki e lo'uɓe ɓen, wanaa nawnuɓe ɓen, wanaa ɓen ɓe heɓaali ko wintoo( nafqa) si ɓe laaɓanii Alla e Nulaaɗo Makko on. Laawol feloore alanaa moƴƴimɓe ɓen. Alla ko Haforoowo, Hinnotooɗo"
        },
        {
            "chapter": 9,
            "verse": 92,
            "text": "Wanaa kadi e ɓen arooɓe ka maaɗa fii yo a waɗɗimɓe, wi'aa : \"Mi heɓaali ko mi waɗɗina on.\" Ɓe huccita hara gite maɓɓe no yuppa gomɗi suno fii ɓe heɓaali ko ɓe wintoo nafqi"
        },
        {
            "chapter": 9,
            "verse": 93,
            "text": "Anndu ko laawol (bakkaatu) fawii, ko ɓen duŋinotooɓe(sakkinkinotoobe) ma hara ko ɓe alɗuɓe. Ɓe welaama nde ɓe laatoda e tultuɓe ɓen. Alla noti ka ɓerɗe maɓɓe tawi kamɓe ɓe anndaa"
        },
        {
            "chapter": 9,
            "verse": 94,
            "text": "Hiɓe ngantinoo e mooɗon si on ruttitike e maɓɓe. Maaku : \"Wata on ngantino : Men goongintaa on. Gomɗii Alla habriino men kabaruuji moooɗon. Arma Alla yi'a golle mon ɗen, e Nulaaɗo Makko on. Refti ruttiteɗon e on annduɗo wirniiɗi e feeñuɗi, O humpita on kon ko laatinoɗon hiɗon golla"
        },
        {
            "chapter": 9,
            "verse": 95,
            "text": "Aray ka ɓe woondirana on Alla, si on ruttitike e maɓɓe, fii yo on ɗuurno ɓe (on felaali ɓe). Ɗuurnee ɓe. Pellet, ɓe koɓe soɓe. Jaaƴorde maɓɓe nden ko Jahannama, njoɓdi kon kobe laatinoo hiɓe faggitoo"
        },
        {
            "chapter": 9,
            "verse": 96,
            "text": "hiɓe woondirana on fii yo on wele ɓe. Si on welaama ɓe, pellet, Alla weletaake yimɓe faasiqiiɓe ɓen"
        },
        {
            "chapter": 9,
            "verse": 97,
            "text": "Yimɓe ladde en hino ɓuri tiiɗude keeferaaku e naafiqaaku, ɓe ɓuri hanndude kadi nde ɓe anndataa keeri ɗi Alla jippini e Nulaaɗo Makko on. Alla ko Annduɗo, Ñeeñuɗo"
        },
        {
            "chapter": 9,
            "verse": 98,
            "text": "Hino e yimɓe ladde ɓen, on mo no jogitoo ko wintotoo kon sooyo, himo habbitanoo on yiilotooɗi bonɗi. Ko e dow maɓɓe yiilotooɗi bonɗi (yanata). Alla ko Nanoowo, Annduɗo"
        },
        {
            "chapter": 9,
            "verse": 99,
            "text": "Hino e yimɓe ladde ɓen (fahin), on gomɗinoowo Alla e Ñalaande sakkitiinde nden, o jogitora kon ko o nafqata ɓaɗtorɗum ka Alla e [heɓugol] du'aaji Nulaaɗo on. Anndee ɗum ko ɓadorɗum (Alla) wonannde ɓe. Aray Alla naada ɓe ka Yurmeende Makko. Pellet, Alla Haforoowo, Hinnotooɗo"
        },
        {
            "chapter": 9,
            "verse": 100,
            "text": "Ɓen adinooɓe [gomɗinal] adiiɓe e feruɓe ɓen e weernuɓe wallitiiɓe ɓen, e ɓen jokkitoriiɓe ɓen no moƴƴiri, Alla welaama ɓe, kamɓe kadi ɓe welaama Mo. O maranii ɓe Aljannaaji ɗi canɗi ilata ley majji, ko ɓe duumotooɓe ton poomaa. Ko ɗum woni malal mawnungal. @Corrected"
        },
        {
            "chapter": 9,
            "verse": 101,
            "text": "Hino e ɓen wonɓe banŋe mon jeyaaɓe e yimɓe ladde ɓen,naafiqiiɓe,e yimɓe Madiina ɓen kadi.Ɓe sandolɗinii e naafiqaaku.A anndaa ɓe, Menen Meɗen anndi ɓe.Aray Men lepta ɓe laabi ɗiɗi,refti ɓe ruttitee e lepte mawnuɗe"
        },
        {
            "chapter": 9,
            "verse": 102,
            "text": "E woɗɓe goo, qirritiiɓe junuubi maɓɓe ɗin, ɓe jilli gollal moƴƴal e goɗngal bongal. Hino tijja nde Alla jaɓanta ɓe tuubuubuyee.Pellet, Alla ko Haforoowo, Hinnotooɗo"
        },
        {
            "chapter": 9,
            "verse": 103,
            "text": "Ƴettu e jawle maɓɓe ɗen sadaka, laɓɓiniraaɓe lootiraaɓe mo, du'anoɗaa ɓe. Pellet, du'aa maa ko deeƴere wonannde ɓe. Alla ko Nanoowo, Annduɗo"
        },
        {
            "chapter": 9,
            "verse": 104,
            "text": "E ɓe andaali wonnde ko Alla no jaɓana jeyaaɓe Makko ɓen tuubuubuyee, himo jaɓa sadakaaji ɗin, e wonnde ko Alla woni Jaɓoowo tuubuubuyee, ko jurmotooɗo"
        },
        {
            "chapter": 9,
            "verse": 105,
            "text": "Maaku : \"Gollee, arma Alla yi'a golle mon ɗen, e Nulaaɗo Makko on e gomɗimɓe ɓen. Aray ruttita-ɗon ka Annduɗo wirniiɗi e feeñuɗi ɗin, O humpita on ko gollaynoɗon"
        },
        {
            "chapter": 9,
            "verse": 106,
            "text": "E woɗɓe goo ko nennanaaɓe e yamiroore Alla : immaa O lepta ɓe, maa O jaɓana ɓe tuubuubuyee. Alla ko Annduɗo, Ñeeñuɗo"
        },
        {
            "chapter": 9,
            "verse": 107,
            "text": "Ɓen jogitorɓe juulirde fii lorra, e keefereegu, e senndude hakkunde gomɗimɓe ɓen, e tommbaade on habuɗo Alla e Nulaaɗo Makko on ko adii. Pellet, hiɓe woondira : \"Men faandaaki si wanaa moƴƴere\" Alla no seedii wonnde pellet, ko ɓe fenooɓe"
        },
        {
            "chapter": 9,
            "verse": 108,
            "text": "Wata a daro (juulugol) e mayre poomaa. Ko juulirda didiraande kulol Alla gila ka arannde ñalaande, ɓuri jojjude nde darotoɗaa e mun [juulaa]. Hino e mayre worɓe yiɗuɓe nde ɓe laɓɓinotoo. Alla no yiɗi laɓɓinotooɓe ɓen"
        },
        {
            "chapter": 9,
            "verse": 109,
            "text": "E ko on didirɗo maadi mu'un kulol Alla e welayee Makko, ɓuri moƴƴude, kaa ko on didirɗo maadi mu'un e sera ngayka yirbuka, o yirbida e mayri ka Yiite Jahannama?! Alla fewnataa yimɓe tooñooɓe ɓen"
        },
        {
            "chapter": 9,
            "verse": 110,
            "text": "Ndin maadi maɓɓe ndi ɓe mahi seerataa ko ndi sikke ka ɓerɗe maɓɓe, si wanaa ɓerɗe maɓɓe ɗen taƴay tun. Alla ko Annduɗo, Ñeeñuɗo"
        },
        {
            "chapter": 9,
            "verse": 111,
            "text": "Pellet, Alla sooditirii e gomɗimɓe ɓen wonkiiji maɓɓe ɗin, e jawle maɓɓe ɗen wonnde no woodani ɓe Aljanna. Hiɓe haɓa fii laawol Alla ngol : hiɓe wara, hiɓe waree. Ko fodoore goonga nde O fodi ka tawreeta, e ka Linjiila e Alqur'aana. Ko hommbo ɓuri Alla hunnugol ahdi mun? Wewliree ngeyngu mon ngu yeeyondirɗon e mun : ko ɗum woni malala mawnungal ngal"
        },
        {
            "chapter": 9,
            "verse": 112,
            "text": "Ko tuubooɓe ɓen, rewooɓe (Alla) ɓen, yettooɓe (Mo) ɓen, hoorooɓe ɓen, ruƴƴooɓe ɓen, sujjooɓe ɓen, yamirooɓe ko moƴƴi ɓen haɗa ko boni, e reenotooɓe e keeri Alla ɗin.Wewlin gomɗimɓe ɓen"
        },
        {
            "chapter": 9,
            "verse": 113,
            "text": "Haananaa Annabiijo on e ɓen gomɗimɓe nde ɓe insinantoo sirkooɓe ɓen, hay si ɓen laatike joomiraaɓe ɓadondiral, ɓaawo nde feeñani ɓe wonnde koɓe yimɓe Jahiimi"
        },
        {
            "chapter": 9,
            "verse": 114,
            "text": "Insinanagol Ibraahiima ngol ben makko wonaano si wanaa fodoore nde o fodannnoo mo. Tuma nde ɓanngannoo mo wonnde on ko gaño Alla, o daɗndino(hisnii) mo. Pellet, Ibraahiima ko heewuɗo yankinaare, muññiiɗo"
        },
        {
            "chapter": 9,
            "verse": 115,
            "text": "Alla siforaali majjinoowo yimɓe ɓaawo nde O fewni ɓe, haa O ɓannginana ɓe ko ɓe haani rentaade e mu'un. Pellet, Alla ko Annduɗo kala huunde"
        },
        {
            "chapter": 9,
            "verse": 116,
            "text": "Pellet, Ko Alla woodani laamu kammuuli ɗin e leydi ndin. Himo wuurna, himo wara. Alanaa on gaa nii Alla giɗo, wanaa ballo"
        },
        {
            "chapter": 9,
            "verse": 117,
            "text": "Gomɗii Alla jaɓanii Annabiijo on tuubuubuyee, e feruɓe ɓen e walluɓe weerni ɓen jokkuɓe e saa'a saɗtuɗo, ɓaawo nde ɓerɗe woɗɓe e maɓɓe eɓɓunoo ooñaade. Refti Alla jaɓani ɓe tuubgol. Pellet, Kanko ko O Yaafotoooɗo, Hinnotooɗo ɓe"
        },
        {
            "chapter": 9,
            "verse": 118,
            "text": "[O jaɓanii tuubuubuyee on] kadi ɓen tato tultunooɓe, haa leydi ndin faaɗani ɓe e hoore ko ndi yaaji kon; wonkiiji maɓɓe ɗin ɓittaniiɓe, ɓe fellitii wonnde moolorde e Alla aalaa si wanaa ka Makko. Refti O hawrindini ɓe e tuubuubuyee fii yo ɓe tuubu. Pellet, ko Alla woni jaɓoowotuubabuya, Hinnotooɗo"
        },
        {
            "chapter": 9,
            "verse": 119,
            "text": "Ko on yo gomɗimɓe, hulee Alla laatodon e goonguɓe ɓen"
        },
        {
            "chapter": 9,
            "verse": 120,
            "text": "Haananaa yimɓe Madiina ɓen, e ɓen wonɓe sera maɓɓe immorde e yimɓe ladde ɓen, nde ɓe luttitata ɓaawo Nulaaɗo Alla on, wanaa nde ɓe yiɗatanta ko'e maɓɓe ɓura mo.Ko waɗi, noon ko heɓataa ɓe, wanaa tampere, wanaa heege fii laawol Alla ngol, ɓe tippataa(yabbatah) e nokkuure tikkinaynde heeferɓe ɓen, ɓe hawrataa e gaño hawrannde, si wanaa ɓe winndante e ɗum gollal moƴƴal. Pellet, Alla yeebataako njoɓdi moƴƴinooɓe ɓen"
        },
        {
            "chapter": 9,
            "verse": 121,
            "text": "Ɓe wintotaako(nafqatah) wintaari, fanɗundi maa mawnundi, ɓe taƴataa aynde(joolol), si wanaa ɓe winndante ɗum, fii yo Alla warjo ɓe ko ɓuri moƴƴude e ko ɓe gollaynoo"
        },
        {
            "chapter": 9,
            "verse": 122,
            "text": "Haananaa gomɗimɓe ɓen nde ɓe yahata (jihaadi) ɓe fow maɓɓe. Ko haɗno fedde kala e maɓɓe yalta fii yo ɓe faamino ka diina, e fii yo ɓe jertin yimɓe maɓɓe ɓe si ɓe ruttitike e maɓɓe, belajo'o, kamɓe ɓe rentoto"
        },
        {
            "chapter": 9,
            "verse": 123,
            "text": "Ko onon yo gomɗimɓe, haɓee ɓen ɓaɗiiɓe on immorde e heeferɓe ɓen; yo ɓe taw e mooɗon ñaande. Anndon pellet Alla no wonndi e gomɗuɓe ɓen"
        },
        {
            "chapter": 9,
            "verse": 124,
            "text": "Si cortewol(simoore) jippinaama, hino e maɓɓe on wi'oowo : \"ko hommbo e mo'on woni ko ngol ɓeydi gomɗiɓal?\" Ammaa ɓen gomɗimɓe, ngol ɓeydu ɓe gomɗinal, kamɓe hiɓe weltoo"
        },
        {
            "chapter": 9,
            "verse": 125,
            "text": "Ammma ɓen ɓen ñawu woni ka ɓerɗe mun, ngol ɓeydu ɓe soɓe e hoore soɓe maɓɓe, ɓe maayi ko ɓe heeferɓe"
        },
        {
            "chapter": 9,
            "verse": 126,
            "text": "E ɓee yi'aali wonnde kamɓe hiɓe fitninee hitaande kala laawol maa laaɓi ɗiɗi? Refti ɓe tuubataa, ɓe wonnah waajitotooɓe"
        },
        {
            "chapter": 9,
            "verse": 127,
            "text": "Si tawii cortewol jippinaama, yoga maɓɓe ndaara yoga [ɓe wi'a] : \"Hara goɗɗo no yi*a on?\" Refti ɓe haɓana. Alla surii ɓerɗe maɓɓe tawde ko ɓe yimɓe ɓe faamataa"
        },
        {
            "chapter": 9,
            "verse": 128,
            "text": "Gomɗii Nulaaɗo arii immorde e mooɗon, hino saɗta e makko ko tampoton, rerɗuɗo e mooɗon, newaniiɗo hinnotooɗo(yurmotoodo) gomɗimɓe ɓen"
        },
        {
            "chapter": 9,
            "verse": 129,
            "text": "Si ɓe huccitii(runtiima), maaku : \"Alla yonii lam. Alaa reweteeɗo si wanaa Kanko. Ko e Makko mi fawii; ko Kanko woni Jeyɗo Arsi mawnuɗo on\". @Corrected"
        }
    ]
}
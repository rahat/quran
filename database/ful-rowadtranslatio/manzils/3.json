{
    "manzils": [
        {
            "chapter": 10,
            "verse": 1,
            "text": "Alif, laam, raa. Ɗen ko Aayeeje Deftere ñeñaande nden"
        },
        {
            "chapter": 10,
            "verse": 2,
            "text": "Kere wonan yimɓe ɓen kaawasee, fii Men wahyii- ma e gorko jeyaaɗo e maɓɓe, wonnde : \"Jertin yimɓe ɓen? Wewliniraa(weltina) gomɗimɓe ɓen wonnde no woodani ɓe nokku goongaajo ka Joomi maɓɓe? Heeferɓe ɓen wi'i : \"Oo ko mbileejo feeñuɗo"
        },
        {
            "chapter": 10,
            "verse": 3,
            "text": "Pellet Joomi mon ko Alla on taguɗo kammuuli ɗin e leydi ndin nder balɗe jeegoo, refti O fotondiri ka dow Arsi, himo toppitoo fiyakkuuji ɗin. Alaa woo e tefoowo si wanaa ɓaawo duŋayee Makko. Ko on mo'on woni Joomi mooɗon, rewee Mo. E on ciftortaho? @Corrected"
        },
        {
            "chapter": 10,
            "verse": 4,
            "text": "Ko ka Makko woni ruttorde mon on denndaangal, ko fodoore Alla goongunde! Ko kanko woni fuɗɗude tagu ngun, refti O ruttita ngu fii yo O yoɓa ɓen gomɗimɓe ɓe golli golle moƴƴe e nunɗal. Ɓen heeferɓe kan, hino woodani ɓe njaram immorde e fatayɗam, e lepte muusuɗe sabu ko ɓe laatinoo hiɓe yedda"
        },
        {
            "chapter": 10,
            "verse": 5,
            "text": "Ko kanko woni waɗuɗo naange ngen jalbunge e lewru ndun nurɗundu, O eɓɓani ndu jipporɗe fii yo on anndu emmbere duuɓi ɗin e limoore nden. Alla tagiraali ɗin si wanaa e goonga. Himo fensitana Aayeeje ɗen yimɓe anndooɓe"
        },
        {
            "chapter": 10,
            "verse": 6,
            "text": "Hino e luutindirgol jemma e ñalorma ngol, e kon ko Alla tagi ka kammuuli e ka leydi, Maandeeji wonannde yimɓe gomɗuɓe"
        },
        {
            "chapter": 10,
            "verse": 7,
            "text": "Ɓen ɓe jortaaki hawrugol e Amen, ɓe weltori nguurndam aduna ɗam, ɓe deeƴiri ɗam, e ɓen tawɓe no welsindii e Aayeeje Amen ɗen"
        },
        {
            "chapter": 10,
            "verse": 8,
            "text": "Ɓen, jaaƴorde maɓɓe nden ko Yiite ngen, sabu kon ko faggittonoo"
        },
        {
            "chapter": 10,
            "verse": 9,
            "text": "Pellet, ɓen gomɗimɓe ɓe golli golle moƴƴe, Joomi maɓɓe feewnayɓe e gomɗinal maɓɓe ngal. Canɗi no ila ley maɓɓe ka Aljannaaji neema"
        },
        {
            "chapter": 10,
            "verse": 10,
            "text": "Noddaandu maɓɓe nder ton, ko \"Ya Alla senaade woodaniima\", hiwrondiral maɓɓe ngal ton, ko : \"Salaam\", [kisal]. Ko woni wattannde noddaandu maɓɓe, ko : \"Yettoore woodanii Alla, Jeyɗo Winndere nden"
        },
        {
            "chapter": 10,
            "verse": 11,
            "text": "Sinno Alla yaccinanayno yimɓe ɓen bone wano O yacciniranta ɓe moƴƴere, lajal maɓɓe ngal timminanteno ɓe. Men acca ɓen ɓe tamƴinaaki hawrugol e Amen e bewre maɓɓe nden hiɓe bumam-bumannoo"
        },
        {
            "chapter": 10,
            "verse": 12,
            "text": "Si lorra memii neɗɗanke on, o nodda men ɓaŋŋe makko, maa ko jooɗiiɗo, maa ko o dariiɗo. Tuma nde Men huncini mo lorra makko kan, o feƴƴira wa si o noddaano Men e lorra memuka mo. Ko wano non fantinooɓe ɓen cuɗiranaa kon ko ɓe gollaynoo"
        },
        {
            "chapter": 10,
            "verse": 13,
            "text": "Gomɗii Men halkiino gire adinooɓe on nde ɓe tooñunoo, Nulaaɓe maɓɓe ɓen addani ɓe ɓanngannduyeeji. Ɓe wonaano gomɗinooɓe. Ko wana nii Men yoɓirta yimɓe bomɓe ɓen"
        },
        {
            "chapter": 10,
            "verse": 14,
            "text": "Refti Men Men waɗi on lontotooɓe ka leydi ɓaawo maɓɓe, ha min ndaara no gollirton"
        },
        {
            "chapter": 10,
            "verse": 15,
            "text": "Si Aayeeje Amen ɓannguɗe ɗen janngaama e dow maɓɓe, ɓen ɓe tamƴinaaki hawrugol e Amen wi'a: \"Addu Alqur'aanaare goo hara wanaa ndee ɗoo\" maa \"wostonde\". Maaku : \"Haananaa lam nde mi waɗtitira nde immorde e ɓaŋŋe wonkii am. Mi jokkataa si wanaa kon ko wahayinaa e am. Min miɗo huli si mi yeddii Joomi am, lepte ñalaande mawnde"
        },
        {
            "chapter": 10,
            "verse": 16,
            "text": "Maaku : \"Sinno Alla muuyuno, mi janngataano nde e dow mooɗon, mi aanndintaande mon kadi. Gomɗii mi ñiiɓiino e mooɗon nguurndamado may- re. E on haqqiltaa"
        },
        {
            "chapter": 10,
            "verse": 17,
            "text": "Alaa ɓurɗo tooñude haa hewta on fefindiiɗo fenaande e hoore Alla, maa o fenni Aayeeje Makko ɗen. Si ko woni, o malnatah bomɓe ɓen"
        },
        {
            "chapter": 10,
            "verse": 18,
            "text": "Hiɓe rewa gaanin Alla kon ko lorrataa ɓe nafataa ɓe, hiɓe wi'a : \"Ko ɗii ɗoo woni tefanooji men ɗin ka Alla\". Maaku : \"E on yeetoto Alla ko O anndaa ka kammuuli wanaa ka leydi?\" Senayee woodanii Mo, O toowii gaay e ko ɓe sirkata"
        },
        {
            "chapter": 10,
            "verse": 19,
            "text": "Yimɓe ɓen laatanooki si wanaa mofte goote. Ɓe lurri. Sinno wanaa konngol adinoo ngol immorde ka Joomi maa, ñaaweteno hakkunde maɓɓe e kon ko ɓe lurraynoo"
        },
        {
            "chapter": 10,
            "verse": 20,
            "text": "Hiɓe wi'a : \"Ko haɗnoo Aaya jippinee e makko immorde ka Joomi makko?\" Maaku : \"Annde ko wirnii kon ko Alla woodanii.Habbitee; min komi habbitiiɗo wonndude e mo'on"
        },
        {
            "chapter": 10,
            "verse": 21,
            "text": "Si Men meeɗinirii yimɓe ɓen yurmeende ɓaawo lorra memnooka ɓe, jaka yoo hiɓe mari pewje e Aayeeje Amen ɗen. Maaku : \"Ko Alla ɓuri yaawude fewjoore\". Pellet, Nulaaɓe Amen ɓen hino winnda kon ko fewjoton"
        },
        {
            "chapter": 10,
            "verse": 22,
            "text": "Ko kanko woni doginoowo on ka njorndi e ka maayo, haa si on wonii ka laaɗe, ɗe doginira ɓe henndu laaɓndu, ɓe weltora ndu. Ara e majje henndu bippooru, mollooɗe (bempejje) ɗen ara e maɓɓe immorde e kala baŋŋe, ɓe fellita wonnde kamɓe ɓe huɓindaama, ɓe toroo Alla ko ɓe laɓɓinana Mo diina kan, [ɓe wi'a]: \"Si A daɗndii men e ɗum ɗoo, pellet, men laatoday e yettooɓe [Ma] ɓen"
        },
        {
            "chapter": 10,
            "verse": 23,
            "text": "Ɓaawo nde O daɗndi ɓe, e jaka yoo kamɓe hiɓe bewira ko leydi ko adaa e goonga. Ko onon yo yimɓe, anndee bewre mon nden yantay e wonkiiji mon. Ko dakamme nguurndam aduna. Refti ko ka Amen woni rutorde mon, Men yeetitoo on ko laatinoɗon gollaynoɗon"
        },
        {
            "chapter": 10,
            "verse": 24,
            "text": "Anndee misal nguurndam aduna ɗam, ko wano ndiyam ɗam Men jippini immorde ka kammu, puɗi leydi ndin jillondira e majjam ɗum ko yimɓe e neemoraaɗi ñaamata. Haa si ndi leydi ndi ƴettii cuɗaari mayri ndi cuɗike, yimɓe mayri ɓen jikka wonnde ko ɓe hattamɓe (soñugol) e mayri, yami- roore Amen ardira e mayri jemma maa ñalorma, Men waɗa (puɗi) ɗin soñaaɗi wa si tawii ɗi moƴ- ƴaano hanki mun. Ko wano nii Men fensitirta Aayeeje ɗen wonannde yimɓe miijitotooɓe ɓen"
        },
        {
            "chapter": 10,
            "verse": 25,
            "text": "Alla no nodda on faade e galle kisal, Himo fewna on Mo o muyyi faade e laawol focciingol ngol"
        },
        {
            "chapter": 10,
            "verse": 26,
            "text": "Hino woodani ɓen moƴƴimɓe (golle) moƴƴere e ɓeydaari. Nduggu hippataa geece maɓɓe ɗen, wanaa kadi koyeera. Ko ɓen woni yimɓe Aljanna ɓen, kamɓe ko ɓe duumotooɓe ton"
        },
        {
            "chapter": 10,
            "verse": 27,
            "text": "Ɓen faggitiiɓe boneeji ɗin, njoɓdi bone ko yeru makko. Koyeera hippay ɓe, Alanaa ɓe immorde ka Alla hay daɗndoowo, A sikkay geece maɓɓe ɗen ko hippiraa ko taƴontinnde jemma niɓɓutuɗo. Ko ɓen woni yimɓe Yiite, kamɓe ko luttooɓe ton"
        },
        {
            "chapter": 10,
            "verse": 28,
            "text": "Ñalnde Men mooɓindirta ɓe denndaangal, refti Men wi'ana ɓen sirkunooɓe : \"Wonee e nokku mon, onon e kafidiiɓe mon.\" Men senndindira hakkunde maɓɓe, kafidiiɓe maɓɓe ɓen wi'a : \"Wonaa menen wonunoɗon e rewude"
        },
        {
            "chapter": 10,
            "verse": 29,
            "text": "Alla yonii seedee hakkunde amen e mon. Si ko woni, men laatinoke welsindiiɓe gaay e dewe mon ɗen"
        },
        {
            "chapter": 10,
            "verse": 30,
            "text": "Ko ɗon wonkii kala jarriborte ko ki ardinnoo. Ɓe ruttitee ka Alla Giɗo maɓɓe on ka goonga; ko ɓe wonunoo fefindaande kon majjira ɓe"
        },
        {
            "chapter": 10,
            "verse": 31,
            "text": "Maaku : \"Ko hommbo arsikata on immorde ka kammu e ka leydi? Kaa ko hommbo jeyti nanɗe ɗen e giiɗe ɗen, ko hommbo kadi yaltinta ko wuuri e nder ko maayi, o yaltina ka maayi e nder ko wuuri, ko hommbo kadi yiilata fiyaaku on?\" Ɓe wi'ay : \"Ko Alla\". Maaku : \"E on hulatah"
        },
        {
            "chapter": 10,
            "verse": 32,
            "text": "Ko on ɗon mo'on Alla, woni jeyɗo on e goonga. Ko honɗum woni ɓaawo goonga si wanaa majjere? Ko honno firlitirte ɗon"
        },
        {
            "chapter": 10,
            "verse": 33,
            "text": "Ko wano nii konngol Joomi maa ngol jojjiri e hoore faasiqinɓe ɓen :wonnde pellet, ɓe gomɗintah"
        },
        {
            "chapter": 10,
            "verse": 34,
            "text": "Maaku : \"Hara no e kafidiiɓe mon ɓen on mo no fuɗɗa tagu refi o ruttita ngu [ɓaawo maayde]?\" Maaku :\"Ko Alla fuɗɗata tagu ngun refti O ruttita ngu. Ko honno fefindara ɗon [faade e meere]"
        },
        {
            "chapter": 10,
            "verse": 35,
            "text": "Maaku : \"Hara no e kafidiiɓe mon ɓen on fewnoowo e goonga?\" Maaku: \"Alla no feewna e goonga. E ko on fewnoowo e goonga ɓuri handude e jokkeede, kaa ko on mo feewantaa (hoore mon) si wanaa on fewna? Ko heɓi on sifa no ñaawirton"
        },
        {
            "chapter": 10,
            "verse": 36,
            "text": "Ko ɓuri ɗuuɗude e maɓɓe jokkah si wanah sikke. Pellet sikke ɗen duncataa e goonga kan hay e huunde. Pellet Alla ko Annduɗo ko ɓe gollata"
        },
        {
            "chapter": 10,
            "verse": 37,
            "text": "Sellatah ka ndee Alqur'aanaare fefindiree gaanin Alla, si ko woni, ko nde goonginnde ko woni yeeso mayre, e fensitunde deftere, sikke alaa e mayre, ko nde immorde ka Jeyɗo Winndere nden"
        },
        {
            "chapter": 10,
            "verse": 38,
            "text": "Kaa ɓe wi'ay : \"O fefindi nde?\" Maaku : \"Addee cortewol(simoore) yeru mayre, noddon kala mo haɗtanɗon gaanin Alla, si on laatike goonguɓe"
        },
        {
            "chapter": 10,
            "verse": 39,
            "text": "Ko woni, ɓe fennii ko ɓe huɓindaaki ganndal mun, [ko ɓe fenniri nde], ko nde tawnoo firo mayre araali ɓe taho. Ko wano non adinooɓe ɓen fennirnoo. Ndaaru ko honno battane tooñooɓe ɓen wa'unoo"
        },
        {
            "chapter": 10,
            "verse": 40,
            "text": "No e maɓɓe gomɗinɗo nde, no e maɓɓe kadi mo gomɗinaa nde. Ko Joomi maa ɓuri anndude bonnooɓe ɓen"
        },
        {
            "chapter": 10,
            "verse": 41,
            "text": "Si ɓe fennii ma, maaku : \"No woodani lam (njoɓdi) golle am, no woodani on (njoɓdi) kuuɗe mon. Onon ko on daɗndiiɓe ko mi gollata, min kadi ko mi daɗndiiɗo(kisdo) ko golloton"
        },
        {
            "chapter": 10,
            "verse": 42,
            "text": "No e maɓɓe ɓen heɗotooɓe ma. E ko annannta faaɗu ɓe ɓen, hay tawii ɓe haqqiltah"
        },
        {
            "chapter": 10,
            "verse": 43,
            "text": "No e maɓɓe on ndaaroowo ma. E ko an fewnata bunɗo on, hay si wonii ɓe yi'atah"
        },
        {
            "chapter": 10,
            "verse": 44,
            "text": "Pellet Alla tooñirtah yimɓe ɓen huunde, ko woni, ko yimɓe ɓen tooñata ko ko'e mun"
        },
        {
            "chapter": 10,
            "verse": 45,
            "text": "Ñalnde O mooɓoyta ɓe, wa'ata kona si ɓe ñiiɓaano si wanaa sa'a gooto e ñalorma, hiɓe anndandira hakkunde maɓɓe. Gomɗii ɓen fennuɓe kawral Alla ngal sooyii, ɓe wonaano feewuɓe"
        },
        {
            "chapter": 10,
            "verse": 46,
            "text": "Si Men hollii ma yoga e kon ko Men fodi ɓe, maa ɗum Men ƴettitii ma, (fow e mun), ko faade ka Amen woni ruttorde maɓɓe. Refti Alla ko seediiɗo e kon ko ɓe gollata"
        },
        {
            "chapter": 10,
            "verse": 47,
            "text": "Hino woodani mofte kala Nulaaɗo. Si Nulaaɗo maɓɓe on arii, ñaawiree hakkunde maɓɓe nunɗal, kamɓe ɓe tooñetaake"
        },
        {
            "chapter": 10,
            "verse": 48,
            "text": "Hiɓe wi'a: \"Ko honnde tuma woni ndee Fodoore, si on laatike goonguɓe"
        },
        {
            "chapter": 10,
            "verse": 49,
            "text": "Maaku : \"Mi waawanaa hoore am lorra wanaa nafa si wanaa ko Alla muuyi. Hino woodani mofte kala lajal. Si lajal maɓɓe ngal arii, ɓe nennirantaake saa'a ɓe ardinantaake kadi"
        },
        {
            "chapter": 10,
            "verse": 50,
            "text": "Maaku : \"Yeetee lam, si lepte Makko ɗen ardii on jemma maa ñalorma, ko honɗum bomɓe ɓen hawjiranta ɗe"
        },
        {
            "chapter": 10,
            "verse": 51,
            "text": "E ko tuma ɗe yani gomɗin ton ɗe? E ko jooni non, gomɗii on laatinoke hawjirɓe ɗum"
        },
        {
            "chapter": 10,
            "verse": 52,
            "text": "Refti tooñuɓe ɓen wi'anee : \"Meeɗee lepte luttugol. Hara on yoɓete si wanaa kon wonunoɗon e faggitaade"
        },
        {
            "chapter": 10,
            "verse": 53,
            "text": "Hiɓe habrino maa : \"Ɗum ko goonga?\" Maaku : \"Ko non, mi woondirii Joomi am, pellet ko ɗe goonga. On wonaali ronkinooɓe"
        },
        {
            "chapter": 10,
            "verse": 54,
            "text": "Sinno tabitanno kala wonkii tooñuki jeyno ko woni leydi, ki sottorayno ɗum. Ɓe suuɗi ninse ɗen ɓaawo nde ɓe yi'i lepte ɗen. Ñaawiree hakkunde maɓɓe nunɗal, kamɓe ɓe tooñetaake"
        },
        {
            "chapter": 10,
            "verse": 55,
            "text": "Anndee ko Alla woodani ko woni ka kammuuli e ka leydi. Anndee pellet, fodoore Alla nden ko goonga. Kono ko ɓuri ɗuuɗude e yimɓe ɓen anndaa"
        },
        {
            "chapter": 10,
            "verse": 56,
            "text": "Kanko Himo wuurna Himo wara; ko faade ka Makko ruttoteɗon"
        },
        {
            "chapter": 10,
            "verse": 57,
            "text": "Ko onon yo yimɓe, gomɗii waaju arii e mon immorde ka Joomi mon, e lekki fii (ñabbuuli) ko woni e ɓerɗe, e peewal, e yurmeende woannande gomɗimɓe ɓen"
        },
        {
            "chapter": 10,
            "verse": 58,
            "text": "Maaku : \"[Ko addan-mi on kon] ko ɓural Alla e yurmeende Makko; yo ɓe weltor ɗum ɗon. Ko ɗum ɓuri moƴƴude ko ɓe mooɓata"
        },
        {
            "chapter": 10,
            "verse": 59,
            "text": "Maaku : \"Yeetee lam, kon ko Alla jippinani on e arsike, waɗuɗon e mun ko harmi e ko dagii? -Maaku : \"Ko Alla duŋanii on? kaa ko e Alla fefindotoɗon (penaale)"
        },
        {
            "chapter": 10,
            "verse": 60,
            "text": "Ko honɗum woni sikke ɓen fefindotooɓe fenaande e hoore Alla, Ñalnde Darngal? Pellet, Alla ko Jom ɓural e dow yimɓe ɓen. Kono ko ɓuri ɗuuɗude e maɓɓe yettatah (neemaaji ɗin)"
        },
        {
            "chapter": 10,
            "verse": 61,
            "text": "A wonatah e fiyaaku, a janngataa e mayre e janngannde (Qur'aana), on gollataa e gollal si wanaa Men wonay seediiɓe e mooɗon tuma nde wonoton e mun. Wirnotaako gaay e Joomi maa yeru abbere jarra, wanaa ka leydi wanaa ka kam- mu; wanaa ko ɓuri ɗum fanɗude, wanaa ko ɓuri mawnude si wanaa no e nder deftere ɓanngunde"
        },
        {
            "chapter": 10,
            "verse": 62,
            "text": "Anndee yimɓe Alla ɓen, kulol alanaa ɓe, ɓe wonah sunoytoo"
        },
        {
            "chapter": 10,
            "verse": 63,
            "text": "Ɓen gomɗimɓe, ɓe woni hulooɓe [Alla]"
        },
        {
            "chapter": 10,
            "verse": 64,
            "text": "Hino woodani ɓe welo-welo ka nguurndam aduna e ka laakara. - Alaa bayloowo konnguɗi Alla ɗin -. Ko ɗum woni malal mawngal"
        },
        {
            "chapter": 10,
            "verse": 65,
            "text": "Wata konngol maɓɓe sunine. Pellet, teddungal ngal denndaangal ko Alla woodani. Ko kanko woni Nanoowo, Annduɗo"
        },
        {
            "chapter": 10,
            "verse": 66,
            "text": "Anndee ko Alla Heeranii ɓen wonɓe ka kammuuli e ɓen wonɓe ka leydi. E ko ɓen noddooɓe gaanin Alla jokkata e kafidiiɓe? Ɓe jokkaali si wanaa sikke, ɓe wonaali si wanaa fenooɓe"
        },
        {
            "chapter": 10,
            "verse": 67,
            "text": "Ko Kanko woni waɗanɗo on jemma on fii yo on deeƴu e maako, e ñalorma on yi'rɗo. Pellet, wonii e ɗum Maandeeji wonannde yimɓe nanooɓe"
        },
        {
            "chapter": 10,
            "verse": 68,
            "text": "Ɓe wi'i : \"Alla jogitike ɓiɗɗo\". Senayee woodanii Mo! Ko Kanko woni Galo yonndiɗiiɗo on. Hino woodani Mo kon ko woni ka kammuuli e kon ko woni ka leydi; alanah on cemmbe e ɗum. E on wowlay Alla ko on anndaa"
        },
        {
            "chapter": 10,
            "verse": 69,
            "text": "Maaku: \"Pellet, ɓen fefindotooɓe fenaande e hoore Alla ɓe maletaake"
        },
        {
            "chapter": 10,
            "verse": 70,
            "text": "Ko dakamme ka aduna, refti ko ka Amen woni ruttorde maɓɓe nden, refti Men meeɗina ɓe lepte sattuɗe ɗen sabu ko ɓe yeddiraynoo kon"
        },
        {
            "chapter": 10,
            "verse": 71,
            "text": "Janngan ɓe kabaaru Nuuhu, tuma nde o maakan-no yimɓe makko ɓen: \"Ko onon yo yimɓe, si tawii ñiiɓugol am (hakkunde mon) mawnii e mon, e waa- jorgol lam Aayeeje Alla ɗen, ko e Alla woni ko mi fawii. Haray fellitee fiyaaku mon on, e kafidiiɓe mon ɓen. Refti wata fiyaaku mon on wonan on ko mugii. Refti fewjaon lam (ko faalaɗon), wata on nennitanam"
        },
        {
            "chapter": 10,
            "verse": 72,
            "text": "Si on runtiima, mi lamndaaki on njoɓdi, njoɓdi am ndin wonaali si wanaa ka Alla. Mi yamiraama nde mi laatotoo e jebbiliiɓe ɓen"
        },
        {
            "chapter": 10,
            "verse": 73,
            "text": "Ɓe fenni mo. Men daɗndi mo kanko e wondiiɓe makko ɓen ka laana. Men waɗi ɓe lontotooɓe (ka leydi). Men yooli ɓen fennunooɓe Aayeeje Amen ɗen. Ndaaru ko honno battane jertinaaɓe (salii) ɓen waɗi"
        },
        {
            "chapter": 10,
            "verse": 74,
            "text": "Refti Men immini ɓaawo makko Nulaaɓe haa e yimɓe maɓɓe ɓen. Ɓe addani ɓe ɓanngannduyeeji. Ɓe wonaano gomɗinooɓe sabu ko fenniri ɗum kon ko adii. Ko wano nii Men notirta e ɓerɗe ɓen jaggituɓe"
        },
        {
            "chapter": 10,
            "verse": 75,
            "text": "Refti Men immini ɓaawo maɓɓe Muusaa e Haaruuna haa e Fir'awna e mbatu mun, wonndude e Aayeeje Amen ɗen. Ɓe mawnikini, ɓe woni yimɓe bomɓe"
        },
        {
            "chapter": 10,
            "verse": 76,
            "text": "Nde goonga kan ari e maɓɓe immorde e Amen, ɓe wi'i : \"Ɗum ɗoo ko mbilewu feeñungu"
        },
        {
            "chapter": 10,
            "verse": 77,
            "text": "Muusaa maaki: \"E on wi'anay goonga kan tuma ka ari e mon : E nee ko mbilewu nii? Hara le mbileeɓe ɓen maletaake"
        },
        {
            "chapter": 10,
            "verse": 78,
            "text": "Ɓe wi'i : \"E a aru men fii yo a yiltu men e ko men tawri kon baabiraaɓe amen ɓen, mawngu ngun laatano on onon ɗiɗo ka leydi? Menen men wonaali gomɗinooɓe on"
        },
        {
            "chapter": 10,
            "verse": 79,
            "text": "Fir'awna wi'i : \"Addanee lam kala mbileejo annduɗo"
        },
        {
            "chapter": 10,
            "verse": 80,
            "text": "Nde mbileeɓe ɓen arunoo, Muusaa maakani ɓe : \"Bugee(werle) ko bugotoɗon kon"
        },
        {
            "chapter": 10,
            "verse": 81,
            "text": "Tuma nde ɓe buginoo, Muusaa maaki : \"Kon ko adduɗon kon ko mbilewu, pellet, Alla bonnay ɗum. Pellet, Alla moƴƴintah golle bonnooɓe ɓen"
        },
        {
            "chapter": 10,
            "verse": 82,
            "text": "Alla no tabintinira Goonga kan Konnguɗi Makko ɗin, hay si bomɓe ɓen añii"
        },
        {
            "chapter": 10,
            "verse": 83,
            "text": "Gomɗinaano Muusaa si wanaa jurriiya e yimɓe makko ɓen, sabu kulol Fir'awna e mbatu maɓɓe ngun, nde ɓe fitinta ɓe. Pellet, Fir'awna ko townintinooɗo ka leydi, pellet, ko e fantimɓe ɓen o jeyaa"
        },
        {
            "chapter": 10,
            "verse": 84,
            "text": "Muusaa maaki: \"Ko onon yo yimɓe am, si on laatike gomɗimɓe Alla, haray ko e Makko fawotoɗon si on laatike jebbiliiɓe"
        },
        {
            "chapter": 10,
            "verse": 85,
            "text": "Ɓe wi'i : \"Ko e Alla men hoolori. Joomi amen, wata waɗu men fitina wonannde tooñooɓe ɓen"
        },
        {
            "chapter": 10,
            "verse": 86,
            "text": "Daɗndiraa men yurmeende Maa nden e yimɓe heeferɓe ɓen"
        },
        {
            "chapter": 10,
            "verse": 87,
            "text": "Men wahayini faade e Muusaa e neene-gooto makko on, wonnde: \"Wernee yimɓe mon ɓen Misra e cuuɗi, waɗon cuuɗi mon ɗin fewtuɗi (qibla), ñiiɓnon julde nden. Wewlinaa gomɗimɓe ɓen"
        },
        {
            "chapter": 10,
            "verse": 88,
            "text": "Muusaa maaki: \"Joomi amen, A okkii Fir'awna e mbatu mun ngun cuɗaari e jawle ka nguurndam aduna, Joomi amen, fii yo ɓe majjin gaay e laawol Maa ngol. Joomi amen, mehu(momtu) jawle maɓɓe ɗen, uddaa ɓerɗe maɓɓe ɗen, hara ɓe gomɗintaa haa ɓe yi'a lepte muusuɗe ɗen"
        },
        {
            "chapter": 10,
            "verse": 89,
            "text": "O daali: \"Gomɗii toraare mon nden jaabinaama. Ñiiɓee (e diina), wata on jokku laawol ɓen ɓe anndaa"
        },
        {
            "chapter": 10,
            "verse": 90,
            "text": "Men lummbini ɓiɗɓe Israa'iila ɓen maayo ngon. Fir'awna konu mun ngun jokkitiri ɓe bewre e jaggitere. Haa nde yoolagol ngol hewtitii mo, o wi'i: \"Mi gomɗinii wonnde reweteeɗo Alla si wanaa on Mo ɓiɗɓe Israa'iila ɓen gomɗini. Min ko mi jeyaaɗo e jebbiliiɓe ɓen"
        },
        {
            "chapter": 10,
            "verse": 91,
            "text": "E ko jooni non? Gomɗii a yeddiino ko ado, jeyaya-ɗaa e bonnooɓe ɓen"
        },
        {
            "chapter": 10,
            "verse": 92,
            "text": "Hannde Men daɗdnirte ɓanndu maa ndun, fii yo a wonan ɓen arooɓe ɓaawo maaɗa tasakuyee. Pellet, ko ɗuuɗi e yimɓe ɓen gaay e Aayeeje Amen ɗen ko welsindiiɓe"
        },
        {
            "chapter": 10,
            "verse": 93,
            "text": "Gomɗii Men weernii ɓiɗɓe Israa'iila ɓen weerde teddunde, Men arsike ɓe immorde e laaɓuɗi. Ɓe lurraali haa nde ganndal ngal ari e maɓɓe. Pellet, Joomi maa ñaawoya hakkunde maɓɓe Ñalnde Darngal, e kon ko ɓe luutondiraynoo e muuɗum"
        },
        {
            "chapter": 10,
            "verse": 94,
            "text": "Si a wonii e sikkitaare e kon ko Men jippinii e maaɗa, lanndii ɓen ɓe no jannga Deftere nden ado maaɗa. Gomɗii goonga kan arii maa immorde ka Joomi maa, wata a jeye e ɓen sikkitiiɓe"
        },
        {
            "chapter": 10,
            "verse": 95,
            "text": "Wata a jeye e ɓen fennuɓe Aayeeje Alla ɗen, laato-daa e sooyuɓe ɓen"
        },
        {
            "chapter": 10,
            "verse": 96,
            "text": "Pellet, ɓen ɓen konngol Joomi maa ngol jojji e mun ɓen ɓe gomɗintah"
        },
        {
            "chapter": 10,
            "verse": 97,
            "text": "hay si arii e maɓɓe kala Aaya, haa ɓe yi'a lepte muusuɗe ɗen"
        },
        {
            "chapter": 10,
            "verse": 98,
            "text": "Meeɗaali laataade e hoɗo gomɗingo, gomɗinal maɓɓe nafi ɓe si wanaa yimɓe yuunusa ɓen. Nde ɓe gomɗinnoo, Men huncanno ɓe lepte koyeera ɗen ka nguurndam aduna, Men dakmiti ɓe haa e saanga"
        },
        {
            "chapter": 10,
            "verse": 99,
            "text": "Sinno Joomi maa muuyuno, wonɓe ka leydi ɓen fow gomɗinayno. E an a doolay yimɓe haa ɓe wona gomɗimɓe"
        },
        {
            "chapter": 10,
            "verse": 100,
            "text": "Laatanaaki wonkii nde ki gomɗinta si wanaa e duŋayee Alla. Himo waɗa soɓe [lepte] ɗen e hoore ɓen ɓe haqqiltaa"
        },
        {
            "chapter": 10,
            "verse": 101,
            "text": "Maaku: \"Ndaaree ko honɗum woni ka kammuuli e ka leydi\". Aayeeje ɗen e jertinooje ɗen nafatah yimɓe ɓe gomɗintaa ɓen"
        },
        {
            "chapter": 10,
            "verse": 102,
            "text": "Hara hiɓe habbii si wanaa yeru ñalɗe ɓen feƴƴunooɓe ado maɓɓe? Maaku: \"Sabbitee, min miɗo wonndi e mo'on jeyaaɗo e sabbitiiɓe ɓen"
        },
        {
            "chapter": 10,
            "verse": 103,
            "text": "Reft Men daɗnda Nulaaɓe Amen ɓen e ɓen gom- ɗimɓe. Ko woni non jojjiri e Amen daɗndugol gomɗimɓe ɓen"
        },
        {
            "chapter": 10,
            "verse": 104,
            "text": "Maaku: \"Ko onon yo yimɓe, si on wonii e sikkitaare e diina am, (min) mi rewataa ɗin ɗi rewoton gaa nin Alla; ko mi rewata, ko Alla On waroowo on. Mi yamiraama nde mi laatotoo e gomɗimɓe ɓen"
        },
        {
            "chapter": 10,
            "verse": 105,
            "text": "E wonnde : \"Ñiiɓin yeeso maa ngon diina kan ko o ooñiiɗo, wata a wonu jeyaaɗo e sirkooɓe ɓen"
        },
        {
            "chapter": 10,
            "verse": 106,
            "text": "Wata a noddu gaanin Alla, kon ko nafatah ma lorrataa ma. Si a waɗii (ɗum), an dey haray a jeyaama ontuma e tooñooɓe ɓen"
        },
        {
            "chapter": 10,
            "verse": 107,
            "text": "Si Alla meminirii ma lorra, alaa huncoowo mo si wanaa Kanko. Si O faandike e maaɗa moƴƴere, alaa ruttoowo ɓural Makko ngal. Himo memina nde on Mo O muuyi e jeyaaɓe Makko ɓen. Ko Konko woni Haforoowo, Hinnotooɗo on"
        },
        {
            "chapter": 10,
            "verse": 108,
            "text": "Maaku : \"Ko onon yo yimɓe, gomɗii goonga ka arii mon immorde ka Joomi mon. Kala feewuɗo, e haray ko hoore-makko o feewani; kala kaadi majju- ɗo, haray ko e makko defii. Min wonaali fawaaɗo e hoore-mon"
        },
        {
            "chapter": 10,
            "verse": 109,
            "text": "Jokku ko wona ko e wahayineede kon e maaɗa, muñño-ɗaa haa Alla ñaawa. Ko Kanko woni moƴƴuɗo ñaawoore"
        },
        {
            "chapter": 11,
            "verse": 1,
            "text": "Alif, Laam, Raa. ko Deftere nde Aayeeje mun ñeñaa refti ɗe fensitaa immorde ka on Ñeeño Humpitiiɗo"
        },
        {
            "chapter": 11,
            "verse": 2,
            "text": "wata on rewu si wanaa Alla.Min dee komi jeertinoo jeertinoowo ummaade e Makko"
        },
        {
            "chapter": 11,
            "verse": 3,
            "text": "E nde insintoɗon Joomi mon; refti tuubanon mo. O dakmita on dakamme labaaɗo haa e lajal innangal O jonna kala jom ɓural ɓural makko ngal. Si on huccitii, haray min mi hulanii on lepte ñalaande mawnde"
        },
        {
            "chapter": 11,
            "verse": 4,
            "text": "Ko ka Alla woni ruttorde mon. Kanko ko O hattanɗo kala huunde"
        },
        {
            "chapter": 11,
            "verse": 5,
            "text": "Anndee ɓen ɗon sowa ɓerɗe maɓɓe ɗen fii yo ɓe suuɗo e Makko. Anndee fewndo ɓe sudditoraynoo comci maɓɓe ɗin, Himo anndi ko ɓe suuɗata e ko ɓe feññinta. Pellet ko O annduɗo ko woni e ɓerɗe ɗen"
        },
        {
            "chapter": 11,
            "verse": 6,
            "text": "Alaa e ruugayngel ka leydi si wanah ko Alla fawtii arsike maggel on, Himo anndi ñiiɓirde maggel e daakorde maggel; fow no e Deftere ɓanngunde"
        },
        {
            "chapter": 11,
            "verse": 7,
            "text": "Ko Kanko tagi kammuuli ɗin e leydi ndin nder balɗe jeegoo, hari arsi Makko kin no ka hoore ndiyam, fii yo O ndaarndo on ko hommbo e mo'on ɓurata moƴƴinnde gollal. Pellet si a wi'i: \"Onon ko on ummintinteeɓe ɓaawo maayde\", maa heeferɓe ɓen wi'u: \"Ɗum wonaali si wanaa mbilewu feeñungu\". @Corrected"
        },
        {
            "chapter": 11,
            "verse": 8,
            "text": "Pellet si Men nennaniiɓe lepte ɗen haa e dumunna limaaɗo, maa ɓe wi'u: \"Ko tonngi ɗe?\" Anndee ñalnde nde arat e mabɓe, ɓe wonataa sureteeɓe e majje; jippoo e maɓɓe kon ko laatinoo hiɓe jalkita"
        },
        {
            "chapter": 11,
            "verse": 9,
            "text": "Si tawii Men meeɗinii neɗɗanke on neema immornde ka Amen, refti Men ɓoori nde e makko, kanko ko otaƴaado, yeddoowo"
        },
        {
            "chapter": 11,
            "verse": 10,
            "text": "Si tawii kadi Men meeɗinirii mo neema ɓaawo lorra memuɗo mo, maa o wi'oy : \"Satteende nden iwii e am\", kanko (ontuma) ko o weltiiɗo, ñaañoowo"
        },
        {
            "chapter": 11,
            "verse": 11,
            "text": "Si wanaa ɓen muññii ɓe, ɓe golli golle moƴƴe. Ɓen ɗon, no woodani ɓe haforanal e njoɓdi mawndi"
        },
        {
            "chapter": 11,
            "verse": 12,
            "text": "Belajo'o ko a accoowo yoga ko wahayinaa e maaɗa, ɓernde maa nden ɓiɗtora ɗum; fii hiɓe wi'i: \"Ko haɗno ngalu jippinee e makko? maa Malaa'ikaajo arda e makko?\" Anndu an ko a jertinoowo. Alla ko deenoowa kala huunde"
        },
        {
            "chapter": 11,
            "verse": 13,
            "text": "Kaa ɓe wi'ay : \"O fefindi nde?\" Maaku : \"Addee Corteeji( cimooje) sappo yeru mayre, pepindaaɗe, noddon kala mo haɗtanɗon gaanin Alla, si on laatike goonguɓe"
        },
        {
            "chapter": 11,
            "verse": 14,
            "text": "Si ɓe jaabitaaki on, anndee wonnde ko nde jippinira ko ganndal Alla, e wonnde reweteeɗo alaa si wanaa Kanko. Hara onon ko on jebbiliiɓe"
        },
        {
            "chapter": 11,
            "verse": 15,
            "text": "Kala on tawɗo ko nguurndam aduna e cuɗaari majjam faandii, Men humnanay ɓe golle maɓɓe ɗen ton, hara kamɓe ɓe ɗuytantaake ton"
        },
        {
            "chapter": 11,
            "verse": 16,
            "text": "Ko ɓen woni ɓe alanah ɗum en ka laakara si wanaa Yiite. Ko ɓe golli ton kon firtii, ko meere woni koɓe gollaynoo"
        },
        {
            "chapter": 11,
            "verse": 17,
            "text": "E ko on laatiiɗo e ɓanngannduyee immorde ka Joomi makko, himo janngande mo seediiɗo immorde ka Makko, e nde aditiinde mo [kanko Muhammadu], Deftere Muusaa nden ardiinde e yurmeende [ɓuri moƴƴude diini ko alah hujja kon?]: Ɓen ɗon hino gomɗini nde; kala on yedduɗo nde e feddeeji ɗin, ko Yiite ngen woni fodoore makko. Wata a laato e sikke fii mayre. Pellet ko nde goonga immornde ka Joomi maa; ko woni tun, ko ɓuri ɗuuɗude e yimɓe ɓen gomɗintaa"
        },
        {
            "chapter": 11,
            "verse": 18,
            "text": "Ko hommbo ɓuri tooñude ɓuri on fefandiido fenaa- nde e hoore Alla? Ɓen ɗon holliroyte ka Joomi maɓɓe, (malaa'ikaaɓe) seediiɓe ɓen wi'a: \"Ko ɓee ɗoo feni bakki e Joomi maɓɓe\". Hey, kuddi Alla ndin wonii e tooñooɓe ɓen"
        },
        {
            "chapter": 11,
            "verse": 19,
            "text": "Ɓen falotooɓe gaay e laawol Alla ngol, ɓe ɗaɓɓana ngol ooñorde, hara kadi ko ɓe yedduɓe laakara"
        },
        {
            "chapter": 11,
            "verse": 20,
            "text": "Ɓen ɓe wonaali laawotooɓe ka leydi, laatanaaki ɓe kadi weldiiɓe gaanin Alla, hiɓe sowoyanee lepte ɗen. Ɓe laatanooki hattanɓe nanugol, ɓe wonaano kadi yi'ooɓe"
        },
        {
            "chapter": 11,
            "verse": 21,
            "text": "Ko ɓe woni sooyinɓe wonkiiji mun ɗin. Kon ko ɓe fefintonoo majji gaay e maɓɓe"
        },
        {
            "chapter": 11,
            "verse": 22,
            "text": "Sikke alah, wonnde ɓen ɗon ka laakara, ko kamɓe ɓuroyta sooyude"
        },
        {
            "chapter": 11,
            "verse": 23,
            "text": "Ɓen gonɗimɓe, ɓe golli golle moƴƴe, ɓe yankinanii Joomi maɓɓe, ko ɓe woni yimɓe Aljanna ɓen, kamɓe ko ɓe duumotooɓe ton"
        },
        {
            "chapter": 11,
            "verse": 24,
            "text": "Misal feddeeji ɗin ɗin: ko wano bunɗo e faaɗuɗo, e yi'oowo e nanoowo. E ɓee ɗoo ɗiɗi fotay e misal? E on waajitotaako"
        },
        {
            "chapter": 11,
            "verse": 25,
            "text": "Gomɗii Men Nulirii Nuuhu e yimɓe makko ɓen: \"Min wonannde on ko mi jertinoowo ɓannginɗo"
        },
        {
            "chapter": 11,
            "verse": 26,
            "text": "wonnde wata on rewu si wanah Alla. Min miɗo hulani on lepte ñalaande musuunde"
        },
        {
            "chapter": 11,
            "verse": 27,
            "text": "Mbatu ɓen yedduɓe e yimɓe makko ɓen wi'i: Men yi'aali ma si wanah ko a ɓanndinke sifa amen, men yi'aali kadi ɓen jokkuɓe ma si wo- naa jaasuɓe amen faaɗuɓe feere, men yi'anaali on e amen ɓural. Worin meɗen sikki ko on fenooɓe"
        },
        {
            "chapter": 11,
            "verse": 28,
            "text": "O maaki: \"Ko onon yo yimɓe am, yeetee lam si tawii miɗo e ɓanngannduyee immorde ka Joomi am, O yeɗii lam yurmeende (Annabaaku) immorde ka Makko, ɗum wumna e mooɗon, e menm baaw- nay on nde hara ko on añuɓe nde"
        },
        {
            "chapter": 11,
            "verse": 29,
            "text": "Ko onon yo yimɓe am, mi lanndaaki on jawdi e ɗum. Njoɓdi am wonaali si wanah ka Alla. Min mi wonaali raɗotooɗo ɓen gomɗimɓe, kamɓe ko ɓe hawroyooɓe Joomi maɓɓe. Ko woni tun, min mi yi'ii on yimɓe majjuɓe"
        },
        {
            "chapter": 11,
            "verse": 30,
            "text": "Ko onon yo yimɓe am, ko hommbo walloytammi ka Alla si mi raɗike ɓe? E on waajitotaako"
        },
        {
            "chapter": 11,
            "verse": 31,
            "text": "Mi wi'antah on miɗo mari ngaluujii Alla, mi annah kadi ko wirnii, mi wi'ataa wonnde ko mi malayko, mi wi'antaa ɓen ɓe gite mon ɗen yawi, Alla okkoytaa-ɓe moƴƴere; ko Alla ɓuri anndude ko woni e wonkiiji maɓɓe. Min ontuma [si mi waɗii ɗum], haray ko mi jeyaaɗo e tooñuɓe ɓen"
        },
        {
            "chapter": 11,
            "verse": 32,
            "text": "Ɓe wi'i: \"Ko an yo Nuuhu, gomɗii a wenjidii e amen, a ɗuɗɗinii yeddondiral ngal e amen. Addan men kon ko fodu-ɗaa men, si a laatike jeyaaɗo e goonguɓe ɓen"
        },
        {
            "chapter": 11,
            "verse": 33,
            "text": "O maaki: \"Anndee ko Alla addanta on ɗe -si O muuyii- on wonaali laawotooɓe"
        },
        {
            "chapter": 11,
            "verse": 34,
            "text": "Laaɓal-reedu am nafatah on, si mi faandike laaɓangol on, si tawii Alla no faandii bewnugol on (majjina). Ko Kanko woni Joomi mon, ko ka Makko woni ruttorde mon"
        },
        {
            "chapter": 11,
            "verse": 35,
            "text": "Si ko woni, ɓe wi'ay : O fefidi-nde. Maaku: \"Si mi fefindi nde, haray bonnere am nden no fawii lam. Min no ko mi daɗndiiɗo ko bonnoton kon"
        },
        {
            "chapter": 11,
            "verse": 36,
            "text": "Wahayinaa e Nuuhu wonnde : \"Gomɗintah e yimɓe maa ɓen si wanaa ɓen gomɗinnooɓe. Wata a suno e ko ɓe gollaynoo"
        },
        {
            "chapter": 11,
            "verse": 37,
            "text": "Moƴƴin laana kan e ndeenka Amen e yamiroore Amen. Wata a yewtidoy e am fii ɓen tooñuɓe, kamɓe ko ɓe yoolotooɓe. @Corrected"
        },
        {
            "chapter": 11,
            "verse": 38,
            "text": "Himo moƴƴina laana kan. Tuma kala nde dental hoorewal rewi ka o moƴƴinta ton, ɓe jalkita mo. O maaki: \"Si on jalkitii men, menen kadi men jalkitoyay on wano jalkitirton [men non]"
        },
        {
            "chapter": 11,
            "verse": 39,
            "text": "Aray nde annduɗon ko hommbo lepte hoynayɗe aroyat e muuɗum, lepte duumiiɗe jippoo e makko"
        },
        {
            "chapter": 11,
            "verse": 40,
            "text": "Haa si yamiroore Amen nden aroyii, huɓɓinirɗe ɗen fati, Men daali: \"Ronndo e makka kala nooneeji ɗiɗi resindirayɗi e ɓeynguure maa nden -si wanaa ɓen konngol lepte ngol adii e mu'un- e ɓen gomɗimɓe\". Gomɗinaano wonndude e makko si wonah seeɗaaɓe"
        },
        {
            "chapter": 11,
            "verse": 41,
            "text": "O maaki: \"Waɗɗoree e makka Innde Alla ka dogugol makka e daragol makko. Pellet Joomi am ko Haforoowo Hinnotooɗo"
        },
        {
            "chapter": 11,
            "verse": 42,
            "text": "Kan no dogida e maɓɓe e mollooɗe waaɗe wa pelle. Nuuhu noddi ɓiɗɗo makko on, hari on no serindi: \"Ko an yo ɓinngel am, waɗɗida e amen, wata a wonndu e yedduɓe ɓen"
        },
        {
            "chapter": 11,
            "verse": 43,
            "text": "O wi'i: \"Mi ƴawoyay e fello daɗndayngo lam ndiyam ɗam\". O maaki: \"Daɗoowo yamiroore Alla nden alaa hannde si wanah on Mo O yurmini\". Molloonde nden heedi hakkunde maɓɓe, o laatodii e yoolaaɓe ɓen"
        },
        {
            "chapter": 11,
            "verse": 44,
            "text": "Wi'a: \"Ko an yo leydi, moɗu ndiyam maa ɗam! Ko an kadi yo kammu, jogito [sorombooji ndiyam ɗin]!\". Ndiyam ɗam ɓeeɓi, fiyaaku on ñaawaa, [laana] kan daroyii ka dow fello juudiiy, wi'aa: \"Halkaare woodanii ɓen yimɓe tooñuɓe"
        },
        {
            "chapter": 11,
            "verse": 45,
            "text": "Nuuhu noddi Joomi makko, o maaki: \"Joomi am, pellet ɓiɗɗo am on ko jeyaaɗo e ɓeynguure am, pellet fodoore Maa nden ko goonga. Ko An ɓuri nunɗude ñaawoore ñaawooɓe"
        },
        {
            "chapter": 11,
            "verse": 46,
            "text": "O daali: \"Ko an yo Nuuhu, pellet on jeyaaka e ɓeynguure maa, nden (toraare) ko gollal ngal moƴƴaa. Wata a toro Lam ko a alanaa ɗum ganndal. Min Miɗo waajo maa fii wata a jeye e majjuɓe ɓen"
        },
        {
            "chapter": 11,
            "verse": 47,
            "text": "O maaki: \"Joomi am, mi moolorike Ma nde mi lanndoto Maa huunde nde mi alanah ɗum ganndal. Si wanaa A hafranam yurmin Ɗaa mi, mi jeyete e hayruɓe ɓen"
        },
        {
            "chapter": 11,
            "verse": 48,
            "text": "Wi'aa: \"Ko an yo Nuuhu, jippor kisiyee immorde ka Amen, e moƴƴi dow maaɗaa e mofte wonnduɓe e maaɗa. Mofte goo (no ton), aray Men dakmita ɓe, refti memoya ɓe immorde e Amen, lepte muusuɗe"
        },
        {
            "chapter": 11,
            "verse": 49,
            "text": "Ɗii ɗoo ko jeyaaɗi e kabaruuji wiirniiɗi, Meɗen wahayina ɗe e maaɗa. A anndaano ɗe an, wanaa yimɓe maa ɓen, ko adii ɗum. Muñño, pellet battane moƴƴe ɗen woanii gomɗuɓe ɓen"
        },
        {
            "chapter": 11,
            "verse": 50,
            "text": "[Men Nulii] kadi faade e Aadinkooɓe ɓen, musiɗɗo maɓɓe on Huudi. O maaki : \"Ko onon yo yimɓe am, rewee Alla, reweteeɗo alanah on ko woori mo. On wonaali si wanaa fefindotooɓe"
        },
        {
            "chapter": 11,
            "verse": 51,
            "text": "Ko onon yo yimɓe am, mi lanndaaki on e ɗum njoɓdi. Njoɓdi am wonaali si wanaa ka on taguɗo lam. En on haqqiltaa"
        },
        {
            "chapter": 11,
            "verse": 52,
            "text": "Ko onon yo yimɓe am, insinee ka Joomi mon, refti tuubanon Mo O jippina e mooɗon toɓo jokkondirn-ngo, O ɓeyda on cemmbe e hoore cemmbe mon ɗen. Wata on huccitu ko on bomɓe"
        },
        {
            "chapter": 11,
            "verse": 53,
            "text": "Ɓe wi'i: \"Ko an yo Huudu, kala ko addan-ɗaa men e ɓanngannduyee, menen men wonaali accooɓe reweteeɗi amen ɗin fii konngol maa ngol, menen men wonaali gomɗinooɓe ma"
        },
        {
            "chapter": 11,
            "verse": 54,
            "text": "Men wi'atah si wanaa yoga e reweteeɗi amen ɗin meminirii ma bone\". O maaki: \"Min miɗo seedina Alla -seeditee onon kadi- wonnde min, ko mi daɗndiiɗo e kon ko sirkoton"
        },
        {
            "chapter": 11,
            "verse": 55,
            "text": "gaanin Makko. Fewjanee lam on denndaangal, refti wata on fadee kam"
        },
        {
            "chapter": 11,
            "verse": 56,
            "text": "Min mi fawike e Alla, Joomi am e Joomi mon. Alaa e ruugayngel si wanaa ko O nannguɗo jubuuru maggel. Pellet, Joomi am no e laawol focciingol"
        },
        {
            "chapter": 11,
            "verse": 57,
            "text": "Si on huccitii, gomɗii mi yottinanii kon ko mi nulidaa e mooɗon. Joomi am lontinay yimɓe goo ɓe wonaa onon, on lorrirtaa Mo hay e huunde. Pellet, Joomi am ko deeno kala huunde"
        },
        {
            "chapter": 11,
            "verse": 58,
            "text": "Nde yamiroore Amen nden ari, Men daɗndiri Huudi e ɓen gomɗimɓe wonnduɓe e makko yurmeende Amen. Men daɗndi ɓe lepte tiiɗuɗe"
        },
        {
            "chapter": 11,
            "verse": 59,
            "text": "Ɓen ko Aadinkooɓe. Ɓe yedduno Aayeeje Joomi amɓɓe ɗen, ɓe yeddi Nulaaɓe maɓɓe ɓen, ɓe jokki yamiroore kala dunndaranke sanndolɗinɗo"
        },
        {
            "chapter": 11,
            "verse": 60,
            "text": "Ɓe jokkindinaa ka aduna ɗoo, kuddi, e Ñalnde Darngal. Anndee pellet, Aadinkooɓe ɓen yeddi Joomi maɓɓe. Anndee goɗɗal woodanii Aadi'en, yimɓe Huudi"
        },
        {
            "chapter": 11,
            "verse": 61,
            "text": "[Men Nulii] kadi e Samuuda'en, musiɗɗo maɓɓe Saalih, o maaki: \"Ko onon yo yimɓe am, rewee Alla. Reweteeɗo alanaano on ko woori Mo. Ko Kanko fuɗɗi on ka leydi, O wuurni on e mayri. Insinanee Mo, refti tuubon ka Makko. Pellet Joomi am ko ɓaɗiiɗo, jaabotooɗo"
        },
        {
            "chapter": 11,
            "verse": 62,
            "text": "Ɓe wi'i: \"Ko an yo Saalihu, gomɗii a woniino hakkunde amen yaakoraaɗo ado ɗum ɗoo. E a haɗay men rewugol ko baabiraaɓe amen rewatno? Menen non, men wonii e sikke e huunde nde noddataa men e mun (sikke) jaaliiɗe"
        },
        {
            "chapter": 11,
            "verse": 63,
            "text": "O maaki: \"Ko onon yo yimɓe! Yeetee lam, si mi laatike e ɓanngannduyee immorde ka Joomi am, O okkii lam immorde ka Makko yurmeende, ko hommbo faabotoo mi ka Alla si mi yeddii Mo? On ɓeydataa lam si wanaa hayrugol"
        },
        {
            "chapter": 11,
            "verse": 64,
            "text": "Ko onon yo yimɓe am, mbaa ɗoo ko ngelooba wonannde on maande. Tertee mba, mba ñaama ka leydi Alla. Wata on memir-mba bone, lepte ɓaɗtiiɗe heɓa on"
        },
        {
            "chapter": 11,
            "verse": 65,
            "text": "Ɓe mborii-mba. o maaki: \"Dakmitee ka galleeji mon balɗe tati! Ɗum ko fodoore nde fennetaake"
        },
        {
            "chapter": 11,
            "verse": 66,
            "text": "Nde yamiroore Alla nden arunoo, Men daɗndiri Saalihu e ɓen gomɗimɓe wonduɓe e makko, yur-meende immorde ka Amen- e koyeera nden ñalnde Pellet Joomi maa, ko Kanko woni Doolnuɗo, Fooluɗo"
        },
        {
            "chapter": 11,
            "verse": 67,
            "text": "Haacaango ngon nanngi tooñuɓe ɓen.Ɓe waɗtini ka galleeji maɓɓe jicciiɓe"
        },
        {
            "chapter": 11,
            "verse": 68,
            "text": "A sikkay ɓe ñiiɓaano ɗon. Anndee pellet Samuudu en yedduno Joomi maɓɓe, anndee goɗɗal yurmee- nde (Alla) woodanii Samuuda'en"
        },
        {
            "chapter": 11,
            "verse": 69,
            "text": "Gomɗii Nulaaɓe Amen ɓen addanii Ibraahiima welo-welo, ɓe wi'i: \"Kisal (e mon)\". O maaki: \"Kisal (e mon). Neeɓaali o ardi e ngaari juɗaandi"
        },
        {
            "chapter": 11,
            "verse": 70,
            "text": "Nde o yi'unoo juuɗe maɓɓe ɗen yottaaki ndi, o faytiɓe (o sikkitii), o soomi kulol e maɓɓe. Ɓe wi'i: \"Wata a hulu, ko men nulaaɓe e yimɓe Luuti ɓen"
        },
        {
            "chapter": 11,
            "verse": 71,
            "text": "Tawi suddiiɗo makko on no darii, o jali, Men weltiniri mo Ishaaqa, e ɓaawo Ishaaqa, Yaaquube"
        },
        {
            "chapter": 11,
            "verse": 72,
            "text": "[Debbo on] wi'i: \"Ee jalla am! E mi jibinay e hoore ko mi nayeejo, e hino oo ɗoo gorko am ko nayeejo? Pellet ɗum ɗoo ko huunde haawniinde"
        },
        {
            "chapter": 11,
            "verse": 73,
            "text": "Ɓe wi'i: \"E a haawete fiyaaku Alla on? Yurmeende Alla e barkiiji Makko wonii e mon, yimɓe nduu suudu. Pellet ko O Yettiniiɗo Tedduɗo"
        },
        {
            "chapter": 11,
            "verse": 74,
            "text": "Nde kulol ngol iwunoo e Ibraahiima, welo-welo ngon ari e makko, himo yeddandira e Amen fii yimɓe Luuti ɓen"
        },
        {
            "chapter": 11,
            "verse": 75,
            "text": "Pellet, Ibraahiima ko muññiiɗo, heewuɗo yankina-gol, tuuboowo"
        },
        {
            "chapter": 11,
            "verse": 76,
            "text": "Ko an yo Ibraahiima, ɗuurno gaayi e ɗum; gomɗii yamiroore Joomi maa nden arii, e pellet, lepte aray e maɓɓe lepte ɗe ruttetaake"
        },
        {
            "chapter": 11,
            "verse": 77,
            "text": "Nde Nulaaɓe Amen ɓen arunoo ka Luuti, o sunanii ɓe, o ɓiɗtori fonndo makko ngon fii maɓɓe, o maaki: \"Ndee ɗoo ko ñalaande saɗtunde"
        },
        {
            "chapter": 11,
            "verse": 78,
            "text": "Yimɓe makko ɓen ari e makko e yaccoo. Ado ɗum hari hiɓe gollaynoo bonɗi. O maaki: \"Ko onon yo yimɓe am, ɓee ɗoo ko jwiɓe am: ko kamɓe ɓuri laaɓannde on. Hulee Alla, wata on hersinam e hoɓ- ɓe am. E gorko feewuɗo alaa e mo'on"
        },
        {
            "chapter": 11,
            "verse": 79,
            "text": "Ɓe wi'i: \"Pellet hiɗa anndi haaju alanah men e jiwɓe maa ɓen, pellet hiɗa anndi kadi ko men faalaa"
        },
        {
            "chapter": 11,
            "verse": 80,
            "text": "O maaki: \"Sinno miɗo marunoo doole e mon! Maa mi fattinoo(moolo) e soɓɓundu sattundu(jookdu)"
        },
        {
            "chapter": 11,
            "verse": 81,
            "text": "[Hoɓɓe ɓen] wi'i: \"Ko an yo Luutu, pellet ko men Nulaaɓe Joomi maa. Ɓe hewtataa ma. Yaltinir ɓeynguure maa nden e taƴunnde jemma, wata gooto e mo'on yeƴƴito si wanaa suddiiɗo maa on, ko fii heɓay mo ko heɓata ɓeya kon. Anndon fodoore maɓɓe nden ko ka subaka. E subaka on laataaki ɓaɗiido"
        },
        {
            "chapter": 11,
            "verse": 82,
            "text": "Nde yamiroore Amen nden arunoo, Men waɗtiri dow [saare] nden ley mayre, Men caaƴini e mayre kaaƴe iwruɗe loope juɗaaɗe rewondirɗe"
        },
        {
            "chapter": 11,
            "verse": 83,
            "text": "Maandinaaɗe ka Joomi maa. Ɗe wonaali woɗɗuɗe e tooñooɓe ɓen"
        },
        {
            "chapter": 11,
            "verse": 84,
            "text": "[Men Nulii] kadi e Madyana'en, musiɗɗo maɓɓe on Shu'aybu, o maaki: \"Ko onon yo yimɓe am, rewee Alla; reweteeɗo alanaa on ko woori Mo. Wata on ɗuytu ɓetu ngun e manndake ɗen. Min on miɗo yi'i on e moƴƴere. Min non miɗo hulani on lepte ñalaande fiiltiindede"
        },
        {
            "chapter": 11,
            "verse": 85,
            "text": "Ko onon yo yimɓe am, hunniree ɓetu ngun e manndake ɗen nunɗal. Wata on ɗuytan yimɓe ɓen coggu maɓɓe ngun, wata on yahru ka leydi bonnugol"
        },
        {
            "chapter": 11,
            "verse": 86,
            "text": "Ko keddiiɗe Alla ɗen ɓuri moƴƴannde on si on laatike gomɗimɓe. Mi wonaali reenoowo on"
        },
        {
            "chapter": 11,
            "verse": 87,
            "text": "Ɓe wi'i: \"Ko an yo Shu'aybu! E ko julde maa nden yamiru-maa nde men accata rewugol ko baabiraa- ɓe amen ɓen rewaynoo kon, maa nde men gollata huuwata e jawle amen ɗen ko men yiɗi? Pellet an ko a muññiiɗo feewuɗo"
        },
        {
            "chapter": 11,
            "verse": 88,
            "text": "O maaki: \"Ko onon yo yimɓe am, yeetee lam: si miɗo e ɓanngannduyee immorde ka Joomi am, O arsikii lam immorde ka Makko arsike moƴƴo?... Mi faandaaki lunndaade on e kon haɗay-mi on e muuɗum. Mi faandaaki si wanaa moƴƴingol fotde yeru am on. Kawral am wonaali si wanaa ka Alla. Ko e Makko mi fawii, ko ka Makko mi ruttotoo"
        },
        {
            "chapter": 11,
            "verse": 89,
            "text": "Ko onon yo yimɓe am, wata ngayngu am defu on haa heɓa on sugu ko heɓunoo yimɓe Nuuhu maa yimɓe Huudi maa yimɓe Saalih. Yimɓe Luuti ɓen kan woɗɗitaaki on"
        },
        {
            "chapter": 11,
            "verse": 90,
            "text": "Insinanee Joomi mon, refti tuubanon Mo. Pelet Joomi am ko Hinnotooɗo, Giɗo"
        },
        {
            "chapter": 11,
            "verse": 91,
            "text": "Ɓe wi'i: \"Ko an yo Shu'aybu, men alah faamude ko ɗuuɗi e kon ko wi'ataa; menen meɗen yi'e hakku-nde amen lo'uɗo. Si wanaano gorol maa ngol, men piyirteno keeƴe. An a wonaali tedduɗo e amen"
        },
        {
            "chapter": 11,
            "verse": 92,
            "text": "O maaki: \"E ko gorol am ngol ɓuri teddudo e mon diini Alla, on waɗtirii mo ɓaawo mon hawkaaɗo? Pellet Joomi am ko huɓindiiɗo(fiiltiido) ko huuwoton kon"
        },
        {
            "chapter": 11,
            "verse": 93,
            "text": "Ko onon yom yimɓe am, gollee e nokku mo'on. Min kadi ko mi golloowo. Aray nde anndoton ko hombo lepte hoynooje arat e mu'u, e ko hommbo woni fenoowo on. (Jooni non) habbitee! Min kadi miɗo wondi e mon habbitiiɗo"
        },
        {
            "chapter": 11,
            "verse": 94,
            "text": "Nde yamiroore Amen nden arunoo, Men daɗndiri Shu'aybu e ɓen gomɗimɓe wonnduɓe e makko yurmeende Amen. Haacaango ngon nanngi ɓen tooñuɓe, ɓe waɗtini ka cuuɗi maɓɓe jicciiɓe"
        },
        {
            "chapter": 11,
            "verse": 95,
            "text": "A wi'ay ɓe ñiiɓaano ɗon. Anndee woɗɗineede yurmeende wonanii Madayana wano Samuuda'en woɗɗiniranoo"
        },
        {
            "chapter": 11,
            "verse": 96,
            "text": "Gomɗii Men Nulirii Muusaa Aayeeje Amen ɗen e hujja ɓannguɗo"
        },
        {
            "chapter": 11,
            "verse": 97,
            "text": "Ha e Fir'awna e mbatu mun. Ɓe jokkii yamiroore Fir'awna nden, yamiroore Fir'awna non wanaa feewunde"
        },
        {
            "chapter": 11,
            "verse": 98,
            "text": "O ardoyto yimɓe makko ɓen Ñalnde Darngal, o jolna ɓe ka Yiite. (Nge)bonii jolirde jolaande"
        },
        {
            "chapter": 11,
            "verse": 99,
            "text": "Ɓe jokkinaama kuddi e oo (aduna), e Ñalnde Darngal. Bonii ballal ngal ɓe jokkindiranaa"
        },
        {
            "chapter": 11,
            "verse": 100,
            "text": "Ɗum ko jeyaaɗum e kumpite ca'e, Meɗen fillano maa ɗum: no e majje ñiiɓuɗe e conyaaɗe"
        },
        {
            "chapter": 11,
            "verse": 101,
            "text": "Men tooñaali ɓe. Ko woni, ko kamɓe tooñi ko'e maɓɓe. Reweteeɗi maɓɓe ɗin ɗiɓe rewaynoo gaanin ɗin duncanaali ɓe hay e huunde, tuma nde yamiroore Joomi maa nden arunoo; ɗi ɓeydaali ɓe si wanaa hayrude"
        },
        {
            "chapter": 11,
            "verse": 102,
            "text": "Ko wano nii nanngal Joomi maa ngal, si tawii O nanngii ca'e ɗen hara ko ɗe tooñuɗe. Pellet nanngal Makko ngal ko muusungal saɗtungal"
        },
        {
            "chapter": 11,
            "verse": 103,
            "text": "Pellet tasakuyee wonii e ɗum ɗoo wonannde on hulɗo lepte laakara. Nden ko ñalaande aade en mooɓoyte e mun, nde kadi ko ñalaande seedoyteende"
        },
        {
            "chapter": 11,
            "verse": 104,
            "text": "Men neɓnataa nde si wanah haa e lajal limangal"
        },
        {
            "chapter": 11,
            "verse": 105,
            "text": "Ñalnde ngal arata, wonkii (woo) wowlatah si wanaa e duŋayee Makko. Hino e maɓɓe malkisaaɗo e malaaɗo"
        },
        {
            "chapter": 11,
            "verse": 106,
            "text": "Si ko malkisaaɓe ɓen, ko ka Yiite; hino woodani ɓe nder ton ookaango e hiikaango"
        },
        {
            "chapter": 11,
            "verse": 107,
            "text": "Ko ɓe luttinteeɓe nder magge fotde kammuuli ɗin e leydi ndin no duumii, si wanah si Joomii maa muuyii; pellet Joomi maa ko waɗoowo kala ko O faandii"
        },
        {
            "chapter": 11,
            "verse": 108,
            "text": "Si tawii non ko malaaɓe ɓen, ko ka nder Aljanna woni ko duumintee e mun fotde kammuuli ɗin e leydi ndin no duumii, si wanaa si Joomi maa muuyii. (Ɗum) ko dokkal ngal taƴondirtaa"
        },
        {
            "chapter": 11,
            "verse": 109,
            "text": "Wata a wonu e sikke e huunde ko ɓee rewata. Ɓe rewiraali si wanaa no baabiraaɓe maɓɓe rewiray- noo ko adii. Menen non, Men hunniranay ɓe geɓal maɓɓe ngal ko aldah e ɗuytugol"
        },
        {
            "chapter": 11,
            "verse": 110,
            "text": "Gomɗii Men okkii Muusaa Deftere nden, luutondi- raa e mayre. Si wanaano konngol ardinoongol immorde ka Joomi maa, ñaaweteno hakkunde maɓɓe. Kamɓe kan hiɓe e sikke sikkitiiɗo e e mayre"
        },
        {
            "chapter": 11,
            "verse": 111,
            "text": "Wonaali kala maɓɓe si wanaa Joomi maa hunna- nay ɓe (njoɓdi) kuuɗe maɓɓe. Pellet ko O humpitiiɗo ko ɓe gollata kon"
        },
        {
            "chapter": 11,
            "verse": 112,
            "text": "Ñiiɓir [e focciingol ngol] wano yamiraɗaa non, e tuubuɓe wonnduɓe e maaɗa. Wata on bewu. Pellet ko O reenuɗo ko golloton kon"
        },
        {
            "chapter": 11,
            "verse": 113,
            "text": "Wata on ooñor e tooñuɓe ɓen sakko Yiite ngen mema on. Alanah on gaanin Alla yiɗɓe. Refti on walloytaake"
        },
        {
            "chapter": 11,
            "verse": 114,
            "text": "Ñinnu julde nden ka seraaji ɗiɗi ñalorma e saa'iiji jemma. Pellet moƴƴi ɗin hino monta bonɗi ɗin. Ɗum ko waaju wonannde ɓen waajitotooɓe"
        },
        {
            "chapter": 11,
            "verse": 115,
            "text": "Muñño. Pellet Alla yeebataa njoɓdi moƴƴinooɓe ɓen"
        },
        {
            "chapter": 11,
            "verse": 116,
            "text": "Ko haɗnoo wona e gire adinooɓe on ɓen, joomiraa- ɓe kedde, ɓe no haɗa e bonnugol ka leydi! si seeɗaaɓe e ɓen ɓe Men daɗndunoo e maɓɓe. Tooñuɓe ɓen jokki e ko ɓe neeminaa e mun kon, ɓe laatii bomɓe"
        },
        {
            "chapter": 11,
            "verse": 117,
            "text": "Joomi maa siforaali halkiroowo ca'e e hoore tooñe tawa yimɓe maɓɓe ko moƴƴinooɓe"
        },
        {
            "chapter": 11,
            "verse": 118,
            "text": "Sinno Joomi maa muuyiino, O waɗayno yimɓe ɓen moftal gootal. Ɓe seerataa ko ɓe luutondirooɓe"
        },
        {
            "chapter": 11,
            "verse": 119,
            "text": "si wanaa ɓen ɓe Joomi maa yurmaa. Ko sabu ɗum O tagiri ɓe. Konngol Joomi maa ngol jojjii wonnde: \"Pellet, Mi hebbiniray Jahannama jinna e yimɓe, ɓe denndaangal"
        },
        {
            "chapter": 11,
            "verse": 120,
            "text": "Kala e mu'un, Meɗen fillano maa kabaruuji Nulaaɓe, ko Men tabintinra ɗum ɓernnde maa ngon. Aranii ma e ngol (cortewol) goonga e waaju e janntoore wonannde gomɗimɓe ɓen"
        },
        {
            "chapter": 11,
            "verse": 121,
            "text": "Maakan ɓen ɓe gomɗinah: \"Gollee e nokku mo'on. Menen kadi, ko men gollooɓe"
        },
        {
            "chapter": 11,
            "verse": 122,
            "text": "Habbitee kadi. Menen ko men habbitiiɓe"
        },
        {
            "chapter": 11,
            "verse": 123,
            "text": "Ko Alla heeranii wirniiɗi kammuuli ɗin e leydi ndin, ko ka Makko fiyaaku no fow ruttetee. Awa rewu Mo, fawo-ɗaa e Makko. Joomi maa wonaali welsindiiɗo e kon ko golloton"
        },
        {
            "chapter": 12,
            "verse": 1,
            "text": "Alif, laam, raa. Ɗen ko Aayeeje Deftere ɓanngunde nden"
        },
        {
            "chapter": 12,
            "verse": 2,
            "text": "Menen Men jippiniriinde janngeteende [e ɗemngal] Aarabu, belajo'o, on haqqilay"
        },
        {
            "chapter": 12,
            "verse": 3,
            "text": "Menen Meɗen fillano maa ko ɓuri moƴƴude e fillayee, e kon ko Men wahayini e maaɗa ndee Alqur'aanaare, hay si woniino ado mayre, ko a jeyaaɗo e welsindiiɓe ɓen"
        },
        {
            "chapter": 12,
            "verse": 4,
            "text": "Tuma nde Yuusufu maakannoo ben makko: \"Ko onon yo baaba'en, mi yi'ii [e koyɗol] koode sappo e go'o, naange ngen kadi e lewru ndun; mi yi'ii ɗin no sujjana lam"
        },
        {
            "chapter": 12,
            "verse": 5,
            "text": "[Ben makko] maaki: \"Ko an yo ɓinngel am, wata a fillano musiɗɓe maa ɓen koyɗol maa ngol sakko ɓe fewjane feere; pellet seytaane ko gañoAade ɓannguɗo"
        },
        {
            "chapter": 12,
            "verse": 6,
            "text": "Ko wano nii Joomi maa suɓoray maa, O anndine firo koyɗi, O timmina neema Makko on e maaɗa e ɓeynguure Yaaquuba nden, wano O timminirnoo mo e baabiraaɓe maa ɓen ɗiɗo: Ibraahiima e ishaaqa. Pellet Joomi maa ko Annduɗo Ñeeñuɗo"
        },
        {
            "chapter": 12,
            "verse": 7,
            "text": "Gomɗii wonii e Yuusufa e musiɗɓe makko ɓen, taskuyeeji wonannde lanndotooɓe ɓen"
        },
        {
            "chapter": 12,
            "verse": 8,
            "text": "tuma nde ɓe wi'unoo: \"Pellet ko Yuusufa e neene-gooto mun on ɓuraa yiɗeede ka ben-men dii enen, enen le ko en jamaa ɗuuɗuɓe. Pellet ben-men wonii e majjere ɓanngunde"
        },
        {
            "chapter": 12,
            "verse": 9,
            "text": "Waree Yuusufa maa feroɗon mo e leydi; yeeso ben mon ngon heeranoo on, wonton ɓaawo ɗum yimɓe moƴƴuɓe"
        },
        {
            "chapter": 12,
            "verse": 10,
            "text": "Gooto e maɓɓe wi'i: \"Wata on waru Yuusufa, weddee mo ka niɓe woyndu yoga e seteeɓe hoccay mo, si on laatike gllooɓe"
        },
        {
            "chapter": 12,
            "verse": 11,
            "text": "Ɓe wi'i: \"Ko an yo ben amen, ko heɓu-maa a hoolotaako men e fii Yuusufa? Menen le ko men laaɓamɓe mo reedu"
        },
        {
            "chapter": 12,
            "verse": 12,
            "text": "Accitidu-mo e amen o ñaama, o fija. Menen ko men reenooɓe mo"
        },
        {
            "chapter": 12,
            "verse": 13,
            "text": "O maaki: \"Min no suninay lam nde yahdoton e makko; miɗo huli nde boyeeru ndu ñaamata-mo ka welsindi-ɗon e makko"
        },
        {
            "chapter": 12,
            "verse": 14,
            "text": "Ɓe wi'i: \"Pellet si saafaandu ñaamii mo e hoore ko men jamaa ɗuuɗuɓe, haray ko men hayruɓe"
        },
        {
            "chapter": 12,
            "verse": 15,
            "text": "Nde ɓe yahdunoo e makko, ɓe fottani ukkugol mo ka niɓe woyndu, Men wahayini e makko: \"Ma a yeetitoyo ɓe ɗee kuuɗe maɓɓe hara ɓe so'aa anndude"
        },
        {
            "chapter": 12,
            "verse": 16,
            "text": "Ɓe arti ka ben maɓɓe kiikiiɗe hiɓe woya"
        },
        {
            "chapter": 12,
            "verse": 17,
            "text": "Ɓe wi'i: \"Ko an yo baaben amen, menen men yehii meɗen adondira, men acci Yuusufa ka kaake amen saafaandu ndun ñaami mo. A hoolotaako men non, hay si men wonii goonguɓe"
        },
        {
            "chapter": 12,
            "verse": 18,
            "text": "Ɓe ardi e dolokke makko on hino moddi ƴiiƴam fenaande. O maaki: \"Si ko woni, wonkiiji mon ɗin cuɗinanii on fiyaaku. Ko muñal moƴƴal [heddanii lam]! Ko Alla woni wallitorɗo e ko sifotoɗon kon"
        },
        {
            "chapter": 12,
            "verse": 19,
            "text": "Seteeɓe ari, ɓe nuli ƴoogoowo maɓɓe on, o jippini baagal makko ngal. O wi'i: \"Ee wel¨-welo am! E hino paykum!\" Ɓe suuɗiri mo keyee maɓɓe. Alla non ko annduɗo ko ɓe gollata kon"
        },
        {
            "chapter": 12,
            "verse": 20,
            "text": "Ɓe yeeyiri mo coggel famɗungel: dirhamu-woy limotoo-koy. Ɓe woni welsindiiɓe e fii makko"
        },
        {
            "chapter": 12,
            "verse": 21,
            "text": "Sooduɗo mo on Misra wi'ani ɓeyngu makko: \"Teddin jipporde makko. Hino gasa ka o nafa en maa jogitoɗe mo ɓiɗɗo\". Ko nii Men hoɗniri Yuusufa ka leydi fii yo Men anndin mo firo koyɗi. Alla ko fooluɗo e fiyaaku Makko on: kono ko ɓuri ɗuuɗude e yimɓe ɓen anndaa"
        },
        {
            "chapter": 12,
            "verse": 22,
            "text": "Nde o yottinoo sagatalaaku makko, Men okki mo faamu e anndal. Ko wano nii Men yoɓirta moƴƴinooɓe ɓen"
        },
        {
            "chapter": 12,
            "verse": 23,
            "text": "On [debbo] mo on woni e suudu mun ɗaɓɓiri mo hoore-makko. O soki baafe ɗen o wi'i: \"Mi heblanii-mo-ma!\" O maaki: \"Moolaare Alla! Jeyɗo lam on moƴƴinii weerde am. Si ko woni, tooñooɓe ɓen maletaake"
        },
        {
            "chapter": 12,
            "verse": 24,
            "text": "Gomɗii [debbo] on himmanii oon. Kanko kadi o himmanayno mo si wanaa o yi'ii hujja Joomi makko on. Ko nii [Men gerdiri] fii yo Men yiltu mo e bone e pankare. Pellet ko o jeyaaɗo e jeyaaɓe amen laɓɓinaaɓe ɓen"
        },
        {
            "chapter": 12,
            "verse": 25,
            "text": "Ɓe ɗiɗo kala ɓe adondiri ka baafal, o seekiri dolokke oya on ɓaawo. Ɓe tawi moodi makko ka baafal. [debbo] on wi'i: \"Ko honɗum woni njoɓdi on faalanaaɗo ɓeynguure maa nden bonki si wanaa yo soke [o leptiree] lepte muusuɗe"
        },
        {
            "chapter": 12,
            "verse": 26,
            "text": "[Yuusufu] maaki: \"Ko kanko ɗaɓɓiri lam hoore-am\". Tawanooɗo e yimɓe [debbo] on seeditii: \"Si tawii dolokke mum on ko yeeso seekiraa, haray ko [debbo] on goongi, kanko [gorko] on ko jeyaaɗo e fenuɓe ɓen"
        },
        {
            "chapter": 12,
            "verse": 27,
            "text": "Si tawii non dolokke makko on ka ɓaawo seekiraa, haray [debbo] on fenii, kanko [gorko] on ko o jeyaaɗo goonguɓe ɓen"
        },
        {
            "chapter": 12,
            "verse": 28,
            "text": "Nde [moodi makko] yi'unoo dolokke on ko ɓaawo seekori, o wi'i: \"Ɗum ko jeyaaɗum e pewje mon! Pellet pewje mon ɗen ko haawniiɗe"
        },
        {
            "chapter": 12,
            "verse": 29,
            "text": "Yuusufa, ɗuurno gaayi e ɗum. An [debbo on], insinano junuubi(bakkaat) maa ɗin; tawde pellet a jeyaama e woopuɓe ɓen"
        },
        {
            "chapter": 12,
            "verse": 30,
            "text": "Rewɓe ɓen ka saare wi'i: \"Debbo laamɗo on ɗaɓɓirii kurkaadu makko ndun hoore-makko! Gomɗii giggol ɓurtirii mo. Menen dey meɗen yi'a oo [debbo] e majjere ɓanngunde"
        },
        {
            "chapter": 12,
            "verse": 31,
            "text": "Nde o nanunoo pewje maɓɓe ɗen, o nulani ɓe, o hebilani ɓe ngawluuji, o jonni gooto kala e maɓɓe laɓi, o wi'i: \"Yaltu e maɓɓe!\". Nde ɓe yi'unoo mo, ɓe mawnini mo, ɓe hetti juuɗe maɓɓe ɗen, ɓe wi'i: \"Kaawee Alla! Oo wanaa ɓanndinke, oo wonaali si wanaa malaa'ikaajo tedduɗo"
        },
        {
            "chapter": 12,
            "verse": 32,
            "text": "O wi'i: \"Ko oo mo'on felirɗon lam fii mun, gomɗii mi ɗaɓɓirii mo hoore-makko o haɗitii. Si wonii o waɗaali ko mi yamirta mo kon, ma o soke ma o laato jeyaaɗo e hoyɓe ɓen"
        },
        {
            "chapter": 12,
            "verse": 33,
            "text": "O maaki: \"Joomi am, Ko kaso ngon ɓurani lam e ko ɓe noddata lam e mun kon. Si a pottinaani lam pewje maɓɓe ɗen, mi ooñoto e maɓɓe, mi jeyee e majjuɓe ɓen"
        },
        {
            "chapter": 12,
            "verse": 34,
            "text": "Joomi makko jaabinani mo, O firliti e makko pewje maɓɓe ɗen. Pellet, ko Kanko woni Nanoowo, Annduɗo On"
        },
        {
            "chapter": 12,
            "verse": 35,
            "text": "Refti feeñani (rewɓe) ɓen ɓaawo nde ɓe yi'i maandeeji ɗin, ma o sok-mbo tigi haa e saa'i"
        },
        {
            "chapter": 12,
            "verse": 36,
            "text": "Sukaaɓe ɗiɗo naatidi e makko ka kaso. Goɗɗo e maɓɓe wi'i: \"Min mi hoyɗii hoore-am miɗo siiwa sanngara\". Oya kadi wi': \"Min mi hoyɗii hoore-am miɗo ronndii ka hoore-am cobbal, colli no ñaama e maggal\". Humpitii men firo ɗin, menen men yi'ii ma jeyaaɗo e moƴƴinooɓe ɓen"
        },
        {
            "chapter": 12,
            "verse": 37,
            "text": "O maaki: \"Ñaametee mo wonaɗon okkoreede on aratah on si wanaa mi humpitay on firo mun ado o arde on. Ɗum mo'on ko jeyeeɗum e ko Joomi am anndini lam. Min mi ɗalii diina yimɓe ɓe gomɗinaa Alla, hara kamɓe e fii laakara ko ɓe yedduɓe"
        },
        {
            "chapter": 12,
            "verse": 38,
            "text": "Jokku-mi diina baabiraaɓe am ɓen: Ibraahiima e Ishaaqa e Yaaquuba. Haananaa men nde men kafidata e Alla hay e huunde. Ɗum ko jeyaaɗum e ɓural Alla e dow amen e hoore yimɓe ɓen; kono ko ɓuri ɗuuɗude e yimɓe ɓen ɓe yettataa"
        },
        {
            "chapter": 12,
            "verse": 39,
            "text": "Ko onon yo wondiiɓe am ɗiɗo ka kaso! E ko reweteeɗi sertuɗi ɓuri moƴƴude, kaa ko Alla Gooto Fooluɗo on"
        },
        {
            "chapter": 12,
            "verse": 40,
            "text": "On alah e rewde gaanin Makko, si wanah inɗe ɗe innuɗon ɗum, onon e baabiraaɓe mon, Alla jippinanaali ɗen hujja. Ñaawoore nden alanah si wanaa Alla. O yamirii wata on rewu si wanaa Kanko. Ko ɗum ɗum woni diina ñiiɓuka kan; kono ko ɓuri ɗuuɗude e yimɓe ɓen ɓe anndaa"
        },
        {
            "chapter": 12,
            "verse": 41,
            "text": "Ko onon yo wondiiɓe am ɗiɗo ka kaso! Goɗɗo e mo'on yarnay koohoo mun on sanngara; oya on, o fetee, colli ɗin ñaama ka hoore makko. Fiyaaku mo lanndiɗon fii mun on ñaawaama"
        },
        {
            "chapter": 12,
            "verse": 42,
            "text": "O maakani on mo o sikke daɗay e maɓɓe kamɓe ɗiɗo: \"Janto lam ka koohoojo maa on\". Seytaane yejjintini mo jantanagol koohoojo makko on. [Yuusufu] ñiiɓiti ka kaso yoga e duuɓi"
        },
        {
            "chapter": 12,
            "verse": 43,
            "text": "Laamɗo on wi'i: \"Min mi yi'ii (e koyɗol) na'i jeeɗiɗi fayɗi, na nyaama fooƴuɗi jeeɗiɗi ɗin, e dukke jeeɗiɗi kecce, e goɗɗi goo yooruɗi. Ko onon yo dental, firtanee lam ngol koyɗol am, si on laatike firtooɓe koyɗi"
        },
        {
            "chapter": 12,
            "verse": 44,
            "text": "Ɓe wi'i: \"Ko jiiɓu-jaaɓu koyɗi ! Men wonaali annduɓe firo koyɗi"
        },
        {
            "chapter": 12,
            "verse": 45,
            "text": "Daɗuɗo on e ɓeya ɗiɗo miijitii ɓaawo dumunna o wi'i: \"Min mi humpitay on firo maggol. Nulee lam"
        },
        {
            "chapter": 12,
            "verse": 46,
            "text": "Yuusufu, an yo goonguɗo! Yeetii men fii na'i jeeɗiɗi fayɗi, na nyaama fooƴuɗi jeeɗiɗi ɗin, e dukke jeeɗiɗi kecce, e goɗɗi goo yooruɗi, belajo'o mi ruttoo ka yimɓe ɓen, belajo'o, ɓe annday"
        },
        {
            "chapter": 12,
            "verse": 47,
            "text": "O maaki: \"On remay duuɗi jeeɗiɗi jokkondirɗi. Kala ko soñuɗon, accon ɗum ka dukkal(butaali) mun, si wanaa seeɗa e kon ko ñaamoton"
        },
        {
            "chapter": 12,
            "verse": 48,
            "text": "Refti aroyay ɓaawo ɗum, duuɓi jeeɗiɗi saɗtuɗi, ɗin (duuɓi) no ñaama kon ko marnaɗon ɗi si wanaa seeɗa e ko maroton [fii awdi]"
        },
        {
            "chapter": 12,
            "verse": 49,
            "text": "Refti aroya ɓaawo ɗum, hitaande, ko e mayre yimɓe ɓen toɓetee, ko e mayre kadi ɓe hamata"
        },
        {
            "chapter": 12,
            "verse": 50,
            "text": "Laamɗo on wi'i: \"Addanee lam on\". Nde imminaaɗo on arunoo mo, o maaki: \"Rutto ka koohoojo maa on lanndoɗaa mo: Ko woni fiyaaku ɓen rewɓe hettunooɓe juuɗe mun ɗen? Pellet Joomi am ko annduɗo pewje maɓɓe ɗen"
        },
        {
            "chapter": 12,
            "verse": 51,
            "text": "[Laamɗo on] wi'i: \"Ko honɗum wonunoo fiyaaku mon tuma ɗaɓɓirnoɗon Yuusufa hoore-makko?\" Ɓe wi'i: \"Moolaare Alla! Men anndiraa mo ko boni\". Ɓeyngu laamɗo on wi'i: \"Jooni goonga kan feeñii. Ko min ɗaɓɓirnoo mo hoore-makko, pellet ko o jeyaaɗo e goonguɓe ɓen"
        },
        {
            "chapter": 12,
            "verse": 52,
            "text": "Ɗum ko fii yo o anndu wonnde mi janfaaki mo ka wirnii, e wonnde Alla fewnatah pewje janfotooɓe ɓen"
        },
        {
            "chapter": 12,
            "verse": 53,
            "text": "Mi laɓɓinaa hoore-am, tawde wonkii ko heewuki yamirde bone, si wanah kin ki Joomi am yurmini. Joomi am ko Haforoowo Hinnotooɗo"
        },
        {
            "chapter": 12,
            "verse": 54,
            "text": "Laamɗo on wi'i: \"Addanee lam mo, mi heertinana mo hoore-am\". Nde o yewtunoo mo, o wi'i: \"An on hannde ka amen, ko a jom-nokku hoolaaɗo"
        },
        {
            "chapter": 12,
            "verse": 55,
            "text": "O maaki: \"Waɗam e hoore-ngaluuji leydi ndin: ko mi reenoowo annduɗo"
        },
        {
            "chapter": 12,
            "verse": 56,
            "text": "Ko wano nii Men ñimnirani Yuusufa ka leydi, himo jippora e mayri nokku ka o yiɗi. Meɗen heɓnira yurmeende Amen nden on mo Men muuyi, men yeebataa njoɓdi moƴƴinooɓe ɓen"
        },
        {
            "chapter": 12,
            "verse": 57,
            "text": "Pellet ko njoɓdi laakara ndin ɓuri moƴƴannde ɓen gomɗimɓe ɓe laatii gomɗuɓe"
        },
        {
            "chapter": 12,
            "verse": 58,
            "text": "Baaba-gootooɓe Yuusufa ɓen ari ɓe naati ka makko. O annditi ɓe, kono kamɓe ɓe paayti mo"
        },
        {
            "chapter": 12,
            "verse": 59,
            "text": "Tuma nde o hebllannooɓe doŋlle maɓɓe ɗen, o maaki: \"Addanee lam musiɗɗo mon baaba-gooto. E on yi'aali miɗo timmina ɓetu ngun, e wonnde ko mi ɓurdo moƴƴude e weernooɓe ɓen"
        },
        {
            "chapter": 12,
            "verse": 60,
            "text": "Si on addanaali lam mo, haray ɓetu alanaa on ka am ɗoo; wata on ɓado lam kadi"
        },
        {
            "chapter": 12,
            "verse": 61,
            "text": "Ɓe wi'i: \"Men ɗaɓɓiray mo ben makko, menen ko men gollooɓe (ɗum)"
        },
        {
            "chapter": 12,
            "verse": 62,
            "text": "O maakani gollooɓe makko ɓen: \"Waɗee coggeeli(njigguuji) maɓɓe ɗin ka doŋlle maɓɓe: belajo'o ɓe annditay ɗi si ɓe ruttike ka yimɓe maɓɓe ɓen, belajo'o ɓe yiltoto"
        },
        {
            "chapter": 12,
            "verse": 63,
            "text": "Tuma nde ɓe ruttinoo ka ben maɓɓe, ɓe wi'i: \"Ko an yo ben(baaba) amen, men salanaama ɓetu. neldu amen musiɗɗo amen on, men ɓetanee. Ko men reenooɓe mo"
        },
        {
            "chapter": 12,
            "verse": 64,
            "text": "O maaki: \"Hara mi hooloray on e fii makko, si wanaa no mi hoolornoo on non e neene-gooto makko on ko adii? Ko Alla woni moƴƴo reenoowo, ko Kanko ɓuri moƴƴude yurmeteeɓe ɓen"
        },
        {
            "chapter": 12,
            "verse": 65,
            "text": "Nde ɓe udditunoo doŋlle maɓɓe ɗen, ɓe tawi coggeeli(njigguuji) maɓɓe ɗin ruttaama e maɓɓe. Ɓe wi'i: \"Ko an yo ben amen, ko men ɗaɓɓata [kadi]? Ɗii ko coggeeli amen, ɗi ruttaama e amen. Meɗen jiggana yimɓe amen, men reena musiɗɗo amen on, men ɓeydora ɓetu ngelooba; ɗum ko ɓetu newiingu"
        },
        {
            "chapter": 12,
            "verse": 66,
            "text": "O maaki: \"Mi immindintaa(neldatah) mo e mooɗon haa ƴettanon mi ahadi ka Alla, wonnde on artiranay lam mo si wanaa hara on huɓinda\". Ɓaawo ɓe ƴettanii mo ahadi maɓɓe ndin, o maaki: \"Alla e dow ko wowluɗen kon, ko O deeno"
        },
        {
            "chapter": 12,
            "verse": 67,
            "text": "O maaki: \"Ko onon yo ɓiɗɓe am, wata on naatiroy e damal gootal, naatiree e dame seertuɗe. Mi dun-cantaa on e (muyɗe) Alla hay e huunde. Ñaawoore alanaa si wanaa Alla: Ko e Makko mi fawii, ko e makko kadi, yo fawo fawotooɓe ɓen"
        },
        {
            "chapter": 12,
            "verse": 68,
            "text": "Nde ɓe naatirnoo nokku ka ben maɓɓe yamirnoo ɓe ɗon, ɗum wonaano no duncana ɓe [ko iwri] ka Alla si wanaa haaju wonunooɗo e fittaandu Yaaquuba mo o gasini. Kanko on, ko o jom-ganndal ngal Men anndini mo. Kono ko ɓuri ɗuuɗude e yimɓe ɓen ɓe anndaa"
        },
        {
            "chapter": 12,
            "verse": 69,
            "text": "Nde ɓe naatunoo ka Yuusufa, o maɓɓi neene-gooto makko on e makko, o maaki: \"Ko mi neene-gooto maa, wata a sunor ko ɓe huuwaynoo"
        },
        {
            "chapter": 12,
            "verse": 70,
            "text": "Tuma nde o hebilannoo ɓe doŋlle maɓɓe ɗen, o waɗi etirgal ngal ka doŋngal neene-gooto makko on, refti ewnotooɗo eewnii: \"Ko onon yo seteeɓe, Ko on wuyɓe"
        },
        {
            "chapter": 12,
            "verse": 71,
            "text": "Ɓe fewtiti e maɓɓe ɓe wi'i: \"Ko honɗum hattiɗon"
        },
        {
            "chapter": 12,
            "verse": 72,
            "text": "Ɓe wi'i: \"Men hattike etirde laamɗo on. Hino woodani kala adduɗo ngal, doŋngal ngelooba, ko min woni fawtiiɗo ɗum"
        },
        {
            "chapter": 12,
            "verse": 73,
            "text": "Ɓe wi'i: \"Men woondirii Alla, gomɗii hiɗon anndi men araali bonnugol ka leydi, men laataaki kadi wuyɓe"
        },
        {
            "chapter": 12,
            "verse": 74,
            "text": "Ɓe wi'i: \"Ko wonata njoɓdi makko si tawii ko on fenooɓe"
        },
        {
            "chapter": 12,
            "verse": 75,
            "text": "Ɓe wi'i: \"Njoɓdi makko: ko kala mo: [ɗum] tawaa ka doŋngal mun, haray ko kanko [tigir] woni njoɓdi mun. Ko wano non men yoɓitirta tooñooɓe ɓen"
        },
        {
            "chapter": 12,
            "verse": 76,
            "text": "[Yuusufu] fuɗɗori doŋle maɓɓe ɗen ado doŋngal neene-gooto makko on; refti o yaltiniri nde ka doŋngal neene-gooto makko on. Ko wano non men fewjirani Yuusufa, [tawde] o hattantaano nanngude neene-gooto makko on ka sariya laamɗo on, si wanaa hara ko Alla muuyi. Meɗen ɓantana darajaaji on mo Men muuyi. No e dow kala jom-ganndal ganndo [goo]"
        },
        {
            "chapter": 12,
            "verse": 77,
            "text": "Ɓe wi'i: \"Si o wujjii, haray neene-gooto makko wujjiino ko adii\". Yuusufu mari ɗum ka wonkii makko, o feññinanaali ɓe ɗum. O maaki: \"Ko onon ɓuri bonnde nokku! Ko Alla ɓuri anndude ko sifotoɗon"
        },
        {
            "chapter": 12,
            "verse": 78,
            "text": "Ɓe wi'i: \"Ko an yo laamɗo on, oo no mari baabiraawo nawyuɗo oggos; ƴettu gooto e amen lonto makko. Menen men yi'ii ma jeyaaɗo e moƴƴinooɓe ɓen"
        },
        {
            "chapter": 12,
            "verse": 79,
            "text": "O maaki: \"Moolaara Alla nde men nanngata si wanaa on mo men tawi doŋlle amen ɗen e juuɗe mun. Mene haray ontuma ko men tooñuɓe"
        },
        {
            "chapter": 12,
            "verse": 80,
            "text": "Nde ɓe taƴinoo fii hettugol mo, ɓe martiti ko ɓe gunndondirɓe. Mawɗo maɓɓe on wi'i: \"E on anndaa wonnde ben mon ƴettodii e mo'on ahadi ka Alla, e aranun tuma welsindinoɗon e Yuusufa? Mi seerataa leydi ndin haa ben am duŋanoo lam maa O ñaawana lam [hettugol mo], ko Kanko ɓuri moƴƴude e ñaawooɓe ɓen"
        },
        {
            "chapter": 12,
            "verse": 81,
            "text": "Ruttee ka ben mon wi'on: \"Ko an yo ben amen, ɓiɗɗo maa on wujjii. Men seedaaki si wanaa ko men anndi, men wonaali reenuɓe ko wirnii"
        },
        {
            "chapter": 12,
            "verse": 82,
            "text": "Lanndo (yimɓe) saare nden nde men wonunoo e mun, e seteeɓe ɓen ɓe men hawrondirnoo e mun. Pellet ko men goonguɓe"
        },
        {
            "chapter": 12,
            "verse": 83,
            "text": "[Yaaquuba] maaki: \"Wonkiiji mon ɗin cuɗanii on fiyaake! Ko muñal labangal. Hino hasii ka Alla artiranta mi ɓe, ɓe denndaangal. Ko Kanko woni Annduɗo, Ñeeñuɗo"
        },
        {
            "chapter": 12,
            "verse": 84,
            "text": "O ɗuurnii ɓe o maaki: \"Ee suno am e fii Yuusufa!\" Gite makko ɗen rawniri suno. Ko o suuɗɗo suno"
        },
        {
            "chapter": 12,
            "verse": 85,
            "text": "Ɓe wi'i: \"Men woodirii Alla! A seerataa hiɗa janntoo fii Yuusufa, haa wonaa horsuɗo maa wonaa jeyaaɗo e halkiiɓe ɓen"
        },
        {
            "chapter": 12,
            "verse": 86,
            "text": "O maaki: \"Anndee ko e Alla mi wullitotoo annde am e sunaare am. Miɗo anndi ka Alla ko on anndaa"
        },
        {
            "chapter": 12,
            "verse": 87,
            "text": "Ko onon yo ɓiɗɓe am, yehee tefon fii Yuusufa e neene-gooto makko on. Wata on taƴo e yurmeende Alla. Ko fii, taƴotaako e yurmeende Alla si wanaa yimɓe yedduɓe ɓen"
        },
        {
            "chapter": 12,
            "verse": 88,
            "text": "Nde ɓe naatunoo ka makko [kanko Yuusufa], ɓe wi'i: \"Ko an yo laamɗo, lorra heɓii men memen e ɓeynguure amen; men ardii e sil'a jaasuɗo. Hunnan men ɓetu ngun, sakko-ɗaa e amen. Pellet, Alla yoɓay sakkotooɓe ɓen"
        },
        {
            "chapter": 12,
            "verse": 89,
            "text": "O maaki: \"Enee, on annditii ko waɗunoɗon Yuusufa e neene-gooto makko on kon tuma nde wonunoɗon majjuɓe"
        },
        {
            "chapter": 12,
            "verse": 90,
            "text": "Ɓe wi'i: \"Kere ko an woni Yuusufa?\" O maaki: \"Ko min woni Yuusufa. Oo ɗoo ko miñam. Gomɗii Alla moƴƴike e amen. Ko fii, mo gomɗii o muññike, pellet, Alla yeebataa njoɓdi moƴƴinooɓe ɓen"
        },
        {
            "chapter": 12,
            "verse": 91,
            "text": "Ɓe wi'i: \"Men woondiri Alla, Alla ɓurnii ma e amen, men woniino woopuɓe"
        },
        {
            "chapter": 12,
            "verse": 92,
            "text": "O maaki: \"Feloore alaa e hoore-mon hannde! Yo Alla yawtan on. Ko Kano woni Moƴƴo Yurmeteeɗo"
        },
        {
            "chapter": 12,
            "verse": 93,
            "text": "Yahdee e oo dolokke am ɗoo, werloɗon mo ka yeeso baaben am: o wattinay yi'oowo. Addanon lam ɓeynguure mon nden ɓe denndaangal"
        },
        {
            "chapter": 12,
            "verse": 94,
            "text": "Nde seteeɓe ɓen seerti [yalti Misra]ben maɓɓe maaki: \"Min miɗo heɓa balangol Yuusufa, sinno wanaa fii yo on ɗaytinam"
        },
        {
            "chapter": 12,
            "verse": 95,
            "text": "Ɓe wi'i: \"Men woondirii Alla, an hiɗa e majjere maaɗa ɓooyunde nden"
        },
        {
            "chapter": 12,
            "verse": 96,
            "text": "Nde wewlinoowo on arunoo, o werlii [dolokke] on ka yeeso makko, o wonti yi'oowo. O maaki: \"E mi wi'anaano on miɗo anndi ka Alla ko on anndaa"
        },
        {
            "chapter": 12,
            "verse": 97,
            "text": "Ɓe wi'i: \"Ko an yo ben amen, insinano men junuubi amen. Menen men woniino woopuɓe"
        },
        {
            "chapter": 12,
            "verse": 98,
            "text": "O maaki: \"Armami insinano on Joomi am. Ko Kanko woni Haforoowo, Hinnotooɗo"
        },
        {
            "chapter": 12,
            "verse": 99,
            "text": "Nde ɓe naatunoo ka Yuusufa, o weerni ka makko [ɗon] mawɓe makko ɓen ɗiɗo, o maaki: \"Naatiree Misra, si Alla muuyii, ko on hooliiɓe"
        },
        {
            "chapter": 12,
            "verse": 100,
            "text": "O towniri mawɓe makko ɓen ɗiɗo ka belorki(danki), ɓe naayirani mo sujjugol. O maaki:\"Ko onon yo baaba'en, ko ɗum ɗoo woni firo koyɗol am ngol oya tuma, gomɗii Joomi am waɗii ngol goonga. Gomɗii O moƴƴike e am tuma O yaltinnoo lam ka kaso, O itti on ka ladde, ɓaawo nde seytaane bonnii hakkunde am e ben-gootooɓe am ɓen. Pellet, Joomi am ko newaniiɗo ko O muuyi kon. Ko Kanko woni Annduɗo, Ñeeñuɗo"
        },
        {
            "chapter": 12,
            "verse": 101,
            "text": "Joomi am, gomɗii A yeɗii lam laamu, A anndinii lam kadi firo koyɗi. [An] Taguɗo kammuuli ɗin e leydi ndin, ko An woni giɗo am aduna e laakara. Ƴettitam ko mi juulɗo, waɗitdaa lam e moƴƴuɓe ɓen"
        },
        {
            "chapter": 12,
            "verse": 102,
            "text": "Ɗum ko jeyaaɗum e kumpite wirniiɗe, Meɗen wahayini ɗe e maaɗa. A tawanooka e maɓɓe tuma nde ɓe eɓɓunoo fiyaaku maɓɓe on hiɓe fewja"
        },
        {
            "chapter": 12,
            "verse": 103,
            "text": "Ko ɓuri ɗuuɗude e yimɓe ɓen, hay si a rerɗi, (ɓe) wonaali gomɗinooɓe"
        },
        {
            "chapter": 12,
            "verse": 104,
            "text": "A ɗaɓɓiraali ɓe e ɗum njoɓdi. Nde wonaali si wanaa waaju wonannde winndere nden"
        },
        {
            "chapter": 12,
            "verse": 105,
            "text": "Ɗuuɗii e Aayeeje ka kammuuli e ka leydi, hiɓe rewa e majje hara ko ɓe ɗuurniiɓe ɗe"
        },
        {
            "chapter": 12,
            "verse": 106,
            "text": "Ko ɓuri ɗuuɗude e maɓɓe gomɗintaa Alla, si wanaa hara ko ɓe sirkuɓe"
        },
        {
            "chapter": 12,
            "verse": 107,
            "text": "E ɓe hooli nde hippooje arata ɓe e lepte Alla ɗen maa darngal ngal ardira ɓe juhal, hara kamɓe ɓe so'aa"
        },
        {
            "chapter": 12,
            "verse": 108,
            "text": "Maaku: \"Ko ngo'ol woni laawol am, miɗo noddira e Alla dow hujja, min e ɓen jokkuɓe lam. Senayee woodanii Alla! Mi wonaali jeyaaɗo e sirkooɓe ɓen"
        },
        {
            "chapter": 12,
            "verse": 109,
            "text": "Men Nulaali ado maa si wanaa worɓe jeyaaɓe e yimɓe ca'e ɗen, Meɗen wahayina e maɓɓe. E ɓee [fennooɓe ma] yiilotaako ka leydi, ɓe ndaara ko honno battane ɓen adinooɓe ɓe wa'unoo? Pellet ko saare laakara nden ɓuri moƴƴannde ɓen huluɓe [Alla]. E on haqqiltaa"
        },
        {
            "chapter": 12,
            "verse": 110,
            "text": "Haa si tawii Nulaaɓe ɓen taƴike, (heeferɓe ɓen) fellita wonnde kamɓe ɓe fennaama, ballal Amen ngal ara e maɓɓe; Men daɗnda on mo Men muuyi, lepte Amen ɗen ruttetaake gaayi e yimɓe bomɓe ɓen"
        },
        {
            "chapter": 12,
            "verse": 111,
            "text": "Gomɗii wonii e fillayeeje maɓɓe ɗin tasakuyye wonannde joomiraaɓe haqqillaaji ɓen. Nde wonaali yewtere fefindaande. Ko woni, ko nde goonginnde ɗen adinooɗe nde, e fensitunde kala huunde, e peewal e yurmeende wonannde yimɓe gomɗimɓe ɓen"
        },
        {
            "chapter": 13,
            "verse": 1,
            "text": "Alif, Laam, Miim, Raa. Ɗee ko Aayeeje Deftere nden; jippinaande nden e maaɗa immorde ka Joomi maa ko goonga; kono ko ɓuri ɗuuɗude e yimɓe ɓen ɓe gomɗintaa"
        },
        {
            "chapter": 13,
            "verse": 2,
            "text": "Ko Alla woni ɓamtuɗo kammuuli ɗin doose ɗe on yi'ataa. Refti O fotondiri ka dow 'Arshi, O elti naange ngen e lewru ndun: kala majji no doga haa e lajal innaangal. Hino toppitoo fiyaakuuji ɗin, Himo fensita Aayeeje ɗen belajo'o on yananay hawroygol e Joomi mon. @Corrected"
        },
        {
            "chapter": 13,
            "verse": 3,
            "text": "Ko Kanko woni fontuɗo leydi ndin, O waɗi e majji pelle e canɗi. E kala (noone) e dimɗe, O waɗi e majje noone ɗiɗi resindirayɗi. Himo suddira jemma on ñalorma on. Wonii e ɗum, maandeeji wonannde yimɓe miijitotooɓe"
        },
        {
            "chapter": 13,
            "verse": 4,
            "text": "Hino ka leydi tummbe ɓadondirɗe, e gese 'inabu, e remuruuji, e tamarooje dukkinɗe e ɗe wonaa ɗukkinɗe, hiɗe yarniree ndiyam gootam, Meɗe ɓurna yoga majji dow yoga ka dakamme. Wonii e ɗum, maandeeji wonannde yimɓe haqqilooɓe"
        },
        {
            "chapter": 13,
            "verse": 5,
            "text": "Si a ŋalɗay, haray ko konngol maɓɓe ngol jojji ŋalɗude: \"Eyoo si men wontii mbulmbuldi, mene men wontay e tagu hesu?\" Ko ɓen woni yedduɓe Joomi mun ɓen, ko ɓen tonngoytee ka daaɗe mun, ko ɓen kadi woni yimɓe Yiite; kamɓe ko ɓe luttooɓe e magge"
        },
        {
            "chapter": 13,
            "verse": 6,
            "text": "Hiɓe hawjirane bone on ado moƴƴere nden. Gomɗii wulike ado maɓɓe [lepte] yeruuje majje. Pellet, Joomi maa ko Jom-haforanal wonannde yimɓe ɓen, e tooñe maɓɓe ɗen. Pellet kadi Joomi maa, ko sattuɗo lepte"
        },
        {
            "chapter": 13,
            "verse": 7,
            "text": "Ɓen heefereɓe no wi'a: \"Ko haɗno maande jippiniree e makko immorde ka Joomi makko?\" Anndu ko an ko a jertinoowo, hino woodani yimɓe kala fewnoowo"
        },
        {
            "chapter": 13,
            "verse": 8,
            "text": "Alla no anndi ko ronndotoo kala deyel, e ko renngaaji ɗin ustata e ko ɗi ɓeydata. Kala huunde ka Makko, ko eɓɓaa-ɗum"
        },
        {
            "chapter": 13,
            "verse": 9,
            "text": "Annduɗo wirniiɗi e feeñuɗi, Mawɗo, Townitiiɗo"
        },
        {
            "chapter": 13,
            "verse": 10,
            "text": "Hino fota [ka Makko anndugol] on suuɗuɗo konngol e mooɗon, e on feññinɗo ngol, on suuɗirayɗo jemma, e on yaltiniroowo ñalorma"
        },
        {
            "chapter": 13,
            "verse": 11,
            "text": "Hino woodani mo lontondirooɓe yeeso makko e ɓaawo makko, hiɓe reenira mo yamiroore Alla. Pellet Alla waylataa ko woni e yimɓe, haa ɓe wayla ko woni kon e maɓɓe. Si Alla faandanike yimɓe bone, alaa yiltoowo mo. Alanaa ɓe gaanin Makko giɗo-heftoowo"
        },
        {
            "chapter": 13,
            "verse": 12,
            "text": "Ko Kanko woni hollirayɗo on maƴe ɗen hulugol [ɗe] e tamƴinagol [toɓo]; O fuɗɗa ɗen duule tedduɗe"
        },
        {
            "chapter": 13,
            "verse": 13,
            "text": "Digge ɗen no senina Mo yettugol Mo, e Malaa'ikaaɓe ɓen, immorde e kulol Makko. O wurta parñite ɗen, O meminira ɗe on Mo O muuyi. Kamɓe hiɓe wennja fii Alla, Kanko non ko O saɗtuɗo nanngal"
        },
        {
            "chapter": 13,
            "verse": 14,
            "text": "Hino woodani Mo noddaandu goonga! Ɗin ɗi ɓe noddata ko woori Mo, ɗi jaabotaako ɓe e huunde; si wanaa wano fontuɗo newe mun e ndiyam fii yo ɗam yotto hunnduko makko, kono ɗam wonaali yottotoo-ɗam kon (hunnduko). Noddaandu heefereɓe ɓen wonaali si wanaa e majjere"
        },
        {
            "chapter": 13,
            "verse": 15,
            "text": "Ko Alla woni ko sujjannta, denndaangal ko woni ka kammuuli e la leydi, ɗoftaare e waawneede, e ɗowdiiji maɓɓe, bimmbi e kiikiiɗe"
        },
        {
            "chapter": 13,
            "verse": 16,
            "text": "Maaku: \"Ko hommbo jeyi kammuuli ɗin e leydi ndin?\" Maaku: \"Ko Alla\". Maaku: \"E on jogiti gaanin Makko, heediiɗi ɗi waawanaa ko'e majji nafa wanaa lorra?\" Maaku: \"Hara bunɗo e yi'iiwo no fota? Kaa hara niɓe ɗen fotay e ndaygu ngu? Kaa ɓe waɗan Alla kafidiiɓe tagirɓe wano tagu Makko ngun, tagu ngun nanndani ɓe? Maaku: \"Ko Alla woni taguɗo kala huunde, ko Kanko woni Bajjo, Fooluɗo"
        },
        {
            "chapter": 13,
            "verse": 17,
            "text": "O jippinirii ka kammu ndiyam, ɗam ili e jooli emmbere majjam. Ilol ngol ronndii ngufo hummbu-ngo. No e kon ko ɓe huɓɓata yiite e mun fii ɗaɓɓu ɗaɓɓugol cuɗaari maa nafa-hoy, ngufo sugu mun. Ko wano nii Alla waɗirta misal goonga e fenannde. Si ko ngufo ngon, ngo yahray ɓeeɓugol, ammaa ko nafata yimɓe ɓen kon, ɗum ñiiɓa ka leydi. Ko wano nii Alla waɗirta mise ɗen"
        },
        {
            "chapter": 13,
            "verse": 18,
            "text": "Hino woodani ɓen nootiiɓe Joomi mun moƴƴere. Ɓen ɓe nootaaki Mo, sinno woodaniino ɓe denndaangal ko woni kon ka leydi, e yeru mun wonndude e mu'un, ɓe soktorayno(soottorto) ɗum. Ɓen ɗon, no woodani ɓe bonɗum hasboore, jaaƴorde maɓɓe nden ko Jahannama. Nge bonii ndaɗɗundi"
        },
        {
            "chapter": 13,
            "verse": 19,
            "text": "E ko on annduɗo wonnde ko jippinaa kon e maaɗa immorde ka Joomi maa ko goonga, wa'ata wa on ɓunɗo? Anndu ko waajitotoo, ko joomiraaɓe-haqqillaaji ɓen"
        },
        {
            "chapter": 13,
            "verse": 20,
            "text": "ɓen hunnooɓe ahadi Alla ndin, ɓe firtataa ahodal(hoolaare)"
        },
        {
            "chapter": 13,
            "verse": 21,
            "text": "e ɓen jokkooɓe kon ko Alla yamiri yo jokke, hiɓe hula Joomi maɓɓe, hiɓe hula bonnde hasboore"
        },
        {
            "chapter": 13,
            "verse": 22,
            "text": "ɓen muññoriiɓe ɗaɓɓugol yarluyee Joomi maɓɓe, ɓe ñiiɓni julde, ɓe nafqii e kon ko Men arsiki ɓe, gunndoo e kene, hiɓe duñira moƴƴere nden bone on. Ɓen ɗon, no woodani ɓe battane galle"
        },
        {
            "chapter": 13,
            "verse": 23,
            "text": "Aljannaaji ñiiɓal, hiɓe naata ɗi, e ɓen moƴƴuɓe e baabiraaɓe maɓɓe ɓen, e rewɓe maɓɓe ɓen, e geyngolji maɓɓe ɗin. Hara Malaa'ikaaɓe ɓen hino naatirana ɓe kala damal"
        },
        {
            "chapter": 13,
            "verse": 24,
            "text": "Kisal wonii e mo'on, sabu muñal mon ngal. Battane galle ɗen moƴƴii"
        },
        {
            "chapter": 13,
            "verse": 25,
            "text": "Ɓen (non) firtooɓe ahadi Alla ndin ɓaawo fiɓugol ndi, hiɓe taƴoo e ko Alla yamiri kon yo jokke, hiɓe bonna ka leydi, ɓe ɗon, hino woodani ɓe kuɗdi, hino woodani ɓe kadi bonɗum galle"
        },
        {
            "chapter": 13,
            "verse": 26,
            "text": "Alla no yaññana arsike on Mo O muuyi, Himo ɓittina. Hiɓe weltora nguurndam aduna, nguurndam aduna non wonaali ka laakara, si wanaa dakamme-hoy"
        },
        {
            "chapter": 13,
            "verse": 27,
            "text": "Ɓen yedduɓe no wi'a: \"Ko haɗno Aaya jippinee e makko immorde ka Joomi makko?\" Maaku: \"Alla majjinay tun mo O muuyi, O fewna e Makko on tuubuɗo-ruttii"
        },
        {
            "chapter": 13,
            "verse": 28,
            "text": "ɓen gomɗimɓe, ɓe ɓerɗe mun deeƴirta jantagol Alla. Anndee ko jantagol Alla ngol ɓerɗe ɗen deeƴirta"
        },
        {
            "chapter": 13,
            "verse": 29,
            "text": "Ɓen gomɗimɓe ɓe golli golle moƴƴe, welo-welo woodaniiɓe e moƴƴude ruttorde"
        },
        {
            "chapter": 13,
            "verse": 30,
            "text": "Ko wano nii Men nulir-maa e mofte - gomɗii mofte goo yawtiino ado majje - fii yo a janngan ɓe nden nde Men wahayini e maaɗa, kono hiɓe yedda Yurmeteeɗo On. Maaku: \"Ko Kanko woni Joomi am. Reweteeɗo alaa si wanaa Kanko. Ko e Makko mi fawii, ko ka Makko kadi woni ruttorde am"
        },
        {
            "chapter": 13,
            "verse": 31,
            "text": "Sinno janngeteende naɓirano pelle ɗen, maa leydi ndin seekiraa sabu mayre, maa nde wowliniraa maayɓe ɓen (harayno ko ndee ɗoo). Ko woni, ko Alla woodani fiyaaku on fow. E gomɗimɓe ɓen anndaali wonnde, sinno Alla muuyuno, O fewnayna denndaangal yimɓe ɓen? Masiibo seeraali no heɓira yedduɓe ɓen ko ɓe faggitii kon, maa [ngon masiibo] yana takko galle maɓɓe nden haa fodoore Alla nden ara. Pellet Alla firtataa fodoore"
        },
        {
            "chapter": 13,
            "verse": 32,
            "text": "Gomɗii Nulaaɓe jalkitanoo ma ado maaɗa. Mi muññanii ɓen yedduɓe, refti Mi nanngi ɓe. Ko honno lepte Am ɗen wonirnoo"
        },
        {
            "chapter": 13,
            "verse": 33,
            "text": "E hara ko On dariiɗo e kala wonkii ko ki faggitii kon [ɓuri hanndude e dewal?...] Ɓe waɗanii Alla kafidii- ɗi. Maaku: \"Innee-ɗi\" Kaa on humpitay Mo ko O anndaa ka leydi? Kaa ko ko [tun] e konngol? Ko woni, heeferɓe ɓen cuɗinanaa ma pewje maɓɓe ɗen, ɓe sakkaa(pala) e laawol ngol. Kala mo Alla majjini, fewnoowo alanaa mo"
        },
        {
            "chapter": 13,
            "verse": 34,
            "text": "Hino woodani ɓe lepte ka nguurndam aduna. Pellet ko lepte laakara ɗen ɓuri sattude, alanaa ɓe daɗndoowo (ɓe) e Alla"
        },
        {
            "chapter": 13,
            "verse": 35,
            "text": "Sugu Aljanna mo gomɗuɓe ɓen fodaa on: Canɗi no ila ley makko; ñaamɗi makko ɗin ko duumiiɗum, e ɗowdi makko ndin. Ɗum ko battane ɓen gomɗuɓe, battane heeferbe non ko Yiite"
        },
        {
            "chapter": 13,
            "verse": 36,
            "text": "Ɓen ɓe Men okki Deftere nden, hiɓe weltora kon ko jippinaa e maaɗa. No e leƴƴi kon ɓen yeddooɓe yoga mayre. Maaku: \"Anndee ko yamiraa-mi, ko nde reway-mi Alla hara mi sirkanaali Mo. Ko e Makko nodday-mi, ko ka Makko kadi woni ruttorde am"
        },
        {
            "chapter": 13,
            "verse": 37,
            "text": "Ko wano nii Men jippiniri nde ñaawoore (e haala) aarabu. Pellet si a jokkii mbeleeɗe maɓɓe ɗen ɓaawo nde ganndal ari e maa, alanaa ma gaanin Alla immorde e giɗo, wanaa daɗndoowo"
        },
        {
            "chapter": 13,
            "verse": 38,
            "text": "Gomɗii Men nulii Nulaaɓe ado maa, Men waɗani ɓe genndiraaɓe e geyngol. Haananaa Nulaaɗo nde o addata Aaya, si wanaa e sakkitoore Alla. Hino woodani kala lajal caati"
        },
        {
            "chapter": 13,
            "verse": 39,
            "text": "Alla no meha ko O Muuyi O tabatina (ko O wela), ko ka Makko yumma defte ɗen woni"
        },
        {
            "chapter": 13,
            "verse": 40,
            "text": "Si Men holliima yogo e ko Men fodi ɓe, maa Men hunnu maa (ado mun), anndu ko fawi maa ko yottingol, haasboore nde ko Menen fawtii"
        },
        {
            "chapter": 13,
            "verse": 41,
            "text": "E ɓee yi'aali wonnde Meɗen ara e leydi ndin, Men ɗuytira ndi ka seraaji mayri? Alla no ñaawa, alaa wurtinoowo ñaawoore Makko nden, ko O yacciiɗo ñaawoore"
        },
        {
            "chapter": 13,
            "verse": 42,
            "text": "Gomɗii ɓen adinooɓe ɓe fewjaniino (Annabaaɓe maɓɓe); ko Alla non pewje ɗen fow heeranii. Himo anndi kala wonkii faggitotoo. Arma heefereɓe ɓen annda ko hommbo battane galle (moƴƴe) woodani"
        },
        {
            "chapter": 13,
            "verse": 43,
            "text": "Heeferɓe ɓen hino wi'a: \"Wanaa a Nulaaɗo\". Maaku: \"Alla yonii seedee hakkunde am e mon, e ɓen jogitiiɓe ganndal Deftere nden"
        },
        {
            "chapter": 14,
            "verse": 1,
            "text": "Alif, Laam, Raa. (Ndee ko) Deftere nde Men jippini e maaɗa, fii yo yaltinir yimɓe ɓen e niɓe faade e annoora, e duŋayee Joomi maɓɓe, haa e laawol Fooluɗo, Yettiniiɗo"
        },
        {
            "chapter": 14,
            "verse": 2,
            "text": "Alla, On Mo woodani kala ko woni kammuuli e ka leydi. Bone woodani yedduɓe ɓen, immorde e lepte sattuɗe"
        },
        {
            "chapter": 14,
            "verse": 3,
            "text": "Ɓen ɓurdinooɓe nguurndam aduna ɗam e dow laakara, ɓe faddoo e laawol Alla ngol, ɓe ɗaɓɓana ngol ooñorgal. Ɓen ɗow wonii e majjere woɗɗunde"
        },
        {
            "chapter": 14,
            "verse": 4,
            "text": "Men nuliraali Nulaaɗo (woo), si wanaa e ɗemngal yimɓe makko ɓen, fii no o ɓannginirana ɓe. Alla no majjina on Mo muuyi, O fewna on Mo O muuyi. Ko Kanko woni Fooluɗo, Ñeeñuɗo"
        },
        {
            "chapter": 14,
            "verse": 5,
            "text": "Gomɗii Men nulirii Muusaa Aayeeje Amen ɗen [wi'ugol Mo]: \"Yaltin yimɓe maa ɓen e niɓe faade e annoora, anndintinaa ɓe ñalɗi Alla ɗin\". Pellet hino e ɗum, tasakuyeeji kala munyoowo, yettoowo (neema)"
        },
        {
            "chapter": 14,
            "verse": 6,
            "text": "(Janto) tuma nde Muusaa maakannoo yimɓe makko ɓen: \"siftoree neema Alla on e mooɗon, tuma O daɗndunoo on e yimɓe Fir'awna ɓe no defaynoo on lepte bonɗe. Hiɓe hirsa ɓiɗɓe mon (worɓe) ɓe acca (ɓiɗɓe) mon rewɓe. Wonii e ɗum mo'on, jarrabuyee mawɗo immorde ka Joomi mon"
        },
        {
            "chapter": 14,
            "verse": 7,
            "text": "e tuma nde Joomi maa anndinnoo: \"Pellet si on yettii, ma Mi ɓeydan on. Si on yeddii non, pellet lepte am ɗen ko saɗtuɗe"
        },
        {
            "chapter": 14,
            "verse": 8,
            "text": "Muusaa maaki: \"Si on yeddii, onon e wonɓe ka leydi ɓen fow, [anndon] pellet Alla ko Galo Yettiniiɗo"
        },
        {
            "chapter": 14,
            "verse": 9,
            "text": "E kumpite ɓen adinooɓe on araali on, yimɓe Nuuhu e Aadi, e Samuuda e ɓen wonunooɓe ɓaawo maɓ- ɓe, anndaa ɓe si wanaa Alla? Nulaaɓe maɓɓe ɓen addanii ɓe ɓanngannduyeeji, ɓe rutti juuɗe maɓɓe ɗen ka kunndule maɓɓe, ɓe wi'i: \"Menen men yed- dii ko nulidaɗon e mun kon, menen, meɗen e sikkitii e ko noddoton men e mun sikkitiiɓe"
        },
        {
            "chapter": 14,
            "verse": 10,
            "text": "Nulaaɓe maɓɓe ɓen maaki: \"E hara sikke no e fii Alla, fuɗɗuɗo kammuuli ɗin e leydi ndin, himo nodda on fii yo O haforan on yoga e junuubi mon, himo nennana on haa e lajal innaangal?\" Ɓe wi'i: \"On wonaali si wanaa ɓanndinke yeru amen. Hiɗon faandii nde sakkotoɗon(falotodon) men e kon ko baabiraaɓe amen rewaynoo. Addanee men hujja ɓannguɗo"
        },
        {
            "chapter": 14,
            "verse": 11,
            "text": "Nulaaɓe maɓɓe ɓen maakani ɓe: \"[Ko goonga], men wonaali si wanaa ɓanndinke yeru mon, kono Alla no moƴƴoo e Mo O muuyi e jeyaaɓe Makko ɓen. Laatanaaki men nde men addana on hujja, si wanaa e duŋayee Alla. Ko e Alla gomɗimɓe ɓen fawotoo"
        },
        {
            "chapter": 14,
            "verse": 12,
            "text": "Ko haɗata men nde fawotoo e Alla, gomɗii O fewnii men (e) laawi amen? Ma men muñño e kon ko lorroton men. Ko e Alla gomɗimɓe ɓen fawotoo"
        },
        {
            "chapter": 14,
            "verse": 13,
            "text": "Ɓen yedduɓe (kadi) wi'ani Nulaaɓe mun ɓen: \"Ma men yaltin on ka leydi amen, maa ruttoɗon e diina amen\". Joomi maɓɓe wahayini e maɓɓe: \"Ma men halku tooñuɓe ɓen"
        },
        {
            "chapter": 14,
            "verse": 14,
            "text": "Ma Men hoɗnu on e leydi ndin ɓaawo maɓɓe. Ɗum ko wonannde on huluɗo daroyagol yeeso Am, o huli kammbaa Am on"
        },
        {
            "chapter": 14,
            "verse": 15,
            "text": "Ɓe ɗaɓɓi uddital. Sooyi kala dunndaranke ƴagguɗo"
        },
        {
            "chapter": 14,
            "verse": 16,
            "text": "Jahannama no yesso makko, himo yarniree ndiyam mbordi ƴiiƴiiri"
        },
        {
            "chapter": 14,
            "verse": 17,
            "text": "himo wooɓa ɗam, e ɗeɓataa ɓennugol ɗam. Maayde nden ardana mo e kala nokku, kono o wonaali maayoowo. Hara no yeeso makko lepte sattuɗe"
        },
        {
            "chapter": 14,
            "verse": 18,
            "text": "Ko woni sifa ɓen yedduɓe Joomi mun, kuuɗe maɓɓe ɗen, ko wano ndoondi ndi henndu tiiɗi e mun, e ñalaande wippoore. Ɓe hettoytaa huunde e ko ɓe faggitinoo. Ko ɗum woni majjere wonɗɗunde"
        },
        {
            "chapter": 14,
            "verse": 19,
            "text": "E a yi'aali Alla tagirii kammuuli ɗin e leydi ndin goonga? Si O muuyii, O ittay on O adda tagu hesu"
        },
        {
            "chapter": 14,
            "verse": 20,
            "text": "ɗum wonaali sattuɗum ka Alla"
        },
        {
            "chapter": 14,
            "verse": 21,
            "text": "Ɓe feeñana Alla ɓe denndaangal. Lo'uɓe ɓen wi'ana townitinooɓe ɓen: \"Menen men wonanno on jokkuɓe. Taw si on duncanay men e lepte Alla ɗen goɗɗum?\" Ɓen wi'a: \"Sinno Alla fewnuno men, men fewnayno on. Hino fota e amen, si en ɗenƴi maa si en muññi; daɗirde alanaa en"
        },
        {
            "chapter": 14,
            "verse": 22,
            "text": "Seytaane wi'a, tuma fiyaaku on ñaawaa: \"Pellet Alla fodiino on fodoore goonga; mi fodi on mi lunndii on. Alanaa lam e mo'on immorde e hujja, si wanaa mi nodii on, on jaabike lam. Wata on felam; felee ko'e mon. Wanaa mi faabotooɗo on; wanaa on faabotooɓe lam. Mi yeddii ko kafidunoɗon mi kon [e Alla] ado (hannde)\". Pellet, tooñooɓe ɓen, hino woodani ɓe lepte muusuɗe"
        },
        {
            "chapter": 14,
            "verse": 23,
            "text": "Gomɗimɓe golli moƴƴuɗi ɓen naatnaa e Aljannaaji, canɗi hino ila ley majji, ko ɓe duumorayɓe ton e duŋayee Joomi maɓɓe. Hiwraandu maɓɓe ndun ton ko: \"Salaam\" (Kisiyee). @Corrected"
        },
        {
            "chapter": 14,
            "verse": 24,
            "text": "E a yi'aali ko honno Alla piyiri misal konngol laaɓungol, ko wano leggal welngal, binndeere maggal ko tabituɗi, calɗi maggal no ka weeyo"
        },
        {
            "chapter": 14,
            "verse": 25,
            "text": "Hingal okkira dimɗe maggal on tuma kala, e duŋayee Joomi maggal. Alla no piyana yimɓe ɓen mise, belajo'o ɓe waajitoto"
        },
        {
            "chapter": 14,
            "verse": 26,
            "text": "Ko woni kadi misal konngol soɓungol, ko wano leggal soɓungal, irtaangal ka hoore-leydi, ngal alanaa ɗum ñiiɓirde"
        },
        {
            "chapter": 14,
            "verse": 27,
            "text": "Alla no tabintinira gomɗimɓe ɓen konngol tabitungol, ka nguurandam aduna e ka laakara. Alla no majjina tooñooɓe ɓen. Alla no waɗa ko O muuyi"
        },
        {
            "chapter": 14,
            "verse": 28,
            "text": "E a tinaali ɓen waɗtitirɓe neemaaji Alla ɗin keeferaaku, ɓe weerni yimɓe ɓen galle halkaare"
        },
        {
            "chapter": 14,
            "verse": 29,
            "text": "Jahannama, hiɓe naata nge, nge bonii ñiiɓirde"
        },
        {
            "chapter": 14,
            "verse": 30,
            "text": "Ɓe waɗani Alla yerondiraaɗi fii yo ɓe majjin (yimɓe ɓen) e laawol Alla ngol. Maaku: \"Dakmitee, pellet ruttorde mon nden ko ka Yiite"
        },
        {
            "chapter": 14,
            "verse": 31,
            "text": "Maakan jeyaaɓe am gomɗimɓe ɓen, yo ɓe ñinnu julde ɓe wintoo e kon ko Men arsiki ɓe gunndoo e kene, ado nde arata ɓe ñalaande nde jgeeygu alaa e mun wanaa weldigal"
        },
        {
            "chapter": 14,
            "verse": 32,
            "text": "Ko Alla woni taguɗo kammuuli ɗin e leydi, O jippiniri ka kammu ndiyam; O yaltiniri ɗam dimɗe arsike wonannde on. O eltirani on laaɗe ɗen, fii yo ɗe dogir ka maayo e duŋayee Makko. O eltani on kadi canɗi ɗin"
        },
        {
            "chapter": 14,
            "verse": 33,
            "text": "O eltani on naange ngen e lewru ndun dogooji ɗiɗi. O eltani on jemma on e ñalorma on"
        },
        {
            "chapter": 14,
            "verse": 34,
            "text": "O okki on e kala ko toriɗon Mo. Si on lintii neemaaji Alla ɗin, on moftataaɗi. Pellet neɗɗanke on ko hee- wuɗo tooñe, heewuɗo yeddugol"
        },
        {
            "chapter": 14,
            "verse": 35,
            "text": "(Janto) kadi tuma nde Ibraahiima maakunoo: \"Joomi am, waɗu ndee saare hooliinde, daɗndaa lam e ɓiɗɓe am ɓen nde men rewata sanamuuji"
        },
        {
            "chapter": 14,
            "verse": 36,
            "text": "Joomi am, kannji (sanamuuji ɗin), ɗi majjinii ko ɗuuɗi e yimɓe ɓen. Kala jokkuɗo lam, on ɗon ko jeyidaaɗo e am. Kala non yedduɗo lam, haray An ko A Haforoowo, Hinnotooɗo"
        },
        {
            "chapter": 14,
            "verse": 37,
            "text": "Joomi amen, min mi hoɗinii yoga e ɓiɗɓe am ɓen e aynde nde wonaa remotoonde, ka Suudu Maa Hormanteeru, - Joomi amen - fii yo ɓe ñinnu julde. Waɗu ɓerɗe yimɓe ɓen no yiiloo e maɓɓe, arsikaaɓe dimɗe, belajo'o ɓe yetta"
        },
        {
            "chapter": 14,
            "verse": 38,
            "text": "Joomi amen, pellet, An hiɗa anndi ko men suuɗi e ko men feññini: hay huunde suuɗotaako Alla ka leydi wanaa ka kammu"
        },
        {
            "chapter": 14,
            "verse": 39,
            "text": "Yettoore woodanii Alla, On yeɗuɗo lam e hoore mawngu, Ismaa'iila e Ishaaqa. Pellet, Joomi am ko nanoowo du'aa"
        },
        {
            "chapter": 14,
            "verse": 40,
            "text": "Joomi am, waɗan ñinnoowo julde e ɓeynugol am ngol. Joomi amen, jaɓu toraare am nden"
        },
        {
            "chapter": 14,
            "verse": 41,
            "text": "Joomi amen, haforanam min e jibimɓe lam ɓen e gomɗimɓe ɓen, ñalnde ñaawoore nden dorotoo"
        },
        {
            "chapter": 14,
            "verse": 42,
            "text": "Wata sikku Alla ko welsindiiɗo e ko tooñooɓe ɓen huuwata. Anndu ko O nenniranta ɓe, ko haa e ñalaande nde gite saafotoo e mun"
        },
        {
            "chapter": 14,
            "verse": 43,
            "text": "Ko ɓe heñiiɓe, ŋallimɓe ko'e maɓɓe, ndaarɗe maɓɓe ɗen yiltotaako e maɓɓe, ɓerɗe maɓɓe ɗen ko yeewuɗe"
        },
        {
            "chapter": 14,
            "verse": 44,
            "text": "Jertniri yimɓe ɓen ñalaande nde lepte ɗen arata ɓe, tooñuɓe ɓen wi'a: \"Joomi amen, nennan men haa lajal ɓaɗiingal, men nootoo noddaanndu Maa, men jokka Nulaaɓe ɓen\". E on laatanooki on woondiino ado (hannde) alanaa on iwugol (ton)"
        },
        {
            "chapter": 14,
            "verse": 45,
            "text": "Hoɗuɗon e koɗooli ɓen tooñuɓe ko'e mun. Ɓanngani on ko honno Men huuwunoo ɓe, Men piyani on mise"
        },
        {
            "chapter": 14,
            "verse": 46,
            "text": "Gomɗii ɓe fewjii feere maɓɓe nden. Ko ka Alla feere maɓɓe nden woni, hay si feere maɓɓe nden ittayno pelle ɗen"
        },
        {
            "chapter": 14,
            "verse": 47,
            "text": "Wata a sikku Alla ko lunndotooɗo fodoore Makko (nde O fodi) Nulaaɓe Makko ɓen. Pellet, Alla ko Fooluɗo, Jom yottagol"
        },
        {
            "chapter": 14,
            "verse": 48,
            "text": "ñalnde leydi ndin waɗtitirtee leydi goo, e kammuuli ɗin, ɓe feeñana Alla, Bajjo On, Fooluɗo On"
        },
        {
            "chapter": 14,
            "verse": 49,
            "text": "A yi'ay bomɓe ɓen nden ñalnde, ko jokkindiraaɓe e kolombooje"
        },
        {
            "chapter": 14,
            "verse": 50,
            "text": "Dolokkaaji maɓɓe ɗin ko mbullam feewnira, Yiite ngen no sudda geece maɓɓe ɗen"
        },
        {
            "chapter": 14,
            "verse": 51,
            "text": "Fii yo Alla yoɓitu kala wonkii ko ko faggitii. Pellet, Alla ko yaawuɗo hasboore"
        },
        {
            "chapter": 14,
            "verse": 52,
            "text": "Ndee (Alqur'aanaare) ko yottinoore yimɓe ɓen fii yo ɓe waajitornde, e yoɓe anndu kadi, wonnde Kanko ko O reweteeɗo Gooto, e fii yo joomiraaɓe haqqillaaji ɓen waajitor"
        },
        {
            "chapter": 15,
            "verse": 1,
            "text": "Alif, laam, raa. Ɗen ko Aayeeje Deftere e janngeteende ɓannginnde"
        },
        {
            "chapter": 15,
            "verse": 2,
            "text": "Na waawi Heeferɓe ɓen yeloyto sinno ɓe laatino juulɓe"
        },
        {
            "chapter": 15,
            "verse": 3,
            "text": "Accu ɓe, ɓe ñaama ɓe dakmitoo, yela soklina ɓe; arma ɓe anndoya"
        },
        {
            "chapter": 15,
            "verse": 4,
            "text": "Men halkaali saare woo, si wanaa hara no woodani nde happu anndaaɗo"
        },
        {
            "chapter": 15,
            "verse": 5,
            "text": "Mofte woo adotaako lajal mun, ɓe nennantaake kadi"
        },
        {
            "chapter": 15,
            "verse": 6,
            "text": "Ɓe wi'i: \"Ko an yo mo Deftere nden jippinaa e mun, an ko a feetuɗo"
        },
        {
            "chapter": 15,
            "verse": 7,
            "text": "Ko haɗno addanaa men Malaa'ikaaɓe, si a laatike goonguɗo"
        },
        {
            "chapter": 15,
            "verse": 8,
            "text": "Men jippinirtaa Malaa'ika si wanaa fii goonga; ɓe wonataa ontuma, nennanteeɓe"
        },
        {
            "chapter": 15,
            "verse": 9,
            "text": "Menen Men jippinii Deftere nden, Menen kadi ko Men reenooɓe nde"
        },
        {
            "chapter": 15,
            "verse": 10,
            "text": "Gomɗii Men nuliino ado maa, e leñi adinooɓe"
        },
        {
            "chapter": 15,
            "verse": 11,
            "text": "Nulaaɗo (woo) araali e maɓɓe si wanaa ɓe jalkitay mo"
        },
        {
            "chapter": 15,
            "verse": 12,
            "text": "Ko wano nii Men naadiri ɗum e ɓerɗe bonɓe ɓen"
        },
        {
            "chapter": 15,
            "verse": 13,
            "text": "Ɓe gomɗintaa nde, gomɗii sunna aramɓe ɓen yawtiino"
        },
        {
            "chapter": 15,
            "verse": 14,
            "text": "Hay si Men udditanno ɓe damal ka kammu, ɓe waɗtini hiɓe ƴawra heen"
        },
        {
            "chapter": 15,
            "verse": 15,
            "text": "ɓe wi'ayno: \"Anndee gite amen ɗen hippa. Wurin ko men yimɓe mbilɗaaɓe"
        },
        {
            "chapter": 15,
            "verse": 16,
            "text": "Gomɗii Men waɗii ka kammu koode, Men cuɗirani ɗe ndaarooɓe"
        },
        {
            "chapter": 15,
            "verse": 17,
            "text": "Men reeni mbo e kala seytaane riiwaaɗo"
        },
        {
            "chapter": 15,
            "verse": 18,
            "text": "Si wanaa on wujjuɗo nanɗe, o jokkintina hoodere-fiɗaynnde jalɓunde"
        },
        {
            "chapter": 15,
            "verse": 19,
            "text": "Leydi ndin, Men weerti ndi Men werlii e mayri pelle, Men fuɗini e mayri kala huunde eɓɓaande"
        },
        {
            "chapter": 15,
            "verse": 20,
            "text": "Men waɗani on e mayri wuurirɗe, e ɓen ɓe on laatanooki arsikooɓe ɗum"
        },
        {
            "chapter": 15,
            "verse": 21,
            "text": "Huunde alaa si wanaa marga mun ko ka Amen, Men jippintaa ɗum si wanaa e eɓɓoore anndaande"
        },
        {
            "chapter": 15,
            "verse": 22,
            "text": "Men wurti keneeli ɗin hawrondirooji e duule; Men jippiniri ka kammu ndiyam Men yarniri on ɗam, wonaa onon mari ɗam"
        },
        {
            "chapter": 15,
            "verse": 23,
            "text": "Ko Menen kadi woni ko wuurnata Men wara, ko Menen woni ronooɓe ɓen"
        },
        {
            "chapter": 15,
            "verse": 24,
            "text": "Gomɗii Men anndii adiiɓe e mon ɓen Gomɗii Men anndii sakkitiiɓe ɓen"
        },
        {
            "chapter": 15,
            "verse": 25,
            "text": "Pellet, Joomi maa, ko Kanko mooɓoyta ɓe. Kanko ko O Ñeeño, Annduɗo"
        },
        {
            "chapter": 15,
            "verse": 26,
            "text": "Gomɗii Men tagii neɗɗanke on e senƴayngal, e (cenlatngal) loopal-ɓalewal ɓowrungal"
        },
        {
            "chapter": 15,
            "verse": 27,
            "text": "E jinnaaji ɗin, Men tagir ndu ko adii, e yiite ooyunge"
        },
        {
            "chapter": 15,
            "verse": 28,
            "text": "Janto tuma nde Joomi maa daalannoo Malaa'ika'en: \"Min ko Mi tagiroowo ɓanndinke immorde e senƴayngal, e loopal-ɓalewal ɓowrungal"
        },
        {
            "chapter": 15,
            "verse": 29,
            "text": "si Mi fotndiii mo, Mi wuttii e makko ruuhu Am on, haray suuyanee mo ko on sujjuɓe"
        },
        {
            "chapter": 15,
            "verse": 30,
            "text": "Malaa'ika'en fow sujji ɓe denndaangal"
        },
        {
            "chapter": 15,
            "verse": 31,
            "text": "si wanaa ibuliisa, o salii tawdeede e sujjooɓe ɓen"
        },
        {
            "chapter": 15,
            "verse": 32,
            "text": "O daali: \"Ko an yo Ibuliisa, e ko heɓu maa a laatodaaki e sujjuɓe ɓen"
        },
        {
            "chapter": 15,
            "verse": 33,
            "text": "O wi'i: \"Mi wonatah sujjanoowo ɓanndinke mo Taguɗaa immorde e senƴayngal, e loopal-ɓalewal ɓowrungal"
        },
        {
            "chapter": 15,
            "verse": 34,
            "text": "O daali: \"Yaltu ton, an on ko a riiwaaɗo"
        },
        {
            "chapter": 15,
            "verse": 35,
            "text": "pellet, kuddi fawike e ma haa ñalnde njoɓdi diina"
        },
        {
            "chapter": 15,
            "verse": 36,
            "text": "O wi'i : \"Joomi am, nennitanam haa ñalnde ndeɓe immintintee"
        },
        {
            "chapter": 15,
            "verse": 37,
            "text": "O daali:\"An,ko a jeyaaɗo e nennitanteeɓe ɓen"
        },
        {
            "chapter": 15,
            "verse": 38,
            "text": "haa e ñalaande happu anndaaɗo"
        },
        {
            "chapter": 15,
            "verse": 39,
            "text": "O wi'i: \"Joomi am, sabu ko bewinɗaa mi kon, ma mi cuɗinan ɓe ka leydi, ma mi bewnu ɓe fow maɓɓe"
        },
        {
            "chapter": 15,
            "verse": 40,
            "text": "si wanaa jeyaaɓe Maa, laɓɓinaaɓe ɓen e maɓɓe"
        },
        {
            "chapter": 15,
            "verse": 41,
            "text": "O daali: \"Ngol ɗoo ko laawol ka Am focciingol"
        },
        {
            "chapter": 15,
            "verse": 42,
            "text": "Pellet, jeyaaɓe Am ɓen, a alanaa ɓe cemmbe, si wanaa ɓen bewɓe jokkuɓe ma"
        },
        {
            "chapter": 15,
            "verse": 43,
            "text": "Pellet Jahannama on wonii fodoore maɓɓe ɓe fow"
        },
        {
            "chapter": 15,
            "verse": 44,
            "text": "Hinge mari dame jeeɗiɗi; damal kala e majje no mari geɓal senndaangal"
        },
        {
            "chapter": 15,
            "verse": 45,
            "text": "Pellet, gomɗuɓe ɓen wonii e aljannaaji e ɓulli"
        },
        {
            "chapter": 15,
            "verse": 46,
            "text": "Naatiree ɗi e kisial, ko on hooliiɓe"
        },
        {
            "chapter": 15,
            "verse": 47,
            "text": "Men ɗoofi kala ko woni e ɓerɗe maɓɓe e konnaagu(cokotaagal): ɓe wonti musiɗɓe fewtondirɓe e danɗe"
        },
        {
            "chapter": 15,
            "verse": 48,
            "text": "Tampere heɓataa ɓe ton, ɓe wonah kadi yaltintee ɓe ton"
        },
        {
            "chapter": 15,
            "verse": 49,
            "text": "Yeetito jeyaaɓe Am ɓen, ko Min woni Haforoowo, Hinnotooɗo On"
        },
        {
            "chapter": 15,
            "verse": 50,
            "text": "e wonnde lepte Am ɗen, ko ɗen woni lepte muusuɗe ɗen"
        },
        {
            "chapter": 15,
            "verse": 51,
            "text": "Yeetito ɓe kadi fii hoɓɓe Ibraahiima ɓen"
        },
        {
            "chapter": 15,
            "verse": 52,
            "text": "Tuma ɓe naatunoo ka makko ɓe wi'i: \"Salaam (Kisiyee mon)\". O maaki: \"Menen ko men ɗenƴii ɓe on"
        },
        {
            "chapter": 15,
            "verse": 53,
            "text": "Ɓe wi'i: \"Wata a faay, menen meɗen wewlinire [ɓiɗɗo] gorko ganndo"
        },
        {
            "chapter": 15,
            "verse": 54,
            "text": "O maaki: \"E on wewliniray lam [ɗum] e hoore ko mi nawyi kon? E ko wewlinirton mi"
        },
        {
            "chapter": 15,
            "verse": 55,
            "text": "Ɓe wi'i: \"Men wewlinirii ma goonga, wata a jeye e taƴiiɓe ɓen"
        },
        {
            "chapter": 15,
            "verse": 56,
            "text": "O maaki: \"Ko hommbo taƴotoo e yurmeende Joomi mun nden, si wanaa majjuɓe ɓen"
        },
        {
            "chapter": 15,
            "verse": 57,
            "text": "O maaki: \"Ko woni fii mon, onon ɓee imminaaɓe"
        },
        {
            "chapter": 15,
            "verse": 58,
            "text": "Ɓe wi'i: \"Menen men nulaa ko e yimɓe bomɓe"
        },
        {
            "chapter": 15,
            "verse": 59,
            "text": "si wanaa ɓeynguure Luuti nden, pellet ko men daɗndooɓe ɓe denndaangal"
        },
        {
            "chapter": 15,
            "verse": 60,
            "text": "si wanaa debbo makko on\". Men hoddirii on ɗon ko jeyaaɗo e halketeeɓe ɓen"
        },
        {
            "chapter": 15,
            "verse": 61,
            "text": "Nde imminaaɓe ɓen aruno ka ɓeynguure Luuti"
        },
        {
            "chapter": 15,
            "verse": 62,
            "text": "O maaki: \"Onon ko on yimɓe faaytaa ɓe"
        },
        {
            "chapter": 15,
            "verse": 63,
            "text": "Ɓe wi'i: \"Wurin men addanii ma ko ɓe wonunoo e sikkitaade kon"
        },
        {
            "chapter": 15,
            "verse": 64,
            "text": "Men addanii ma goonga kan, pellet ko men goonguɓe"
        },
        {
            "chapter": 15,
            "verse": 65,
            "text": "Yahdu e ɓeynguure maa nden ka taƴitannde jem- ma, jokkaa ɓaawo maɓɓe; hara gooto e mo'on yeƴƴitaaki, rewon ka yamiraɗon"
        },
        {
            "chapter": 15,
            "verse": 66,
            "text": "Men anndini mo on fiyaaku: wonnde wattannde ɓee ɗoo, ko taƴeteeɗum ka subaka"
        },
        {
            "chapter": 15,
            "verse": 67,
            "text": "Yimɓe saare nden ari hiɓe wewla"
        },
        {
            "chapter": 15,
            "verse": 68,
            "text": "O maaki: \"Ɓee ɗoo ko hoɓɓe am, wata on wirtam"
        },
        {
            "chapter": 15,
            "verse": 69,
            "text": "Hulee Alla, wata on hoynam"
        },
        {
            "chapter": 15,
            "verse": 70,
            "text": "Ɓe wi'i: \"E men haɗaali ma [weernugol] tagoore nden"
        },
        {
            "chapter": 15,
            "verse": 71,
            "text": "O maaki: \"Ɓee ɗoo ko jiwɓe am, si wonii ko on waɗooɓe [goɗɗum]"
        },
        {
            "chapter": 15,
            "verse": 72,
            "text": "Mi woondirii nguurndam maa! Ɓe wonii e siwrugol maɓɓe hiɓe wemmbii"
        },
        {
            "chapter": 15,
            "verse": 73,
            "text": "Haacaango ngon nanngiri ɓe ka puɗal"
        },
        {
            "chapter": 15,
            "verse": 74,
            "text": "Men waɗtiniri dow mayre on ley mayre, Men saaƴini(toɓri) e maɓɓe kaaƴe iwruɗe e loope juɗaaɗe"
        },
        {
            "chapter": 15,
            "verse": 75,
            "text": "Wonii e ɗum, maandeeji wonannde ɓen teskotooɓe"
        },
        {
            "chapter": 15,
            "verse": 76,
            "text": "Pellet, ɗen [ca'e] no e jurol(bolol) ñiiɓungol"
        },
        {
            "chapter": 15,
            "verse": 77,
            "text": "Wonii e ɗum, maande wonannde ɓen gomɗimɓe"
        },
        {
            "chapter": 15,
            "verse": 78,
            "text": "Gomɗii yimɓe fitaare(sutu) ɓen [kadi] ko tooñuɓe"
        },
        {
            "chapter": 15,
            "verse": 79,
            "text": "Men yoɓtii e maɓɓe. Pellet ɗen [ca'e] ɗiɗi wonii e laawol ɓanngungol"
        },
        {
            "chapter": 15,
            "verse": 80,
            "text": "Gomɗi yimɓe (aynde) Hijiri nden fennii Nulaaɓe ɓen"
        },
        {
            "chapter": 15,
            "verse": 81,
            "text": "Men addani ɓe aayeeje Amen ɗen, ɓe laatii ɗuurniiɓe ɗe"
        },
        {
            "chapter": 15,
            "verse": 82,
            "text": "Hari hiɓe lesoynoo e pelle ɗen cuuɗi, ko ɓe hooliiɓe"
        },
        {
            "chapter": 15,
            "verse": 83,
            "text": "Haacaango ngon nanngiri ɓe ka subaka"
        },
        {
            "chapter": 15,
            "verse": 84,
            "text": "Nafaaniɓe kon ko ɓe laatinoo hiɓe faggitoo"
        },
        {
            "chapter": 15,
            "verse": 85,
            "text": "Men tagiraali kammuuli ɗin e leydi ndin, e ko woni hakkunde majji kon, si wanaa e goonga. Pellet, darngal ngal ko arayngal! yaafora jaafaggol labaangol"
        },
        {
            "chapter": 15,
            "verse": 86,
            "text": "Tabitii ko Joomi maa woni Taguɗo, Annduɗo"
        },
        {
            "chapter": 15,
            "verse": 87,
            "text": "Gomɗii Men okkii ma jeeɗiɗi ummorde ɗimmitaa-ngol, e Alqur'aanaare mawnde nden"
        },
        {
            "chapter": 15,
            "verse": 88,
            "text": "Wata a ɓamtu gite maa ɗen e neemaaji ɗi Men dakmiti ɓe e mum en, wata a sunu e maɓɓe, lesɗin becce maa ɗen gomɗimɓe ɓen"
        },
        {
            "chapter": 15,
            "verse": 89,
            "text": "Maaku: \"Min ko mi jertinoowo ɓannginoowo"
        },
        {
            "chapter": 15,
            "verse": 90,
            "text": "Wano Men jippinirnoo e senndooɓe [defte Alla] ɓen [lepte]"
        },
        {
            "chapter": 15,
            "verse": 91,
            "text": "Ɓen waɗuɓe Alqur'aanaare nden geɓe-geɓe"
        },
        {
            "chapter": 15,
            "verse": 92,
            "text": "Mi woondirii Joomi maa! Ma Men lanndoyo ɓe fow maɓɓe"
        },
        {
            "chapter": 15,
            "verse": 93,
            "text": "fii ko ɓe wonunoo e huuwude"
        },
        {
            "chapter": 15,
            "verse": 94,
            "text": "Feññin ko yamira-ɗaa kon, ɗuurno-ɗaa sirkooɓe ɓen"
        },
        {
            "chapter": 15,
            "verse": 95,
            "text": "Menen Men yonii ma e ɓen jalkitooɓe"
        },
        {
            "chapter": 15,
            "verse": 96,
            "text": "ɓen waɗdooɓe e Alla reweteeɗo goo. Aray ka ɓe annda"
        },
        {
            "chapter": 15,
            "verse": 97,
            "text": "Gomɗii Meɗen anndi wonnde bernde maa nde na ɓiɗtora ko ɓe wowlata kon"
        },
        {
            "chapter": 15,
            "verse": 98,
            "text": "Subbhinor yettugol Joomi maa, laato-daa e sujjooɓe ɓen"
        },
        {
            "chapter": 15,
            "verse": 99,
            "text": "rewaa Joomi haa yananeede (maayde) ara e maa"
        },
        {
            "chapter": 16,
            "verse": 1,
            "text": "Yamiroore Alla nden ɓadike, wata on hawjan nde. Senayee woodanii Mo! O toowii e ko ɓe sirkata"
        },
        {
            "chapter": 16,
            "verse": 2,
            "text": "Himo jippinira Malaa'ikaaɓe ɓen e wayhu on e yamiroore Makko, dow mo O muuyi e jeyaaɓe Makko ɓen, wonnde : \"Jertinree wiide reweteeɗo alaa si wanaa Min. Hulee Lam"
        },
        {
            "chapter": 16,
            "verse": 3,
            "text": "O tagiri kammuuli ɗin e leydi ndin goonga. O toowii e ko ɓe sirkoobe sirkata ko"
        },
        {
            "chapter": 16,
            "verse": 4,
            "text": "O tagiri neɗɗanke iwde e toɓɓere (maniiyu); jaka yoo kanko ko wennjoowo ɓannguɗo"
        },
        {
            "chapter": 16,
            "verse": 5,
            "text": "Neemoraaɗi ɗin, O tagani on ɗi; no e majji nguli nugguki e nafaaji. Ko e majji kadi ñaamoton"
        },
        {
            "chapter": 16,
            "verse": 6,
            "text": "Hino woodani on e majji cuɗaari, tuma njofnoton ɗi e tuma oornoton ɗi"
        },
        {
            "chapter": 16,
            "verse": 7,
            "text": "Hiɗi ronndoo donle mon naɓa e leydi ndi on yotto- tanooko si wanaa e tampere pittaali. Pellet, Joomi mon ko O Yurmeteeɗo Hinnotooɗo"
        },
        {
            "chapter": 16,
            "verse": 8,
            "text": "E pucci, e mbam-pucci, e mbabbi, fii yo on waɗɗo ɗi, e cuɗaari. Himo taga kadi ko on anndaa"
        },
        {
            "chapter": 16,
            "verse": 9,
            "text": "Ko Alla woodani ɓanngingol laawol focciingol ngol, no e majji ngol feewaani. Si O muuyuno, O fewnay on denndaangal"
        },
        {
            "chapter": 16,
            "verse": 10,
            "text": "Ko Kanko woni jippinirɗo ndiyam ka kammu, hino woodani on e majjam njaram, leɗɗe no (yalta) e majjam, ko e majjam kadi oornoton"
        },
        {
            "chapter": 16,
            "verse": 11,
            "text": "Himo fuɗnirana on ɗam aawruuji, nebbanteeje, e tamarooje, e inabuuje, e kala dimɗe. Wonii e ɗum, tasakuyee wonannde yimɓe miijitotooɓe"
        },
        {
            "chapter": 16,
            "verse": 12,
            "text": "O eltani on jemma on e ñaloma on; naange ngen e lewru ndun. Koode ɗen kadi ko eltiraaɗe yamiroore Makko. Wonii e ɗum, tasakuyeeji wonannde yimɓe haqqilooɓe"
        },
        {
            "chapter": 16,
            "verse": 13,
            "text": "E ko O tagani on kon ka leydi sertuɗum nooneeji. Wonii e ɗum, tasakuyee wonannde yimɓe waajitorayɓe"
        },
        {
            "chapter": 16,
            "verse": 14,
            "text": "Ko Kanko woni eltanɗo on maayo ngon fii yo on ñaamu e maggo teewu keccu, yaltinon e maggo cuɗaari ndi ɓornotoɗon. A yi'ay laaɗe no feƴƴa e maggo, e fii yo on ɗaɓɓu e ɓural Makko ngal, belajo'o, on yettay [Mo]"
        },
        {
            "chapter": 16,
            "verse": 15,
            "text": "O tuti penle ka leydi fii wata ɗe dillidu e mo'on, e canɗi, e ɗate, belajo'o on feeway"
        },
        {
            "chapter": 16,
            "verse": 16,
            "text": "e maandeeji [laawi]. Koode ɗen hiɓe ɗowora ɗe"
        },
        {
            "chapter": 16,
            "verse": 17,
            "text": "E hara tagoowo on wa'ay wa on tagataa? E on waajitotaako"
        },
        {
            "chapter": 16,
            "verse": 18,
            "text": "Si on lintii neemaaji Alla ɗin, on moftataa ɗi. Pellet, Alla ko Haforoowo, Hinnotooɗo"
        },
        {
            "chapter": 16,
            "verse": 19,
            "text": "Alla no anndi ko suuɗoton e ko feññinton"
        },
        {
            "chapter": 16,
            "verse": 20,
            "text": "Ɗin ɗi ɓe rewata gaanin Alla, ɗi tagataa hay huunde, kannji tigi ko ɗi tageteeɗi"
        },
        {
            "chapter": 16,
            "verse": 21,
            "text": "Koɗi maayuɗi ɗi wuuraa, ɓe so'aa-anndude nde ɓe immintintee"
        },
        {
            "chapter": 16,
            "verse": 22,
            "text": "Reweteeɗo mon on ko Reweteeɗo gooto. Ɓen ɓe gomɗinaa laakara, ɓerɗe maɓɓe ɗen ko yedduɗe, ɓen ko townitiiɓe"
        },
        {
            "chapter": 16,
            "verse": 23,
            "text": "Sikke alaa wonnde Alla no anndi ko ɓe suuɗata e ko ɓe feññinta. Kanko O yiɗaa townitiiɓe ɓen"
        },
        {
            "chapter": 16,
            "verse": 24,
            "text": "Si ɓe wi'anaama : \"Ko honɗum Joomi mon jippini?\" Ɓe wi'a: \"Ko tinndi adinooɓe"
        },
        {
            "chapter": 16,
            "verse": 25,
            "text": "Fii yo ɓe ronndo bakkaatuuji maɓɓe ɗin fow Ñalnde Darngal, e bakkaatuuji ɓen ɓe majjinirta ko aldaa e ganndal; anndee bonii ko ɓe ronndoytoo"
        },
        {
            "chapter": 16,
            "verse": 26,
            "text": "Gomɗii ɓen adinooɓe ɓe fewjiino, Alla yirbiniri mahdeele maɓɓe ɗen ka doose. Kippoodi ndin yanti e maɓɓe, lepte ɗen ardirani ɓe nokku ka ɓe so'aa-aanndude"
        },
        {
            "chapter": 16,
            "verse": 27,
            "text": "Refti Ñalnde Darngal, O hoynoyayɓe, O wi'anaɓe: Ko honto kafidaaɗi am ɗin ɗi haɓiraynoɗon fii mun?\" Ɓen okkaaɓe ganndal wi'a: \"Koyeera on hannde e bone on wonii e heeferɓe ɓen"
        },
        {
            "chapter": 16,
            "verse": 28,
            "text": "Ɓen ɓen Malaa'ikaaɓe ɓen hunnata, tooñuɓe ko'e-mun, ɓe werloo jebbilraare, (ɓe wi'a): \"Men wonaa- no gollatnooɓe ko boni!\" -\"Wonaa non woniri, pellet Alla ko annduɗo ko huuwaynoɗon"
        },
        {
            "chapter": 16,
            "verse": 29,
            "text": "Naatiree dame Jahannama ɗen luttugol ton. Nge bonii ñaaƴorde wonande townitiiɓe ɓen"
        },
        {
            "chapter": 16,
            "verse": 30,
            "text": "Wi'anee ɓen gomɗuɓe: \"Ko honɗum Joomi mon jippini?\" Ɓe wi'a: \"Ko moƴƴere\". Hino woodani ɓen moƴƴimɓe aduna ɗoo moƴƴere; pellet ko saare laakara nden ɓuri moƴƴude. Nde moƴƴii saare gomɗuɓe ɓen"
        },
        {
            "chapter": 16,
            "verse": 31,
            "text": "Aljannaaji duumal, hiɓe naati ɗi, canɗi no ila ley majji. Hino woodani ɓe ton kala ko ɓe faaletee; ko wano nii Alla yoɓirta gomɗuɓe ɓen. @Corrected"
        },
        {
            "chapter": 16,
            "verse": 32,
            "text": "Ɓen ɓe Malaa'ikaaɓe ɓen warta hara ko ɓe laaɓuɓe- ɓe wi'an [ɓen]: \"Kisiyee wonii e mon! Naatiree Aljanna on, sabu ko gollaynoɗon kon"
        },
        {
            "chapter": 16,
            "verse": 33,
            "text": "Hara [ɓee sirkooɓe fenna] hino habbitii si wanaa nde Malaa'ikaaɓe ɓen arata e maɓɓe, maa yami- roore Joomi maa nden ara? Ko wano non ɓen adinooɓe ɓe waɗirnoo. Alla tooñaali ɓe; si ko woni, ko ko'e maɓɓe ɓe wonunoo e tooñuɓe"
        },
        {
            "chapter": 16,
            "verse": 34,
            "text": "Boneeji ɗi ɓe huuwi ɗin memi ɓen, kon ko ɓe jalkitaynoo jippii e maɓɓe"
        },
        {
            "chapter": 16,
            "verse": 35,
            "text": "Ɓen sirkuɓe wi'i: \"Sinno Alla muuyuno, men rewataano gaanin Makko hay huunde, wanaa menen wanaa baabiraaɓe amen; men harmintaa- no gaanin Makko hay huunde\". Ko wano non adi- nooɓe ɓen gerdunoo. Taw si no fawiiii Nulaaɓe ɓen si wanaa yottingol ɓanngina"
        },
        {
            "chapter": 16,
            "verse": 36,
            "text": "Gomɗii Men imminii e kala mofte Nulaaɗo, wonnde rewee Alla, woɗɗitoɗon bewnayɗi ɗin. Hino e maɓɓe on Mo Alla fewni, hino e maɓɓe kadi on mo majjere nden jojji e mun. Yiilee ka leydi, ndaaron ko honno battane fennooɓe ɓen wa'unoo"
        },
        {
            "chapter": 16,
            "verse": 37,
            "text": "Si a rerɗii e peewal maɓɓe, [anndu] pellet, Alla fewnataa on Mo o majjini, alanaa ɓe kadi wallooɓe"
        },
        {
            "chapter": 16,
            "verse": 38,
            "text": "Ɓe woondirii Alla haɗtirde goondooje maɓɓe: \"Alla immintintaa on maayuɗo\". Wanaa non! Ɗum ko fodoore goonga ka Makko, ko woni tun, ko ɓuri ɗuuɗude e yimɓe ɓe anndaa"
        },
        {
            "chapter": 16,
            "verse": 39,
            "text": "(O immintiniroyay ɓe) fii yo O ɓannginan ɓe ko ɓe luutondiraynoo e mun, e fii yo ɓen yedduɓe anndu wonnde hari ko ɓe fenooɓe"
        },
        {
            "chapter": 16,
            "verse": 40,
            "text": "Anndee daalol Amen wonannde huunde, si Men faandike nde, Men wi'anay nde tun: \"Laato\", nde laatoo"
        },
        {
            "chapter": 16,
            "verse": 41,
            "text": "Ɓen ferunooɓe fii Alla, ɓaawo ɓe tooñaama, ma Men hoɗnu ɓe ka aduna (e weerde) moƴƴere. Pellet, ko njoɓdi laakara ndin ɓuri mawnude, si tawno hiɓe anndi"
        },
        {
            "chapter": 16,
            "verse": 42,
            "text": "Ɓen muññiiɓe, e tuugii e Joomi maɓɓe"
        },
        {
            "chapter": 16,
            "verse": 43,
            "text": "Men Nulaali ado maaɗa si wanaa worɓe, Men wahayina e maɓɓe. Lanndee yimɓe defte ɓen si wonii on anndaa. @Corrected"
        },
        {
            "chapter": 16,
            "verse": 44,
            "text": "(Men nulirii ɓe) ɓanngudi e defte. Men jippini e maaɗa janngeteende nden, fii yo a ɓannginan yimɓe ɓen kon ko jippinaa e maɓɓe, belajo'o kamɓe ɓe miijitoto"
        },
        {
            "chapter": 16,
            "verse": 45,
            "text": "E hara ɓen fewjuɓe boneeji ɗin hooli wonnde Alla munnirtaa ɓe leydi ndin, maa lepte ɗen ardirana ɓe nokku mo ɓe so'aa-anndude"
        },
        {
            "chapter": 16,
            "verse": 46,
            "text": "maa O nanngira ɓe yahdu maɓɓe, ɓe wonaali laawotooɓe"
        },
        {
            "chapter": 16,
            "verse": 47,
            "text": "Maa O nanngira ɓe e hoore kulol. Anndu Joomi mon ko Yurmeteeɗo, Hinnotooɗo"
        },
        {
            "chapter": 16,
            "verse": 48,
            "text": "E ɓee yi'aali ko Alla tagi kon e huunde nde ɗowɗe mun yiiltondirta ñaamo e nano, sujjangol Alla, hara ko ɗi yannkiniiɗi"
        },
        {
            "chapter": 16,
            "verse": 49,
            "text": "Ko Alla woni ko sujjanta kala ko woni ka kammuuli e ka leydi, immorde e ruugayngel, e Malaa'ikaaɓe ɓen, kamɓe ɓe townitotaako. @Corrected"
        },
        {
            "chapter": 16,
            "verse": 50,
            "text": "Hiɓe hulira Joomi maɓɓe, senngo dow maɓɓe, hiɓe waɗa ko ɓe yamiraa. @Corrected"
        },
        {
            "chapter": 16,
            "verse": 51,
            "text": "Alla daali: \"Wata on jogito reweteeɓe ɗiɗo. Anndee Kanko ko O reweteeɗo gooto. Ko Min woni ko huloton"
        },
        {
            "chapter": 16,
            "verse": 52,
            "text": "Ko Kanko woodani kala ko woni ka kammuuli e ka leydi; ko Kanko ɗoftagol duumiingol tabitani. E ko ko woori Alla huloton"
        },
        {
            "chapter": 16,
            "verse": 53,
            "text": "Kala ko heɓuɗon e neema ko immorde ka Alla. Refti si lorra memii on, ko Ka Makko wullitotoɗon"
        },
        {
            "chapter": 16,
            "verse": 54,
            "text": "Refti si O huncanii on lorra kan, e jaka fedde goo e mo'on, ko sirkanooɓe Joomi mun"
        },
        {
            "chapter": 16,
            "verse": 55,
            "text": "Fii yo ɓe yeddu ko Men okki ɓe kon. Awa dakmitee, arma anndon"
        },
        {
            "chapter": 16,
            "verse": 56,
            "text": "Hiɓe waɗana huunde nde ɓe anndaa geɓal e kon ko Men arsiki ɓe. Wallaahi! On lannditete e kon ko fefindotonoɗon"
        },
        {
            "chapter": 16,
            "verse": 57,
            "text": "Hiɓe waɗana Alla ɓiɗɓe rewɓe. Senayee woodanii Mo Hiɓe (waɗana) ko'e maɓɓe ko ɓe wooɗitii"
        },
        {
            "chapter": 16,
            "verse": 58,
            "text": "Si gooto e maɓɓe wewliniraama ɓiɗɗo debbo, yeeso makko ngon waɗtina wayliingo ɓalewo e, hara ko o suuɗ-suno"
        },
        {
            "chapter": 16,
            "verse": 59,
            "text": "Himo suuɗora yimɓe ɓen, sabu bone mo o wewliniraa on. E o jogitoray mo e hoore koyeera kaa o uway mo ka leydi? Annde bonii ko ɓe ñaawata"
        },
        {
            "chapter": 16,
            "verse": 60,
            "text": "Hino woodani ɓen ɓe gomɗinaa laakara sifa bonɗo on. Ko Alla woodani sifa toowuɗo on. Ko Kanko kadi woni Fooluɗo, Ñeeñuɗo"
        },
        {
            "chapter": 16,
            "verse": 61,
            "text": "Si tawno Alla nanngitirayno yimɓe ɓen sabu tooñe maɓɓe ɗen, O ccataano e dow mayri ruugayngel. Ko woni tun, Himo nennitana ɓe haa e lajal annda- ngal. Si lajal maɓɓe ngal arii, ɓe nennantaake yonta ɓe adintinantaake"
        },
        {
            "chapter": 16,
            "verse": 62,
            "text": "Hiɓe waɗana Alla ko ɓe añanta [ko'e-maɓɓe]. Ɗemɗe maɓɓe no sifoo fenaande, wonnde no woodani ɓe moƴƴere. Sikke alaa wonnde no woodani ɓe Yiite, e wonnde ko ɓe ɗaliiɓe"
        },
        {
            "chapter": 16,
            "verse": 63,
            "text": "Wallaahi! Gomɗii Men nulii e mofte adinooɓe ma, seytaane cuɗani ɓe golle maɓɓe ɗen. Ko kanko woni giɗo maɓɓe hannde, hino woodani ɓe lepte muusuɗe"
        },
        {
            "chapter": 16,
            "verse": 64,
            "text": "Men jippiniraali Deftere nden e maaɗa si wanaa fii yo a ɓannginan ɓe kon ko ɓe luutondiri e mun, kadi ko nde peewal, e yurmeende wonannde yimɓe gomɗimɓe ɓen"
        },
        {
            "chapter": 16,
            "verse": 65,
            "text": "Alla jippinirii ka kammu ndiyam, O wuurnitiri ɗam leydi ndin ɓaawo ndi yoorude. Wonii e ɗum, maande wonannde yimɓe nanooɓe"
        },
        {
            "chapter": 16,
            "verse": 66,
            "text": "Hino woodani on e neemoraaɗi ɗin tasakuyee: Meɗen yarna on e ko woni e deedi majji, - hakkunde coowo e ƴiiƴam - ɓiraaɗam laaɓuɗam, welɗam fii yarooɓe"
        },
        {
            "chapter": 16,
            "verse": 67,
            "text": "E dimɗe tamarooji e inabuuje, hiɗon jogitora ɗam siwran e arsike moƴƴo. Wonii e ɗum, maande wonannde yimɓe haqqilooɓe"
        },
        {
            "chapter": 16,
            "verse": 68,
            "text": "Joomi maa wahayini e ñaakii ngii, wonnde : \"Jaggu ka pelle cuuɗi, e leɗɗe ɗen, e kon ko ɓe saññata"
        },
        {
            "chapter": 16,
            "verse": 69,
            "text": "Refti ñaamaa e kala dimɗe ɗen, naaton e ɗate Joomi mon newinaaɗe. Hino yalta e deedi majji [kannji ñaaki ɗin], njaram seruɗam nooneeji mun, no e majjam cellal wonannde yimɓe ɓen. Wonii e ɗum, maande wonannde yimɓe miijitotooɓe"
        },
        {
            "chapter": 16,
            "verse": 70,
            "text": "Alla tagii on, refti O hunnay on. Hino e mooɗon on rutteteeɗo e jaasuɗum nguurndam, fii wata o anndu huunde ɓaawo ganndal [makko aranal]. Pellet, Alla ko Annduɗo, Hattanɗo"
        },
        {
            "chapter": 16,
            "verse": 71,
            "text": "Alla ɓurnii yoga mon e dow yoga ka arsike. Ɓurnaaɓe ɓen wonaali ruttirooɓe arsike maɓɓe on e ɓen ɓe jeytiri ñaame maɓɓe ɗen haa ɓe fota e mayri. E ko neema Alla on ɓe yeddata"
        },
        {
            "chapter": 16,
            "verse": 72,
            "text": "Alla waɗiranii on e wonkiiji mon ɗin resondirɓe, O waɗirani on e resondiraaɓe mon ɓen ɓiɗɓe e taaniraaɓe, O arsiki on immorde e laaɓuɗi. E ko meere nden ɓe gomɗinta? E ko neema Alla on kamɓe ɓe yeddata"
        },
        {
            "chapter": 16,
            "verse": 73,
            "text": "Hiɓe rewa gaanin Makko, huunde nde waawanaa ɓe (addude) arsike ka kammuuli e ka leydi hay huunde, ɗi hattanaaka [ɗum]"
        },
        {
            "chapter": 16,
            "verse": 74,
            "text": "Wata on waɗan Alla yerodniraaɗi. Pellet, Alla ko annduɗo, onon on anndaa"
        },
        {
            "chapter": 16,
            "verse": 75,
            "text": "Alla piyii misal maccuɗo jeyaaɗo, mo waawaa hay huunde, e on mo Men arsiki immorde e Amen arsike moƴƴo, hara on wintoo e ɗum gunndoo e kene. Hara ɓen no fota? Yettooree woodanii Alla! Ko woni, ko ɓuri ɗuuɗude e maɓɓe anndaa"
        },
        {
            "chapter": 16,
            "verse": 76,
            "text": "Alla piyi kadi misal worɓe ɗiɗo: goɗɗo e maɓɓe ko mbobo, o waawaa hay huunde, kanko ko o donngal e hoore jeyɗo mo on; nokku kala ka on fewtiniri mo, o addataa moƴƴere; hara on ɗon fotay e on yamiroowo nunɗal, hara himo e laawol focciingol"
        },
        {
            "chapter": 16,
            "verse": 77,
            "text": "Ko Alla woodani wirniiɗi kammmuuli ɗin e leydi ndin. Fiyaaku Darngal ngal wonaali si wanaa yeru kinƴan yiitere maa hara ko kañun ɓuri ɓaɗtaade. Pellet, Alla ko hattanɗo kala huunde"
        },
        {
            "chapter": 16,
            "verse": 78,
            "text": "Alla yaltinii on ka deedi neeniraaɓe mon, on anndaa huunde, O waɗani on nanɗe, e giiɗe e ɓerɗe, belajo'o, on yettay [Mo]"
        },
        {
            "chapter": 16,
            "verse": 79,
            "text": "E ɓe yi'aali colli ɗin ko ɗi eltaaɗi ka weeyo kammu (wonnde) jogitaaki ɗi si wanaa Alla? Wonii e ɗum, maandeeji wonannde yimɓe gomɗinooɓe ɓen"
        },
        {
            "chapter": 16,
            "verse": 80,
            "text": "Alla waɗanii on e cuuɗi mon ɗin hoɗo, O waɗani on e guri neemoraaɗi ɗin tillisaaji ɗi taggoton ñalnde eggoton e ñalnde hoɗtoton. No e leeɓi (baali) ɗin, e leeɓi (gelooɗi) ɗin e leeɓi (dammi) ɗin ndaɗɗudi [suudu] e dakmitorɗi haa e saanga"
        },
        {
            "chapter": 16,
            "verse": 81,
            "text": "Alla waɗanii on e ko O tagi kon ɗowɗe. O waɗani on e pelle ɗen suuɗorɗe. O waɗani on conci daɗndayɗi on nguleendi, e conci daɗndayɗi on e hare mon. Ko wano nii O timminirta neemaaji Makko ɗin e dow mon, belajo'o on jebbiloto"
        },
        {
            "chapter": 16,
            "verse": 82,
            "text": "Si ɓe huccitii, anndu ko fawi maa, ko yottingol ɓanngina"
        },
        {
            "chapter": 16,
            "verse": 83,
            "text": "Hiɓe anndi neemaaji Alla ɗin; refti ɓe yedda ɗi. Ko ɓuri ɗuuɗude e maɓɓe ko heeferɓe"
        },
        {
            "chapter": 16,
            "verse": 84,
            "text": "(Janto) kadi ñalnde Men immintinoyta e kala mofte seedeejo, refti ɓen yedduɓe sakkitoyantaake (ngantinagol), wanaa kamɓe woni ko ɗaɓɓiroytee ruttitagol [e yarluyee Joomi maɓɓe]"
        },
        {
            "chapter": 16,
            "verse": 85,
            "text": "Si tooñuɓe ɓen yi'ii lepte ɗen, ɓe hoynantaake, lette wanaa ɓe nennitanteeɓe"
        },
        {
            "chapter": 16,
            "verse": 86,
            "text": "Si sirkooɓe ɓen yi*i kafidaaɓe maɓɓe ɓen, ɓe wi'a: \"Joomi amen, ko ɗii woni kafidaaɗi amen ɗi men rewaynoo gaanin Maa\". [Kafidaaɗi maɓɓe] ɗin yilta e maɓɓe konngol ngol: \"Onon ko on fenooɓe"
        },
        {
            "chapter": 16,
            "verse": 87,
            "text": "Ɓe werloo e Alla nden ñalnde jebbilaare, kon ko fefindotonoo majjira ɓe"
        },
        {
            "chapter": 16,
            "verse": 88,
            "text": "Ɓen yedduɓe ɓe faddii e laawol Alla ngol, Men ɓeydiranii ɓe lepte e hoore lepte, sabu ko ɓe bonniraynoo kon"
        },
        {
            "chapter": 16,
            "verse": 89,
            "text": "(Janto kadi) ñalnde Men immintinoyta e kala mofte ko seeditoo e maɓɓe, jeyaaɗo e maɓɓe, Men adda maa [an Muhammadu] ko seeditoo e ɓee ɗoo. Men jippini e maaɗa Deftere nden, ko nde ɓannginoore kala huunde, e peewal, e yurmeende, e welo-welo wonannde juulɓe ɓen"
        },
        {
            "chapter": 16,
            "verse": 90,
            "text": "Tabitii Alla yamirii nunɗal, e moƴƴingol, e moƴƴagol e joomiraaɓe ɓadondiral. Himo haɗa gaay e pan-kare, e ko añinii, e bewre. Himo waajoo on, belajo'o, on waajitoray"
        },
        {
            "chapter": 16,
            "verse": 91,
            "text": "Hunnee ahadi Alla ndin si on ahodaama, wata on firtu goondooje ɗen ɓaawo ɗe tenntineede, gomɗii on waɗii Alla seedaniiɗo [on e hunnugol ngol]. Pellet, ko annduɗo ko golloton"
        },
        {
            "chapter": 16,
            "verse": 92,
            "text": "Wata on wonu wa on (debbo) firtunooɗo mottawol mun ɓaawo doole firtude, hiɗon jogitora goondooje mon ɗen janfondiro hakkunde mon, nde mofte [mon ɗen] wonata ɓurde tonaade e dii mofte goo. Anndee Alla no jarribora on ɗum. Ma O ɓanngina- na on Ñalnde Darngal, kon ko luutondiraynoɗon e mun"
        },
        {
            "chapter": 16,
            "verse": 93,
            "text": "Sinno Alla muuyuno, O waɗayno on mofte goote. Kono, Himo majjina on Mo O muuyi, O fewna on Mo O muuyi. Ma on lannditoye e kon ko gollaynoɗon"
        },
        {
            "chapter": 16,
            "verse": 94,
            "text": "Wata on jogitor goondooje mon janfondiro hakkunde mon, sakko koyngal [mon] mortotoo (fergito) ɓaawo ngal tabitude, meeɗiron bone sabu ko sakkiɗon kon e laawol Alla ngol. Hino woodani on lepte mawɗe"
        },
        {
            "chapter": 16,
            "verse": 95,
            "text": "Wata on waɗtitir ahadi Alla ndin coggu fanɗungu. Anndee ko ko woni ka Alla kon ɓuri moƴƴannde on, si tawno hiɗon anndi"
        },
        {
            "chapter": 16,
            "verse": 96,
            "text": "Ko marɗon kon re'ay (lanna), ko woni ka Alla kon ko heddotooɗum. Ma Men warjor ɓen muññiiɓe njoɓdi maɓɓe ndin ko ɓuri moƴƴude e ko ɓe gollaynoo kon"
        },
        {
            "chapter": 16,
            "verse": 97,
            "text": "Kala golluɗo moƴƴere, woni gorko maa debbo, hara ko o gomɗinɗo, Ma Men wuurnu mo nguur- ndam laaɓuɗam. Ma Men warjor ɓe njoɓdi maɓɓe ndin, ko ɓuri moƴƴude e ko ɓe gollaynoo kon"
        },
        {
            "chapter": 16,
            "verse": 98,
            "text": "Si a janngay Alqur'aana, moolor Alla seytaane raɗaaɗo on"
        },
        {
            "chapter": 16,
            "verse": 99,
            "text": "Kanko on, mbawdi(cemmbe) alanaa mo e ɓen gomɗimɓe, ɓe fawii e hoore Joomi maɓɓe"
        },
        {
            "chapter": 16,
            "verse": 100,
            "text": "Anndee mbawdi makko ndin, ko hoore ɓen welduɓe e makko woni, e ɓen sirkirooɓe sabu makko"
        },
        {
            "chapter": 16,
            "verse": 101,
            "text": "Si Men lontinii Aaya lonto Aaya goo - Ko Alla ɓuri anndude ko O jippinta - Ɓe wi'a: \"An on ko a fefindiiɗo\". Si ko woni, ko ɓuri ɗuuɗude e maɓɓe anndaa"
        },
        {
            "chapter": 16,
            "verse": 102,
            "text": "Maaku: \"Ko jippini ndee, ko [Jibriilu] Fittaanndu Laaɓundu ndun, immorde ka Joomi maa, fii yo o tabintin ɓen gomɗimɓe, e [fii yo nde wonu] peewal, e welo-welo wonannde juulɓe ɓen"
        },
        {
            "chapter": 16,
            "verse": 103,
            "text": "Gomɗii Men Meɗen anndi wonnde hiɓe wi'a: \"Ko neɗɗanke woni mo anndinnde (Alqur'aana)\". Ɗemngal ngal ɓe ooñotoo e mun ngal ko ajami, ndee ɗoo non ka ɗemngal Aarabu ɓanngungal"
        },
        {
            "chapter": 16,
            "verse": 104,
            "text": "Pellet, ɓen ɓe gomɗinaali Aayeeje Alla ɗen, Alla fewnataa ɓe. Hino woodani ɓe lepte muusuɗe"
        },
        {
            "chapter": 16,
            "verse": 105,
            "text": "Anndee ko fefindotoo fenaande, ko ɓen ɓe gomɗi- aa Aayee Alla ɗen; ko kamɓe woni fenooɓe ɓen"
        },
        {
            "chapter": 16,
            "verse": 106,
            "text": "Kala yedduɗo Alla ɓaawo gomɗinal makko ngal - si wanaa on waawnaaɗo hara ɓernde makko nden ko deeƴirnde gomɗinal , kono, ɓen yaññamɓe ɓerɗe mun keeferaaku, hino fawii ɓe tikkere immorde Alla, hino woodani ɓe kadi lepte mawɗe"
        },
        {
            "chapter": 16,
            "verse": 107,
            "text": "Ngol [murtugol maɓɓe], ko tawde ɓe suɓike nguurndam aduna e dow laakara, e wonnde Alla kan, O fewnataa yimɓe yedduɓe ɓen"
        },
        {
            "chapter": 16,
            "verse": 108,
            "text": "Ko ɓen woni ɓe Alla noti e ɓerɗe mun, e nanɗe mun e gite mun. Ko ɓen woni welsindiiɓe ɓen"
        },
        {
            "chapter": 16,
            "verse": 109,
            "text": "Sikke alaaa wonnde ɓen ɗon ka laakara, ko kamɓe woni sooyuɓe ɓen"
        },
        {
            "chapter": 16,
            "verse": 110,
            "text": "Refti pellet Joomi maa, wonannde ɓen ferunooɓe ɓaawo nde ɓe tampinaama, hooti ɓe tiiɗnii ɓe muññii, pellet Joomi maa, ɓaawo ɗum, Ko O Haforoowo, Hinnotooɗo"
        },
        {
            "chapter": 16,
            "verse": 111,
            "text": "(Janto) tuma ñalnde kala wonkii arata, hara hiki wennja fii hoore-makki, wonkii kala yoɓee ko ki golli kon, kamɓe ɓe tooñetaake"
        },
        {
            "chapter": 16,
            "verse": 112,
            "text": "Alla piyii misal hoɗo: hoɗo hoolinoongo, deeƴungo; arsike maggo no ardirana ngo nokku kala e yaaj- jeende. Ɓe yeddi neemaaji Alla ɗin, Alla meeɗiniri ɓe koltu heege e kulol, sabu ko ɓe huuwaynoo kon"
        },
        {
            "chapter": 16,
            "verse": 113,
            "text": "Gomɗii arii e maɓɓe Nulaaɗo jeyaaɗo e maɓɓe, ɓe fenni mo. Lepte ɗen nanngi ɓe, tawi ko ɓe tooñuɓe"
        },
        {
            "chapter": 16,
            "verse": 114,
            "text": "Ñaamee e kon ko Alla arsike on dagiiɗi laaɓuɗi, yetton neemaaji Alla ɗin, si wonii ko Kanko rewoton"
        },
        {
            "chapter": 16,
            "verse": 115,
            "text": "Anndee ko O Harminani on, ko jiiba, e ƴiiƴam (rufaaɗam), e teewu kose, e [huunde hirsiraande] daginiraande ko woori Allah. Kala on duñaaɗo [e ñaamugol ɗum] hara wanaa ɓewɗo wanaa jaggi- tuɗo,Anndee pellet, Allah ko Ya'fotooɗo Hinnotooɗo"
        },
        {
            "chapter": 16,
            "verse": 116,
            "text": "Wata on wi'u ko ɗemɗe mon sifotoo e penaale: \"Ɗum ɗoo no dagii, ɗum ɗoo no harmi\", fii no fefindoron e hoore Alla fenaande. Pellet, ɓen fefindotooɓe fenaande e hoore Alla, ɓe maletaake"
        },
        {
            "chapter": 16,
            "verse": 117,
            "text": "Ko dakamme fanɗuɗo, hino woodani ɓe lepte muusuɗe"
        },
        {
            "chapter": 16,
            "verse": 118,
            "text": "E hoore Alyahuudaaɓe ɓen (kan), Men harminno ko Men fillani maa kon ko adii. Men tooñaano ɓe; ko woni, ko ko'e-maɓɓe ɓe wonunoo e tooñude"
        },
        {
            "chapter": 16,
            "verse": 119,
            "text": "Refti pellel, Joomi maa, wonannde ɓen huuwirɓe bone on majjere, refti ɓe tuubi ɓaawo ɗum ɓe moƴƴini, pellet Joomi maa, ɓaawo ɗum, ko Haforoowo, Hinnotooɗo"
        },
        {
            "chapter": 16,
            "verse": 120,
            "text": "Pellet, Ibraahiima woniino ɗowro hoykinaniiɗo Alla, ooñiiɗo [e ɗiya diinaaji], o wonaali jeyaaɗo e sirkooɓe ɓen"
        },
        {
            "chapter": 16,
            "verse": 121,
            "text": "Yettaynooɗo nemaaji Makko ɗin. [Alla] suɓike mo, O fewni mo e laawol focciingol"
        },
        {
            "chapter": 16,
            "verse": 122,
            "text": "Men okki mo ka aduna moƴƴere. Kanko on ka laakara, ko o jeyaaɗo e moƴƴuɓe ɓen"
        },
        {
            "chapter": 16,
            "verse": 123,
            "text": "Refi Men wahayini e maaɗa, wonnde: \" Jokku diina Ibraahiima ka naayaaki e diinaaji mehre o jeyanooka e sirkooɓe ɓen"
        },
        {
            "chapter": 16,
            "verse": 124,
            "text": "Anndee [mawningol fii] aseweere nden ko waɗanaa, ko ɓen luutondirɓe e mayre. Pellet, Joomi maa, ko ñaawoyoowo hakkunde maɓɓe Ñalnde Darngal, e kon ko ɓe luutondiraynoo fii mun"
        },
        {
            "chapter": 16,
            "verse": 125,
            "text": "Noddir e diina Joomi maa kan ñeeñal e waaju moƴƴu. Wennjiraa ɓe e noone ɓurɗo moƴƴude. Pellet, Joomi maa, ko Kanko ɓuri anndude on majjuɗo e laawol Makko ngol, ko Kanko kadi ɓuri anndi feewuɓe ɓen"
        },
        {
            "chapter": 16,
            "verse": 126,
            "text": "Si on yagginay, haray yagginiree yeru no waɗiranoɗon non. Ko si on muññike, pellet ko ɗum ɓuri moƴƴannde muññiiɓe ɓen"
        },
        {
            "chapter": 16,
            "verse": 127,
            "text": "Muñño! Muñal maa ngal ko sabu Alla tan. Wata a suno fii maɓɓe. Wata wonu ɓittorɗo e kon ko ɓe fewjata"
        },
        {
            "chapter": 16,
            "verse": 128,
            "text": "Pellet, Alla no wonndi e ɓen huluɓe [Mo] e ɓen moƴƴinooɓe"
        }
    ]
}
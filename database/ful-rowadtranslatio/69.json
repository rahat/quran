{
    "chapter": [
        {
            "chapter": 69,
            "verse": 1,
            "text": "Darngal"
        },
        {
            "chapter": 69,
            "verse": 2,
            "text": "Ko honɗum woni Darngal"
        },
        {
            "chapter": 69,
            "verse": 3,
            "text": "Ko honɗum anndin maa ko woni Darngal"
        },
        {
            "chapter": 69,
            "verse": 4,
            "text": "Samuudu e Aadi en fennii duɗɗugol Darngal"
        },
        {
            "chapter": 69,
            "verse": 5,
            "text": "Si ko Samuuda en, ɓe halkira haacaango"
        },
        {
            "chapter": 69,
            "verse": 6,
            "text": "Aadi en kan, ɓe halkira henndu bippooru hattinndu tiiɗude"
        },
        {
            "chapter": 69,
            "verse": 7,
            "text": "O elti ndu e hoore maɓɓe jemmaaji jeeɗiɗi e ñalormaaje jeetati jokkondirɗe; yi'aa yimɓe ɓen no pukkii e ɗin [koɗooli] wa si tawii ko ɓe daƴƴe tamaro irtiiɗe"
        },
        {
            "chapter": 69,
            "verse": 8,
            "text": "Taw si a yi'anay ɓe ko heddii"
        },
        {
            "chapter": 69,
            "verse": 9,
            "text": "Fir'awna e adinooɓe mo e ca'e junnitanooɗe ɗen ardi e goopi"
        },
        {
            "chapter": 69,
            "verse": 10,
            "text": "ɓe yeddi Nulaaɗo Joomi maɓɓe on, O nanngiri ɓe nanngal sattungal"
        },
        {
            "chapter": 69,
            "verse": 11,
            "text": "Ko Menen woni, fewndo ndiyam ɗam hummbunoo, Min roondi on ka dogayka"
        },
        {
            "chapter": 69,
            "verse": 12,
            "text": "fii no Men waɗirana ɗum waaju, nowru nanayndu nana ɗum"
        },
        {
            "chapter": 69,
            "verse": 13,
            "text": "Si wuttaama ka allaandu wuttaande wootere"
        },
        {
            "chapter": 69,
            "verse": 14,
            "text": "leydi ndin e pelle ɗen ɓamtee moññe mo ɓññannde wootere"
        },
        {
            "chapter": 69,
            "verse": 15,
            "text": "Nden ñalnde, Darngal ngal daroto"
        },
        {
            "chapter": 69,
            "verse": 16,
            "text": "Kammu ngun seekoo, hara ko ngu lo'ungu nden ñalnde"
        },
        {
            "chapter": 69,
            "verse": 17,
            "text": "Hara Malaa'ika'en wontira ka seraaji maggu, njeetato [e maɓɓe] ronndoo Arsi Joomi maa kin e hoore maɓɓe nden ñalnde"
        },
        {
            "chapter": 69,
            "verse": 18,
            "text": "Nden ñalnde ko on weeɓitetee; hay huunde e fii mon suuɗotaako"
        },
        {
            "chapter": 69,
            "verse": 19,
            "text": "Si ko jonnitiroyaaɗo talkuru mun ndun ka ñaamo mun, o wi'oyay : \"Jaɓee ! Janngon talkuru am ndun"
        },
        {
            "chapter": 69,
            "verse": 20,
            "text": "Min mi fellituno mi hawroygol e hasboore am moƴƴere nden"
        },
        {
            "chapter": 69,
            "verse": 21,
            "text": "Hara himo e nguurndam welɗam"
        },
        {
            "chapter": 69,
            "verse": 22,
            "text": "E nder Aljanna toowuɗo"
        },
        {
            "chapter": 69,
            "verse": 23,
            "text": "mo dimɗe mun ɓadii"
        },
        {
            "chapter": 69,
            "verse": 24,
            "text": "Ñaamee yariron no newori, sabu ko ardin-ɗon kon e ñalaaɗe feƴƴuɗe"
        },
        {
            "chapter": 69,
            "verse": 25,
            "text": "Si tawii non ko jonntiiroyaaɗo talkuru mun ndun ka nano mun, on wi'oyay : \"Haaaniino lam hara mi jonnitaaka talkuru am ndun"
        },
        {
            "chapter": 69,
            "verse": 26,
            "text": "Hara mi anndaali ko woni ñaawoore am"
        },
        {
            "chapter": 69,
            "verse": 27,
            "text": "Hara [maayde] nden wononu timmoode [am]"
        },
        {
            "chapter": 69,
            "verse": 28,
            "text": "Jawdi am ndin duncanaali lam"
        },
        {
            "chapter": 69,
            "verse": 29,
            "text": "Mbaawko am kon halkirii lam"
        },
        {
            "chapter": 69,
            "verse": 30,
            "text": "Nanngee mo kolmbon bmo"
        },
        {
            "chapter": 69,
            "verse": 31,
            "text": "refti naadon mo ka Jahiimi"
        },
        {
            "chapter": 69,
            "verse": 32,
            "text": "refti naadon mo e jolokooje-callale- ɗe juuteendi mun woni cogone cappanɗe jeeɗiɗi"
        },
        {
            "chapter": 69,
            "verse": 33,
            "text": "Tawde o gomɗinaano Allah Mawɗo On"
        },
        {
            "chapter": 69,
            "verse": 34,
            "text": "O reerɗintaa e ñammiingol miskiino"
        },
        {
            "chapter": 69,
            "verse": 35,
            "text": "Giɗo ɓadondiraaɗo alanaamo ɗoo hannde"
        },
        {
            "chapter": 69,
            "verse": 36,
            "text": "wanaa ñaametee, si wanaa e ƴiƴƴiƴiri"
        },
        {
            "chapter": 69,
            "verse": 37,
            "text": "Ñaamataa ndin, si wanaa bakkondimɓe ɓen"
        },
        {
            "chapter": 69,
            "verse": 38,
            "text": "Mi woondirii ko yi'oton kon"
        },
        {
            "chapter": 69,
            "verse": 39,
            "text": "E ko on yi'ataa kon"
        },
        {
            "chapter": 69,
            "verse": 40,
            "text": "wonnde pellet, [Alqur'aana] ko konngol Nulaaɗo tedduɗo"
        },
        {
            "chapter": 69,
            "verse": 41,
            "text": "wanaa nde konnguɗi yimoowo; kono fanɗii ko gomɗinton"
        },
        {
            "chapter": 69,
            "verse": 42,
            "text": "wanaa kadi nde konnguɗi mbileejo, kono famɗii ko waajitotoɗon"
        },
        {
            "chapter": 69,
            "verse": 43,
            "text": "ko jippiniraande ka Jeyɗo Winndere nden"
        },
        {
            "chapter": 69,
            "verse": 44,
            "text": "Si tawno o fefindino e Amen yoga e konnguɗi"
        },
        {
            "chapter": 69,
            "verse": 45,
            "text": "ko pellet, Men nanngirayno mo doole"
        },
        {
            "chapter": 69,
            "verse": 46,
            "text": "Hooti Men taƴayno e makko ɗaɗol ɓernde ngol"
        },
        {
            "chapter": 69,
            "verse": 47,
            "text": "Alaa e mo'on hay gooto haɗoowo Men e makko"
        },
        {
            "chapter": 69,
            "verse": 48,
            "text": "Pellet, ndee [Alqur'aanaare] konde waajitorgol gomɗuɓe ɓen"
        },
        {
            "chapter": 69,
            "verse": 49,
            "text": "Haray kadi, Meɗen anndi ina e mon fennooɓe [nde]"
        },
        {
            "chapter": 69,
            "verse": 50,
            "text": "ko pellet non, ɗum ko nimse e hoore yedduɓe ɓen"
        },
        {
            "chapter": 69,
            "verse": 51,
            "text": "pellet kadi, ko nde goonga yananaaɗo"
        },
        {
            "chapter": 69,
            "verse": 52,
            "text": "Haray subbunhinor innde Joomi maa, Mawɗo On"
        }
    ]
}
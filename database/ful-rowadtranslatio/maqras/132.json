{
    "maqras": [
        {
            "chapter": 21,
            "verse": 83,
            "text": "[Jaŋto kadi fii] Ayyuuba tuma nde o noddunoo Joomi makko, [O maaki:] \"Min dey memii lam lorra kan, ko An woni Ɓuroowo Yurmeede yurmtooɓe ɓen"
        },
        {
            "chapter": 21,
            "verse": 84,
            "text": "Men jaabinani mo Men hunci ko heɓi mo kon immorde e lorra, Men Okkiti mo ɓeynguure makko nden e yeru maɓɓe wonndude e maɓɓe kadi, ɗum ko Yurmeende immorde ka Amen e waaju wonannde rewooɓe ɓen"
        },
        {
            "chapter": 21,
            "verse": 85,
            "text": "[Jaŋto kadi fii] Ismaa'iila e Idriisa e Jalkifli, ɓen fow ko e munñɓe ɓen ɓe jeyaa"
        },
        {
            "chapter": 21,
            "verse": 86,
            "text": "Men naadi ɓe e nder Yurmeende Amen nden, pellet, kamɓe ko ɓe jeyaaɓe e moƴƴuɓe ɓen"
        },
        {
            "chapter": 21,
            "verse": 87,
            "text": "[Jaŋto kadi fii] Jannuuni tuma nde o yahunoo ko o tikkuɗo o sikki wonnde Men Hattanaake e hoore makko, o noddi ka niɓe; \"Wonnde reweteeɗo alaa si wanaa An Senayee wonanii Ma, min dey mi laatike jeyaaɗo e tooñuɓe ɓen"
        },
        {
            "chapter": 21,
            "verse": 88,
            "text": "Men jaabinani mo, Men danndi mo immorde e suno ngon, ko wano nii kadi Men danndirta gomɗinɓe ɓen"
        },
        {
            "chapter": 21,
            "verse": 89,
            "text": "[Jaŋto kadi fii] fii Jakariyaa tuma nde o noddunoo Joomo makko, [o maaki:] Jooma, wata A ɗalam bajjo, ko An woni Ɓurɗo Moƴƴude ronooɓe ɓen"
        },
        {
            "chapter": 21,
            "verse": 90,
            "text": "Men jaabinani mo, Men Okki mo Yahyaa, Men moƴƴinani mo sonnaajo makko on, pellet, kamɓe ɓe laatinoke hiɓe yaccoo e [gollugol] moƴƴi ɗin hiɓe nodda Men ka rerɗere e kulol ɓe laatinoke yannkinaniiɓe Men"
        },
        {
            "chapter": 21,
            "verse": 91,
            "text": "[Jaŋto kadi fii] oya [suddiiɗo] reenunooɗo farju makko on Men wutti e makko immorde e Fittaandu Amen, Men waɗi mo kanko e geɗaljo makko on Maande wonannde winndere nden"
        },
        {
            "chapter": 21,
            "verse": 92,
            "text": "Pellet, ɗee mofte mo'on ko mofte goote, ko Min woni Joomi mo'on Rewee Lam"
        },
        {
            "chapter": 21,
            "verse": 93,
            "text": "Ɓe taƴi fiyaake maɓɓe on hakkunde maɓɓe, ɓe fow ko faade ka Am ɓe ruttoytoo"
        },
        {
            "chapter": 21,
            "verse": 94,
            "text": "Kala golluɗo immorde e moƴƴuɗi ɗin hara kanko ko o gomɗinɗo, dullugol alaa fii golle makko ɗen, pellet, Menen Men winndanay mo"
        },
        {
            "chapter": 21,
            "verse": 95,
            "text": "No Harmani saare nde Men halki ɗum, wonnde kamɓe ɓe ruttataako [ton]"
        },
        {
            "chapter": 21,
            "verse": 96,
            "text": "Haa si udditoyaama Yaajuuja e Maajuuja, hara kamɓe immorde e kala naɗel hiɓe sortoo"
        },
        {
            "chapter": 21,
            "verse": 97,
            "text": "Fodoore Goongaare nden ɓadike, tawi kayre puttini giiɗe ɓen yedduɓe, [ɓe wi'a:] \"Eeyoo bone amen, gomɗii men laatinoke e nder welsindaare immorde e ɗu'um, ko woni, men laatike tooñuɓe"
        },
        {
            "chapter": 21,
            "verse": 98,
            "text": "Pellet, onon e ko rewoton kon gaanin Alla, ko on doccote Jahannama. Onon, ko on joloyayɓe e magge"
        },
        {
            "chapter": 21,
            "verse": 99,
            "text": "Sinndo ɓee laatinoke reweteeɓe ɓe jolataano e magge. Ɓe fow maɓɓe ko ɓe luttinteeɓe e nder magge"
        },
        {
            "chapter": 21,
            "verse": 100,
            "text": "No woodani ɓe e nder magge haraango, kamɓe ɓe nanataa nder ton"
        },
        {
            "chapter": 21,
            "verse": 101,
            "text": "Pellet, ɓen ɓe moƴƴi ɗin adanii ɗum immorde ka Amen ɓen ɗon ko ɓe woɗɗintinteeɓe gaayi magge"
        },
        {
            "chapter": 21,
            "verse": 102,
            "text": "Ɓe nanoytaa wuuɗaango magge kamɓe hiɓe e nder ko wonkiiji maɓɓe ɗin lokaa(wooɗa) kon, ko ɓe duumotooɓe"
        },
        {
            "chapter": 21,
            "verse": 103,
            "text": "Suninoytaaɓe ɗenƴere mawnde nden, Malaa'ikaaɓe ɓen no jaɓɓooɓe [ɓe wi'a:] \"Ko ndee woni Ñalaande mo'on, nden nde laatinoɗon hiɗon fodee"
        },
        {
            "chapter": 21,
            "verse": 104,
            "text": "Ñalnde Men taggoyta kammu ngun wano taggugol ɗerol defte. Ko wano Men fuɗɗori non ka arannde tagu Men ruttirta ngu, [ɗum] ko Fodoore e dow Amen, pellet, Menen Men laatike gollooɓe"
        },
        {
            "chapter": 21,
            "verse": 105,
            "text": "Gomɗii Men winndiino ka Jabuura ɓaawo Alluwal Reenaangal ngal, pellet, leydi ndin ko jeyaaɓe Am moƴƴuɓe ɓen ronoyta ndi"
        },
        {
            "chapter": 21,
            "verse": 106,
            "text": "Pellet,no e ɗum [ko jaŋtaa ɗoo] jottingol wonannde yimɓe rewooɓe ɓen"
        },
        {
            "chapter": 21,
            "verse": 107,
            "text": "Men Nuliraali ma si wanaa Yurmeende wonannde winndire nden"
        },
        {
            "chapter": 21,
            "verse": 108,
            "text": "Maaku: \"Anndu ko Wahayinaa e am, wonndema Reweteeɗo mon On ko O Reweteeɗo Gooto. Enee, hara onon ko on jebbiliiɓe?\". @Corrected"
        },
        {
            "chapter": 21,
            "verse": 109,
            "text": "Si tawii ɓe ɗurnike, maaku: \"Mi anndinii on e dow fotondiral, pellet, mi anndaa si no ɓadii maaɗum si no woɗɗi kon ko fodaɗon"
        },
        {
            "chapter": 21,
            "verse": 110,
            "text": "Pellet, Kanko hiMo Anndi ko feeñi kon e konngol ngol, hiMo Anndi kadi ko suuɗoton"
        },
        {
            "chapter": 21,
            "verse": 111,
            "text": "Mi anndaa non, belejo'o ɗum ko jarrabuyee mo'on, e dakamme haa e dummunne"
        },
        {
            "chapter": 21,
            "verse": 112,
            "text": "Maaku: \"Jooma, Ñaawir Goonga kan ko Joomi amen Hinnorante On woni Wallitorteeɗo On e dow kon ko sifotoɗon"
        }
    ]
}
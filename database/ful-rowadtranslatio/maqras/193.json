{
    "maqras": [
        {
            "chapter": 41,
            "verse": 47,
            "text": "Ko ka Makko woni ko ganndal Darngal ruttetee. Dimɗe yaltataa e coomɗi mun, deyel (woo) saawataa,ngel jibintaa si wanaa e ganndal Makko.Ñalnde O noddiroyta ɓe:\"Ko honto woni kafidaaɗi Am ɗin?\", ɓe wi'a:\"Men anndinii Ma, alah e amen seedotooɗo [ɗum]"
        },
        {
            "chapter": 41,
            "verse": 48,
            "text": "Ɓe majjira e kon ko ɓe rewaynoo ko adii; ɓe yananee wonnde daɗirgal alanaa ɓe"
        },
        {
            "chapter": 41,
            "verse": 49,
            "text": "Neɗɗanke on haaɓataa toragol moƴƴere. Si bone memii mo, ko o taƴotooɗo, yonndiniiɗo"
        },
        {
            "chapter": 41,
            "verse": 50,
            "text": "Si Men meeɗinir mo moƴƴere immorde ka Amen, ɓaawo nde lorra memi mo, ko pellet o wi'ay: \"Ɗum ɗoo ko min ! Mi fellitaani si Darngal daroto. Si mi ruttaama ka Joomi am, ko pellet, moƴƴere hino woodani lam ka Makko\". Ma Men humpitu yedduɓe ɓen, fii ko ɓe huuwi kon, ko ma Men meeɗinoy ɓe lepte saɗtuɗe"
        },
        {
            "chapter": 41,
            "verse": 51,
            "text": "Si Men neeminii e neɗɗanke on, o ɗuurnoo o toowna balaaje makko; si bone non heɓii mo, o wona jom toraare yaajunde"
        },
        {
            "chapter": 41,
            "verse": 52,
            "text": "Maaku: \"Yeetee lam, si wonii le ko ka Allah nde iwri, refti yedduɗon nde; haray ko hommbo ɓuri majjude on wonɗo e lurral woɗɗungal"
        },
        {
            "chapter": 41,
            "verse": 53,
            "text": "Aray Men holla ɓe maandeeji Amen ɗin ka tatteeji e maɓɓe tigi, haa ɓanngana ɓe wonnde ko nde goonga. E yonaali wonnde Joomi maa, ko O seediiɗo kala huunde"
        },
        {
            "chapter": 41,
            "verse": 54,
            "text": "Anndee hiɓe e sikke fii hawroygol e Joomi maɓɓe. Anndee non, ko O huɓindiiɗo kala huunde"
        },
        {
            "chapter": 42,
            "verse": 1,
            "text": "Haa, Miim"
        },
        {
            "chapter": 42,
            "verse": 2,
            "text": "Ain, Siin, Qaaf"
        },
        {
            "chapter": 42,
            "verse": 3,
            "text": "Ko wano nii woni ko Allah Teɗɗuɗo, Ñeeño On wahayiniri e maa, e ɓen adinooɓe ma"
        },
        {
            "chapter": 42,
            "verse": 4,
            "text": "Ko Kanko woodani kala ko woni ka kammuuli e ka leydi. Ko Kanko kadi woni Toowuɗo, Mawɗo On"
        },
        {
            "chapter": 42,
            "verse": 5,
            "text": "Kammuuli ɗin no eɓɓa seekorgol dow majji, hara Malaa'ika'en no subbunhinanora yettugol Joomi maɓɓe, ɓe insinanoo wonɓe ka leydi ɓen. Anndee pellet, ko Allah woni Haforoowo, Hinnotooɗo On"
        },
        {
            "chapter": 42,
            "verse": 6,
            "text": "Ɓen non jogitiiɓe yiɗɓe goo gaanin Makko, Allah ko reenuɗo ɓe. A wonaali reenoowo ɓe"
        },
        {
            "chapter": 42,
            "verse": 7,
            "text": "Ko wano non Men wahayniri e maaɗa, janngeteende e aarabu, fii yo a jertin yimɓe neene ca'e ɗen e wonɓe takko mayre ɓen, jertinaa fii ñalnde dental nden, - nde sikke alaa e mu'un - Fedde goo ka Aljnna, fedde goo kadi ka Yiite"
        },
        {
            "chapter": 42,
            "verse": 8,
            "text": "Si Allah haajuno, O waɗayno ɓe mofte goote. Kono himo On mo O muuyi ka Yurmeende Makko. Tooñooɓe ɓen non, giɗo alanaa ɓe, wanaa ballo"
        },
        {
            "chapter": 42,
            "verse": 9,
            "text": "Kaa ɓe jogiti yiɗɓe goo gaanin Makko? Awa ko Allah woni Giɗo On, ko Kanko wuurnitata maayɓe ɓen; ko Kanko kadi woni kaɗtanɗo kala huunde"
        },
        {
            "chapter": 42,
            "verse": 10,
            "text": "Kala ko luutondirɗon e fii mun, haray ñaawoore mun nden ko ka Allah woni. Ko On mooɗon Allah, woni Joomi am; ko e Makko mi fawii, ko ka Makko kadi mi ruttorta [tuubugol]"
        },
        {
            "chapter": 42,
            "verse": 11,
            "text": "Fuɗɗuɗo kamuuli ɗin e leydi ndin. O waɗiranii on e pittaali mon ɗin genndooɓe, ka neemoraaɗi kadi nooneeji; Himo ɗuɗɗinira on ɗum. Hay huunde yerondiraa e Makko; ko Kanko woni Nanoowo, Yi'oowo On"
        },
        {
            "chapter": 42,
            "verse": 12,
            "text": "Ko Kanko heerori soktirɗe kammuuli ɗin e leydi ndin. Himo wertana arsike on mo O muuyani, O ɓiɗtinana (mo O muuyani). Pellet, ko O Annduɗo kala huunde"
        }
    ]
}
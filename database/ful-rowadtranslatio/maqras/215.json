{
    "maqras": [
        {
            "chapter": 56,
            "verse": 75,
            "text": "Mi woondirii mutirɗe koode ɗen"
        },
        {
            "chapter": 56,
            "verse": 76,
            "text": "Pellet, ɗum ko woondoore mawnde, si hiɗon anndunoo"
        },
        {
            "chapter": 56,
            "verse": 77,
            "text": "Pellet ndee ko Alqur'aanaare konde teddunde"
        },
        {
            "chapter": 56,
            "verse": 78,
            "text": "wonnde e deftere reenaande"
        },
        {
            "chapter": 56,
            "verse": 79,
            "text": "meemataa nden si wanaa laɓɓinaaɓe ɓen"
        },
        {
            "chapter": 56,
            "verse": 80,
            "text": "ko jippiniraande ka Jeyɗo Winndere nden"
        },
        {
            "chapter": 56,
            "verse": 81,
            "text": "E ko ndee yewtere wonki ko pennoton onon"
        },
        {
            "chapter": 56,
            "verse": 82,
            "text": "Hiɗon waɗa arsike mon (toɓo ngon) ko on fennooɓe [arsikuɗo On]"
        },
        {
            "chapter": 56,
            "verse": 83,
            "text": "Ko haɗata nde wonkii yottii ka lookoƴere"
        },
        {
            "chapter": 56,
            "verse": 84,
            "text": "hara onon hiɗon ndaara ontuma"
        },
        {
            "chapter": 56,
            "verse": 85,
            "text": "hara non ko Menen ɓuri on ɓadaade mo, kono on yi'ataa"
        },
        {
            "chapter": 56,
            "verse": 86,
            "text": "Ko haɗata on, si tawiino hara on warjetaake"
        },
        {
            "chapter": 56,
            "verse": 87,
            "text": "rutton kin [wonkii], si tawii ko on goonguɓe"
        },
        {
            "chapter": 56,
            "verse": 88,
            "text": "Si tawii on ko jeyaaɗo e ɓattinaaɓe ɓen"
        },
        {
            "chapter": 56,
            "verse": 89,
            "text": "haray ko fowtere, e moƴƴere, e Aljannaaji neema (woodani mo)"
        },
        {
            "chapter": 56,
            "verse": 90,
            "text": "Si tawii kadi ko jeyaaɗo e yimɓe ñaamo ɓen"
        },
        {
            "chapter": 56,
            "verse": 91,
            "text": "haray [o jaɓɓoroyte] : \"Kisal maa\" e ɓaŋge yimɓe ñaamo ɓen"
        },
        {
            "chapter": 56,
            "verse": 92,
            "text": "Si tawii non ko jeyanooɗo e fennuɓe majjuɓe ɓen"
        },
        {
            "chapter": 56,
            "verse": 93,
            "text": "haray hoɗtorde makko on ko fatayɗam"
        },
        {
            "chapter": 56,
            "verse": 94,
            "text": "e sumeede Jahiimi"
        },
        {
            "chapter": 56,
            "verse": 95,
            "text": "Pellet, ko ɗum woni goonga yananaaɗo on"
        },
        {
            "chapter": 56,
            "verse": 96,
            "text": "Subbunhinor innde Joomi maa, Mawɗo On"
        },
        {
            "chapter": 57,
            "verse": 1,
            "text": "Kala ko woni ka kammuuli e ka leydi seninii Allah. Ko Kanko woni Fooluɗo, Ñeeño On"
        },
        {
            "chapter": 57,
            "verse": 2,
            "text": "Ko Kanko heeranii laamu kammuuli ɗin e leydi ndin. Himo wuurna Himo wara, Kanko ko O hattanɗo kala huunde"
        },
        {
            "chapter": 57,
            "verse": 3,
            "text": "Ko Kanko woni Arano e Sakkitiiɗo, Feeñuɗo e Wirniiɗo, Kanko ko O annduɗo kala huunde"
        },
        {
            "chapter": 57,
            "verse": 4,
            "text": "Ko Kanko tagi kammuuli ɗin e leydi ndin nder balɗe jeegoo, refti O fotondiri ka dow \"Arsi\"; Himo anndi ko mutata kon ka leydi, e ko ƴawata e mayri, e ko jipporta ka kammu e ko ƴawata e maggu. Himo wonndi e mon kala ka wonɗon. Allah no reeni ko golloton kon. @Corrected"
        },
        {
            "chapter": 57,
            "verse": 5,
            "text": "Ko Kanko heeranii laamu kammuuli ɗin e leydi ndin. Ko ka Allah fiyakuuji ɗin ruttirtee"
        },
        {
            "chapter": 57,
            "verse": 6,
            "text": "Himo naadia jemma on e nder ñalorma on, O naadira ñalorma on kadi e nder jemma on. Kanko ko O annduɗo ko woni e nder ɓerɗe"
        },
        {
            "chapter": 57,
            "verse": 7,
            "text": "Gomɗinee Allah e Nulaaɗo Makko on, nafqon kon ko O waɗiri on lomtinaaɓe e mun. Gomɗimɓe ɓen e mon, ɓe nafqi [jawle maɓɓe ɗen], hino woodani ɓen njoɓdi mawnundi"
        },
        {
            "chapter": 57,
            "verse": 8,
            "text": "E ko heɓi on, on gomɗintaa Allah? E hino Nulaaɗo on hino nodda on e gomɗingol Joomi mon. Gomɗii [Allah] ƴettii e mon ahadi, si on laatike gomɗimɓe"
        },
        {
            "chapter": 57,
            "verse": 9,
            "text": "Ko Kanko jippinta e jeyaaɗo Makko on Aayeeje ɓannguɗe, fii no o yaltinira on e niɓe faade e ndaygu. Pellet, Allah ko Yuminoowo on, Hinnotooɗo"
        },
        {
            "chapter": 57,
            "verse": 10,
            "text": "E ko heɓi on, on sakkotaako fii laawol Allah ngol, e hino le ko Allah woodani ronugol kammuuli ɗin e leydi ndin? Fotataa e mon, ɓen sakkinooɓe ado uddital ngal ɓe haɓidaa; ko ɓen ɓuri mawnude darja e dii ɓen sakkiiɓe ɓaawo ɗum ɓe haɓidaa. Ɓe fow maɓɓe non, Allah fodii ɓe moƴƴere. Allah no humpitii ko golloton kon"
        },
        {
            "chapter": 57,
            "verse": 11,
            "text": "Ko hommbo ñawlirta Allah ñamaande labaande, O sowana mo nde, hara no woodani mo njoɓdi teddundi"
        },
        {
            "chapter": 57,
            "verse": 12,
            "text": "Ñalnde yi'oytaa gomɗimɓe worɓe ɓen e gomɗimɓe rewɓe ɓen, hara annoora maɓɓe yaara yeeso maɓɓe e ñaamo maɓɓe (ɓe wi'anee): \"Weltaare mon hannde ko Aljannaaji, ɗi canɗi ilata senngo ley mun, ko on duumotooɓe nder ton\". Ko ɗum woni malal mawngal ngal"
        },
        {
            "chapter": 57,
            "verse": 13,
            "text": "Ñalnde naafiqiiɓe worɓe ɓen e naafiqiiɓe rewɓe ɓen wi'anoyta gomɗimɓe ɓen: \"Habbee men, men jalbinora annoora mon on\". Ɓe wi'anee : \"Yiltoree ɓaawo mon, ɗaɓɓoyon annoora\". Heedo waɗee hakkunde maɓɓe, ngo damal ngal yurmeende woni e nder mun, ɓaawo maggal noon, ko lepte woni e bannge mun"
        },
        {
            "chapter": 57,
            "verse": 14,
            "text": "Hiɓe nodda ɓe : \"E men wondaano e mon?\" Ɓe wi'a : \"Ko non woniri. Ko woni tun, on fitinno ko'e mon, habbitaniɗon [gomɗimɓe ɓen bone], sikkitiɗon, yelaaji hodi on haa yamiroore Allah nden ari. Hodoowo on hodi on e moƴƴere Allah nden"
        },
        {
            "chapter": 57,
            "verse": 15,
            "text": "Hannde on, on jaɓantaake soktorɗum wanaa e ɓen yedduɓe. Depporde mon nden ko ka Yiite : ko ngen woni ko hannduɗon. Nge bonii ruttorde"
        }
    ]
}
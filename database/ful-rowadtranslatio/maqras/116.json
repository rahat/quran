{
    "maqras": [
        {
            "chapter": 17,
            "verse": 70,
            "text": "Gomɗii, Men teddinii ɓiɗɓe Aadama ɓen, Men ronndike ɓe ka njorndi e ka maayo Men arsiki ɓe immorde e laaɓuɗi Men ɓurni ɓe e dow ko heewi e ɓen ɓe Men tagi ɓurnudee"
        },
        {
            "chapter": 17,
            "verse": 71,
            "text": "Ñannde Men noddiroyta kala yimɓe yeesoojo maɓɓe on,kala on jonnitiroyaaɗo deftere makko nden ka ñaamo makko ɓen ɗon ɓe janngay deftere maɓɓe nden ɓe tooñirtaake hay yeru gaarayol hun tamaro"
        },
        {
            "chapter": 17,
            "verse": 72,
            "text": "Kala on wonuɗo e [ngurndan aduna] ko o bunɗo, haray kanko, ko ka laahara o ɓurata wumude e majjude laawol"
        },
        {
            "chapter": 17,
            "verse": 73,
            "text": "Fii kala ɓe eɓɓii nde ɓe fitinaymaa gaayi nden huunde nde Men wahayini e maaɗa fii yo a fefindo e Amen ko wonaa ɗun [ko Men tellini e maa] ontuma ɓe jogitoto ma sehlaajo"
        },
        {
            "chapter": 17,
            "verse": 74,
            "text": "Si tawiino Men tabintinaanoma, gomɗii hari a do'ii ooñaade e maɓɓe huunde seeɗaare"
        },
        {
            "chapter": 17,
            "verse": 75,
            "text": "Ontuma Men meeɗinteno cowale [lepte] ka ngurndan e cowale [lepte] ka mayde refti heɓantaake ma ballo e hoore Amen"
        },
        {
            "chapter": 17,
            "verse": 76,
            "text": "Fii kala ɓe eɓɓiino dillinngol ma ka leydi fii yo ɓe yaltine e mayri, ontuma ɓe ñiiɓataano ɓatte maa si wanaa seeɗa"
        },
        {
            "chapter": 17,
            "verse": 77,
            "text": "Ɗun ko Sunna ɓen ɓe Men nuli ko adimaa immorde e Nulaaɓe Amen, a heɓantaa Sunna Amen on mbattiigu"
        },
        {
            "chapter": 17,
            "verse": 78,
            "text": "Ñinnu julde nden ka mortagol naange ngen haa ka niwre jemma, Julde subaha nden, pellet, Julde subaha nden wonii seedeteende"
        },
        {
            "chapter": 17,
            "verse": 79,
            "text": "Ka jemma tinno e makko ko ɓeydaari maaɗa, no jortaa nde Joomi maaɗa immintinay maa e darorde yettiniinde"
        },
        {
            "chapter": 17,
            "verse": 80,
            "text": "Maaku: \"Jooma, naadiran naatirgal goonga yaltiniraa mi yaltirgal goonga, waɗanaa mi immorde ka Maaɗa doole ballal"
        },
        {
            "chapter": 17,
            "verse": 81,
            "text": "Maaku: \"goonga kan arii meere nden fuuyii, pellet, meere nden wonii fuuyoore"
        },
        {
            "chapter": 17,
            "verse": 82,
            "text": "Meɗen tellina ka Alqur'aana huunde nde konde cellal e yurmeende wonnande gomɗinɓe ɓen, ɓeydataa tooñooɓe ɓen si wanaa hayrere"
        },
        {
            "chapter": 17,
            "verse": 83,
            "text": "Si Men neeminii e neɗɗanke on o ɗuurnoo o townaa balaaje makko, si bone heɓii mo o wona hattuɗo e taƴiiɗo"
        },
        {
            "chapter": 17,
            "verse": 84,
            "text": "Maaku: \"Mo kala yo gollu e laawol mun, ko Joomi mon woni Annduɗo on ɓurɗo feewude laawol"
        },
        {
            "chapter": 17,
            "verse": 85,
            "text": "Hiɓe lanndo maa fii fittaandu, maaku: \"Fittaandu ndun ko e fiyaake Joomi an, on okkaaka e ganndal si wanaa seeɗaé"
        },
        {
            "chapter": 17,
            "verse": 86,
            "text": "Mi woondii, si Meɗen yiɗunoo Men naɓayno nden huunde nde Men wahyini faade e Maaɗa, refti heɓantaake ma fawtiiɗo ɗun e hoore Amen"
        },
        {
            "chapter": 17,
            "verse": 87,
            "text": "Ko woni tun, ko Hinnayee immorde ka Joomi maa, pellet, ɓural Makko ngal e dow maa wonii mawnungal"
        },
        {
            "chapter": 17,
            "verse": 88,
            "text": "Maaku: \"Mi woondii, si yimɓe ɓen e jinnaaji ɗin hawtitii fii yo ɓe addu yeru ndee Alqur'aanaare, ɓe addataa yeru mayre, hay si wonii woɓɓe maɓɓe ko wallindrayɓe e woɓɓe"
        },
        {
            "chapter": 17,
            "verse": 89,
            "text": "Gomɗii Men ɓannginanii yimɓe ɓen e ndee Alqur'aanaare immorde e kala misal, ɓurɓe ɗuuɗude e yimɓe ɓen salii, si wanaa yeddugol"
        },
        {
            "chapter": 17,
            "verse": 90,
            "text": "Ɓe wi'i: \"Men gomɗintaa ma, haa ɓullitanaa men ka leydi ɓunndu"
        },
        {
            "chapter": 17,
            "verse": 91,
            "text": "Maaɗun laatano maa ngesa immorde e tamorooje e inabuuje ɓullitaa canɗi ɗin hakkunde majje ɓullitugol"
        },
        {
            "chapter": 17,
            "verse": 92,
            "text": "Maaɗun liɓaa kammu ngun e hoore amen wano aaƴorɗaa non kunte, maaɗun addaa Alla e Maalaa'ikaaɓe ɓen [men] tiindondira"
        },
        {
            "chapter": 17,
            "verse": 93,
            "text": "Maaɗun laatano maa suudu immorde e cuɗaaje [kanŋe], maaɗun ƴawaa ka kammu, men gomɗintaa ƴawugol maaɗa ngol haa jippinaa e amen deftere men jannga nde. Maaku: \"Senaade Jom an, hara mi wonu, ko wonaa ɓanndinke Nulaaɗo"
        },
        {
            "chapter": 17,
            "verse": 94,
            "text": "Haɗaali yimɓe ɓen nde ɓe gomɗinta tuma nde peewalngal arunoo ɓe, si wanaa fii ɓe wi'ii: \"E hara Alla nulay ɓanndinke Nulaaɗo"
        },
        {
            "chapter": 17,
            "verse": 95,
            "text": "Maaku: \"Si tawiino laatinoke ka leydi Malaa'ikaaɓe hiɓe yaha ko ɓe deewuɓe, Men jippinayno e maɓɓe immorde ka kammu Malaa'ikaajo Nulaaɗo"
        },
        {
            "chapter": 17,
            "verse": 96,
            "text": "Maaku: \"Alla yonii Seediiɗo hakkunde an e mon, pellet Kanko O wonii Humpitiiɗo Reenuɗo jeyaaɓe Makko ɓen"
        },
        {
            "chapter": 17,
            "verse": 97,
            "text": "On mo Alla fewni ko on woni feewuɗo, ɓe O majjini ɓen a heɓantaaɓe wallooɓe ko woori Mo. Men mooɓay ɓe ñalde darngal e dow geece maɓɓe ɗen ko ɓe wumuɓe e mbobiɗu= fahdube ɓe e faaɗuɓe, werde maɓɓe nden ko jahannama tuma kala nge rocci Men ɓeydana ɓe huɓɓunge"
        },
        {
            "chapter": 17,
            "verse": 98,
            "text": "Ɗun ko njoddi maɓɓe, sabu kamɓe ɓe yeddii Aayeeje Amen ɗen, ɓe wi'i: \"E hay si men wonii ƴi'e e mbuɗu e hara menen ko men immintinteeɓe tagu hesu"
        }
    ]
}
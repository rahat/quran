{
    "maqras": [
        {
            "chapter": 20,
            "verse": 111,
            "text": "Geece ɗen yankinanii Wuuruɗo Dartiiɗo On, gomɗii sooyii on ronndiiɗo tooñe"
        },
        {
            "chapter": 20,
            "verse": 112,
            "text": "On mo golli immorde e moƴƴi ɗin hara ko o gomɗinɗo haray o hulaa tooñe wanaa uytaneede kadi"
        },
        {
            "chapter": 20,
            "verse": 113,
            "text": "Ko nii Men Telliniri nde Alqur'aanaare Aarabuure Men fensiti kadi e nder mayre immorde e kammbaaji ɗin bela-jo'o kamɓe ɓe hulay maa nde fuɗɗanoo ɓe waaju"
        },
        {
            "chapter": 20,
            "verse": 114,
            "text": "Alla Lamɗo Goonguɗo On Toowii, wata a heñor Alqur'aanaare nden ko adii nde timmintee e maaɗa wahayu mayre, maaku: \"Joomi ɓeydanam Ganndal"
        },
        {
            "chapter": 20,
            "verse": 115,
            "text": "Gomɗii Men ahodiino e Aadama ko adii o yejjiti Men heɓanaali mo pellital"
        },
        {
            "chapter": 20,
            "verse": 116,
            "text": "Tuma Nde Men Daalannoo malaa'ikaaɓe ɓen sujjanee Aadama, ɓe sujji si wanaa Ibliisa o salii"
        },
        {
            "chapter": 20,
            "verse": 117,
            "text": "Men Daali: \"Ko an yo Aadama, pellet, ooɗoo ko o gaño maa an e sonnaajo maa on, wata o yaltin on dey ka Aljanna sakko tampaa"
        },
        {
            "chapter": 20,
            "verse": 118,
            "text": "Pellet, no woodanmaa nde a weeletaake nder ton a holataa kadi"
        },
        {
            "chapter": 20,
            "verse": 119,
            "text": "Pellet, an a ɗomɗetaake nde ton e nguletaake kadi"
        },
        {
            "chapter": 20,
            "verse": 120,
            "text": "Seytaane sonwonsini faade e makko; o wi'i: \"Ko an yo Aadama,hara yo mi tinndine e leggal luttineede ngal e laamu ngu follotaako ngun"
        },
        {
            "chapter": 20,
            "verse": 121,
            "text": "Ɓe ñaami e maggal, feeñani ɓe mettefooji maɓɓe ɗin, ɓe naati e suddirgol e dow maɓɓe immorde e kaaki Aljanna on, Aadama yeddi Joomi makko o majji"
        },
        {
            "chapter": 20,
            "verse": 122,
            "text": "Refti Joomi makko Suɓii mo, O Tuubini mo O Fewni [mo]"
        },
        {
            "chapter": 20,
            "verse": 123,
            "text": "O Daali: \"Jippee ton, on fow mo'on, yoga e mo'on ko ayɓe yoga. Si tawii tun aroyii e mo'on immorde e Am Fewnoowo kala jokkuɗo Peewal Am ngal haray o majjataa o malkisataake kadi"
        },
        {
            "chapter": 20,
            "verse": 124,
            "text": "Kala ɗurniiɗo gaayi jaŋtagol lam, haray pellet, no woodani mo ngurndam ɓilluɗam Men mooɓoya mo Ñalnde Darngal ko o bunɗo"
        },
        {
            "chapter": 20,
            "verse": 125,
            "text": "O wi'a: \"Joomi, ko fii honɗum mooɓanɗaa lam ko mi bunɗo, gomɗii mi laatinoke yi'oowo"
        },
        {
            "chapter": 20,
            "verse": 126,
            "text": "O Daala: \"Ko wano nii arunoo e maaɗa Aayeeje Amen ɗen yejjituɗaa ɗe, ko wano nii kadi hannde yejjitirteɗaa"
        },
        {
            "chapter": 20,
            "verse": 127,
            "text": "Ko wano nii Men yoɓirta on fantinɗo hara o gomɗinaa Aayeeje Joomi makko ɗen, pellet, ko Lepte Laakara ɗen ɓuri saɗtude ko ɗen kadi heddotoo"
        },
        {
            "chapter": 20,
            "verse": 128,
            "text": "Kaa hara ɓannganaali ɓe no foti hewde ko Men halki ado maɓɓe immorde e gire? Hiɓe yaha e koɗooli maɓɓe, pellet, no e ɗum Aayeeje wonannde joomiraaɓe hakkillaaji ɓen"
        },
        {
            "chapter": 20,
            "verse": 129,
            "text": "Sinno wonaano Daalol aditii ngol immorde ka Joomi maaɗa [Lepte] ɗen laatotono duumiiɗe e lajal innaangal"
        },
        {
            "chapter": 20,
            "verse": 130,
            "text": "Munño e dow ko ɓe wowlata kon, subuhinor yettugol Joomi maaɗa ko adii ƴellitagol naange ngen e ko adii mutugol magge e ka saa'iiji jemma subuhino e ka seraaji ñallal belajo'o a weltoto"
        },
        {
            "chapter": 20,
            "verse": 131,
            "text": "Wata a yawtin dey gite maa ɗen faade kon ko Men dekmini ɗum nooneeji immorde e maɓɓe, cuɗaari ngurndam aduna fii yo Men jarribor ɓe e ɗum, Arsike Joomi maaɗa on ɓuri moƴƴude ko on kadi heddotoo"
        },
        {
            "chapter": 20,
            "verse": 132,
            "text": "Yamir ɓeynguure maaɗa nden Julde nden monñitoraa e ɗum, Men lanndaaki ma arsike ko Menen arsikaymaa. Battane [moƴƴe] ɗen kadi wonanii hulooɓe Alla ɓen"
        },
        {
            "chapter": 20,
            "verse": 133,
            "text": "Ɓe wi'i: \"Ko hanno ara e amen Aaya immorde ka Joomi makko?\" Enee, hara araali e maɓɓe ɓanngal ko woni kon e ɗeri arani ɗin"
        },
        {
            "chapter": 20,
            "verse": 134,
            "text": "Sinndo Menen Men halkirno ɓe Lepte ko adii ɗum, ɓe wi'ayno: \"Joomi amen, ko hannoo Nualaa e amen Nulaaɗo men jokka Aayeeje Maa ɗen, ko adii nde Men hoyata men hesra"
        },
        {
            "chapter": 20,
            "verse": 135,
            "text": "Maaku: \"Gooto kala [e amen] no habbitii, [onon kadi] habbitee aray anndon ko hommbo woni jom Laawol Focciingol ngol ko hommbo kadi feewi"
        }
    ]
}
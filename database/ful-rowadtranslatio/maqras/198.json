{
    "maqras": [
        {
            "chapter": 43,
            "verse": 57,
            "text": "Tuma nde geɗal neene Maryama on piyiranoo misal, tawaa yoo, yimɓe maa ɓen no sooƴira ɗum"
        },
        {
            "chapter": 43,
            "verse": 58,
            "text": "ɓe wi'i: \"Ko reweteeɗi amen ɗin ɓuri moƴƴude, kaa ko kanko?\" Ɓe piyiranaali ma ngal (misal), si wanaa fii wennjugol. Wurin, ko ɓe yimɓe saɗtuɓe wennje"
        },
        {
            "chapter": 43,
            "verse": 59,
            "text": "Awa (Iisaa) wonaali, si wanaa jeyaaɗo mo Men neemini e mun, Men waɗi mo misal woannde ɓiɗɓe Israa'iila ɓen"
        },
        {
            "chapter": 43,
            "verse": 60,
            "text": "Si Men haajuno, Men waɗtitirayno on Malaa'ika, ko lomtoo ka leydi"
        },
        {
            "chapter": 43,
            "verse": 61,
            "text": "Pellet non, ko o anndinorde Darngal. Wata on sikkito fii maggal. Jokkee lam, ko ɗum woni laawol focciingol ngol"
        },
        {
            "chapter": 43,
            "verse": 62,
            "text": "Wata seytaane falo on ! tawde pellet, ko o gaño mon ɓannguɗo"
        },
        {
            "chapter": 43,
            "verse": 63,
            "text": "Nde Iisaa ardunoo e ɓannguɗi ɗin, o maaki: \"Gomɗii mi ardanii on e ñeeñal, e no mi ɓannginirana on yoga e ko luutondirɗon e muuɗum. Haray hulee Allah, ɗoftoɗon mi"
        },
        {
            "chapter": 43,
            "verse": 64,
            "text": "Pellet, ko Alla Woni Joomi am e Joomi mon. Rewee Mo. Ko ɗum woni laawol focciingol ngol"
        },
        {
            "chapter": 43,
            "verse": 65,
            "text": "Feddeeji ɗin luutondiri hakkunde majji. Bone woodanii ɓen yedduɓe, immorde e lepte ñalaande muusuɗe"
        },
        {
            "chapter": 43,
            "verse": 66,
            "text": "Hara ɓe habbi si wanaa nde Darngal ngal ardata ɓe e juhal, hara ɓe so'aa anndude"
        },
        {
            "chapter": 43,
            "verse": 67,
            "text": "Welduɓe ɓen, nden ñalnde, yoga maɓɓe ko ayrooɓe yoga; si wanaa gomɗumɓe ɓen"
        },
        {
            "chapter": 43,
            "verse": 68,
            "text": "Ko onon yo jeyaaɓe Am ! Kulol alanaa on hannde; wonaa on sunotooɓe kadi"
        },
        {
            "chapter": 43,
            "verse": 69,
            "text": "ɓen gomɗimɓe Aayeeje Amen ɗen, ɓe woni jebbiliiɓe"
        },
        {
            "chapter": 43,
            "verse": 70,
            "text": "naatee ka Aljanna, onon e nannduɓe e mon, hiɗon saɗnee"
        },
        {
            "chapter": 43,
            "verse": 71,
            "text": "[Gollooɓe] hino wanngindinee e maɓɓe, mirannji kaŋŋe e ñedduɗe; hino ton kadi: kala ko wonkii muuyetee, gite dakmitoo. Hara le, ko on duumotooɓe ton"
        },
        {
            "chapter": 43,
            "verse": 72,
            "text": "Ko on woni Aljanna mo roniniraɗon, sabu kon ko gollaynoɗon"
        },
        {
            "chapter": 43,
            "verse": 73,
            "text": "Hino woodani on ton, muuyanteeɗi ɗuuɗuɗi, ɗi ñaamoton e mun"
        },
        {
            "chapter": 43,
            "verse": 74,
            "text": "Pellet, bomɓe ɓen, ko ka lepte Jahannama ɓe luttoyta"
        },
        {
            "chapter": 43,
            "verse": 75,
            "text": "ɓe hoynantaake, tee hara ko ɓe taƴiiɓe ton"
        },
        {
            "chapter": 43,
            "verse": 76,
            "text": "Men tooñaani ɓe few, si ko woni, ko kamɓe woni tooñuɓe ɓen"
        },
        {
            "chapter": 43,
            "verse": 77,
            "text": "Ɓe nodda: \"Ko an yo Maaliku ! Yo Joomi maa gaynu fii amen !\" O wi'i: \"Pellet, ko on luttooɓe [ton]"
        },
        {
            "chapter": 43,
            "verse": 78,
            "text": "Gomɗii Men addanii on goonga kan ; kono ɗuuɗuɓe e mon, ko añuɓe goonga"
        },
        {
            "chapter": 43,
            "verse": 79,
            "text": "Kaa ɓe eɓɓu feere ? Doo ko Men fewjooɓe"
        },
        {
            "chapter": 43,
            "verse": 80,
            "text": "Maa hara ɓe sikku Men nanataa gunndooji maɓɓe e sirru maɓɓe? Oo’owoye! Nulaaɓe Amen ɓen hino maandina takko maɓɓe"
        },
        {
            "chapter": 43,
            "verse": 81,
            "text": "Maaku: \"Si Hinaranko On no jogitii ɓiɗɗo, ko min adotonoo rewude on"
        },
        {
            "chapter": 43,
            "verse": 82,
            "text": "Senayee woodanii Jeyɗo kammuuli ɗin e leydi ndin, Jeyɗo Arsi kin; laaɓuɗo e kon ko ɓe sifrotta Mo. @Corrected"
        },
        {
            "chapter": 43,
            "verse": 83,
            "text": "Accuɓe ɓe jumpa, ɓe fija haa ɓe hawroya e ñalaande maɓɓe ndeɓe fodaa"
        },
        {
            "chapter": 43,
            "verse": 84,
            "text": "Ko Kanko woni On reweteeɗo ka kammu e reweteeɗo ka leydi, ko Kanko kadi woni Ñeeño, Annduɗo On"
        },
        {
            "chapter": 43,
            "verse": 85,
            "text": "Barke heewanii On Mo woodani ɗum, laamu kammuuli ɗin e leydi ndin e ko woni hakkunde majji. Ko ka Makko anndal fii Darngal woni. Ko ka Makko kadi rutteteɗon"
        },
        {
            "chapter": 43,
            "verse": 86,
            "text": "Ɗi ɓe rewata ɗin gaanin Makko jeyah tefoore, si wanaa seediiɓe goonga ɓen, hara hiɓe anndi"
        },
        {
            "chapter": 43,
            "verse": 87,
            "text": "Ko pellet, si a lamndike ɓe, ko hommbo woni ko tagi ɓe? Ɓe wi'ay: \"Ko Allah\". Ko honno non ɓe yiiliraa"
        },
        {
            "chapter": 43,
            "verse": 88,
            "text": "[Himo anndi kadi] fii ko (Nulaaɗo) on maakunoo kon: \"Ko an yo Joomi, pellet, ɓee ko yimɓe ɓe gomɗintaa"
        },
        {
            "chapter": 43,
            "verse": 89,
            "text": "Awa yaafo ɓe, maakaa: \"Kisal !\" Aray ndebe annda"
        },
        {
            "chapter": 44,
            "verse": 1,
            "text": "Haa, Miim"
        },
        {
            "chapter": 44,
            "verse": 2,
            "text": "Mi woondirii Defere ɓanngunde nden"
        },
        {
            "chapter": 44,
            "verse": 3,
            "text": "Men jippinirii nde e jemma barkinaaɗo, Men siforii wonde jertinooɓe"
        },
        {
            "chapter": 44,
            "verse": 4,
            "text": "Ko e on (jemma) woni ko senndetee kala fiyaaku ñeñaaɗo"
        },
        {
            "chapter": 44,
            "verse": 5,
            "text": "Ɗum ko yamiroore immorde ka Amen. Men siforii wonde Nulooɓe"
        },
        {
            "chapter": 44,
            "verse": 6,
            "text": "yurmeende immornde ka Joomi maa. Pellet, ko Kanko woni Nanoowo, Annduɗo On"
        },
        {
            "chapter": 44,
            "verse": 7,
            "text": "Jeyɗo kammuuli ɗin e leydi ndin e ko woni kon hakkunde majji, si wonii ko on yananaaɓe"
        },
        {
            "chapter": 44,
            "verse": 8,
            "text": "Reweteeɗo goo alaa, si wanaa Kanko. Himo wuurna, Himo wara. Jeyɗo on Jeyi baabiraaɓe mon aramɓe ɓen"
        },
        {
            "chapter": 44,
            "verse": 9,
            "text": "Ko woni tun, ɓe wonii e sikke, hiɓe fija"
        },
        {
            "chapter": 44,
            "verse": 10,
            "text": "Habbito ñalnde kammu ngun ardata e curki feeñuuki"
        },
        {
            "chapter": 44,
            "verse": 11,
            "text": "suddayki yimɓe ɓen. [Ɓe wi'anee]: \"Ɗum ko lepte muusuɗe"
        },
        {
            "chapter": 44,
            "verse": 12,
            "text": "Joomi amen, huncan men lepte ɗen. Menen ko men gomɗimɓe"
        },
        {
            "chapter": 44,
            "verse": 13,
            "text": "Ko honno ɓe waajitorta, ko goongo Nulaaɗo ɓannginɗo ariino ɓe"
        },
        {
            "chapter": 44,
            "verse": 14,
            "text": "Refti ɓe hucciti, ɓe wi'i: \"Ko tinndinaaɗo, haangaaɗo"
        },
        {
            "chapter": 44,
            "verse": 15,
            "text": "Awa ko Men ittooɓe lepte ɗen seeɗa; kono pellet, ko on ruttitotooɓe"
        },
        {
            "chapter": 44,
            "verse": 16,
            "text": "Ñalnde Men nanngiroyta wippannde mawnde nden, pellet, ko Men yottoytooɓe"
        }
    ]
}
{
    "maqras": [
        {
            "chapter": 44,
            "verse": 17,
            "text": "Gomɗii Men jarribinoke ado maɓɓe, yimɓe Fir'awna ɓen, Nulaaɗo tedduɗo ari e maɓɓe"
        },
        {
            "chapter": 44,
            "verse": 18,
            "text": "wonnde: \"Waɗee e juuɗe am, jeyaaɓe Allah ɓen. Min ko mi Nulaaɗo e mon, hoolniiɗo"
        },
        {
            "chapter": 44,
            "verse": 19,
            "text": "E wonde wata on townitano Allah, tawde mi addanay on hujja ɓannguɗo"
        },
        {
            "chapter": 44,
            "verse": 20,
            "text": "Min kadi non, mi moolorii Jeyɗo lam On Jeyi on, nde fiɗotonmi kaaƴe"
        },
        {
            "chapter": 44,
            "verse": 21,
            "text": "Si on gomɗinaa lam, haray selee lam"
        },
        {
            "chapter": 44,
            "verse": 22,
            "text": "O noddi Joomi makko, wonnde: \"Ɓee ɗoo, ko yimɓe bomɓe"
        },
        {
            "chapter": 44,
            "verse": 23,
            "text": "Yaadir e jeyaaɓe Am ɓen jemma; anndon ko on cukketeeɓe"
        },
        {
            "chapter": 44,
            "verse": 24,
            "text": "Accaa maayo ngon deeƴa [si on lummbii] ɓeya kan, ko konu yooleteengu"
        },
        {
            "chapter": 44,
            "verse": 25,
            "text": "Ɗuuɗii ko ɓe acci e gese e ɓulli"
        },
        {
            "chapter": 44,
            "verse": 26,
            "text": "e remuruuji e koɗande teddunde"
        },
        {
            "chapter": 44,
            "verse": 27,
            "text": "e neemaaji ɗi ɓe wonunoo e neeminireede"
        },
        {
            "chapter": 44,
            "verse": 28,
            "text": "Ko wano non. Hooti Men ronini ɗi yimɓe goo"
        },
        {
            "chapter": 44,
            "verse": 29,
            "text": "Kammu ngun toɓaali ɓe, wanaa leydi ndin, ɓe wonaali kadi muñanteeɓe"
        },
        {
            "chapter": 44,
            "verse": 30,
            "text": "Gomɗii Men daɗndii ɓiɗɓe Israa'iila ɓen e lepte hoyneeje"
        },
        {
            "chapter": 44,
            "verse": 31,
            "text": "immorde e Fir'awna, tawde o laatino townitiiɗo, jeyaaɗo e fantimɓe ɓen"
        },
        {
            "chapter": 44,
            "verse": 32,
            "text": "Gomɗii Men suɓorike ɓe e dow ganndal e hoore winndere nden"
        },
        {
            "chapter": 44,
            "verse": 33,
            "text": "Men okki ɓe maandeeji, ɗi jarrabuyee ɓannguɗo woni e mun"
        },
        {
            "chapter": 44,
            "verse": 34,
            "text": "Ɓee kan no wi'a"
        },
        {
            "chapter": 44,
            "verse": 35,
            "text": "Ndee wonaali, si wanaa maayde amen aranere nden tun. Men wonatah immintinoyteeɓe"
        },
        {
            "chapter": 44,
            "verse": 36,
            "text": "Awa artiree baabiraaɓe amen ɓen, si wonii ko on goonguɓe"
        },
        {
            "chapter": 44,
            "verse": 37,
            "text": "Kere ko kamɓe ɓuri moƴƴude kaa ko yimɓe \"Tubba'in\" ɓen e ɓeya adinooɓe ɓe? Men halkuno ɓen, tawde hari ko ɓe bomɓe"
        },
        {
            "chapter": 44,
            "verse": 38,
            "text": "Men tagiraali kammuuli ɗin e leydi ndin e ko woni hakkunde majji kon, fijooɓe"
        },
        {
            "chapter": 44,
            "verse": 39,
            "text": "Men tagiraali ɗin ɗiɗi, si wanaa e goonga. Kono ko ɓuri ɗuuɗude e maɓɓe, ɓe anndaa"
        },
        {
            "chapter": 44,
            "verse": 40,
            "text": "Pellet, ko Ñalaande Senndindiro ngon, woni ko ɓe saatinanaa, kamɓe fof"
        },
        {
            "chapter": 44,
            "verse": 41,
            "text": "Ñalnde nde giɗo duncanoytaa giɗo [mun] hay huunde; ɓe wonaali kadi walloyteeɓe"
        },
        {
            "chapter": 44,
            "verse": 42,
            "text": "si wanaa mo Allah yurmaa woo. Pellet, ko Kanko woni Fooluɗo, Hinnotooɗo On"
        },
        {
            "chapter": 44,
            "verse": 43,
            "text": "Pellet, leggal Zaqquumi ngal"
        },
        {
            "chapter": 44,
            "verse": 44,
            "text": "ko ñaametee bakkondimɓe ɓen"
        },
        {
            "chapter": 44,
            "verse": 45,
            "text": "A sikkay ko taayinaa ; hino fata ka nder deedi"
        },
        {
            "chapter": 44,
            "verse": 46,
            "text": "Wano wulɗam fatirta"
        },
        {
            "chapter": 44,
            "verse": 47,
            "text": "Nanngee mo pooɗiron ka hakkunde dulɓaynge"
        },
        {
            "chapter": 44,
            "verse": 48,
            "text": "refti yuppon ka hoore makko, lepte fatinaaɗe ɗen"
        },
        {
            "chapter": 44,
            "verse": 49,
            "text": "Meeɗu non ! An [sikkunooɗo] ko a fooluɗo, tedduɗo"
        },
        {
            "chapter": 44,
            "verse": 50,
            "text": "Awa ko ɗum woni kon ko sikkitiɗon e mum"
        },
        {
            "chapter": 44,
            "verse": 51,
            "text": "Pellet, gomɗuɓe ɓen wonii e weerde hoolniinde"
        },
        {
            "chapter": 44,
            "verse": 52,
            "text": "e nder gese e ɓulli"
        },
        {
            "chapter": 44,
            "verse": 53,
            "text": "hiɓe ɓoornoo ko ɗaati e ko tekki, hara hiɓe fewtondiri"
        },
        {
            "chapter": 44,
            "verse": 54,
            "text": "Ko wano non. Men resini ɓe kadi yaajuɓe gite"
        },
        {
            "chapter": 44,
            "verse": 55,
            "text": "Hiɓe nodda toon, kala muuyanteeɗi, hara ko ɓe hooliiɓe"
        },
        {
            "chapter": 44,
            "verse": 56,
            "text": "Ɓe meeɗataa ton maayde, si wanaa maayde aranere nden. O daɗnda ɓe lepte Jahiimi ɗen"
        },
        {
            "chapter": 44,
            "verse": 57,
            "text": "ko dokkal non, immorde ka Joomi maa. Awa ko ɗum woni maloore mawnde nden"
        },
        {
            "chapter": 44,
            "verse": 58,
            "text": "Ko Men newiniri nde e ɗamngal maaɗa, ko no ɓe waajitora"
        },
        {
            "chapter": 44,
            "verse": 59,
            "text": "Habiito. Kamɓe ko ɓe habbitiiɓe"
        },
        {
            "chapter": 45,
            "verse": 1,
            "text": "Haa, Miim"
        },
        {
            "chapter": 45,
            "verse": 2,
            "text": "Jippagol Deftere nden, ko immorde ka Allah, Fooluɗo, Ñeeño On"
        },
        {
            "chapter": 45,
            "verse": 3,
            "text": "Pellet, hino e tagugol kammuuli ɗin e leydi ndin, maandeeji wonannde gomɗimɓe ɓen"
        },
        {
            "chapter": 45,
            "verse": 4,
            "text": "Hino e tagugol on ngol kadi, e kon ko O saaki e ruugayɗi, ko maandeeji wonannde yimɓe yananaaɓe ɓen"
        },
        {
            "chapter": 45,
            "verse": 5,
            "text": "E luutondirgol jemma e ñalorma ngol, e kon ko Allah jippiniri ka kammu, immorde e toɓo, O wuurnitiri ngo leydi ndin ɓaawo ndi yoorude, e firlitagol keneeli ɗin, ko maandeeji wonannde yimɓe haqqilooɓe ɓen"
        },
        {
            "chapter": 45,
            "verse": 6,
            "text": "Ɗin ko maandeeji Allah ɗi Men janngirante hoore goonga. E ko honɗum e yewtere ɓe gomɗinta, ɓaawo [yewtere] Allah nden e Aayeeje Makko ɗen"
        },
        {
            "chapter": 45,
            "verse": 7,
            "text": "Bone woodanii kala fenoowo bakkondinɗo"
        },
        {
            "chapter": 45,
            "verse": 8,
            "text": "Mo no nana Aayeeje Allah ɗen hino janngee e dow makko, refti o hedditora e townitaare, wa si tawii o nanaali ɗe. Awa wewlinir mo lepte muusuɗe"
        },
        {
            "chapter": 45,
            "verse": 9,
            "text": "Si o anndii goɗɗum e Aayeeje Amen ɗen, o jogitora ɗum jalnori. Ɓen ɗon, hino woodani lepte hoynooje"
        },
        {
            "chapter": 45,
            "verse": 10,
            "text": "Jahannama hino caggal maɓɓe. Ko ɓe faggitinoo duncanoytaaɓe hay huunde, wanaa kon ko ɓe jogitinoo yiɗɓe ko wonaa Allah. Hino woodani ɓe lepte mawɗe"
        },
        {
            "chapter": 45,
            "verse": 11,
            "text": "Ndee [Deftere]ko peewal. Ɓen yedduɓe non Aayeeje Joomi maɓɓe ɗen, hino woodani lepte soɓuɗe muusuɗe"
        }
    ]
}
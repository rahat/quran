{
    "maqras": [
        {
            "chapter": 21,
            "verse": 29,
            "text": "Kala e maɓɓe kadi wi'uɗo: \"Min ko mi reweteeɗo gaanin Makko\". On ɗon Men Yoɓay mo Jahanna- ma ko wano nii Men Yoɓirta tooñooɓe ɓen"
        },
        {
            "chapter": 21,
            "verse": 30,
            "text": "Enee, hara ɓen yedduɓe yi'aali wonndema kammuuli ɗin e leydi ndin ɗi laatinoke hippondirɗi, Men Udditi ɗi Men waɗi immorde e ndiyam ɗam kala huunde wuuru nde. Kaa ɓe gomɗintaa"
        },
        {
            "chapter": 21,
            "verse": 31,
            "text": "Men waɗi ka leydi pelle fii wata nde ooñodo e maɓɓe, Men waɗi e mayri ɗate yaajuɗe, belajo'o kamɓe ɓe feeway"
        },
        {
            "chapter": 21,
            "verse": 32,
            "text": "Men waɗi kammu ngun kippudi reenaandi, kamɓe ko ɓe ɗurniiɓe gaayi Aayeeje Amen ɗen"
        },
        {
            "chapter": 21,
            "verse": 33,
            "text": "Ko Kanko woni On Taguɗo jemma on e ñalorma on e naange ngen e lewru ndun kala majji hiɗi fubboo(lummboo) ka fuluku"
        },
        {
            "chapter": 21,
            "verse": 34,
            "text": "Men waɗanaali ɓanndunke ado maaɗa luttineede, enee, hara si a maayii ko kamɓe woni luttinteeɓe ɓen"
        },
        {
            "chapter": 21,
            "verse": 35,
            "text": "Kala wonkii meedat mayɗe nden, Men jarribora on bone on e moƴƴere nden jarrabagol, ko ka Amen kadi ruttotoɗon"
        },
        {
            "chapter": 21,
            "verse": 36,
            "text": "Si ɓen yedduɓe yi'ii ma, ɓe jogitortaa ma si wanaa jalkitde [ɓe wi’a:] \"Enee, hara ko oo woni on jaŋtotooɗo reweteeɗi mo'on ɗin?\" hara kamɓe ko ɓe yedduɓe jantagol Hinnorante On"
        },
        {
            "chapter": 21,
            "verse": 37,
            "text": "Neɗɗake on Tagaama immorde e hawjere, aray Mi holla on Aayeeje Am ɗen wata on hawju"
        },
        {
            "chapter": 21,
            "verse": 38,
            "text": "Hiɓe wi'a: \"Ko honnde tuma woni ndee Fodoore, si tawii ko on goonguɓe"
        },
        {
            "chapter": 21,
            "verse": 39,
            "text": "Sinndo ɓen yedduɓe anndiino tuma tawi ɓe ittataa Yiite ngen ka geece maɓɓe wanaa kadi ka ɓabbe maɓɓe kadi, kamɓe ɓe wonaali walloyteeɓe"
        },
        {
            "chapter": 21,
            "verse": 40,
            "text": "Ko woni, nge aray e maɓɓe e juhayee nge muga ɓe, hara ɓe hattantaake ruttugol nge, ɓe wonaali kadi nennanoyteeɓe"
        },
        {
            "chapter": 21,
            "verse": 41,
            "text": "Gomɗii Nulaaɓe goo jalkitanooma ado maaɗa, jippii e ɓen jalkituɓe ko ɓe laatinoo hiɓe jalkita"
        },
        {
            "chapter": 21,
            "verse": 42,
            "text": "Maaku: \"Ko hommbo reenata on jemma e ñalorma immorde e Hinnorante On, ko woni, kamɓe gaayi jaŋta Joomi maɓɓe ko ɓe ɗurniiɓe"
        },
        {
            "chapter": 21,
            "verse": 43,
            "text": "Kaa no woodani ɓe reeweteeɓe ɓe no dannda ɓe gaanin Amen? Ɓe hattantaake wallude hay wonkiiji maɓɓe, wanaa kamɓe woni wondateeɓe immorde e Amen"
        },
        {
            "chapter": 21,
            "verse": 44,
            "text": "Ko woni, Men dakmitii ɓee e baabiraaɓe maɓɓe ɓen haa ngurndam ɗam juutani ɓe. Enee, hara ɓee yi'aali wonnde Menen Meɗen ara e leydi ndin Men ustira ndi immorde e seraaji mayri? Kaa ko kamɓe woni foolooɓe ɓen"
        },
        {
            "chapter": 21,
            "verse": 45,
            "text": "Maaku: \"Anndu ko mi woni jertinirde on ko Wahyu on, [kono] paho on nanataa noddaandu ndun, si ɓe jertinaama"
        },
        {
            "chapter": 21,
            "verse": 46,
            "text": "Mi woondii si meemii ɓe seeɗa immorde e Lepte Joomi maa ɗen, maa ɓe wi'a: \"Ee-yoo, bone amen pellet, menen men laatinoke tooñuɓe"
        },
        {
            "chapter": 21,
            "verse": 47,
            "text": "Men waɗa manndikirɗe(peesirɗe) Nunɗal ngal fii Ñalnde Darngal hara wonkii woo toñiroytaake hay e huunde, hay si laatii ko yeru gabbun pamarun Men adday kun Men yonii Hasbooɓe"
        },
        {
            "chapter": 21,
            "verse": 48,
            "text": "Gomɗii Men Okkii Muusaa e Haaruuna Serndoore nden e ndayngu e jaŋta wonannde hulooɓe ɓen"
        },
        {
            "chapter": 21,
            "verse": 49,
            "text": "Ɓen hulayɓe Joomi maɓɓe ka wirnii hara kamɓe immorde e Darngal ngal ko ɓe huli"
        },
        {
            "chapter": 21,
            "verse": 50,
            "text": "Ndee [Alqur’aanaare] ko nde Jaŋta, ko nde barkinaande Men Jippiniinde. Kaa onon ko on yeddayɓe nde"
        }
    ]
}
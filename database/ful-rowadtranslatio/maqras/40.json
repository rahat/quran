{
    "maqras": [
        {
            "chapter": 4,
            "verse": 135,
            "text": "Ko onon yo gomɗimɓe, ñiiɓuɓe e nunɗal seedan- ɓe Alla, hay si ko e dow pittaali mon, maa jinnaaɓe mon ɓen maa ɓadondiraaɓe ɓen. Si wonii ko o galo maaɗum baaso, ko Alla Ɓuri Haanndude e maɓɓe. Wata on jokku mbeleeɗe, nde nunɗoton. Si on waylii maa on ɗuurnike, pellet, Alla Laatike Humpitiiɗo ko golloton"
        },
        {
            "chapter": 4,
            "verse": 136,
            "text": "Ko onon yo gomɗimɓe, gomɗinee Alla e Nulaaɗo Makko on, e Deftere nde O Jippini e Nulaaɗo Makko on, e ɗen Defte ɗe O Jippini ko adii. Kala yedduɗo Alla, e Malaa'ikaaɓe Makko ɓen, e Defte Makko ɗen, e Nulaaɓe Makko ɓen e Ñalaande Sakkitiinde nden, gomɗii o majjii majjere woɗɗunde"
        },
        {
            "chapter": 4,
            "verse": 137,
            "text": "Pellet, ɓen gomɗimɓe, hooti ɓe yeddi, hooti ɓe gomɗini, hooti ɓe yeddi, hooti ɓe ɓeydorii keeferaaku, Alla Laatoraali Yawtanoowo ɓe wanaa O Fewnoowo ɓe e laawol"
        },
        {
            "chapter": 4,
            "verse": 138,
            "text": "Wewlinir naafiqiiɓe ɓen, wonnde no woodani lepte muusuɗe"
        },
        {
            "chapter": 4,
            "verse": 139,
            "text": "Ɓen ɓe no jogitoo heeferɓe ɓen yiɗɓe ko wanaa gomɗimɓe ɓen, e ɓe ɗaɓɓay e juuɗe maɓɓe teddungal ? Pellet, teddungal ngal fow ko Alla Heeranii"
        },
        {
            "chapter": 4,
            "verse": 140,
            "text": "Gomɗii O Jippinii e mon ka nder Deftere Si on nanii Aayeeje Alla ɗen no yeddee ɗe jalikitee, wata on jooɗodu e maɓɓe haa ɓe jumpana yewtere goo ko woori nden ɗon, si on waɗii ɗum on fotii e maɓɓe\". Pellet, Alla ko Mooɓoyoowo naafiqiiɓe ɓen e heeferɓe ɓen ka Jahannama ɓe denndaangal"
        },
        {
            "chapter": 4,
            "verse": 141,
            "text": "Ɓen habbitantooɓe on, si uddital laatanike on immorde ka Alla, ɓe wi'a : \"E, men wonndaano e mo'on ?\", Si geɓal laatanike heeferaaɓe ɓen, ɓe wi'a : \"E men foolinaano e mooɗon men haɗi on immorde e gomɗimɓe ɓen ?\" Alla ko Ñaawoowo hakkunde mon Ñalnde Darngal, Alla Waɗaŋtaa heeferɓe ɓen laawol e hoore gomɗimɓe ɓen"
        },
        {
            "chapter": 4,
            "verse": 142,
            "text": "Pellet, naafiqiiɓe ɓen hino janfaade Alla, Kanko kadi ko O Yoɓoowo ɓe. Si ɓe immanike julde nden, ɓe immoto ko ɓe aamuɓe, hiɓe yiinoo e yimɓe ɓen, ɓe jantotaako Alla si wanaa seeɗa"
        },
        {
            "chapter": 4,
            "verse": 143,
            "text": "Hiɓe naɓa artira hakkunde ɗum, ɓe alaa e ɓee ɗoo ɓe alaa e ɓee ɗaa. Kala on mo Alla Majjini, a heɓantaa mo laawol"
        },
        {
            "chapter": 4,
            "verse": 144,
            "text": "Ko onon yo gomɗimɓe, wata on jogitor heeferɓe ɓen weldiiɓe ko wanaa gomɗimɓe ɓen. E on faala nde waɗanton Alla e dow mooɗon hujja ɓannguɗo"
        },
        {
            "chapter": 4,
            "verse": 145,
            "text": "Pellet, naafiqiiɓe ɓen no ka ndenka yiite, a heɓantaa ɓe ballo"
        },
        {
            "chapter": 4,
            "verse": 146,
            "text": "Si wanaa ɓen tuubuɓe, ɓe moƴƴini, ɓe jogitii [diina] Alla ɓe laɓɓini diina maɓɓe kan : ɓen ɗon wonndii e gomɗimɓe ɓen. Arma Alla Yeɗa gomɗimɓe ɓen njoɓdi mawndi"
        },
        {
            "chapter": 4,
            "verse": 147,
            "text": "Ko honɗum Alla Waɗata e leptugol on, si on yettii [Mo] on gomɗinii [Mo] ? Alla Laatike Jaarnoowo Annduɗo"
        }
    ]
}
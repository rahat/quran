{
    "maqras": [
        {
            "chapter": 68,
            "verse": 1,
            "text": "Nuun. Mi woondirii karambol e ko ɓe winndirta kon"
        },
        {
            "chapter": 68,
            "verse": 2,
            "text": "Aan a wonaa, sabu neema Joomi maa on, haangaaɗo"
        },
        {
            "chapter": 68,
            "verse": 3,
            "text": "Ko pellet, hino woodan-maa njoɓdi ndi taƴondirtaa"
        },
        {
            "chapter": 68,
            "verse": 4,
            "text": "E ko pellet, hiɗa e jikku mawngu"
        },
        {
            "chapter": 68,
            "verse": 5,
            "text": "Aray nde tinaa, ɓe yi'a kamɓe kadi"
        },
        {
            "chapter": 68,
            "verse": 6,
            "text": "ko hommbo e mo'on woni haangaaɗo on"
        },
        {
            "chapter": 68,
            "verse": 7,
            "text": "Pellet, ko Joomi maa ɓuri anndude majjuɗo on laawol Makko ngol, ko Kanko kadi ɓuri anndude feewuɓe ɓen"
        },
        {
            "chapter": 68,
            "verse": 8,
            "text": "Wata a tewto fennooɓe ɓen"
        },
        {
            "chapter": 68,
            "verse": 9,
            "text": "Hiɓe yiɗi si a newantono (ɓe), ɓe newano-(maa)"
        },
        {
            "chapter": 68,
            "verse": 10,
            "text": "Wata a tewto kadi kala ɗuuɗuɗo woondugol, hoyɗo"
        },
        {
            "chapter": 68,
            "verse": 11,
            "text": "ɗuuɗuɗo nyo*ugol, ɗuuɗuɗo yaarugol baddi"
        },
        {
            "chapter": 68,
            "verse": 12,
            "text": "ɗuuɗuɗo haɗugol moƴƴere, jaggitoowo, bakkondinɗo"
        },
        {
            "chapter": 68,
            "verse": 13,
            "text": "yoora-ɓerndeejo e hoore ɗum, heɓiraaɗo nii"
        },
        {
            "chapter": 68,
            "verse": 14,
            "text": "fii o wonii jom jawdi e ɓiɗɓe"
        },
        {
            "chapter": 68,
            "verse": 15,
            "text": "Si Aayeeje Amen ɗen janngaama e [tawnde] makko, o wi'a: \"Ko tinndi adinooɓe"
        },
        {
            "chapter": 68,
            "verse": 16,
            "text": "Aray nde Men maandina mo e hoore kinal"
        },
        {
            "chapter": 68,
            "verse": 17,
            "text": "Men jarribor ɓe wano Men jarribornoo jeyɓe ngesa mba : fewndo ɓen woondunoo pellet, ɓe soñay mba subaka ko ɓe dawuɓe"
        },
        {
            "chapter": 68,
            "verse": 18,
            "text": "ɓe ittintinaali [wiide] :\"Si Allah jaɓii"
        },
        {
            "chapter": 68,
            "verse": 19,
            "text": "Yiite immori ka Joomi maa ari huuɓiti mba tawi hiɓe ɗaanii"
        },
        {
            "chapter": 68,
            "verse": 20,
            "text": "mba wa'iti wa jemma ɓaleejo"
        },
        {
            "chapter": 68,
            "verse": 21,
            "text": "Ɓe noddindiri bimmbi on"
        },
        {
            "chapter": 68,
            "verse": 22,
            "text": "Kori dawee ka ngesa mon, si tawii ko on soñooɓe"
        },
        {
            "chapter": 68,
            "verse": 23,
            "text": "Ɓe hucciti hiɓe ɓɗuumbo"
        },
        {
            "chapter": 68,
            "verse": 24,
            "text": "Wonnde \"Miskiino woo naatataa e mabba hannde"
        },
        {
            "chapter": 68,
            "verse": 25,
            "text": "Ɓe ndawidi e ɗawugol [waasuɓe ɓen] ko ɓe eɓɓuɓe"
        },
        {
            "chapter": 68,
            "verse": 26,
            "text": "Nde ɓe yi'unoo mba, ɓe wi'i: \"Pellet, men majjii [laawol ngol]"
        },
        {
            "chapter": 68,
            "verse": 27,
            "text": "wurin ko men ɗawaaɓe"
        },
        {
            "chapter": 68,
            "verse": 28,
            "text": "Ɓurɗo ɓe moƴƴude on wi'i: \"Mi wi'anaano on : haanii ko subbunhinoɗon"
        },
        {
            "chapter": 68,
            "verse": 29,
            "text": "Ɓe wi'i: \"Senaade woodanii Joomi amen ! Pellet, hari ko men tooñuɓe"
        },
        {
            "chapter": 68,
            "verse": 30,
            "text": "Woɗɓe e maɓɓe fewtiti ɓeya, hiɓe felindira"
        },
        {
            "chapter": 68,
            "verse": 31,
            "text": "Ɓe wi'i: \"Ee bone amen ! Pellet, hari ko men bewuɓe"
        },
        {
            "chapter": 68,
            "verse": 32,
            "text": "Hino gasa ka Joomi amen wattitana men ɓuri mban ɗon moƴƴude. Ko ka Joomi amen ko min reerɗube e [yaafeede]"
        },
        {
            "chapter": 68,
            "verse": 33,
            "text": "Ko non tigi woni lette ɗen; ko lette laakara ɗen non ɓuri manude, sinno hiɓe anndunoo"
        },
        {
            "chapter": 68,
            "verse": 34,
            "text": "Pellet, hino woodani gomɗuɓe ɓen ka Joomi maɓɓe, Aljannaaji neema"
        },
        {
            "chapter": 68,
            "verse": 35,
            "text": "Kere Men waɗay jebbiliiɓe ɓen wano bomɓe ɓen"
        },
        {
            "chapter": 68,
            "verse": 36,
            "text": "Ko heɓi on, si ɗon ñaawira non"
        },
        {
            "chapter": 68,
            "verse": 37,
            "text": "Kaa hiɗon mari Deftere, nde janngoton e mun"
        },
        {
            "chapter": 68,
            "verse": 38,
            "text": "Pellet, ko woodani on e mayre, ko ko suɓotoɗon"
        },
        {
            "chapter": 68,
            "verse": 39,
            "text": "Kaa ko fodooje woodani on e Amen, hoolniiɗe haa Ñalnde Darngal, wonnde pellet, hino woodani on ko ñaawoton kon"
        },
        {
            "chapter": 68,
            "verse": 40,
            "text": "Lamndii ɓe ko hommbo e maɓɓe fawtaniiɓe ɗum"
        },
        {
            "chapter": 68,
            "verse": 41,
            "text": "Kaa ko kafidiiɓe woodani ɓe? Awa yo ɓe addu kafidiiɓe maɓɓe ɓen, si tawii ko ɓe goonguɓe"
        },
        {
            "chapter": 68,
            "verse": 42,
            "text": "Ñalnde belenru ñoroytee, ɓe noddee e sujjugol kono hara ɓe waawataa. @Corrected"
        },
        {
            "chapter": 68,
            "verse": 43,
            "text": "Hara gite maɓɓe ɗen no heli, koyeera no suddi ɓe. Ko tawde ɓe noddeteno e sujjugol fewndo ka ɓe waawunoo"
        },
        {
            "chapter": 68,
            "verse": 44,
            "text": "Accidam e kala fennuɗo ndee yewtere; aray nde Men suynira ɓe nokku ka ɓe anndaa"
        },
        {
            "chapter": 68,
            "verse": 45,
            "text": "Miɗo nennan ɓe. Pellet non, pewje Am ɗen ko tiiɗuɗe"
        },
        {
            "chapter": 68,
            "verse": 46,
            "text": "Kaa a lamndi ɓe njoɓdi, hara ko yoɓugol ndi teddani ɓe"
        },
        {
            "chapter": 68,
            "verse": 47,
            "text": "Kaa ɓe anndu fii wirniiɗi ɗin, hara hiɓe winndira [ɗim hujjaaji maɓɓe]"
        },
        {
            "chapter": 68,
            "verse": 48,
            "text": "Muññor ñaawoore Joomi maa nden, hara a wa'aali wa wonndiiɗo linngii ngii fewndo o noddunoo [Joomi makko] himo sunii"
        },
        {
            "chapter": 68,
            "verse": 49,
            "text": "Si tawno moƴƴere immorde e Joomi makko hewtitanooki mo, ko pellet, o bugeteno e wulaa hara ko o felniiɗo"
        },
        {
            "chapter": 68,
            "verse": 50,
            "text": "Joomi makko suɓii mo, O waɗi mo e moƴƴuɓe ɓen"
        },
        {
            "chapter": 68,
            "verse": 51,
            "text": "Hay yedduɓe ɓen eɓɓiinoo yuwirgol ma gite maɓɓe ɗen, nde ɓe nanunoo Janntoore nden, hiɓe wi'a: \"On ko haangaaɗo"
        },
        {
            "chapter": 68,
            "verse": 52,
            "text": "Ndee [Alqur’aanaare] wonaali, si wanaa waaju tageefo ngon"
        }
    ]
}
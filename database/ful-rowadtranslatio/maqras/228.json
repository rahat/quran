{
    "maqras": [
        {
            "chapter": 70,
            "verse": 19,
            "text": "Pellet, neɗɗo tagaama ko o ɗenƴotooɗo"
        },
        {
            "chapter": 70,
            "verse": 20,
            "text": "si bone memii mo, o faaya"
        },
        {
            "chapter": 70,
            "verse": 21,
            "text": "si ko mo moƴƴere heɓi mo, o salora"
        },
        {
            "chapter": 70,
            "verse": 22,
            "text": "Si wanaa juulooɓe ɓen. @Corrected"
        },
        {
            "chapter": 70,
            "verse": 23,
            "text": "ɓen tawɓe ko ɓe duumiiɓe e juulde maɓɓe nden"
        },
        {
            "chapter": 70,
            "verse": 24,
            "text": "E ɓen tawɓe hino ka jawle maɓɓe haqqee anndaaɗo"
        },
        {
            "chapter": 70,
            "verse": 25,
            "text": "wonannde torotooɗo e haɗitiiɗi"
        },
        {
            "chapter": 70,
            "verse": 26,
            "text": "e ɓen gomɗimɓe ñalaande njoɓdi diina"
        },
        {
            "chapter": 70,
            "verse": 27,
            "text": "E ɓen tawɓe ko ɓe huluɓe lette Joomi maɓɓe ɗen"
        },
        {
            "chapter": 70,
            "verse": 28,
            "text": "tawde pellet, lette Joomi maɓɓe ɗen wanaa hoolniiɗe"
        },
        {
            "chapter": 70,
            "verse": 29,
            "text": "E ɓen tawɓe ko reenuɓe farjuuji maɓɓe ɗin"
        },
        {
            "chapter": 70,
            "verse": 30,
            "text": "si wanaa e rewɓe maɓɓe maa ɓen horɓe maɓɓe ɓe ɓe jeyiri ñaame maɓɓe, ɗon on ɓe feletaake"
        },
        {
            "chapter": 70,
            "verse": 31,
            "text": "Kala non ɗaɓɓuɗo [ka dakmitora] caggal ɗum, haray ko ɓen woni jaggituɓe ɓen"
        },
        {
            "chapter": 70,
            "verse": 32,
            "text": "E ɓen tawɓe ko aynituɓe koolaaje e aadiiji maɓɓe ɗin"
        },
        {
            "chapter": 70,
            "verse": 33,
            "text": "E ɓen tawɓe ko ñiiɓuɓe e seedeeji mun"
        },
        {
            "chapter": 70,
            "verse": 34,
            "text": "e ɓen tawɓe ko reenooɓe e juulde maɓɓe nden"
        },
        {
            "chapter": 70,
            "verse": 35,
            "text": "Ɓen ɗon ko teddinoyteeɓe e Aljannaaji"
        },
        {
            "chapter": 70,
            "verse": 36,
            "text": "E ko heɓi yedduɓe ɓen takko maaɗa, hiɓe heñora"
        },
        {
            "chapter": 70,
            "verse": 37,
            "text": "ka nano e ka ñaamo, ko ɓe dentoy-dentoy"
        },
        {
            "chapter": 70,
            "verse": 38,
            "text": "Hara gooto kala e maɓɓe tamƴinoto naatoygol Aljanna neemaaji"
        },
        {
            "chapter": 70,
            "verse": 39,
            "text": "Ɗun waɗataa ! Men tagiriɓe ko ɓe anndi"
        },
        {
            "chapter": 70,
            "verse": 40,
            "text": "Mi woondirii Jeyɗo fuɗirɗe e mutirɗe On, pellet, ko Men hattanɓe"
        },
        {
            "chapter": 70,
            "verse": 41,
            "text": "wattitirgol ɓe ko ɓuri ɓe moƴƴude, Men siforaa ronkugol [ɗum]"
        },
        {
            "chapter": 70,
            "verse": 42,
            "text": "Accuɓe ɓe jumpa, ɓe fija haa ɓe hawroya e ñalaande maɓɓe nde ɓe kammbirananoo"
        },
        {
            "chapter": 70,
            "verse": 43,
            "text": "ñalnde ɓe yaltiroyta e genaale ɗen heñaare, wa si tawii ko kaaƴe (sanamu) ɓe woni wugganaade"
        },
        {
            "chapter": 70,
            "verse": 44,
            "text": "Hara gite maɓɓe no heli, koyeera no suddi ɓe. Ko nden ñalaande woni ko ɓe kammbirananoo"
        },
        {
            "chapter": 71,
            "verse": 1,
            "text": "Men nulii Nuuhu haa e yimɓe makko ɓen, wonnde : \"Jertin yimɓe maa ɓen, ado lette muusuɗe arde e maɓɓe"
        },
        {
            "chapter": 71,
            "verse": 2,
            "text": "O maakani [ɓe] : \"Ko onon yo yimɓe am, min ko mi jertinoowo on ɓannguɗo"
        },
        {
            "chapter": 71,
            "verse": 3,
            "text": "wonnde yo on rewu Allah, hulon Mo, ɗoftoɗon lam"
        },
        {
            "chapter": 71,
            "verse": 4,
            "text": "O haforanay on junuubi mon ɗin, O nenna on haa e lajal taƴaangal. [Ko woni tun] lajal Allah ngal si hewtii, ngal nennetaake, si tawii hiɗon anndunoo"
        },
        {
            "chapter": 71,
            "verse": 5,
            "text": "O maaki : \"Joomi am, min mi noddirii yimɓe am ɓen jemma e ñalorma"
        },
        {
            "chapter": 71,
            "verse": 6,
            "text": "kono noddaandu am ndun ɓeydaali ɓe, si wanaa dogugol"
        },
        {
            "chapter": 71,
            "verse": 7,
            "text": "Tuma kala kadi nde mi noddi ɓe fii no Hafaranaa ɓe, ɓe waɗay kolli maɓɓe ɗin ka nder noppi maɓɓe, ɓe buumora comci maɓɓe ɗin, ɓe deppitoo, ɓe townitora townitaadee"
        },
        {
            "chapter": 71,
            "verse": 8,
            "text": "Refti mi noddirii ɓe e kene"
        },
        {
            "chapter": 71,
            "verse": 9,
            "text": "Refti mi feññinani ɓe, mi gunndii ɓe gunndaadee"
        },
        {
            "chapter": 71,
            "verse": 10,
            "text": "Mi wi'i [ɓe] : \"Insinanee Joomi mon, tawde O siforii wonnde Haforoow"
        },
        {
            "chapter": 71,
            "verse": 11,
            "text": "O wurtira toɓo ngon e mo'on rewnindiral"
        },
        {
            "chapter": 71,
            "verse": 12,
            "text": "O ɓeydira on jawle e ɓiɗɓe, O waɗana on gese, O waɗana on canɗi"
        },
        {
            "chapter": 71,
            "verse": 13,
            "text": "E ko heɓi on, on jortaaki manngural Allah ngal"
        },
        {
            "chapter": 71,
            "verse": 14,
            "text": "Hara le O tagir on taaɓe-taaɓe"
        },
        {
            "chapter": 71,
            "verse": 15,
            "text": "E on yi'aali no Allah tagiri kammuulli jeeɗiɗi tegondirɗi"
        },
        {
            "chapter": 71,
            "verse": 16,
            "text": "O waɗi lewru ndun jalɓundu e majji, O waɗi naange ngen pitilol"
        },
        {
            "chapter": 71,
            "verse": 17,
            "text": "Ko Allah fuɗniri on ka leydi fuɗnugol"
        },
        {
            "chapter": 71,
            "verse": 18,
            "text": "refti O ruttiray on e mayri, O yaltina on yaltinndee"
        },
        {
            "chapter": 71,
            "verse": 19,
            "text": "Allah waɗiranii on leydi ndin weertaandi"
        },
        {
            "chapter": 71,
            "verse": 20,
            "text": "fii yo on naatir e mayri laawi yaajuɗi"
        },
        {
            "chapter": 71,
            "verse": 21,
            "text": "Nuuhu maaki : \"Joomi am, ɓee yeddii lam, ɓe jokkii on mo jawle mun e ɓiɗɓe ɓeydaali ɗum si wanaa hayrugol"
        },
        {
            "chapter": 71,
            "verse": 22,
            "text": "Ɓe fewji feere mawnde"
        },
        {
            "chapter": 71,
            "verse": 23,
            "text": "ɓe wi'i: \"Wata on terto dey reweteeɗi mon ɗin: wata on terto Wudda, e Suwaa'a, e Ya'uuqatha, e Nasr"
        },
        {
            "chapter": 71,
            "verse": 24,
            "text": "Ko pellet, ɓe majjinii ko ɗuuɗi. [Joomi] wata A ɓeydir tooñuɓe ɓen, si wanaa majjere"
        },
        {
            "chapter": 71,
            "verse": 25,
            "text": "Ko sagu goopi maɓɓe ɗin ɓe yooliranoo, ɓe naadaa Yiite, ɓe heɓanaano ko'e maɓɓe faabotooɗo gaanin Allah"
        },
        {
            "chapter": 71,
            "verse": 26,
            "text": "Nuuhu maaki kadi : \"Joomi am, wata A accu e leydi ndin, hay keefeero dilloowo"
        },
        {
            "chapter": 71,
            "verse": 27,
            "text": "Ko pellet, si A accii ɓe, ɓe majjinay jeyaaɓe Maa ɓen, ɓe jiidoytaako si wanaa bonnooɓe ɗuuɗuɓe geddi"
        },
        {
            "chapter": 71,
            "verse": 28,
            "text": "Joomi am, haforanam min e jibimɓe lam ɓen, e ɓen gomɗimɓe naatuɓe ka suudu am, e gomɗimɓe worɓe ɓen e gomɗimɓe rewɓe ɓen; wata A ɓeydir tooñuɓe ɓen, si wanaa halakuyee"
        }
    ]
}
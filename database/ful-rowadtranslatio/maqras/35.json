{
    "maqras": [
        {
            "chapter": 4,
            "verse": 58,
            "text": "Pellet, Alla no Yamira on tottoton koolaaje ɗen faade e yimɓe majje ɓen, e si on ñaaway hakkunde yimɓe ɓen nde ñaawirton nunɗal. Pellet, ko Alla Waajorta on kon labaama. Pellet, Alla Laatike Nanoowo, Yi'oowo"
        },
        {
            "chapter": 4,
            "verse": 59,
            "text": "Ko onon yo gomɗimɓe, ɗoftee Alla ɗoftoɗon Nulaaɗo on e joomiraaɓe yamiroore ɓen e mooɗon. Si on pooɗondirii e huunde, ruttee nde ka Alla e ka Nulaaɗo on, si on laatike gomɗimɓe Alla e Ñalaande Sakkitiinde nden. Ko ɗum ɓuri moƴƴude ɓuri labeede battane"
        },
        {
            "chapter": 4,
            "verse": 60,
            "text": "E a yi'aali ɓen ɓe no aaƴoo wonnde kamɓe ɓe gomɗinii kon ko Jippinaa e maaɗa e kon ko Jippinaa ado maaɗa? Hiɓe faalaa nde ɓe ñaawinoytoo ka bewinayɗi ɗin, gomɗii le ɓe yamiraama nde ɓe yeddata ɗi. Seytaane non hino faalaa majjinnde ɓe majjere woɗɗunde"
        },
        {
            "chapter": 4,
            "verse": 61,
            "text": "Si ɓe wi'anaama : \"Aree faade e kon ko Alla Jippini e faade e Nulaaɗo on\", a yi'ay naafiqi en no faddoo e maaɗa faddagol"
        },
        {
            "chapter": 4,
            "verse": 62,
            "text": "Ko honno [wonirta] si tawii musiiba heɓirii ɓe sabu ko ɓe ardiniri juuɗe maɓɓe, refti ɓe ara e maaɗa hiɓe woondira Alla : \"Men faandaaki si wanaa moƴƴinngol e hawrinndinal"
        },
        {
            "chapter": 4,
            "verse": 63,
            "text": "Ko ɓen woni ɓe Alla Anndi ko woni ndeer ɓerɗe maɓɓe, ɗuurno gaay maɓɓe, waajoɗaa ɓe, wowolanna ɓe konngol yottotongol ka pittaali maɓɓe"
        },
        {
            "chapter": 4,
            "verse": 64,
            "text": "Men Nuliraali Nulaaɗo [woo] si wanaa fii yo o ɗofte e Duŋayee Alla. Hara nun tuma ɓe tooñunoo pittaali maɓɓe ɗin, ɓe aruno ma ɓe insinii e Alla, Nulaaɗo on insinanii ɓe, ɓe tawayno Alla ko Jaɓoowo tuubuubuyee, jumotoodo"
        },
        {
            "chapter": 4,
            "verse": 65,
            "text": "Hey, Mi Woondirii Joomi maaɗa, ɓe gomɗiŋtaa haa ɓe ñaawinora maa huunde ko yani hakkunde maɓɓe, refti ɓe heɓataa ɓitteende ka pittaali maɓɓe e kon ko ñaawuɗaa, ɓe jebbiloo jebbilagol"
        },
        {
            "chapter": 4,
            "verse": 66,
            "text": "Hara nun Men Farluno e maɓɓe wonnde : \"Waree pittaali mon ɗin\", maa \"yalton e galleeji mon\", ɓe waɗataano ɗum si wanaa seeɗaaɓe e maɓɓe. Sinno kamɓe ɓe huuwuno kon ko ɓe waajoranoo, ɗum laatotono moƴƴere wonannde ɓe, ɓura tiiɗude kadi tabital"
        },
        {
            "chapter": 4,
            "verse": 67,
            "text": "nden tuma, Men Okkayno ɓe immorde ka Amen, njoɓdi mawndi"
        },
        {
            "chapter": 4,
            "verse": 68,
            "text": "Men Fewnayno ɓe laawol focciingol"
        },
        {
            "chapter": 4,
            "verse": 69,
            "text": "Kala ɗoftiiɗo Alla e Nulaaɗo on : ɓen ɗon wonndoyay e ɓen ɓe Alla Neemini immorde e Annabaaɓe, e goonguɓe, e sahiddinnooɓe, e moƴƴube. Ɓen ɗon moƴƴii wonndiiɓe"
        },
        {
            "chapter": 4,
            "verse": 70,
            "text": "Ngal ɗon Ɓural ko immorde ka Alla, Alla Yonii Annduɗo"
        },
        {
            "chapter": 4,
            "verse": 71,
            "text": "Ko onon yo gomɗimɓe, jogitee reŋtorɗi mon ɗin, runnjon ko on sertuɓe maa runnjon on rentuɓe"
        },
        {
            "chapter": 4,
            "verse": 72,
            "text": "Hino e mo'on on nennotooɗo, si musiiba heɓii on, o wi'a : \"Gomɗii Alla Neeminii e am, nde tawnoo mi laatodanooki e maɓɓe ceediiɗo"
        },
        {
            "chapter": 4,
            "verse": 73,
            "text": "Si tawii heɓii on Ɓural immorde ka Alla, ma o wi'a wa si tawii meeɗaali laataade hakkunde mon giggol : \"Ee jalla am si mi tawdano e maɓɓe ! Mi malee malal mawngal"
        }
    ]
}
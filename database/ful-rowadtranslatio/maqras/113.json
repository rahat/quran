{
    "maqras": [
        {
            "chapter": 17,
            "verse": 1,
            "text": "Senayee wondanii On Royruɗo Jeyaaɗo Makko on jemma, iwde ka juulirde hormante haa ka juulirde woɗɗitiinde, nden nde Men Barkini banŋe mun,fii yo Men Hollu mo immorde e Aayeeje Amen. Pellet, Ko Kanko woni Nanoowo, Yi’oowo. @Corrected"
        },
        {
            "chapter": 17,
            "verse": 2,
            "text": "Men Jonniino Muusaa Deftere nden, Men Waɗi nde peewal, wonannde ɓiɗɓe Israa’iila ɓen, wonnde : \"Wata on jogito gaanin Am hooloraaɗo"
        },
        {
            "chapter": 17,
            "verse": 3,
            "text": "[Ko onon yo] ɓiɗɓe ɓen ɓe Men waɗɗinnoo wonndude e Nuuhu.Pellet, o laatino jeyaaɗo yettoowo"
        },
        {
            "chapter": 17,
            "verse": 4,
            "text": "Men wahyiniino e ɓiɗɓe Israa’iila ɓen ka Deftere [wonnde] : \"On bonnayay ka leydi laabi ɗiɗi, on townitoyto kadi townitaare mawnunde"
        },
        {
            "chapter": 17,
            "verse": 5,
            "text": "Si fodoore gootel e ɗin ɗiɗi arii, Men wurtay e mon jeyaaɓe Amen, marɓe doole tiiɗuɗe, ɓe yiiloo hakkunde galleeji ɗin. Ɗum wonii fodoore huuwoyteende =golloteende"
        },
        {
            "chapter": 17,
            "verse": 6,
            "text": "Refti Men ruttitanani on doole ɗen e hoore maɓɓe; Men Ɓeydi on jawle e ɓiɗɓe,Men Waɗa on gorol ɓurngol ɗuuɗude"
        },
        {
            "chapter": 17,
            "verse": 7,
            "text": "Si on moƴƴinii, ko ko'e mon moƴƴinanɗon ; si on bonnii kadi, ko ko’e mon [bonnannɗon]. Si fodoore sakkitiinde nden arii, ko fii yo ɓe hoynu geece mon ɗen, e fii yo no ɓe naatiraa ka juulirde wano ɓe naatirnoo e mayre ka laawol aranol, e fii yo ɓe muncu yeru woo ko ɓe townani muncudee"
        },
        {
            "chapter": 17,
            "verse": 8,
            "text": "Hino jortaa ka Joomi mon yurmee on.Si on fillitike (non),Men fillitoo. Men waɗanii yedduɓe ɓen Jahannama on tonngorde"
        },
        {
            "chapter": 17,
            "verse": 9,
            "text": "Pellet, ndee Alqur’aanaare no fewnay e ko ɓuri e nunɗude,hinde wewlinira=weltanira gomɗimɓe,ɓen gollooɓe moƴƴuɗi ɗin, wonnde, no woodani ɓe njoɓdi mawndi"
        },
        {
            "chapter": 17,
            "verse": 10,
            "text": "E wonnde pellet, ɓen ɓe gomɗinaa laakara on, Men maranii ɓe lepte muusuɗe"
        },
        {
            "chapter": 17,
            "verse": 11,
            "text": "Neɗɗo no toroo bone, wano o tororta non moƴƴere,neɗɗanke on wonii ko heñiiɗo"
        },
        {
            "chapter": 17,
            "verse": 12,
            "text": "Men waɗii jemma on e ñalorma on Aayeeje ɗiɗi, Men monti Aaya jemma on, Men waɗi Aaya ñalorma on hentiiɗo, fii yo on ɗaɓɓu ɓural immorde ka Joomi mon, e fii yo on anndu limoore duuɓi, e hasboore. Kala huunde, Men fensitirii nde fensitudee"
        },
        {
            "chapter": 17,
            "verse": 13,
            "text": "Kala neɗɗanke, Men waɗɗinii mo talkuru makko ndun ka daande makko. Men yaltinanoyay mo Ñalnde Darngal, deftere, o hawra e mayre ko nde fontaande"
        },
        {
            "chapter": 17,
            "verse": 14,
            "text": "Janngu deftere maa nden, hoore-maa yonante hannde hasboowo"
        },
        {
            "chapter": 17,
            "verse": 15,
            "text": "Mo feewii, haray pellet, ko hoore-makko o feewani ; mo majii kadi, haray pellet, ko o majji kon yantay e hoore-makko. Wonkii ronndotaako bone wokki goo. Men wonaali leptooɓe, haa Men immina Nulaaɗo"
        },
        {
            "chapter": 17,
            "verse": 16,
            "text": "Si Men faandike halkude saare, Men yamiray neeminaaɓe mayre ɓen, ɓe faasinqinoo e mayre, konngol (lepte) ngol jojja e mayre, Men munca nde muncudee"
        },
        {
            "chapter": 17,
            "verse": 17,
            "text": "Heewii gire ɗe Men halki ɓaawo Nuuhu! Joomi maa Yonii Humpitiiɗo, Yi’oowo junuubi=bakkatuuji jeyaaɓe Makko ɓen"
        },
        {
            "chapter": 17,
            "verse": 18,
            "text": "On tawɗo no faandii yaccinaneede=yaawnaneede, Men yaccinanay mo ton huunde ko Men muuyi, wonannde on mo Men yiɗi, refti Men waɗana mo Jahannama, o naatoya nge ko o ŋiñaaɗo, pottinaaɗo [yurmeende]"
        },
        {
            "chapter": 17,
            "verse": 19,
            "text": "On faalaaɗo laakara, o gollani ngal golle maggal, hara kanko ko o gomɗinɗo ;ɓen ɗon, golle maɓɓe ɗen wonii jaarnaaɗe"
        },
        {
            "chapter": 17,
            "verse": 20,
            "text": "Kala (maɓɓe),Meɗen ɓeydana ; ɓee ɗoo e ɓee ɗoo, immorde e dokkal Joomi maa. Dokkal Joomi maa ngal wonaali haɗaa ngal"
        },
        {
            "chapter": 17,
            "verse": 21,
            "text": "Ndaarii no Men ɓurniri yoga maɓɓe e dow yoga, ko laakara on ɓuri mawnude darjaaji,ɓuri mawnude kadi ɓural"
        },
        {
            "chapter": 17,
            "verse": 22,
            "text": "Wata a waɗidan Alla reweteeɗo goo ; jooɗoyoɗaa ko a ŋiñaaɗo woppaaɗo"
        }
    ]
}
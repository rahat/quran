{
    "maqras": [
        {
            "chapter": 72,
            "verse": 1,
            "text": "Maaku : \"Wahayinaama e am, wonnde dental jinna heɗino [lam miɗo jannga Alqur'aana], ɗi wi'i: \"Menen men nani janngeteende haawniinde"
        },
        {
            "chapter": 72,
            "verse": 2,
            "text": "Hinde ɗowira e peewal. Men gomɗinii nde. Men kafidatah e Joomi amen, hay e gooto"
        },
        {
            "chapter": 72,
            "verse": 3,
            "text": "E wonnde manngural Joomi amen ngal mawnii, O siforaali jogitagol genndo, wanaa ɓiɗɗo"
        },
        {
            "chapter": 72,
            "verse": 4,
            "text": "E wonnde [Ibuliisa] ɗayɗo on e amen hino wowlaynoo penaale e hoore Allah"
        },
        {
            "chapter": 72,
            "verse": 5,
            "text": "Menen men sikkuno wonnde yimɓe e jinna wowlataano fenaande e hoore Allah"
        },
        {
            "chapter": 72,
            "verse": 6,
            "text": "Hari le worɓe yimɓe hino mooloraynoo worɓe jinna, ɓe ɓeydi ɗi bewre"
        },
        {
            "chapter": 72,
            "verse": 7,
            "text": "Kamɓe [yimɓe ɓen] ɓe sikkir no sikkirɗon non, wonnde Allah immintintah hay gooto"
        },
        {
            "chapter": 72,
            "verse": 8,
            "text": "E wonnde men meemii kammu ngun, men tawi hingu hebbiniraa aynooɓe tiiɗuɓe e docote"
        },
        {
            "chapter": 72,
            "verse": 9,
            "text": "E wonnde meɗen jooɗotonoo ton fii heɗagol. Kala non heɗitiiɗo jooni, o hawray e docotal tommbingal"
        },
        {
            "chapter": 72,
            "verse": 10,
            "text": "E wonnde men anndaa si ko bone faandanaa wonɓe ka leydi ɓen, kaa hara Joomi maɓɓe faandani ɓe peewal"
        },
        {
            "chapter": 72,
            "verse": 11,
            "text": "E wonnde hino e amen moƴƴuɗi, hino e amen kadi ko jaasi ɗum. Hari meɗen e laawi seertuɗi"
        },
        {
            "chapter": 72,
            "verse": 12,
            "text": "E wonnde men fellituno men laawotaako Allah ka hoore leydi, e wonnde men laawortaa Mo dogugol"
        },
        {
            "chapter": 72,
            "verse": 13,
            "text": "E wonnde nde men nanunoo peewal nagl, men gomɗini ngal. Kala gomɗinɗo Joomi mun, on hulataa ɗuytaneede [moƴƴi] wanaa ɓeydaneede [bonɗi]"
        },
        {
            "chapter": 72,
            "verse": 14,
            "text": "E wonnde hino e amen jebbiliiɗi, hino e amen kadi ooñiiɗi. Kala jebbilii ngii, ɗin ɗon faandike peewal"
        },
        {
            "chapter": 72,
            "verse": 15,
            "text": "Ooñiiɗi ɗin kan, ɗi laatanike Jahannama on carmalle"
        },
        {
            "chapter": 72,
            "verse": 16,
            "text": "E wonnde si ɓe ñiiɓuno e hoore laawol ngol, ko pellet, Men yarnayno ɓe ndiyam ɗuuɗuɗam"
        },
        {
            "chapter": 72,
            "verse": 17,
            "text": "fii yo Men ndaarndoro ɓe heen. Kala ɗuurniiɗo e jantoore Joomi mun nden, O naaday mo e lette sattuɗe"
        },
        {
            "chapter": 72,
            "verse": 18,
            "text": "E wonnde juulirɗe ɗen ko Allah heeranii. Wata on kafidu e Allah hay e gooto"
        },
        {
            "chapter": 72,
            "verse": 19,
            "text": "E wonnde tuma jeyaaɗo Allah on darinoo himo rewa Mo, ɗi ɗeɓuno waɗɗondirgol e hoore makko"
        },
        {
            "chapter": 72,
            "verse": 20,
            "text": "Maaku : \"Anndee ko Joomi am (tun) mi rewata, mi kafidataa Mo kadi hay e gooto"
        },
        {
            "chapter": 72,
            "verse": 21,
            "text": "Maaku : \"Min on mi waawanaa on duñude lorra, wanaa fii pooɗugol nafa"
        },
        {
            "chapter": 72,
            "verse": 22,
            "text": "Maaku : \"Hay gooto waawaa daɗndugol lam e Allah; mi heɓataa ko woori Mo ƴooñorde"
        },
        {
            "chapter": 72,
            "verse": 23,
            "text": "si wanaa yottingol immorde e Allah e nule Makko ɗen. Kala yedduɗo Allah e Nulaaɗo Makko on, haray ko Yiite Jahannama woodani mo, ɓe luttay e magge poomaa"
        },
        {
            "chapter": 72,
            "verse": 24,
            "text": "Haa si ɓe yi'ii ko ɓe kammbirananoo kon, ɓe aray anndude ko hombo ɓuri lo'ude ballo, ɓuri kadi fanɗude limoore"
        },
        {
            "chapter": 72,
            "verse": 25,
            "text": "Maaku : \"Mi anndaa si ko kammbiranaɗon kon hino ɓadii, maa si Joomi am waɗanay ɗum dumunna"
        },
        {
            "chapter": 72,
            "verse": 26,
            "text": "Ko O ganndo wirniiɗi. O ƴellintinantaa wirniiɗi Makko ɗin hay e gooto"
        },
        {
            "chapter": 72,
            "verse": 27,
            "text": "si wanaa mo O welanaa e Nulaaɗo, O naadnay yeeso on e ɓaawo makko tommbotooɓe"
        },
        {
            "chapter": 72,
            "verse": 28,
            "text": "fii yo o anndu wonnde ɓen yottinii nule Joomi maɓɓe ɗen. O huɓindorii (anndugol) ko woni ka maɓɓe kon, O mofti limoore kala huunde"
        },
        {
            "chapter": 73,
            "verse": 1,
            "text": "Ko an yo buumorɗo [comci mun]"
        },
        {
            "chapter": 73,
            "verse": 2,
            "text": "Ɓaŋo (wuurnitaa) jemma on, si wanaa seeɗa [e makko]"
        },
        {
            "chapter": 73,
            "verse": 3,
            "text": "feccere makko, maa ɗuytaa seeɗa e ɗum"
        },
        {
            "chapter": 73,
            "verse": 4,
            "text": "maa ɓeydaa ɗon. Janngiraa Alqur'aanaare nden rewnindiral"
        },
        {
            "chapter": 73,
            "verse": 5,
            "text": "Meɗen saatii tellinnde e maaɗa konngol teddungol"
        },
        {
            "chapter": 73,
            "verse": 6,
            "text": "Pellet, ko dewal tummbo jemma ngal, ɓuri tiiɗude batte e fooccaade konngol"
        },
        {
            "chapter": 73,
            "verse": 7,
            "text": "Anndu hino woodan-maa e ñalorma on, ferlitagol juutungol"
        },
        {
            "chapter": 73,
            "verse": 8,
            "text": "Janto innde Joomi maa nden, taƴo-ɗaa yahaa e Makko hattirde taƴagol"
        },
        {
            "chapter": 73,
            "verse": 9,
            "text": "Jeyɗo On fuɗnaange e hiirnaange.Reweteeɗo woo alaa e si nwona Kanko,Jogito Mo hoolorteeɗo"
        },
        {
            "chapter": 73,
            "verse": 10,
            "text": "Muñño e ko ɓe wowlata kon; woɗɗito-raa ɓe woɗɗitannde labaande"
        },
        {
            "chapter": 73,
            "verse": 11,
            "text": "Accidam e fennooɓe joomiraaɓe neemaaji ɓen; habbito-ɗaa ɓe seeɗa"
        },
        {
            "chapter": 73,
            "verse": 12,
            "text": "Ko pellet, hino ka Amen gaa : Tonngii e Jahiimi"
        },
        {
            "chapter": 73,
            "verse": 13,
            "text": "e ñaametee ɗeɗɗoowo, e lette muusuɗe"
        },
        {
            "chapter": 73,
            "verse": 14,
            "text": "Ñalnde leydi ndin e pelle ɗen dillata, pelle ɗen wa'a wa njaare ilayndi"
        },
        {
            "chapter": 73,
            "verse": 15,
            "text": "Min nelii e mon nelaaɗo haa o wona seede e dow mon hono no Min nelduno faade e Fir*awna Nelaaɗo"
        },
        {
            "chapter": 73,
            "verse": 16,
            "text": "Fir*awna woopi nelaaɗo O Min nanngi mbo nanngugol cattungol"
        },
        {
            "chapter": 73,
            "verse": 17,
            "text": "Hono ndeenraton pittaali mon si on yeddi ñalawmo baɗoowo sukaaɓe danndalinde"
        },
        {
            "chapter": 73,
            "verse": 18,
            "text": "Kammu o na fetti e kulhuli hembo laatiima fodoore Alla ko wonoore"
        },
        {
            "chapter": 73,
            "verse": 19,
            "text": "Ko oon woni waaju goongo kala faalaaɗo daɗde nanngira joomiiko ruttorde"
        }
    ]
}
{
    "rukus": [
        {
            "chapter": 48,
            "verse": 11,
            "text": "Aray nde tultuɓe jeyaaɓe e yimɓe ladde ɓen wi'ane: \"Jawle amen ɗen e ɓeynguureeji amen ɗin sokolinii men. Insinano men\". Hiɓe wowlira ɗemɗe maɓɓe, ko alaa e ɓerɗe maɓɓe. Maaku: \"Ko hommbo waawani on ka Allah, si O faandanike on lorra maa hara O faandani on nafa? Wurin Allah siforiino wonnde Humpitiiɗo ko gollaynoɗon kon"
        },
        {
            "chapter": 48,
            "verse": 12,
            "text": "Wurin on sukkuno Nulaaɗo on e gomɗimɓe ɓen artataano fes ka ɓeynguureeji maɓɓe. Ɗum cuɗinaa e ɓerɗe mon; sikkuɗon sikke bonɗe, laatiɗon yimɓe halkaaɓe"
        },
        {
            "chapter": 48,
            "verse": 13,
            "text": "Kala dee mo gomɗinaali Allah e Nulaaɗo Makko on, haray Meɗen heblani yedduɓe ɓen (Yiite) dulbaynge"
        },
        {
            "chapter": 48,
            "verse": 14,
            "text": "Ko Allah heeranii laamagol kammuuli ɗin e leydi ndin. Himo haforana mo O muuyani, O lepta mo O muuyani. Allah siforii wonnde Haforoowo, Hinnotooɗo"
        },
        {
            "chapter": 48,
            "verse": 15,
            "text": "Aray nde luttuɓe ɓen wi'a, tuma fokkitanoyton henndagol konu-hoyri ndin: \"Accee men jokka on\". Hiɓe faalaa waɗtitugol daalol Allah ngol. Maaku: \"On jokkataa men fes. Ko wano mon nii Allah daalirnoo oya tuma\". Ma ɓe wi'u: \"On añanay men tun woni\". Tigi on, ɓe faamataano si wanaa seeɗa"
        },
        {
            "chapter": 48,
            "verse": 16,
            "text": "Maakan tultuɓe ɓen e yimɓe ladde ɓen: \"Arma nde noddeteɗon e yimɓe joomiraaɓe doole tiiɗuɓe. Hoɓon ɓe maaɗum ɓe silma. Si on ɗoftike, Allah okkay on mbarjaari moƴƴundi; si on huccitirii no huccitirnoɗon oya tuma, O leptira lepte muusuɗe"
        },
        {
            "chapter": 48,
            "verse": 17,
            "text": "Bakkaatu fawaaki e hoore ɓunɗo on, wanaa e laƴoowo on wanaa kadi e nawnuɗon bakkaatu fawii. Kala ɗoftiiɗo Allah e Nulaaɗo Makko on, O naadoyay mo Aljannaaji ɗi canɗi ilata senngo ley mun. Kala kadi ɗuurniiɗo, O leptiray mo lepte muusuɗe"
        }
    ]
}
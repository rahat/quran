{
    "rukus": [
        {
            "chapter": 41,
            "verse": 45,
            "text": "Gomɗii Men okkii Muusaa Deftere nden, nde luutondira e mayre. Si wanaano Konngol ardinoongol immorde ka Joomi maa, hakkunde maɓɓe ñaaweteno. Kamɓe kan, pellet, hiɓe e sikke sikkitiiɗo nde"
        },
        {
            "chapter": 41,
            "verse": 46,
            "text": "Kala golluɗo ko moƴƴi, ko fii hoore-makko; kala kadi bonnuɗo, yantay e makko. Joomi maa siforaali wonnde, tooñoowo jeyaaɓe ɓen"
        },
        {
            "chapter": 41,
            "verse": 47,
            "text": "Ko ka Makko woni ko ganndal Darngal ruttetee. Dimɗe yaltataa e coomɗi mun, deyel (woo) saawataa,ngel jibintaa si wanaa e ganndal Makko.Ñalnde O noddiroyta ɓe:\"Ko honto woni kafidaaɗi Am ɗin?\", ɓe wi'a:\"Men anndinii Ma, alah e amen seedotooɗo [ɗum]"
        },
        {
            "chapter": 41,
            "verse": 48,
            "text": "Ɓe majjira e kon ko ɓe rewaynoo ko adii; ɓe yananee wonnde daɗirgal alanaa ɓe"
        },
        {
            "chapter": 41,
            "verse": 49,
            "text": "Neɗɗanke on haaɓataa toragol moƴƴere. Si bone memii mo, ko o taƴotooɗo, yonndiniiɗo"
        },
        {
            "chapter": 41,
            "verse": 50,
            "text": "Si Men meeɗinir mo moƴƴere immorde ka Amen, ɓaawo nde lorra memi mo, ko pellet o wi'ay: \"Ɗum ɗoo ko min ! Mi fellitaani si Darngal daroto. Si mi ruttaama ka Joomi am, ko pellet, moƴƴere hino woodani lam ka Makko\". Ma Men humpitu yedduɓe ɓen, fii ko ɓe huuwi kon, ko ma Men meeɗinoy ɓe lepte saɗtuɗe"
        },
        {
            "chapter": 41,
            "verse": 51,
            "text": "Si Men neeminii e neɗɗanke on, o ɗuurnoo o toowna balaaje makko; si bone non heɓii mo, o wona jom toraare yaajunde"
        },
        {
            "chapter": 41,
            "verse": 52,
            "text": "Maaku: \"Yeetee lam, si wonii le ko ka Allah nde iwri, refti yedduɗon nde; haray ko hommbo ɓuri majjude on wonɗo e lurral woɗɗungal"
        },
        {
            "chapter": 41,
            "verse": 53,
            "text": "Aray Men holla ɓe maandeeji Amen ɗin ka tatteeji e maɓɓe tigi, haa ɓanngana ɓe wonnde ko nde goonga. E yonaali wonnde Joomi maa, ko O seediiɗo kala huunde"
        },
        {
            "chapter": 41,
            "verse": 54,
            "text": "Anndee hiɓe e sikke fii hawroygol e Joomi maɓɓe. Anndee non, ko O huɓindiiɗo kala huunde"
        }
    ]
}
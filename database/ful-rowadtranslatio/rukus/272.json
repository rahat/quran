{
    "rukus": [
        {
            "chapter": 20,
            "verse": 55,
            "text": "Ko immorde e mayri Men Tagi on, ko e nder mayri Men Ruttata on, ko immorde e mayri kadi Men Yaltinoyta on laawol goo"
        },
        {
            "chapter": 20,
            "verse": 56,
            "text": "Gomɗii Men hollii mo Aayeeje Amen ɗen kala majje, o fenni o salii"
        },
        {
            "chapter": 20,
            "verse": 57,
            "text": "[Fir'awna] wi'i: \"Enee, a aru ka amen fii yo a yaltinir men ka leydi amen mbilaaku maaɗa ngun an Muusaa"
        },
        {
            "chapter": 20,
            "verse": 58,
            "text": "Maa men addane mbilewu yeru maggu, waɗu fodoore hakkunde amen e maaɗa hara men lunndataako nde wanaa an kadi [lunndotoo nde] e nokkuure fotondirnde"
        },
        {
            "chapter": 20,
            "verse": 59,
            "text": "[Muusaa] maaki: fodoore mooɗon nden ko ñalnde saɗɗugol ngol, yo yimɓe ɓen mooɓindire ka walluhaa(fenynyaange)"
        },
        {
            "chapter": 20,
            "verse": 60,
            "text": "Fir'awna hucciti o mooɓi pewje makko ɗen refti o ari"
        },
        {
            "chapter": 20,
            "verse": 61,
            "text": "Muusaa maakani ɓe: \"On boniraama, wata on fefendo fenaande fawon e Alla sakko O mehira on Lepte, gomɗii sooyii on fefindiiɗo"
        },
        {
            "chapter": 20,
            "verse": 62,
            "text": "Ɓe pooɗondiri fiyaake maɓɓe on hakkunde maɓɓe, ɓe suuɗi cowndi ɗin"
        },
        {
            "chapter": 20,
            "verse": 63,
            "text": "Ɓe wi'i: \"Pellet ɓee ɗiɗo ko mbileeɓe hiɓe faalaa yaltinirnde on ka leydi mon e mbilaaku maɓɓe ngun ɓe itta laawol mon yeruyankeewol ngol"
        },
        {
            "chapter": 20,
            "verse": 64,
            "text": "Mooɓitee pewje mo'on ɗen refti aron ko on lappol, gomɗii malaama hannde on fooluɗo"
        },
        {
            "chapter": 20,
            "verse": 65,
            "text": "Muusaa maaki: \"Ko si tawii ko onon bugotoo maaɗun si ko menen wonata adotooɓe bugaade"
        },
        {
            "chapter": 20,
            "verse": 66,
            "text": "[Muusaa] maaki: \"ko woni, bugee(mbedde), tawi ɓokkoy maɓɓe koy e cawoy maɓɓe koy no wa'itana mo sabu mbilewu maɓɓe ngun woni ko e yahude"
        },
        {
            "chapter": 20,
            "verse": 67,
            "text": "Muusaa so'i kulol ka wonkii makko"
        },
        {
            "chapter": 20,
            "verse": 68,
            "text": "Men Daali: 'Wata a hulu, pellet ko an woni fooloowo on"
        },
        {
            "chapter": 20,
            "verse": 69,
            "text": "Bugo ko woni kon ka ñaamo maaɗa ɗum moɗay ko ɓe moƴƴini kon, pellet, ko ɓe moƴƴini kon ko pewje mbile bileejo on maletaake nukkuwoo ka o ardi"
        },
        {
            "chapter": 20,
            "verse": 70,
            "text": "Mbileeɓe ɓen werlaa ko ɓe sujjuɓe, ɓe wi'i: \"Men gomɗinii Joomi Haaruuna e Muusaa"
        },
        {
            "chapter": 20,
            "verse": 71,
            "text": "[Fir'awna] wi'i: Eyoo, on gomɗinii mo ko adii mi duŋanaade(sakkitaade) on? Pelet, ko kanko woni mawɗo mo'on on anndinɗo on mbilaaku ngun, mi woondii, maa mi taƴa juuɗe mon ɗen e koyɗe mon ɗen taƴa luutindira, maa mi feta on e julle tama aray anndon ko hommbo e amen ɓuri lepte saɗtuɗe e heddotooɗe"
        },
        {
            "chapter": 20,
            "verse": 72,
            "text": "[Mbileeɓe ɓen] wi'i: \"Men ɓurnataa ma e dow koo ko ari e amen immorde e ɓannganguyeeji, e On Taguɗo men, [an Fir'awna] ñaawu ko ñaawataa kon, pellet, ko ñaawataa ko ka ngurndan aduna ɗoo"
        },
        {
            "chapter": 20,
            "verse": 73,
            "text": "Menen dey, men gomɗinii Joomi amen fii yo o yawtan men goopi amen e kon ko dooluɗaa men e mu'un immorde e mbilewu ngun, ko Alla woni Moƴƴo Heddotooɗo. @Corrected"
        },
        {
            "chapter": 20,
            "verse": 74,
            "text": "Pellet on mo ari ka Joomi mu'un hara ko o bonɗo; haray pellet, no woodani mo Jahannama o maayataa e nder magge o wuurataa kadi"
        },
        {
            "chapter": 20,
            "verse": 75,
            "text": "mo ari ka Makko ko o gomɗinɗo hara gomɗii o golliino moƴƴi ɗin, haray ɓen ɗon no woodani ɓe Darjaaji Toowuɗi ɗin"
        },
        {
            "chapter": 20,
            "verse": 76,
            "text": "Aljannaaji Ñiiɓal no doga e ley majji canɗi ɗin, ko ɓe duumotooɓe nder ton, ko ɗum woni njoɓdi on laɓɓiniiɗo. @Corrected"
        }
    ]
}
{
    "rukus": [
        {
            "chapter": 24,
            "verse": 41,
            "text": "Enee, a yi'aali wonndema Alla no subuhinanaade Mo ɓen wonuɓe ka kammuuli e ka leydi e colli ɗin kadi ko saffiniiɗi? Gooto kala e ɗii gomɗii anndii julde mu'un nden e subuhinaali mu'un ɗin, Alla ko O Annduɗo ko ɓe Huuwata"
        },
        {
            "chapter": 24,
            "verse": 42,
            "text": "Ko Alla heeranii Laamu kammuuli ɗin e leydi ndin, ko faade ka Alla woni waɗtinirde nden"
        },
        {
            "chapter": 24,
            "verse": 43,
            "text": "Enee, a yi'aali wonndema Alla hiMo sogga duulere, refti O hawtindira nde, refti O waɗa nde fawondirnde hiɗa yi'a toɓo ngon no yalta e nder mayre, ngo jippoo immorde ka kammu, immorde e pelle no e nder mayre marmalle hiMo hewtina ɗe on mo O Muuyi, hiMo pottina ɗe on mo O Muuyi? Ndaneeri maƴe mayre no do'a naɓude giiɗe ɗen"
        },
        {
            "chapter": 24,
            "verse": 44,
            "text": "Alla hiMo waylita jemma on e ñalorma on, pellet, na wonii e ɗum tasakuyee wonannde joomiraaɓe giiɗe ɓen"
        },
        {
            "chapter": 24,
            "verse": 45,
            "text": "Ko Alla tagii kala daabe hun immorde e ndiyam, no e majji yaarooji reedu muuɗum, no e majji yaarooji koyɗe muuɗm no e majji kadi yaarooji [koyɗe] nayi. Alla hiMo Taga ko O Muuyi, pellet, Alla ko O hattanɗo kala huunde"
        },
        {
            "chapter": 24,
            "verse": 46,
            "text": "Gomɗii Men jippinii Aayeeje ɓannguɗe, Alla no fewna on mo O muuyii faade e Laawol foccii ngol"
        },
        {
            "chapter": 24,
            "verse": 47,
            "text": "Hiɓe wi'a: \"Men gomɗinii Alla e Nulaaɗo on, men ɗoftike, refti huccita fedde goo e maɓɓe, ɓaawo ɗum, ɓen wonaali gomɗinɓe"
        },
        {
            "chapter": 24,
            "verse": 48,
            "text": "Si ɓe noddaama faade ka Alla e Nulaaɗo Makko on fii yo o ñaawu hakkunde maɓɓe, tawa fedde goo e maɓɓe ko ɓe ɗuurniiɓe"
        },
        {
            "chapter": 24,
            "verse": 49,
            "text": "Si tawii ko kamɓe mari goonga kan, ɓe aray ka makko ko ɓe ɗoftiiɓe"
        },
        {
            "chapter": 24,
            "verse": 50,
            "text": "Enee, ko nawnaare woni ka ɓerɗe maɓɓe, kaa ɓe sikkiti, kaa ɓe hulu wata Alla e Nulaaɗo Makko on tooñu ɓe? Ko woni, ɓee ko kamɓe woni tooñooɓe ɓen"
        }
    ]
}
{
    "rukus": [
        {
            "chapter": 65,
            "verse": 1,
            "text": "Eehey ma annabi si on ceerii suddiiɓe ceereeɓe e edda mum en tonnge edda o, kulee Alla joomi mon wotee njaltineeɓe e cuuɗi mum en wotoɓe njaltu si wonah ɓe mbaɗ pankare peeñɗe ko ɗiin ngoni keeri Alla kala jawtuɗo keerol Alla o tooñi hoore makko, a anndah yaama de Alla waɗata caggal ɗuum fiyaaku"
        },
        {
            "chapter": 65,
            "verse": 2,
            "text": "Si ɓe yottinii edda mum en nanngireeɓe no moƴƴi wollo ceerdonɓe no moƴƴi,ceednon seedeeji ɗiɗi ummaade e mon ndarnee seedanfaagal fii Alla ko ɗuum woni ko waajete wonande oon goonɗinɗo Alla e ñalnde sakkatiinde kala deentiiɗo Alla,Alla waɗana mbo yaltirde"
        },
        {
            "chapter": 65,
            "verse": 3,
            "text": "O arsikina mbo to o sikkaana, kala bakkaliiɗo e Alla yonii mbo, pellet yamiroore Alla nde ko yottotoonde, Alla waɗanii kala huunde fotde mum"
        },
        {
            "chapter": 65,
            "verse": 4,
            "text": "ɓeen suddiiɓe mon fiɓtiiɓe fiilayru si on cikkatiima edda mum en ko lebbi tati e ɓeen ɓe piilataako edda mum en ko lebbi tati, debadeedi en noon edda maɓɓe gasata ko nde ɓe njibini, kala kulɗo Alla O waɗana mbo newaare e fiyaaku makko"
        },
        {
            "chapter": 65,
            "verse": 5,
            "text": "ɗuum ko ñaawoore Alla O tellaniinde e mon, kala kulɗo Alla O hafrana mbo bakkatuuji makko, O mawninana mbo njoɓdi"
        },
        {
            "chapter": 65,
            "verse": 6,
            "text": "Koɗneeɓe ɗo koɗɗon fotde kattane mon wotee loreeɓe ngam ɓittinandeɓe, nafqeeɓe haa ɓe keɓto tawde koɓe korinoo ɓe, si wonii ɓe muyninanii on njonnee ɓe njoɓdi mum en njandire moƴƴere hakkunde mon, si on cattiraama yo goɗɗo muynin mbo"
        },
        {
            "chapter": 65,
            "verse": 7,
            "text": "Yo nafqu gala e ngalu makko he, oon paaɗaaɗo noon yo nafqu e ko Alla totti mbo ko,Alla fawatah hay fittaandu si wonah ko tottindu ko, ma Alla waɗ caggal satteende newuya"
        }
    ]
}
{
    "rukus": [
        {
            "chapter": 4,
            "verse": 77,
            "text": "E a yi'aali ɓen wi'ananooɓe : \"Suree juuɗe mon ɗen, ñimnon julde, jonnon asakal\". Tuma hare nden farlanoo e maɓɓe, e jaka fedde goo e maɓɓe hino hulira yimɓe ɓen wano Alla hulirtee, maa ko ɓuri tiiɗude e kulol, ɓe wi'i: \"Joomi amen, ko honɗum Farlaɗaa e dow amen hare ? Ko haɗnoo Nennitanaa men ɗum haa e lajal ɓadiingal ?\" Maaku : \"Dakamme aduna on ko seeɗa, ko laakara on ɓuri moƴƴannde on hulɗo [Alla], on tooñetaake yeru hufol tamara"
        },
        {
            "chapter": 4,
            "verse": 78,
            "text": "Nokku woo ka laatiɗon maayde nden hewtitoto on, hay si on laatike e nder tataaji mahaaɗi. Si moƴƴere heɓii ɓe, ɓe wi'a: \"Ɗum ɗoo ko immorde ka Alla\" Si bone heɓii ɓe, ɓe wi'a :\"Ɗum ɗoo ko immorde e maaɗa !\" Maaku: \"Kala majji ko immorde ka Alla\". E ko nanngi ɓee yimɓe ɓe ɓattitaako faamude yeewtere"
        },
        {
            "chapter": 4,
            "verse": 79,
            "text": "Huunde woo ko heɓu maa e moƴƴere ko immorde ka Alla, huunde woo ko heɓu maa e bone ko immorde e woŋkii maa kin. Men Nulii ma wonannde yimɓe ɓen Nulaaɗo. Alla Yonii Seede"
        },
        {
            "chapter": 4,
            "verse": 80,
            "text": "Mo ɗoftike Nulaaɗo on gomɗii o ɗoftike Alla. Mo huccitii, Men Nulaali ma e dow maɓɓe reenoowo"
        },
        {
            "chapter": 4,
            "verse": 81,
            "text": "Hiɓe wi'a: \"Ɗoftaare!\", si ɓe yaltii ka maaɗa, fedde goo e maɓɓe waaliday [e miijo goo] ko woori kon ko maakuɗaa. Alla no Winnda kon ko waalidata e mun. Ɗuurno ɓe fawoɗaa e Alla. Alla Yonii Hoolorɗo"
        },
        {
            "chapter": 4,
            "verse": 82,
            "text": "E ɓee taskitortaa Qur'aana on ? Sinno nde iwru-nde ko wanaa ka Alla, ɓe tawayno e mayre lurre ɗuuɗuɗe"
        },
        {
            "chapter": 4,
            "verse": 83,
            "text": "Si arii ɓe e fiyaake immorde e hoolaare, maa kulol, ɓe lollina ɗum. Sinno ɓe ruttuno ɗum e Nulaaɗo on e ɓen fewjooɓe fii maɓɓe, ɓen ɓullitayɓe e maɓɓe anndayno ɗum. Si wanaano Ɓural Alla ngal e dow mooɗon e Yurmeende Makko nden, on jokkayno seytaane si wanaa seeɗaaɓe"
        },
        {
            "chapter": 4,
            "verse": 84,
            "text": "Haɓu fii laawol Alla ngol, a fawaaka si wanaa hoore-maa. Rerɗin gomɗimɓe ɓen, arma Alla nde Surata doole heeferɓe ɓen. Ko Alla ɓuri Saɗtude doole, ko Kaŋko ɓuri Saɗtude muusnugol"
        },
        {
            "chapter": 4,
            "verse": 85,
            "text": "Kala on tefuɗo tefoore labaande wonay mo geɓal e mayre, kala kadi on tefuɗo tefoore bonnde wonany mo e mayre geɓal. Alla Laatike Hattanɗo kala huunde"
        },
        {
            "chapter": 4,
            "verse": 86,
            "text": "Si on hiwroraama hiwraango, hiwritoree ko ɓuri ngon ɗon maa rutton ngo. Pellet, Alla Laatike e dow kala huunde ko O Hasboowo"
        },
        {
            "chapter": 4,
            "verse": 87,
            "text": "Alla, reweteeɗo alaa si wanaa Kaŋko, ma O Mooɓitoy on Ñalnde Darngal, sikke alaa e Mayre. E ko hombo ɓuri goongude Alla yeewtere"
        }
    ]
}
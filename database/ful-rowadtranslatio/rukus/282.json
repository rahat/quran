{
    "rukus": [
        {
            "chapter": 21,
            "verse": 51,
            "text": "Gomɗii Men Okkii Ibraahiima Peewal makko ngal ko adii, Men laatike kadi Annduɓe mo"
        },
        {
            "chapter": 21,
            "verse": 52,
            "text": "Tuma nde o maakannoo baaba makko e yimɓe makko ɓen: \"Ko honɗum woni ɗii nanndonlaaji nate mahiiɗe, ɗin ɗi ufiniɗon e [dewal] mu'un"
        },
        {
            "chapter": 21,
            "verse": 53,
            "text": "Ɓe wi'i: \"Men taw baabiraaɓe amen ɓen no rewde ɗi"
        },
        {
            "chapter": 21,
            "verse": 54,
            "text": "O maaki: \"Gomɗii on laatike onon e baabiraaɓe mon ɓen e nder majjere ɓanngunde wonɗon"
        },
        {
            "chapter": 21,
            "verse": 55,
            "text": "Ɓe wi'i: \"Enee, ko Goonga kan addanɗaa men, kaa an ko e fijooɓe ɓen jeyaɗaa"
        },
        {
            "chapter": 21,
            "verse": 56,
            "text": "Maaku: \"Ko woni, Joomi mo'on ko Jooma kammuuli ɗin e leydi ndin On Taguɗoɗi, min komi jeyaaɗo e seediiɓe ɓen e dow ɗum"
        },
        {
            "chapter": 21,
            "verse": 57,
            "text": "Mi woondirii Alla, maa mi fewja fii ɗii sanamuuji mo'on ɓaawo huccitugol mo'on ko on ruŋii ɓe"
        },
        {
            "chapter": 21,
            "verse": 58,
            "text": "O waɗi ɗi kunte, si wanaa mawndu majji ndun, belajo'o kamɓe ɓe ruttoto e mayru"
        },
        {
            "chapter": 21,
            "verse": 59,
            "text": "Ɓe wi'i: \"Ko hommbo waɗi ɗu'un e reweteeɗi amen ɗin? Pellet, on ko o jeyaaɗo e tooñuɓe ɓen"
        },
        {
            "chapter": 21,
            "verse": 60,
            "text": "Ɓe wi'i: \"Men naniino suka no jaŋtoo ɗi ko Ibraahiima o wi'etaa"
        },
        {
            "chapter": 21,
            "verse": 61,
            "text": "Ɓe wi'i: \"Addee mo yeeso gite yimɓe ɓen, belajo'o ɓe seedoto"
        },
        {
            "chapter": 21,
            "verse": 62,
            "text": "Ɓe wi'i: \"Enee, Ibraahiima ko an waɗi ɗu'um ɗoo e reweteeɗi amen ɗin"
        },
        {
            "chapter": 21,
            "verse": 63,
            "text": "O maaki: \"Ko woni, ko mawndu majji ndun golle ɗum, lanndeeɗi si tawii ɗi laatike hiɗi wowla"
        },
        {
            "chapter": 21,
            "verse": 64,
            "text": "Ɓe ruttii faade e wonkiiji maɓɓe, ɓe wi'i: \"Pellet, ko onon woni tooñuɓe ɓen"
        },
        {
            "chapter": 21,
            "verse": 65,
            "text": "Refti ɓe uggini ko'e maɓɓe ɗen [ɓe wi'i:] gomɗii hiɗa anndi ɗi'i wonaa wowlayɗi"
        },
        {
            "chapter": 21,
            "verse": 66,
            "text": "O maaki: \"Enee, on reway gaanin Alla kon ko nafataa on hay e huunde hara lorrataa on kadi"
        },
        {
            "chapter": 21,
            "verse": 67,
            "text": "Bis mo'on e kon ko rewoton gaanin Alla. Kaa on hakkiltaa"
        },
        {
            "chapter": 21,
            "verse": 68,
            "text": "Ɓe wi'i: \"Sunnee mo, wallee reweteeɗi mo'on ɗin, si tawii ko on gollooɓe"
        },
        {
            "chapter": 21,
            "verse": 69,
            "text": "Men Daali: \"Ko an yo yiite, laato ɓuuɓol e kisiyee e dow Ibraahiima"
        },
        {
            "chapter": 21,
            "verse": 70,
            "text": "Ɓe faandanii mo pewje Men waɗi ɓe pertube ɓen"
        },
        {
            "chapter": 21,
            "verse": 71,
            "text": "Men danndi mo [Men danndi kadi] Luutu faade e ndin leydi ndi Men barkini e mu'un wonannde tageefooji ɗin"
        },
        {
            "chapter": 21,
            "verse": 72,
            "text": "Men Okki mo Ishaaqa e Yaaquuba ka ɓeydugol, kala maɓɓe Men waɗi [ɓe] moƴƴuɓe"
        },
        {
            "chapter": 21,
            "verse": 73,
            "text": "Men waɗi ɓe Almaamiiɓe hiɓe fewna e Yamiroore Amen Men Wahayini faade e maɓɓe gollugol moƴƴi ɗin e ñinnugol Julde nden e Okkugol Jakka on, ɓe laatinoke ko ɓe Reway ɓe Men"
        },
        {
            "chapter": 21,
            "verse": 74,
            "text": "E Luutu Men Okki mo Ñeeñal e Ganndal, Men danndi mo immorde e nden Saare nde [yimɓe mu'un] laatinoo no golla soɓuɗi ɗin, pellet, kamɓe ɓe laatinoke yimɓe bonɓe faasiqiiɓe"
        },
        {
            "chapter": 21,
            "verse": 75,
            "text": "Men naadi mo e nder Yurmeende Amen, pellet, kanko ko o jeyaaɗo e moƴƴuɓe ɓen"
        }
    ]
}
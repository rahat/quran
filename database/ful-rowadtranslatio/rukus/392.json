{
    "rukus": [
        {
            "chapter": 38,
            "verse": 15,
            "text": "Ɓee habbaaki, si wanaa haacaango gooto, ngo alaa ruttorde"
        },
        {
            "chapter": 38,
            "verse": 16,
            "text": "Ɓe wi': \"Joomi amen, yaccinan men geɓal lepte amen, ado Ñalaande hasboore nden"
        },
        {
            "chapter": 38,
            "verse": 17,
            "text": "Muñño e kon ko ɓe wi'ata; annditaa jeyaaɗo Amen on, Daawuuda, jom doole. Ko o ɗuuɗunooɗo tuubugol"
        },
        {
            "chapter": 38,
            "verse": 18,
            "text": "Men eltii pelle ɗen, hiɗe subbunhinoda e makko, ka kiikiiɗe e ka weetugol"
        },
        {
            "chapter": 38,
            "verse": 19,
            "text": "e colli ɗin, hiɗi mooɓindiraa, kala e majji no tuubana Mo"
        },
        {
            "chapter": 38,
            "verse": 20,
            "text": "Men semmbini laamu makko ngun, Men yeɗi mo Annabaaku e fasinteegal"
        },
        {
            "chapter": 38,
            "verse": 21,
            "text": "Hara kumpital wenjunooɓe ɓen arii maa, nde ɓe ƴawunoo ka ganngunal"
        },
        {
            "chapter": 38,
            "verse": 22,
            "text": "Nde ɓe naatuoo ka Daawuuda, o ɗenƴii ɓe. Ɓe wi'i: \"Wata a hulu ! Ko wennjuɓe ɗiɗo; goɗɗo e amen tooñii oya. Ñaawir goonga hakkunde amen, wata a tooñu, tinndinaa men e laawol focciingol ngol"
        },
        {
            "chapter": 38,
            "verse": 23,
            "text": "Oo ko musiɗɗo am: himo jogii baali cappanɗe jeenay e jeenay, min miɗo jogii baalii gootii. O wi'i: \"Henndinam ngii\"; o foolimi e yewtere"
        },
        {
            "chapter": 38,
            "verse": 24,
            "text": "O maaki: \"Pellet, o tooñirii ma lamndagol baalii maa ngii, waɗtugol e baali makko ɗin\". Ɗuuɗii ko hawtuɓe tooñindirta hakkunde maɓɓe, si wanaa ɓen gomɗimɓe, ɓe golli moƴƴuɗi - ɓen non no fanɗi. - Daawuuda felliti, wonnde Men jarribike mo. O insinanii Joomi makko, o suuyiri sujjugol, o tuubi"
        },
        {
            "chapter": 38,
            "verse": 25,
            "text": "Men yaafanii mo ɗum. Pellet non, hino woodani mo ko Amen, ɓadal e moƴƴude ruttorde"
        },
        {
            "chapter": 38,
            "verse": 26,
            "text": "Ko an yo Daawuuda, Men waɗii ma lomto ka leydi. Ñaawir goonga hakkunde yimɓe ɓen, wata a jokku mbeleeɗe, sakko ɗe majjine e laawol Allah ngol\". Pellet, ɓen majjooɓe e laawol Allah ngol, hino woodani ɓe lepte tiiɗuɗe, sabu ko ɓe yejjitiri kon, Ñalaande hasboore nden"
        }
    ]
}
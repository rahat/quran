{
    "rukus": [
        {
            "chapter": 41,
            "verse": 33,
            "text": "Hara ko hommbo ɓuri moƴƴude konngol, wano on nodduɗo e fii Allah, o golli moƴƴere, o wi'i: \"Min, ko e juulɓe ɓen mi jeyaa"
        },
        {
            "chapter": 41,
            "verse": 34,
            "text": "Moƴƴere nden fotataa e bone on. Duñir (golle bonɗe ɗen) kon ko ɓuri moƴƴude; e jaka yoo, on mo ngayngu woni hakkunde maa e mun, himo wa'ita wa giɗo saɗtuɗo giggol"
        },
        {
            "chapter": 41,
            "verse": 35,
            "text": "Kono hawrataa e ɗum, si wanaa muññiiɓe ɓen; hawrataa e ɗum, si wanaa jom geɓal mawnungal"
        },
        {
            "chapter": 41,
            "verse": 36,
            "text": "Si sowinsinoore arii heɓude ma immorde e seytaane, moolor Allah. Kanko ko O Nanoowo, Annduɗo"
        },
        {
            "chapter": 41,
            "verse": 37,
            "text": "Hino jeyaa e maandeeji Makko ɗin, jemma on e ñalorama on, e naange ngen e lewru ndun. Wata on sujjan naange ngen wanaa kadi lewru ndun. Sujjanee Allah, taguɗo ɗi On, si wonii ko Kanko rewoton"
        },
        {
            "chapter": 41,
            "verse": 38,
            "text": "Si ɓe townitike, ɓen wonɓe ka Joomi maa kan, hiɓe subbunhinorana Mo jemma e ñalorma, hara ɓe haaɓataa"
        },
        {
            "chapter": 41,
            "verse": 39,
            "text": "Hino jeyaa e maandeeji Makko ɗin, tawde a yi'ay leydi ndin no yoori. Si wonii Men jippinii ndiyam toɓo e mayri, ndi dilla ndi fontoo. Awa wuurnituɗo ndi On, pellet, ko wuurnitoowo maayɓe ɓen, tawde pellet, ko O hattanɗo haka huunde"
        },
        {
            "chapter": 41,
            "verse": 40,
            "text": "Pellet, ooñotooɓe ɓen e Aayeeje Amen ɗen, ɓe suuɗotaako Men. E ko feroyteeɗo on ka Yiite ɓuri moƴƴude kaa ko aroyoowo on Ñalnde Darngal hino hoolii? Gollee ko faalaɗon, ko pellet, Himo reeni ko golloton kon"
        },
        {
            "chapter": 41,
            "verse": 41,
            "text": "Yedduɓe ɓen Alqur'aana tuma nde arunoo e maɓɓe, pellet non, ko nde Deftere teddunde [foolunde]"
        },
        {
            "chapter": 41,
            "verse": 42,
            "text": "meere iwrantaa nde yeeso mayre, wanaa ɓaawo mayre. Ko jipporiinde immorde ka Ñeenyo, Yettiniiɗo On"
        },
        {
            "chapter": 41,
            "verse": 43,
            "text": "A wi'aaka si wanaa ko Nulaaɓe adinooɓe ma ɓen wi'anoo. Pellet, Joomi maa, ko O Jom yaafuyee, e Jom lepte muusuɗe"
        },
        {
            "chapter": 41,
            "verse": 44,
            "text": "Si Men waɗuno nde janngeteende e haala ajami, ɓe wi'ayno: \"Ko haɗno Aayeeje mayre ɗen fensitee? E nde wonay e haala ajami, [Nulaaɗo] on wona aarabuujo?\" Maaku: \"Kayre wonannde gomɗimɓe ɓen, ko nde peewal e cellal\". Ɓe gomɗinaa ɓen kan, noto hino e noppi maɓɓe ɗin, kayre ko nde niɓe e dow maɓɓe; ɓen hino noddiree e nokku woɗɗuɗo"
        }
    ]
}
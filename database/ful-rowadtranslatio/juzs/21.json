{
    "juzs": [
        {
            "chapter": 29,
            "verse": 46,
            "text": "Wata on wennjir yimɓe Defte ɓen si wanaa e no ɓuri e moƴƴirde, si wanaa hara ko ɓen tooñuɓe e maɓɓe. Wi'on: \"Men gomɗinii nden jippinaande e amen e ɗen jippinaaɗe e mon. Reweteeɗo amen On e reweteeɗo mon On ko gooto, menen non, ko Men jebbilanii ɓe Mo"
        },
        {
            "chapter": 29,
            "verse": 47,
            "text": "Ko wano non Men jippiniri e maaɗa Deftere nden. Ɓen ɓe Men okki Deftere nden, hiɓe gomɗini nde. Hino e maɓɓe on gomɗinɗo nde. Yeddataa Aayeeje Amen ɗen, si wanaa heeferɓe ɓen"
        },
        {
            "chapter": 29,
            "verse": 48,
            "text": "A wonaano hiɗa janngaynoo deftere ado mayre, a winndirtaano ñaamo maa ngon. Harayno, bonnooɓe ɓen sikkittono"
        },
        {
            "chapter": 29,
            "verse": 49,
            "text": "Si ko woni, ko nde Aayeeje ɓannguɗe e ɓerɗe ɓen okkaaɓe ganndal. Yeddataa Aayeeje Amen ɗen, si wanaa tooñuɓe ɓen"
        },
        {
            "chapter": 29,
            "verse": 50,
            "text": "Ɓe wi'i: \"Hanno jippinee e makko maandeeji immorde ka Joomi makko?\" Maaku: \"Aayaaji ko joomam addata, anndee min, ko mi jertinoowo ɓannguɗo"
        },
        {
            "chapter": 29,
            "verse": 51,
            "text": "Kere yonaali ɓe wonnde Men jippinii e maaɗa Deftere nden hinde janngee e maɓɓe? Wonii e ɗum, yurmeende e waaju wonannde yimɓe gomɗinooɓe"
        },
        {
            "chapter": 29,
            "verse": 52,
            "text": "Maaku: \"Alla yonii hakkunde am e mooɗon seedee Hino anndi ko woni kon ka kammuuli e ka leydi. Ɓen non gomɗimɓe meere nden ɓe yeddi Alla, ko ɓen woni sooyuɓe ɓen"
        },
        {
            "chapter": 29,
            "verse": 53,
            "text": "Hiɓe hawjirane lepte ɗen. Si wanaano fii lajal innaangal, lepte ɗen ardirayno e maɓɓe juhal, hara kamɓe ɓe so'aa-anndude"
        },
        {
            "chapter": 29,
            "verse": 54,
            "text": "Hiɓe hawjirane lepte ɗen, hara non pellet, Jahannama ko fiiltiinge heefereɓe ɓen"
        },
        {
            "chapter": 29,
            "verse": 55,
            "text": "Ñalnde lepte ɗen suddiroyta ɓe senngo dow maɓɓe e ka ley koyɗe maɓɓe, O daala[na ɓe]: \"Meeɗee ko gollaynoɗon kon"
        },
        {
            "chapter": 29,
            "verse": 56,
            "text": "Ko onon yo jeyaaɓe Am gomɗimɓe! Anndee leydi Am ndin ko yaajundi. Ko Min woni ko rewoton"
        },
        {
            "chapter": 29,
            "verse": 57,
            "text": "Kala wonkii meeɗay maayde. Refti ko ka Amen rutteteɗon"
        },
        {
            "chapter": 29,
            "verse": 58,
            "text": "Ɓen gomɗimɓe ɓe golli golle moƴƴe, ma Men hoɗnu ɓe ka Aljanna e cuuɗi ɗi canɗi ilata senngo ley majji, koɓe duumotooɓe ton. Iskin(heskey)° moƴƴere njoɓdi gollunooɓe, @Corrected"
        },
        {
            "chapter": 29,
            "verse": 59,
            "text": "ɓen muññiiɓe, ɓe tuugii e Joomi maɓɓe"
        },
        {
            "chapter": 29,
            "verse": 60,
            "text": "Ɗuuɗii e ruugayɗi ɗi yooɓotaako arsike majji! Ko Alla arsikata ɗi wonndude e onon. Ko Kanko woni Nanoowo, Annduɗo"
        },
        {
            "chapter": 29,
            "verse": 61,
            "text": "Pellet, si a lanndike ɓe: \"Ko hommbo tagi kammuu- li ɗin e leydi ndin, O elti naange ngen e lewru ndu?\" Ma ɓe wi'u: \"Ko Alla\". Ko honno ɓe ferlitoraa (e gomɗingol ngol)"
        },
        {
            "chapter": 29,
            "verse": 62,
            "text": "Alla no yaajinana arsike on Mo O muuyi e jeyaaɓe Makko ɓen, Himo ɓittana mo. Pellet, Alla ko Annduɗo kala huunde"
        },
        {
            "chapter": 29,
            "verse": 63,
            "text": "Pellet, si a lanndike ɓe: \"Ko hommbo jippiniri ndiyam ka kammu ɗam O wuurnitiri leydi ndin ɓaawo ndi yoorude?\", ma ɓe wi'u: \"Ko Alla\". Maaku: \"Yettoore woodanii Alla!\". Si ko woni, ko ɓuri ɗuuɗude e maɓɓe haqqiltaa"
        },
        {
            "chapter": 29,
            "verse": 64,
            "text": "Ɗam nguurndam aduna wonaali, si wanaa mbeleeɗe e fijindaaru. Pellet, ko hoɗo laakara ngon woni nguurandam. Sinno ɓe annduno"
        },
        {
            "chapter": 29,
            "verse": 65,
            "text": "Si ɓe waɗɗike ka laana, ɓe nodda Alla ɓe laɓɓinano Mo noddaandu ndun. Tuma nde O daɗndi ɓe ka njorndi, ontuma ɓe sirka"
        },
        {
            "chapter": 29,
            "verse": 66,
            "text": "No ɓe yeddira ko Men okki ɓe kon, awa yo ɓe dakmito! Aray kaɓe annda"
        },
        {
            "chapter": 29,
            "verse": 67,
            "text": "E ɓee yi'aali wonnde Men waɗii hormorde hoolniinde, yimɓe ɓen no cifee(bifte) bannge maɓɓe? E ko meere nden ɓe gomɗinta ɓe yedda neemaaji Alla ɗin"
        },
        {
            "chapter": 29,
            "verse": 68,
            "text": "E ko hommbo ɓuri tooñirde wa on fefindiiɗo fenaande e hoore Alla, maa o fenni goonga kan nde ka arunoo e makko? E wonaa ka Jahannama woni jaaƴorde yedduɓe ɓen"
        },
        {
            "chapter": 29,
            "verse": 69,
            "text": "Ɓen tiiɗnorɓe e (weltingol) Men, ma Men fewnirɓe e laawi Amen, ko pellet, Alla no wonndi e moƴƴinooɓe ɓen"
        },
        {
            "chapter": 30,
            "verse": 1,
            "text": "Alif, Laam, Miim"
        },
        {
            "chapter": 30,
            "verse": 2,
            "text": "Ruumiyankooɓe ɓen foolaama"
        },
        {
            "chapter": 30,
            "verse": 3,
            "text": "ka ɓuri ɓadaade e leydi ndin, kamɓe kadi ɓaawo ɓe fooleede, ɓe fooloya"
        },
        {
            "chapter": 30,
            "verse": 4,
            "text": "e nder duuɓi seeɗaaji. Ko Alla woodani fiyaaku (poolal ngal) ado e ɓaawo (maggal). Nden ñalnde, gomɗimɓe ɓen weltota"
        },
        {
            "chapter": 30,
            "verse": 5,
            "text": "ballal Alla ngal. Himo walla mo O muuyi. Ko Kanko woni Fooloowo, Hinnotooɗo"
        },
        {
            "chapter": 30,
            "verse": 6,
            "text": "[Ɗum] ko fodoore Alla. Alla lunndotaako fodoore Makko nden. Kono ko ɓuri ɗuuɗude e yimɓe ɓen ɓe anndaa"
        },
        {
            "chapter": 30,
            "verse": 7,
            "text": "Hiɓe anndi ko feeñi e nguurndam aduna, kono kamɓe e fii laakara on, ko ɓe welsindiiɓe"
        },
        {
            "chapter": 30,
            "verse": 8,
            "text": "E ɓee miijitaaki fii ko'e-maɓɓe? Alla tagiraali kammuuli ɗin e leydi ndin e ko woni hakkunde ɗin ɗiɗi, si wanaa goonga e lajal innaangal. Anndee ko ɗuuɗi e yimɓe ɓen, ko yedduɓe hawroygol e Joomi maɓɓe"
        },
        {
            "chapter": 30,
            "verse": 9,
            "text": "E ɓee yillaaki ka leydi ɓe taskoo ko honno battane ɓen adinooɓe ɓe wa'unoo? Ɓen wonuno ɓurɓe ɓe doole ɓe remi e leydi ndin ɓe wuuri e mayri ɓuri ko ɓee wuuri e mayri kon. Nulaaɓe maɓɓe ɓen addani ɓe ɓanngannduyeeji. Alla wonaali tooñoowo ɓe, kono non ko ko'e maɓɓe ɓe wonno e tooñude"
        },
        {
            "chapter": 30,
            "verse": 10,
            "text": "Refti ko wonunoo battane bonnuɓe ɓen, ko bonande fii ɓe fennii Aayeeje Alla ɗen, ɓe laatii e jalkitugol ɗe"
        },
        {
            "chapter": 30,
            "verse": 11,
            "text": "Ko Alla fuɗɗi tagu ngun; refti O rutta ngu; refti ko ka Makko rutteteɗon"
        },
        {
            "chapter": 30,
            "verse": 12,
            "text": "Ñalnde Darngal ngal darii, bomɓe ɓen taƴoto"
        },
        {
            "chapter": 30,
            "verse": 13,
            "text": "Woodanoytaaɓe e kafidiiɗi maɓɓe ɗin tefooji, ɓe woniino yedduɓe kafiduɓe ɓen"
        },
        {
            "chapter": 30,
            "verse": 14,
            "text": "Ñalnde Darngal ngal darii,nden ñalnde ɓe seertoyay"
        },
        {
            "chapter": 30,
            "verse": 15,
            "text": "Si ko ɓen gomɗimɓe ɓe golli golle moƴƴe, ɓen ɗon wonoyay e beeli (Aljanna) hiɓe saɗnee(weltine)"
        },
        {
            "chapter": 30,
            "verse": 16,
            "text": "Si tawii non ko ɓen yedduɓe ɓe fenni Aayeeje Amen ɗen e hawrugol ngol e laakara, ɓen ɗon ko tawnoyteeɓe e lepte ɗen"
        },
        {
            "chapter": 30,
            "verse": 17,
            "text": "Subbunhinanee Alla, tuma hiiroton e tuma weetoton"
        },
        {
            "chapter": 30,
            "verse": 18,
            "text": "Ko Kanko yettoore woodani ka kammuuli e ka leydi, e kiikiiɗe e saaga ñalloton"
        },
        {
            "chapter": 30,
            "verse": 19,
            "text": "Himo yaltina ko wuuri e ndr ko maayi, O yaltina kadi ko maayi e nder ko wuuri. Himo wuurnita leydi ndin ɓaawo ndi yoorude. Ko wano non yatainirte- ɗon (e genaale mon)"
        },
        {
            "chapter": 30,
            "verse": 20,
            "text": "Hino jeyaa e maandeeji Makko ɗin: wonnde O tagii on immorde e mbum-mbuldi, refti jaka ko on ɓanndike saakotooɓe [e leydi ndin]"
        },
        {
            "chapter": 30,
            "verse": 21,
            "text": "Hino jeyaa e maandeeji Makko ɗin : wonnde O tagiranii on e wonkiiji mon ɗin, resondirɓe, fii yo on deeƴu e maɓɓe, O waɗi hakkunde mon giggol e yumeende. Wonii e ɗum, maandeeji wonannde yimɓe miijitotooɓe"
        },
        {
            "chapter": 30,
            "verse": 22,
            "text": "Hino jeyaa e maandeeji Makko ɗin: tagugol kammuuli ɗin e leydi ndin, e luutondirgol ɗemɗe mon e mbaadiiji mon. Wonii e ɗum, maandeeji anduɓe ɓen"
        },
        {
            "chapter": 30,
            "verse": 23,
            "text": "Hino jeyaa e maandeeji Makko ɗin: ɗoyngol mon ngol jemma e ñalorma, e ɗaɓɓugol mon ɓural Makko. Wonii e ɗum, maandeeji wonannde yimɓe nanooɓe"
        },
        {
            "chapter": 30,
            "verse": 24,
            "text": "Hino jeyaa e maandeeji Makko ɗin: Himo hollira on maƴe ɗen kulol e tama'u (toɓo), Himo jippinira ka kammu ndiyam, O wuurnitira ɗam leydi ndin ɓaawo ndi yoorude. Wonii e ɗum, maandeeji, wonannde yimɓe haqqilooɓe"
        },
        {
            "chapter": 30,
            "verse": 25,
            "text": "Hino jeyaa e maandeeji Makko ɗin: nde kammu ngun e leydi ndin daroto e yamiroore Makko. Refti si O noddii on noddaandu ka leydi, e jaka onon hiɗon yalta (e genaale mon)"
        },
        {
            "chapter": 30,
            "verse": 26,
            "text": "Hino woodani (laamagol, e tagugol e toppitagol) ɓen wonɓe ka kammuuli e ka leydi: kala maɓɓe ko ɗoftiiɓe Mo"
        },
        {
            "chapter": 30,
            "verse": 27,
            "text": "Ko Kanko woni fuɗɗuɗo tagu ngun, refti O ruttita ngu; ko ɗum ɓuri newanaande Mo. Hino woodani sifa ɓurɗo toowude ka kammuuli e ka leydi. Ko Kanko woni on Fooluɗo, Ñeeñuɗo on"
        },
        {
            "chapter": 30,
            "verse": 28,
            "text": "O piyanii on misal immorde e ko'e-mon: hara no woodani on e ɓen ɓe jeyruɗon ñaame mon, immorde e kafidal e kon ko Men arsiki on, hara hiɗon fota e ɗum, hiɗon hulira ɓe wano hulirton ko'e-mon? Ko woni nii Men fensitirta Aayeeje ɗen, wonannde yimɓe haqqilooɓe"
        },
        {
            "chapter": 30,
            "verse": 29,
            "text": "Si ko woni, tooñuɓe ɓen jokkirii beleeɗe maɓɓe ɗen ko aldaa e ganndal. Ko hommbo fewnata mo Alla majjini? Alanaa ɓe wallooɓe"
        },
        {
            "chapter": 30,
            "verse": 30,
            "text": "Fewtinir yeeso maa ngon e diina kan ñiiɓugol [e mun]. [Ɗum] ko tagu Alla ngu O tagiri yimɓe ɓen e mun - waɗtitugol alaa e tagu Alla ngun -. Ko ɗum woni diina focciika kan; kono ɓurɓe ɗuuɗude e yimɓe ɓen anndaa"
        },
        {
            "chapter": 30,
            "verse": 31,
            "text": "Hara ko on ruttotooɓe e Makko; hulon Mo, ñinnon julde nden, wata on jeye e sirkooɓe ɓen"
        },
        {
            "chapter": 30,
            "verse": 32,
            "text": "(wano) ɓeya senndunooɓe diina mun kan, ɓe woni pecce-pecce, kala fedde no weltora ko woni ka mun kon"
        },
        {
            "chapter": 30,
            "verse": 33,
            "text": "Si saɗteende memii yimɓe ɓen, ɓe noddira Joomi maɓɓe ko ɓe ruttitiiɓe e Makko; refti si O meeɗinii ɓe yumeende immorde e Makko, e jaka fedde goo e maɓɓe no kafida e Joomi mun"
        },
        {
            "chapter": 30,
            "verse": 34,
            "text": "Yoɓe yeddu ko Men okki ɓe kon. \"Awa dakmitee, arma anndon"
        },
        {
            "chapter": 30,
            "verse": 35,
            "text": "Kaa Men jippin e maɓɓe hujja (Deftere), hara honde yewta fii ko ɓe sirkaynoo kon"
        },
        {
            "chapter": 30,
            "verse": 36,
            "text": "Si Men meeɗinirii yimɓe ɓen neema, ɓe weltoroo mo. Si bone memirii ɓe sabu ko juuɗe maɓɓe ɗen ardiniri kon, e jaka hiɓe taƴoo"
        },
        {
            "chapter": 30,
            "verse": 37,
            "text": "E ɓe yi'aali wonnde Alla no yaññana arsike on mo O muuyani, O ɓillina? Wonii e ɗum, maandeeji wonannde yimɓe gomɗinooɓe"
        },
        {
            "chapter": 30,
            "verse": 38,
            "text": "Jonnu jom-ɓadiido o hakke makko on, e ɓilliiɓe e ɓii-laawol. Ɗum ɓuri moƴƴude wonande ɓeen faalaaɓe yarluyee Alla on; ko ɓen woni maloyteeɓe ɓen. @Corrected"
        },
        {
            "chapter": 30,
            "verse": 39,
            "text": "Kala ko jonnuɗon e riba, fii on ɓeydor e jawle yimɓe ɓen, ɗum ɓeydotaako ka Alla, kala non ko okkuɗon e Jakka, mo faandoriɗon welayee Alla, ɓen ɗon, ko sowanoyteeɓe [njoɓdi] ɓen. @Corrected"
        },
        {
            "chapter": 30,
            "verse": 40,
            "text": "Ko Alla woni taguɗo on, refti O arsiki on, refti O wara on, refti O wuurnita on. Hara no e kafidaaɗi mon ɗin waɗayɗi goɗɗum e ɗum? Senayeewoo-dani Mo! O toowii e kon ko ɓe sirkata"
        },
        {
            "chapter": 30,
            "verse": 41,
            "text": "Bone on feeñiri ka njoorndi e ka maaje, sabu ko juuɗe yimɓe ɓen faggitii kon; fii yo O meeɗin ɓe yoga e ko ɓe huuwi; belajo'o, ɓe ruttoto"
        },
        {
            "chapter": 30,
            "verse": 42,
            "text": "Maaku: \"Yiilee ka leydi, ndaaron ko honno battane adinooɓe ɓen wa'unoo. Tawno ko ɓuri ɗuuɗude e maɓɓe ko sirkooɓe"
        },
        {
            "chapter": 30,
            "verse": 43,
            "text": "Fewtinir yeeso maa ngon e diina focciika kan, ado ñalaande arde immorde ka Alla nde ruttetaake. Nde ñalnde, ɓe seeday"
        },
        {
            "chapter": 30,
            "verse": 44,
            "text": "Kala yedduɗo, haray geddi makko ɗin no fawii mo. Kala non golluɗo moƴƴere, haray ko ko'e-maɓɓe ɓe hebilani (Aljanna)"
        },
        {
            "chapter": 30,
            "verse": 45,
            "text": "fii yo O yoɓu ɓen gomɗimɓe ɓe golli moƴƴuɗi, e ɓural Makko ngal. Kanko On, O yiɗaa heeferɓe ɓen"
        },
        {
            "chapter": 30,
            "verse": 46,
            "text": "Hino jeyaa e maandeeji Makko ɗin: Wurtugol Mo keneeli ɗin wewlinooji, e fii yo O meeɗin on e yurmeende Makko nden, e no laaɗe ɗen dogira e yamiroore Makko, e fii yo o ɗaɓɓu e ɓural Makko. Belajo'o, on yettay [Mo]"
        },
        {
            "chapter": 30,
            "verse": 47,
            "text": "Gomɗii Men nulii ado maaɗa Nulaaɓe haa e yimɓe maɓɓe ɓen, ɓe addani ɓe ɓanngannduyeeji. Men yottii e ɓen bonnuɓe; tawi no jojji e Amen faabagol gomɗimɓe ɓen"
        },
        {
            "chapter": 30,
            "verse": 48,
            "text": "Ko Alla woni nuloowo keneeɗi ɗin, ɗi sogga duule ɗen; O saakitira ɗum ka weeyo no O yiɗiri; O waɗta ɗum taƴe-taƴe. A yi'ay toɓo ngon no yalta hakkude mun. Si O hewtinii ngo e on Mo O muuyi e jeyaaɓe Makko ɓen, e jaka kamɓe hiɓe weltoo"
        },
        {
            "chapter": 30,
            "verse": 49,
            "text": "Gomɗii ɓe laatinoke ado (toɓo) ngon jippineede e maɓɓe, ko taƴinooɓe"
        },
        {
            "chapter": 30,
            "verse": 50,
            "text": "Ndaarii e battane yurmeende Alla nden, no O wuurnitorta leydi ɓaawo ndi yoorude. Pellet, waɗoowo ɗum On, ko wuurnitoowo maayɓe ɓen, Kanko Ko O hattanɗo kala huunde"
        },
        {
            "chapter": 30,
            "verse": 51,
            "text": "[Hay] si Men nulii henndu, ɓe yi'i [gese maɓɓe] ɗen no soyɗi, ɓe jokkay ɓaawo ɗum, hiɓe yedda"
        },
        {
            "chapter": 30,
            "verse": 52,
            "text": "Pellet, an a nanintaa maayɓe ɓen, a nanintaa faaɗuɓe ɓen kadi noddaandu ndun, si ɓe runtiima ɓe huccinii ɓabbe (maɓɓe)"
        },
        {
            "chapter": 30,
            "verse": 53,
            "text": "A wonaali fewnoowo wumɓe ɓen e majjere maɓɓe. A nanintaa si wanaa ɓen gomɗimɓe Aayeeje Amen ɗen, hara ko ɓe jebbiliiɓe"
        },
        {
            "chapter": 30,
            "verse": 54,
            "text": "Ko Alla woni taguɗo on e lo'ere, refti O waɗi ɓaawo lo'ere nden cemmbe, refti O waɗi ɓaawo cemmbe ɗen lo'ere e puri(dandanndi). Himo taga ko O muuyi, Ko Kanko woni Annduɗo, Hattanɗo"
        },
        {
            "chapter": 30,
            "verse": 55,
            "text": "Ñalnde Darngal nal darotoo, bomɓe ɓen woonday ɓe ñiiɓaali si wanaa saanga. Ko wano nii ɓe wonanoo ferliseede (e goonga)"
        },
        {
            "chapter": 30,
            "verse": 56,
            "text": "Okkaaɓe ganndal e gomɗinal ɓen wi'a: \"Gomɗii on ñiiɓii e ko Alla winndi kon, haa ñalnde ummital. Ko ndee woni ñalaande ummital, kono onon on anndaano"
        },
        {
            "chapter": 30,
            "verse": 57,
            "text": "Nden ñalnde, ngantooji ɗin nafoytaa tooñuɓe ɓen, wanaa kamɓe woni ko ɗaɓɓiretee welayee [Alla]. @Corrected"
        },
        {
            "chapter": 30,
            "verse": 58,
            "text": "Gomɗii Men piyanii yimɓe ɓen e nde Alquraanaa- re, kala misal. Pellet, si a addanii ɓe Aaya, ɓen yedduɓe wi'ay: \"On wonaali, si wanaa meerenteeɓe"
        },
        {
            "chapter": 30,
            "verse": 59,
            "text": "Ko wano nii Alla notira e ɓerɗe ɓen ɓe anndaa"
        },
        {
            "chapter": 30,
            "verse": 60,
            "text": "Muñño, pellet, fodoore Alla nden, ko goona. Wata ɓe hoynuma ɓen hoyfine"
        },
        {
            "chapter": 31,
            "verse": 1,
            "text": "Alif, Laam, Miim"
        },
        {
            "chapter": 31,
            "verse": 2,
            "text": "Ɗee, ko Aayeeje Deftere ñeñaande nden"
        },
        {
            "chapter": 31,
            "verse": 3,
            "text": "Ko nde peewal e yurmeende wonannde moƴƴinooɓe ɓen"
        },
        {
            "chapter": 31,
            "verse": 4,
            "text": "ɓen ñinnooɓe julde nden, ɓe totta aakkal on, hara kamɓe ko ɓe yananaaɓe (fii laakara)"
        },
        {
            "chapter": 31,
            "verse": 5,
            "text": "Ko ɓen woni e peewal immorde e Joomi maɓɓe ɓe, ko kamɓe woni malaaɓe ɓen"
        },
        {
            "chapter": 31,
            "verse": 6,
            "text": "Hino woodi e yimɓe ɓen, soodiroowo mbeleeɗe konnguɗi haa o majjira e laawol Alla ngol ko aldaa e ganndal, o jogitora (Aayeeje) ɗen jalnitgol. Ɓen ɗon, hino woodani ɓe lepte hoynooje"
        },
        {
            "chapter": 31,
            "verse": 7,
            "text": "Si Aayeeje Amen ɗen janngaama e makko, o huccitira(runtora) townitaare, wa si tawii o nanaali ɗe, wa si tawii ko pahu woni e noppi makko. weltanir-mo lepte muusuɗe"
        },
        {
            "chapter": 31,
            "verse": 8,
            "text": "Pellet, ɓen gomɗimɓe ɓe golli moƴƴi ɗin, hino woodani ɓe Aljannaaji neema"
        },
        {
            "chapter": 31,
            "verse": 9,
            "text": "Ko ɓe duumotooɓe ton, ɗum ko fodoore Alla goongunde. Ko Kanko woni On Fooluɗo, Ñeeñuɗo"
        },
        {
            "chapter": 31,
            "verse": 10,
            "text": "O tagirii kammuuli ɗin ko aldaa e tugaale, ɗe yi'oton; O werlii ka leydi pelle fii wata ndi dillidu e mon; O saaki e mayri kala ruugayngel. Men jippiniri ndiyam ka kammu, Men fuɗini e mayri kala nooneeji tedduɗi"
        },
        {
            "chapter": 31,
            "verse": 11,
            "text": "Ɗum ɗoo ko tagu Alla. Hollee Lam ko ɗi (rewoton ɗin) gaanin Makko tagi?\" Si ko woni, tooñuɓe ɓen no e majjere ɓanngunde"
        },
        {
            "chapter": 31,
            "verse": 12,
            "text": "Gomɗii Men okkii Luqmaan ñenƴal: \"Wonnde yettu Alla. Kala yettuɗo, haray ko hoore-makko o yettani; kala non yedduɗo, anndu pellet, Alla ko Galo, Yettiniiɗo"
        },
        {
            "chapter": 31,
            "verse": 13,
            "text": "Janto tuma Luqmaana wi'annoo geɗal makko on, hari himo waajoo mo: \"Ko an ɓinngel am, wata a sirkan Alla. Pellet, sirku on ko tooñe mawɗe"
        },
        {
            "chapter": 31,
            "verse": 14,
            "text": "Men yamirii neɗɗanke on [ɗoftagol] jibimɓe mo ɓen; yumma makko saawirii mo lo'ere e hoore lo'ere: entugol mo ngol, ko e nder duuɓi ɗiɗi. \"Wonnde yettam e jinnaaɓe maa ɓen. Ko ka Am woni waɗtinirde nden"
        },
        {
            "chapter": 31,
            "verse": 15,
            "text": "Si ɓe tiiɗnorii ma fii sirkangol Lam e ko a alanaa ɗum ganndal, wata a ɗofto ɓe; wonndir e maɓɓe ka aduna ɗoo moƴƴere. Jokku laawol on ruttiiɗo e Am. Refti ko ka Am woni ruttorde mon, Mi yeetitoo on, ko gollaynoɗon"
        },
        {
            "chapter": 31,
            "verse": 16,
            "text": "Ko an ɓinngel am, anndu ɗen [golle bonɗe maa moƴƴe], si fotii wa abbere, immorde e nenndi foññe, ɗum wona e fetere, maa ka kammuuli maa ka leydi, Alla artiray nde. Pellet, Alla ko Newiiɗo, Humpitiiɗo"
        },
        {
            "chapter": 31,
            "verse": 17,
            "text": "Ko an yo ɓinngel am, ñiiɓnu julde nden, yamiraa moƴƴere, haɗaa ŋiñere(pankare), muñño-ɗaa e ko heɓu-maa. Pellet, ɗum ko jeyaaɗum e fiyakkuji mawɗi. @Corrected"
        },
        {
            "chapter": 31,
            "verse": 18,
            "text": "Wata fal yimɓe ɓen yeeso maa ngon, wata a yahru ka leydi ñaaƴagol. Pellet, Alla yiɗaa kala ñaaƴotooɗo mantoo"
        },
        {
            "chapter": 31,
            "verse": 19,
            "text": "Hakindo e yahdu-maa ndun, joltinaa(ustu) hito maa ngon; ko ɓuri añeede e hitooji ɗin, pellet, ko luukaadu mbabba"
        },
        {
            "chapter": 31,
            "verse": 20,
            "text": "E on yi'aali wonnde Alla eltanii on ko woni kon ka kammuuli e ka leydi? O huuɓitiri on neemaaji Makko feeñuɗi e suuɗiiɗi. Hino woodi e yimɓe ɓen, on wennjiroowo e fii Alla, ko aldaa e gannndal, wanaa peewal, wanaa Deftere jabunde"
        },
        {
            "chapter": 31,
            "verse": 21,
            "text": "Si ɓe wi'anaa:\"Jokkee kon ko Allah Jippini\", ɓe wi'a: \"Si ko woni, men jokkay ko men tawri kon baabiraaɓe amen ɓen\"; e hay si tawii seytaane wonii hino nodda ɓe e lepte dulboowe ngen"
        },
        {
            "chapter": 31,
            "verse": 22,
            "text": "Kala jebbiluɗo yeeso mun ngon faade e Alla, hara ko o moƴƴinɗo, gomɗii o jaggiima e ɓoggol tiiɗungol. Ko ka Alla woni battane fiyakuuji ɗin"
        },
        {
            "chapter": 31,
            "verse": 23,
            "text": "Kala yedduɗo, wata keeferaaku makko sunine. Ko ka Amen woni ruttorde maɓɓe, Men humpita ɓe ko ɓe huuwunoo. Pellet, Alla ko Annduɗo jaati ɓerɗe"
        },
        {
            "chapter": 31,
            "verse": 24,
            "text": "Men dakmitay ɓe seeɗa, refti Men forsaɓe e lepte tekkuɗe"
        },
        {
            "chapter": 31,
            "verse": 25,
            "text": "Pellet, si a lamndike ɓe : \"Ko hommbo tagi kammiili ɗin e leydi ndin?\" Ma ɓe wi'u: \"Ko Alla!\" Maaku: \"Yettoore woodanii Alla!\". Kono ko ɓuri ɗuuɗude e maɓɓe anndaa"
        },
        {
            "chapter": 31,
            "verse": 26,
            "text": "Ko Alla woodani kala ko woni kammuuli e ka leydi. Pellet, Alla, ko Kanko woni Galo, Yettiniiɗo"
        },
        {
            "chapter": 31,
            "verse": 27,
            "text": "Hay si tawii ko woni ka hoore leydi kon e leɗɗe, [settiraama] karambi, maayo ngon ɓeydora (wontugol ndaha) ɓaawo ɗum, yeru maaje jeeɗiɗi, konnguɗi Alla ɗin lannataa. Pellet, Alla ko Fooluɗo, Ñeeñuɗo"
        },
        {
            "chapter": 31,
            "verse": 28,
            "text": "Tagugol on e immintingol wonaali, si wanaa wa (tagugol) wonkii gooti. Pellet, Alla ko Nanoowo, Yi'oowo"
        },
        {
            "chapter": 31,
            "verse": 29,
            "text": "E a yi'aali wonnde Alla no naada jemma on e nder ñalora on, O naada ñalorma kadi e nder jemma on, O eltii kadi naange ngen e lewru ndun, kala majji no doga haa e lajal innaangal? E wonnde Alla ko Humpitiiɗo ko golloton kon"
        },
        {
            "chapter": 31,
            "verse": 30,
            "text": "Ɗum [ko jaŋtaa ɗoo], ko tawde pellet, Alla ko Kanko woni Goonga, e wonnde kon ko ɓe noddata gaanin Makko, ko ɗum woni meere nden, e wonnde ko Alla woni Toowuɗo, Mawnuɗo On"
        },
        {
            "chapter": 31,
            "verse": 31,
            "text": "E a yi'aali wonnde laaɗe ɗen hino dogira ka maayo e neema Alla, fii yo O hollu on maandeeji Makko ɗin? Wonii e ɗum, maandeeji, wonannde kala heewuɗo-muñal, yettoowo (neema)"
        },
        {
            "chapter": 31,
            "verse": 32,
            "text": "Si tawii morlooɗe(bempejje) hippiriiɓe wa duule [maa pelle], ɓe nodday Alla, hara hiɓe laɓɓinani Mo dewal; tuma nde O daɗndunooɓe ka njorndi, tawi no e maɓɓe hakindiiɗo. Yeddataa Aayeeje Amen ɗen, si wanaa kala heewuɗo janfa, keefeero"
        },
        {
            "chapter": 31,
            "verse": 33,
            "text": "Ko onon yo yimɓe! Hulee Joomi mon, hulon ñalaande, nde baaba duncanoytaa ɓiɗɗo mun, wanaa ɓiɗɗo on kadi duncanoyta ben mun hay huunde. Pellet, fodoore Alla nden ko goonga. Wata nguurndam aduna hodu on, wata hodu on e Alla, (seytaane) hodoowo"
        },
        {
            "chapter": 31,
            "verse": 34,
            "text": "Pellet, ko ka Alla woni anndal Darngal, Himo jippina toɓo; Himo anndi ko woni ka nder renngaaji. Wonkii (woo) anndaa ko ki faggitoto janngo, wonkii (woo) kadi anndaa ko e leydi honndi maayata. Pellet, Alla ko Annduɗo, Humpitiiɗo"
        },
        {
            "chapter": 32,
            "verse": 1,
            "text": "Alif, Laam, Miim"
        },
        {
            "chapter": 32,
            "verse": 2,
            "text": "Jippineede Deftere nden, sikke woo alaa e mu'un, ko immorde ka Jeyɗo winndere nden"
        },
        {
            "chapter": 32,
            "verse": 3,
            "text": "Walla ɓe wi'ay kanko (Muhammadu) o fefindi nde? Si ko woni, ko nde goongaare, immorde ka Joomi maa, fii yo a jertin yimɓe, ɓe jertinoowo araano e mun ado maaɗa, belajo'o, ɓe feeway"
        },
        {
            "chapter": 32,
            "verse": 4,
            "text": "Ko Alla woni taguɗo kammuuli ɗin e leydi ndin, e kon ko woni hakkunde majji, e nder balɗe jeegoo. Refti O fotondiri ka dow \"Arski\". Alanaa on gaanin Makko, giɗo wanaa tefoowo. E on waajitotaako? @Corrected"
        },
        {
            "chapter": 32,
            "verse": 5,
            "text": "Himo fewja fiyaakuuji ɗin ka kammu haa ka leydi, refti ɗi ƴeenga ka Makko, e ñalaande nde emmbere mun woni, duuɓi ujunere e ko limoton"
        },
        {
            "chapter": 32,
            "verse": 6,
            "text": "On [fewjoowo fii ɗum on], ko Annduɗo wirniiɗi e feeñuɗi, Fooluɗo, Hinnotooɗo"
        },
        {
            "chapter": 32,
            "verse": 7,
            "text": "On labinɗo kala huunde nde O tagi. O fuɗɗi tagude neɗɗanke ndin e loopal"
        },
        {
            "chapter": 32,
            "verse": 8,
            "text": "refti O waɗi geyngol makko ngol, e sortondiral, immorde ndihal [maniiyu] lo'uɗam"
        },
        {
            "chapter": 32,
            "verse": 9,
            "text": "refi O fotndindiri mo, O wutti e makko Ruuhu Makko on. O waɗani on nanɗe, e giiɗe e ɓerɗe. [Kono] fanɗii ko yettonton"
        },
        {
            "chapter": 32,
            "verse": 10,
            "text": "Ɓe wi': \"E nee, si min majjii ka leydi, eyoo men wontay e tagu hesu?\" Ko woni kamɓe e hawrugol e Joomi maɓɓe, ko ɓe yedduɓe [ɗum]"
        },
        {
            "chapter": 32,
            "verse": 11,
            "text": "Maaku: \"Ko hunnata on, ko malaa'ikaajo maayde on wakkilaaɗo on. Refti ko ka Joomi mon rutteteɗon"
        },
        {
            "chapter": 32,
            "verse": 12,
            "text": "Sinno a yi'ayno, tuma nde bomɓe ɓen ugginta ko'e-maɓɓe ka Joomi maɓɓe! [lƁe wi'a]: \"Joomi amen, men yi'ii men nanii, rutton men, men golla ko moƴƴi; menen men yananaama"
        },
        {
            "chapter": 32,
            "verse": 13,
            "text": "Sinno Men muuyuno, Men okkayno kala wonkii peewal makki. Ko woni tun, konngol jojjii immorde e An : \"Ma Mi hebbiniray Jahannama on jinna e yimɓe, ɓe denndaangal"
        },
        {
            "chapter": 32,
            "verse": 14,
            "text": "Meeɗiree (lepte ɗen) sabu welsindagol mon hawrugol e ndee ñalaande mon ɗoo. Menen (kadi) Men yejjitii on. Meeɗiree lepte luttal, sabu ko huuwaynoɗon kon"
        },
        {
            "chapter": 32,
            "verse": 15,
            "text": "Anndee ko gomɗinta Aayeeje Amen ɗen, ko ɓen tawɓe si ɓe waajoraama ɗe, ɓe suuyiray sujjugol, ɓe subbuhinora yettugol Joomi maɓɓe, kamɓe ɓe townitotaako"
        },
        {
            "chapter": 32,
            "verse": 16,
            "text": "Becce maɓɓe ɗen hino woɗɗitoo e lelorɗe ɗen, hiɓe noddira Joomi maɓɓe kulol e tama'u; e kon ko Men arsiki ɓe, hiɓe wintoo"
        },
        {
            "chapter": 32,
            "verse": 17,
            "text": "Wonkii (woo) anndaa ko maranaa ɓe e ko ɓuɓɓinta ɓernde, ɗum ko njoɓdi ko ɓe gollaynoo kon"
        },
        {
            "chapter": 32,
            "verse": 18,
            "text": "E on laatiiɗo gomɗinɗo wa'ay wa on faasiqe? (aa'aa), ɓe fotataa"
        },
        {
            "chapter": 32,
            "verse": 19,
            "text": "Si ko ɓen omɗimɓe ɓe golli golle moƴƴe, hino woodani ɓe Aljannaaji weerde jipporde, sabu koɓe gollaynoo kon"
        },
        {
            "chapter": 32,
            "verse": 20,
            "text": "Si tawii non ko ɓe faasiqiiɓe, haray femporde ɓen ɗon nden, ko ka Yiite: Tuma kala ɓe faalaa yaltugol e magge, ɓe ruttitee e magge, ɓe wi'anee: \"Meeɗee lepte Yiite nge fennayoɗon ngen"
        },
        {
            "chapter": 32,
            "verse": 21,
            "text": "Ma Men meeɗinir ɓe lepte aduna, ado lepte mawɗe ɗen (laakara), belajo'o, ɓe ruttitoto"
        },
        {
            "chapter": 32,
            "verse": 22,
            "text": "Alaa ɓurɗo tooñude wano waajoraaɗo Aayeeje Joomi mun ɗen, refti o ɗuurnii ɗe ! Pellet, Menen, ko Men yoftotooɓe e bomɓe ɓen"
        },
        {
            "chapter": 32,
            "verse": 23,
            "text": "Gomɗii Men okkii Muusaa Deftere nden, - wata a wonu e sikke e fii hawroygol e makko -, Men waɗi nde ɗoworde ɓiɗɓe Israa'iila ɓen"
        },
        {
            "chapter": 32,
            "verse": 24,
            "text": "Men waɗi e maɓɓe ardiiɓe, ɗowirooɓe (yimɓe ɓen) yamiroore Amen, nde ɓe muññinoo, ɓe woni yananaaɓe e Aayeeje Amen ɗen"
        },
        {
            "chapter": 32,
            "verse": 25,
            "text": "Pellet, Joomi maa, ko Kanko senndoyta hakkunde maɓɓe, Ñalnde Darngal, e kon ko ɓe lurraynoo e fii mun"
        },
        {
            "chapter": 32,
            "verse": 26,
            "text": "E feeñanaali ɓe, no foti ɗuuɗude e ko Men halki ado maɓɓe e gire, hiɓe yaha e koɗooli maɓɓe? Pellet, no e ɗum, tasakuyeeji ! E ɓee haqqiltaa"
        },
        {
            "chapter": 32,
            "verse": 27,
            "text": "E ɓe yi'aali, wonnde Meɗen soggira ndiyam ɗam ka leydi hokkundi, Men yaltinira ɗam remuru, ndu neemoraaɗi maɓɓe e kamɓe ñaamata e mun? E ɓe yi'ataa"
        },
        {
            "chapter": 32,
            "verse": 28,
            "text": "Hiɓe wi'a: \"Ko honnde tuma woni ngal uddital, si on laatike goonguɓe"
        },
        {
            "chapter": 32,
            "verse": 29,
            "text": "Maaku: \"Ñalnde uddial ngal, ko heeferɓe ɓen gomɗinoyta nafoytaaɓe, wanaa kamɓe woni nennanteeɓe"
        },
        {
            "chapter": 32,
            "verse": 30,
            "text": "Ɗuurno ɓe, haɓɓito-ɗaa. Kamɓe kan, ko ɓe haɓɓitiiɓe (lepte)"
        },
        {
            "chapter": 33,
            "verse": 1,
            "text": "Ko an yo Annabiijo! Hulu Alla, wata a ɗofto heeferɓe ɓen e naafiqiiɓe ɓen. Pellet, Alla laatike Annduɗo, Ñeeñuɗo"
        },
        {
            "chapter": 33,
            "verse": 2,
            "text": "Jokku ko wahayinaa kon e maaɗa, immorde ka Joomi maa. Pellet, Alla laatike Humpitiiɗo ko golloton kon"
        },
        {
            "chapter": 33,
            "verse": 3,
            "text": "Fawo e Alla. Alla yonii faweteeɗo e mun"
        },
        {
            "chapter": 33,
            "verse": 4,
            "text": "Alla waɗanaali neɗɗanke ɓerɗe ɗiɗi e nder fulkuru makko. O waɗaali kadi resondiraaɓe mon ɓen ɓe nanndinirton, neeniraaɓe mon. O waɗaali kadi nodditirayɓe on (baaba ɓen), ɓiɗɓe mooɗon. Ɗum mooɗon, ko kongol mon [yaltungol e] kunndule mon. Alla non, no daala goonga, ko Kanko woni fewnoowo e focciingol ngol"
        },
        {
            "chapter": 33,
            "verse": 5,
            "text": "Noddiree ɓe baabiraaɓe maɓɓe ɓen: ko ɗum ɓuri nunɗude ka Alla. Si tawii non on anndaa baabiraaɓe maɓɓe ɓen, haray ko musiɗɓe mon ka diina e heftodiiɓe mon. Bakkaatu fawaaki on e ko woopoton (faayon) e mun, kono (on bakkondinay e) ko faandoriɗon ɓerɗe mon ɗen. Alla laatike Haforoowo, Hinnotooɗo"
        },
        {
            "chapter": 33,
            "verse": 6,
            "text": "Ko Annabiijo on ɓuri hanndude e gomɗimɓe ɓen diini ko'e maɓɓe; suddiiɓe makko ɓen, ko neeniraaɓe maɓɓe. Joomiraaɓe enɗamaaji ɓen, ko yoga maɓɓe ɓuri hanndude yoga [e ndonndi ndin] ka Deftere Alla, diini gomɗimɓe ɓen e feruɓe ɓen, si wanaa hara on waɗan weldiiɓe mon [ɓe ronataa] ɓen moƴƴere. Ɗum wonii ko winndaa ka deftere"
        },
        {
            "chapter": 33,
            "verse": 7,
            "text": "Janto tuma nde Men ƴettidunoo e Annabaaɓe ɓen ahadi maɓɓe, e ma'a an kadi, e Nuuhu, e Ibraahiima, e Muusaa e Iisaa ɓiɗɗo Maryama on: Men ƴettidi e maɓɓe ahadi tiiɗundi"
        },
        {
            "chapter": 33,
            "verse": 8,
            "text": "fii no [Alla] lamdora goonguɓe ɓen e goonga maɓɓe kan. O hebilanii yedduɓe ɓen, lepte muusuuɗe"
        },
        {
            "chapter": 33,
            "verse": 9,
            "text": "Ko onon yo gomɗimɓe ! Annditee neema Alla on e dow mooɗon, tuma nde koneeli arunoo on, Men wurti e maɓɓe henndu e konuuli, ngu on yi'aali. Alla siforii Rentuɗo ko golloton"
        },
        {
            "chapter": 33,
            "verse": 10,
            "text": "Tuma nde ɓe ardirannoo on, ka senngo dow mon e ka ley [saare] mon, e tuma nde gite ooñinoo, ɓerɗe ɗen hewtiri ka lookoƴe, hiɗon jikka Alla (ontuma) jikke luutondirɗe"
        },
        {
            "chapter": 33,
            "verse": 11,
            "text": "Ko ɗon gomɗimɓe ɓen njariba, ɓe dilliniraa dillere saɗtunde"
        },
        {
            "chapter": 33,
            "verse": 12,
            "text": "Janto kadi, tuma nde naafiqiiɓe ɓen, e ɓen ɓe ñawu woni e ɓerɗe mun wi'aynoo: \"Alla e Nulaaɗo Makko on fodaali men, si wanaa hodo"
        },
        {
            "chapter": 33,
            "verse": 13,
            "text": "E tuma nde fedde goo e maɓɓe wi'unoo: \"Ko onon yo yimɓe Yathrib ! Ñiiɓirde alanaa on (ɗoo), yiltitee [ka mon]\". Fedde goo e maɓɓe no waynitoo Annabiijo on, hiɓe wi'a : \"Cuuɗi amen ɗin ko na huncii\", hara non wanaa ɗi hunciiɗi: ɓe faandaaki, si wanaa dogugol"
        },
        {
            "chapter": 33,
            "verse": 14,
            "text": "Hay si tawno (ayɓe) ɓen naatiranno ɓe ɓannge mayre, refti ɓe lanndaa fitina (yeddugol), pellet, ɓe wonayno e mun, ɓe leelnataano e ɗum, si wanaa seeɗa"
        },
        {
            "chapter": 33,
            "verse": 15,
            "text": "hara le gomɗii ɓe ahodiino e Alla ko adii, wonnde ɓe runtotaako ɓabbe. Ahadi Alla ndin non, ndi laatike lannditorteendi"
        },
        {
            "chapter": 33,
            "verse": 16,
            "text": "Maaku: \"Dogugol nafataa on, si on dogu maayde maa hare; haray ɗum, on dakmitetaake, si wanaa seeɗa"
        },
        {
            "chapter": 33,
            "verse": 17,
            "text": "Maaku: \"Ko hommbo woni daɗndoowo on e Alla, si O faandanike on bone, maa si O faandanike on yurmeende?\" Ɓe heɓantaa ko'e maɓɓe gaanin Alla, giɗo wanaa ballo"
        },
        {
            "chapter": 33,
            "verse": 18,
            "text": "Gomɗii Alla no anndi falaotooɓe ɓen e mon, e ɓen wi'anooɓe musiɗɓe maɓɓe ɓen :\"Aree e amen\", hara non ɓe arataa e hare nden, si wanaa seeɗa"
        },
        {
            "chapter": 33,
            "verse": 19,
            "text": "ko wuddan ɓe on. Si kulol ngol arii, a yi'ay hiɓe ndaare, hara gite maɓɓe no yiilora wa mo maayde suddaa e mun. Si kulo ngol non yehii, ɓe laggora ɗemɗe muusuɗe, wuddangol moƴƴere nden. Ɓen ɗon, ɓe gomɗinaali, Alla bonnii golle maɓɓe ɗen. Ɗum wonii ko newanii Alla"
        },
        {
            "chapter": 33,
            "verse": 20,
            "text": "Hiɓe sikka koneeli ɗin yahataa. Hay si koneeli ɗin artii, ɓee [naafiqiiɓe] yelotono sinno hara nun hiɓe ka ladde hakkunde yimɓe ladde ɓen, hara hiɓe lanndo fii mon. Hay si ɓe tawtodano e mon, ɓe haɓataano si wanaa seeɗa nii"
        },
        {
            "chapter": 33,
            "verse": 21,
            "text": "Gomɗii laatanike on e Nulaaɗo Alla on, ñemtinal moƴƴal, wonannde on jortiiɗo Alla, e Ñalaande sakkitiinde nden, o jantii Alla ko ɗuuɗi"
        },
        {
            "chapter": 33,
            "verse": 22,
            "text": "Nde gomɗimɓe ɓen yi'unoo koneeli ɗin, ɓe wi'i: \"Ko ɗum woni ko Alla e Nulaaɗo Makko on fodi men; haray Alla e Nulaaɗo Makko on goongii\". Ɗum ɓeydaali ɓe, si wanaa gomɗinal e jebbilaare"
        },
        {
            "chapter": 33,
            "verse": 23,
            "text": "Hino e gomɗimɓe ɓen, worɓe hunnuɓe ko ɓe ahodi e Alla kon : hino e maɓɓe timminɗo takke mun ɗen (haa o sahodinaa), hino e maɓɓe kadi haɓɓitiiɗo; ɓe waɗtitaali (ahadi ndin) mbattiigu"
        },
        {
            "chapter": 33,
            "verse": 24,
            "text": "Fii yo Alla yoɓir hunnuɓe ɓen sabu goongude maɓɓe, O lepta naafiqiiɓe ɓen, si Mo yiɗi, maa O jaɓana ɓe tuubuubuyee. Tawde pellet, Alla laatike Haforoowo, Hinnotooɗo"
        },
        {
            "chapter": 33,
            "verse": 25,
            "text": "Alla ruttidii yedduɓe ɓen e tikkere maɓɓe nden, ɓe heɓaali moƴƴere. Alla yonii gomɗimɓe ɓen e hare. Alla siforii Cemmbe e Poolal"
        },
        {
            "chapter": 33,
            "verse": 26,
            "text": "O jipiini ɓen wallindirnooɓe jeyaaɓe e yimɓe Defte ɓen, ka tataaji maɓɓe ɗin, O weddii ɗenƴere e ɓerɗe maɓɓe; fedde goo (e maɓɓe) hiɗon wara, hiɗon daha kadi fede goo"
        },
        {
            "chapter": 33,
            "verse": 27,
            "text": "O ronini on leydi maɓɓe, e galleeji maɓɓe, e jawle maɓɓe, e leydi ndi on tippaano e mun. Alla siforii hattanɗo kala huunde"
        },
        {
            "chapter": 33,
            "verse": 28,
            "text": "Ko an yo Annabiijo ! Maakan suddiiɓe maa ɓen: \"Si wonii ko nguurndam aduna faalaɗon e cuɗaari majjam, haray aree mi dakmita on, mi seera on [ontuma] cergal moƴƴal"
        },
        {
            "chapter": 33,
            "verse": 29,
            "text": "Si tawii non ko Alla faalaɗon, e Nulaaɗo Makko on, e galle laakara ɗen, haray pellet, Alla maranii moƴƴimɓe ɓen e mooɗon, njoɓdi mawndi"
        },
        {
            "chapter": 33,
            "verse": 30,
            "text": "Ko onon yo suddiiɓe Annabiijo on ! Kala adduɗo e mooɗon bone ɓannguɗo, lepte ɗen sowirante mo cowalle ɗiɗi! Ɗum wonii ko newanii Alla"
        }
    ]
}
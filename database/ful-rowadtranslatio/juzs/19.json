{
    "juzs": [
        {
            "chapter": 25,
            "verse": 21,
            "text": "Ɓen ɓe jortaaki hawroyde e Amen wi'i: \"Ko hannoo jippinee e makko Malaa'ikaaɓe ɓen, maaɗum men yi'a Joomi amen?\" Gomɗii ɓee mawnintinike ka wonkiiji maɓɓe, ɓe townitii townitaare mawnunde"
        },
        {
            "chapter": 25,
            "verse": 22,
            "text": "Ñalnde ɓe yi'oyta Malaa'ikaaɓe ɓen weltaare alanaa bomɓe ɓen nden Ñalnde, ɓe wi'a: \"Heedo heedaango"
        },
        {
            "chapter": 25,
            "verse": 23,
            "text": "Men ardini faade e ko ɓe gollunoo kon immorde e gollal, Men waɗi ngal punndi caraandi"
        },
        {
            "chapter": 25,
            "verse": 24,
            "text": "Yimɓe Aljanna ɓen nden Ñalnde ɓuri moƴƴude ñiiɓirde ɓuri labeede kadi ñallirde"
        },
        {
            "chapter": 25,
            "verse": 25,
            "text": "E Ñalnde nde kummu ngun seekorta duule ɗen Malaa'ikaaɓe ɓen jippinee jippineede"
        },
        {
            "chapter": 25,
            "verse": 26,
            "text": "Laamu GoongAawu ngun nden Ñalnde ko Hinnorante On ngu woodani, laatoo Ñalnde saɗtunde e dow yedduɓe ɓen"
        },
        {
            "chapter": 25,
            "verse": 27,
            "text": "E Ñalnde tooñuɗo on ŋatoyta junngo makko ngon, o wi'a: \"Eeh jalla min, mi jogitino wonndude e Nulaaɗo on Laawol"
        },
        {
            "chapter": 25,
            "verse": 28,
            "text": "Eeh bone am haaniino min, mi jogitanooki kaariijo sehilaajo"
        },
        {
            "chapter": 25,
            "verse": 29,
            "text": "Gomɗii o majjinii lam gaayi Deftere nden ɓaawo nde arii a am, Seytaane laatike ko o jaasinoowo neɗɗanke on"
        },
        {
            "chapter": 25,
            "verse": 30,
            "text": "Nulaaɗo on maaka: \"Ko ann yo Jooma pellet, yimɓe am ɓen ɓe jogitike ndee Alqur'aanaare wikkaande(accaande)"
        },
        {
            "chapter": 25,
            "verse": 31,
            "text": "Ko wano nii, Men waɗirani kala Annabaajo gaño immorde e bonɓe ɓen, Joomi maaɗa yonii Fewnoowo e Ballo"
        },
        {
            "chapter": 25,
            "verse": 32,
            "text": "Ɓen yedduɓe wi'i: \"Ko hanno Alqur'aanaare nden jippinee e makko e jumla gooto?\" Ɗum ko wano nii, fii yo Men tabintinir nde ɓernde maaɗa nden Men rewnindira nde rewnindirgol"
        },
        {
            "chapter": 25,
            "verse": 33,
            "text": "Ɓe addantaa ma misal, si wanaa Men addanii ma Goonga kan e ko ɓuri moƴƴude firo"
        },
        {
            "chapter": 25,
            "verse": 34,
            "text": "Ɓen mooɓoyteeɓe e dow geece muuɗum faade ka Jahannama, ko ɓen ɗon woni ɓuruɓe bonde nokkuure e ɓuruɓe majjude kade laawol"
        },
        {
            "chapter": 25,
            "verse": 35,
            "text": "Gomɗii Men okkii Muusaa Deftere nden, Men waɗi wonndude e makko Musiɗɗo makko on Haaruuna ballo"
        },
        {
            "chapter": 25,
            "verse": 36,
            "text": "Men Daali: \"Yahee ka ɓen yimɓe fennuɓe Aayeeje Amen ɗen, Men yirbini ɓe yirbinndee"
        },
        {
            "chapter": 25,
            "verse": 37,
            "text": "E yimɓe Nuuhu tuma nde ɓe fennunoo Nulaaɓe ɓen, Men yooli ɓe Men waɗi ɓe maande fii yimɓe ɓen, Men heblani tooñooɓe ɓen Lepte muusuɗe"
        },
        {
            "chapter": 25,
            "verse": 38,
            "text": "E Aadinkooɓe ɓen e Samuudinkooɓe ɓen e yimɓe ɓunndu ndun e gire ɗuuɗuɗe hakkunde ɗum"
        },
        {
            "chapter": 25,
            "verse": 39,
            "text": "Gooto kala e maɓe Men piyani ɗum mise, gooto kala e maɓɓe men halki ɗum halkugol"
        },
        {
            "chapter": 25,
            "verse": 40,
            "text": "Gomɗii ɓe arii e nden saare toɓaande toɓo bonngo. Kaa ɓe laataaki hiɓe yi'a ɗe? Ko woni, ɓe laatinoke ɓe jortaaki Immotal"
        },
        {
            "chapter": 25,
            "verse": 41,
            "text": "Si ɓe yi'ii ma, ɓe jogitotaako ma si wanaa jalnori. Enee, ko oo Alla Immini Nulaaɗo"
        },
        {
            "chapter": 25,
            "verse": 42,
            "text": "Fii kala hari o ɓadike(ɗesi) majjinnde en gaayi reweteeɗi me'en ɗin si tawiino wanaa ko muññi ɗen kon e dow majji. Aray ɓe anndoyat tuma ɓe yi'ata Lepte ɗen ko hommbo ɓurɗo majjude laawol"
        },
        {
            "chapter": 25,
            "verse": 43,
            "text": "Enee, a tinii on jogitiiɗo reweteeɗo makko on beleeɗe makko ɗen. E hara ko an laatotoo e dow makko fawtiiɗo"
        },
        {
            "chapter": 25,
            "verse": 44,
            "text": "Kaa a sikku wonnde ko ɓuri heewude e maɓɓe hiɓe nana maaɗum hiɓe hakkila? Anndu kamɓe ɓe wonaali si wanaa wano neemoraaɗi, toode, ko kamɓe ɓuri majjude laawol"
        },
        {
            "chapter": 25,
            "verse": 45,
            "text": "Kaa a tinaali faade e Joomi maaɗa honno O fontiri ɗowdi ndin? Sinndo O Muuyuno O waɗayno ndi deeƴundi, refti Men waɗi naange ngen tinndinaynge e mayri"
        },
        {
            "chapter": 25,
            "verse": 46,
            "text": "Refti Men tami ndi ka Amen tamannde newiinde"
        },
        {
            "chapter": 25,
            "verse": 47,
            "text": "Ko Kanko woni On waɗanɗo on jemma on koltu e ɗoyngol ngol fowtere, O waɗi ñalorma on ngal saakorɗo"
        },
        {
            "chapter": 25,
            "verse": 48,
            "text": "Ko Kanko woni On accituɗo keni ɗin ko ɗi weltinooji hakkunde Yurmeende Makko nden, Men jippini immorde ka kammu ndiyam laaɓuɗam"
        },
        {
            "chapter": 25,
            "verse": 49,
            "text": "Fii yo Men wurnitir ɗam leydi maayundi, Men yarnaɗam kadi kon ko Men tagi neemoraaɗi e yimɓe ɗuuɗuɓe"
        },
        {
            "chapter": 25,
            "verse": 50,
            "text": "Gomɗii Men fensitii nde hakkunde maɓɓe fii yo ɓe waajito, salii ɓurɓe ɗuuɗude e yimɓe ɓen si wanaa yeddugol"
        },
        {
            "chapter": 25,
            "verse": 51,
            "text": "Sinndo Men Muuyuno Men Nulayno e kala saare jertinoowo"
        },
        {
            "chapter": 25,
            "verse": 52,
            "text": "Wata a ɗofto yedduɓe ɓen haɓ e maɓɓe hare jihaadi mawnde"
        },
        {
            "chapter": 25,
            "verse": 53,
            "text": "Ko Kanko woni On jillindirɗo maaje ɗen ɗiɗi, ngooɗoo ko welungo ƴem ngooɗoo kadi ko lamɗamwo haaɗungo tak, O waɗi wirngallo hakkunde majje, e heedo heedaango"
        },
        {
            "chapter": 25,
            "verse": 54,
            "text": "Ko Kanko woni on Taguɗo ɓanndunke immorde e ndiyam ɗam, O waɗi mo dammbe e esiraawo, Joomi maaɗa laatike ko O Hattanɗo"
        },
        {
            "chapter": 25,
            "verse": 55,
            "text": "Hiɓe rewa gaanin Alla kon ko nafataa ɓe lorrataa ɓe, yedduɗo on laatike ko o teeɗiiɗo Joomi makko"
        },
        {
            "chapter": 25,
            "verse": 56,
            "text": "Men Nuliraali ma si wanaa ko a weltinoowo e jartinoowo"
        },
        {
            "chapter": 25,
            "verse": 57,
            "text": "Maaku: \"Mi naamaaki on e dow ɗum njoɓdi si wanaa on yiɗuɗo jogitaade faade ka Joomi makko Laawol"
        },
        {
            "chapter": 25,
            "verse": 58,
            "text": "Wakkilo e On Wuuruɗo Mo maayataa subuhinoɗaa wonndunde e yettugol Mo, O yonii e ɗum Humpitiiɗo junubaaji jeyaaɓe Makko"
        },
        {
            "chapter": 25,
            "verse": 59,
            "text": "On Taguɗo kammuuli ɗin e leydi ndin e ko woni kon hakkunde majji, e nder balɗe jeego'o refti O fotondiri ka dow Arsi, Hinnorante On lanndo Mo ko O Humpitiiɗo. @Corrected"
        },
        {
            "chapter": 25,
            "verse": 60,
            "text": "Si wi'anaama ɓe: \"Sujjanee Hinnorante On\" Ɓe wi\"a: \"Ko hommbo woni Hinnorante On? Enee, hara men sujjanay kon ko yamirɗaa men?\" Ɗum ɓeydi ɓe foɗɗitaare"
        },
        {
            "chapter": 25,
            "verse": 61,
            "text": "Mawnii On waɗuɗo ka kammu burjuuji(buurti) o waɗi e nder majji pitilol e leelewal jalbungal"
        },
        {
            "chapter": 25,
            "verse": 62,
            "text": "Ko Kanko woni On waɗuɗo jemma on e ñalorma on lontondirayɗi fii on faandiiɗo annditugol maaɗum o faandii jarnugol"
        },
        {
            "chapter": 25,
            "verse": 63,
            "text": "E jeyaaɓe Hinnorante On, ɓen yahooɓe ka leydi ko no newiri, si majjuɓe ɓen ewnike ɓe, ɓe wi'a: \"Kisiyee\". @Corrected"
        },
        {
            "chapter": 25,
            "verse": 64,
            "text": "E ɓen waalooɓe sujjannde Joomi maɓɓe e daragol [juula]"
        },
        {
            "chapter": 25,
            "verse": 65,
            "text": "E ɓen wi'ooɓe: \"Joomi amen woɗɗintinan men Lepte Jahannama ɗen, pellet, Lepte magge ɗen ko duumiiɗe"
        },
        {
            "chapter": 25,
            "verse": 66,
            "text": "Pellet, ɗen bonii ñiiɓirde e darorde"
        },
        {
            "chapter": 25,
            "verse": 67,
            "text": "E ɓen tawɓe si ɓe nafkii ɓe fantintaa ɓe ɓittintaa kadi, [ɓe] woni ñiiɓuɓe hakkunde ɗum"
        },
        {
            "chapter": 25,
            "verse": 68,
            "text": "E ɓen ɓe rewaali wonndude e Alla reweteeɗo goo, ɓe waraali fittaandu ki Alla harmini kin si wanaa sabu goonga, hara ɓe jeenataa. Mo waɗii ɗum o hawray e junuubu"
        },
        {
            "chapter": 25,
            "verse": 69,
            "text": "Sowanoyte mo Lepte ɗen Ñalnde Darngal, o luttinoyee e nder majje ko o hoynaaɗo"
        },
        {
            "chapter": 25,
            "verse": 70,
            "text": "Si wanaa ɓen tuubuɓe ɓe gomɗini ɓe golli golle moƴƴe, haray ɓen ɗon Allalomtinay bonɗi maɓɓe ɗin moƴƴi. Alla wonii ko O Surroowo Yurmeteeɗo"
        },
        {
            "chapter": 25,
            "verse": 71,
            "text": "Kala tuubuɗo o golli ko moƴƴi haray pellet, kanko o ruttoto ka Alla ko o jaɓanaaɗo tuubuubuyee"
        },
        {
            "chapter": 25,
            "verse": 72,
            "text": "E ɓen ɓe seeditotaako penaale ɗen si ɓe rewii ka rayrayti ɗin [wowletee] ɓe feƴƴay ko tedduɓe @Corrected"
        },
        {
            "chapter": 25,
            "verse": 73,
            "text": "E ɓen tawɓe si ɓe waajoraama Aayeeje Joomi maɓɓe ɗen ɓe hippotaako e dow majje ko ɓe faaɗuɓe e wumuɓe"
        },
        {
            "chapter": 25,
            "verse": 74,
            "text": "E ɓen wi'ooɓe: \"Joomi amen, okku men immorde e sonnaaɓe amen e geɗalɓe amen ɓuuɓendan gite, waɗaa men wonannde hulooɓe Alla ɓen ñentinteeɓe"
        },
        {
            "chapter": 25,
            "verse": 75,
            "text": "Ɓenɗon ɓe yoɓoyte huɓeere nden sabu ko ɓe muññii kon, ɓe hawroya nder ton e hiwraango e salminaango"
        },
        {
            "chapter": 25,
            "verse": 76,
            "text": "Ko ɓe ñiiɓooɓe nder ton moƴƴii ñiiɓirde e darorde"
        },
        {
            "chapter": 25,
            "verse": 77,
            "text": "Maaku: \"Jeyɗo lam On haajaaka e mooɗon sinndo wanaano du'aaji mo'on ɗin, gomɗii on fenniino aray ɗe laatoo duumiiɗe [Lepte laakara]"
        },
        {
            "chapter": 26,
            "verse": 1,
            "text": "Taa, Siin, Miim"
        },
        {
            "chapter": 26,
            "verse": 2,
            "text": "Ɗen ko Aayeeje Deftere ɓanngunde nden"
        },
        {
            "chapter": 26,
            "verse": 3,
            "text": "Belajo'o an a tampiniray hoore maaɗa kin fii ɓe laataaki gomɗinɓe"
        },
        {
            "chapter": 26,
            "verse": 4,
            "text": "Si Men Muuyii Men jippinay e maɓɓe immorde ka kammu Aaya daaɗe maɓɓe ɗen ñalla ko ɗe yankinaniiɗe mo"
        },
        {
            "chapter": 26,
            "verse": 5,
            "text": "Arataa e maɓɓe waaju immorde ka Hinnorante On fuɗɗaangu si wanaa ɓe laatike ɗuuriiɓe ngu"
        },
        {
            "chapter": 26,
            "verse": 6,
            "text": "Gomɗii ɓe fennii aroyay e maɓɓe kabaruuji ko ɓe laatinoo koɓe jalkitano"
        },
        {
            "chapter": 26,
            "verse": 7,
            "text": "Enee, ɓe yi'aali faade e leydi ndin, no foti hewde ko Men fuɗini e mayri immorde e kala noone tedduɗo"
        },
        {
            "chapter": 26,
            "verse": 8,
            "text": "Pellet, wonii e ɗum [ko jaŋtaa ɗoo] Aaya, ɓurɓe heewuɓe e maɓɓe laataaki gomɗinɓe"
        },
        {
            "chapter": 26,
            "verse": 9,
            "text": "Pellet, Joomi maaɗa ko Kanko woni Tedduɗo Yurmeteeɗo On"
        },
        {
            "chapter": 26,
            "verse": 10,
            "text": "Jaŋto tuma nde Joomi maaɗa noddunoo Muusaa, ɗum woni aru e yimɓe tooñooɓe ɓen"
        },
        {
            "chapter": 26,
            "verse": 11,
            "text": "Yimɓe Fir'awna, kaa on hulataa"
        },
        {
            "chapter": 26,
            "verse": 12,
            "text": "O maaki: \"Joom am , min miɗo huli wata ɓe fennam"
        },
        {
            "chapter": 26,
            "verse": 13,
            "text": "Ɓernde am nden ɓittoo hara ɗemngal am ngal wellitaaki, awa Nulu Haaruuna"
        },
        {
            "chapter": 26,
            "verse": 14,
            "text": "No woodani ɓe e dow am bakkaatu miɗo huli fii wata ɓe waram"
        },
        {
            "chapter": 26,
            "verse": 15,
            "text": "O Daali: \"Wanaa non, yahee onon ɗiɗo, Menɗen wonndi e mooɗon ko Men heɗiiɓe"
        },
        {
            "chapter": 26,
            "verse": 16,
            "text": "Aree ka Fir'awna wi'on: \"Menen dey ko men Nulaaɓe Jooma winndere nden"
        },
        {
            "chapter": 26,
            "verse": 17,
            "text": "Ɗum woni accitu ɓiɗɓe Isra'iila ɓen wonndude e amen"
        },
        {
            "chapter": 26,
            "verse": 18,
            "text": "O wi'i: \"Enee, men ne'aano ma ka amen ɗoo hari ko a boobo, ñiiɓuɗaa ka amen ɗoo duuɓi e ngurndam maaɗam"
        },
        {
            "chapter": 26,
            "verse": 19,
            "text": "Golluɗaa gollal maaɗa ngal gollunoɗaa ngal, an ko e yedduɓe ɓen jeyaɗaa"
        },
        {
            "chapter": 26,
            "verse": 20,
            "text": "O maaki: \"Mi waɗii ɗum, ontuma hara min ko mi jeyaaɗo e majjuɓe ɓen"
        },
        {
            "chapter": 26,
            "verse": 21,
            "text": "Mi dogi on, tuma nde mi hulunoo on, Joomi am okkin mi Ganndal O waɗin mi jeyaaɗo e Nulaaɓe ɓen"
        },
        {
            "chapter": 26,
            "verse": 22,
            "text": "Ɗum ko neema mo wajitirtaa mi ɗum, fii a maccinɗinii ɓiɗɓe Israa'iila ɓen"
        },
        {
            "chapter": 26,
            "verse": 23,
            "text": "Fir'awna wi'i: \" Ko hommbo jeyi winndere nden"
        },
        {
            "chapter": 26,
            "verse": 24,
            "text": "O maaki: \"Ko Jooma kammuuli ɗin e leydi ndin e ko woni kon hakkunde majji, si on laatike yananaaɓe"
        },
        {
            "chapter": 26,
            "verse": 25,
            "text": "O wi'ani ɓen wonuɓe banŋe makko: \"Enee; on heɗataako"
        },
        {
            "chapter": 26,
            "verse": 26,
            "text": "O maaki: \"Joomi mooɗon e Jooma baabiraaɓe ardiiɓe ɓen"
        },
        {
            "chapter": 26,
            "verse": 27,
            "text": "[Fir'awna] wi'i: \"Pellet, Nulaaɗo mooɗon on Nulaaɗo faade e mooɗon ko o feetuɗo"
        },
        {
            "chapter": 26,
            "verse": 28,
            "text": "O maaki: \"Ko Jooma funnaange e hirnaange e ko woni kon hakkunde majji, si on laatike hakkilooɓe"
        },
        {
            "chapter": 26,
            "verse": 29,
            "text": "[Fir'awna] wi'i: \"Mi woondii si jogitike reweteeɗo tanaa am, mi waɗete jeyaaɗo dummbaaɓe ɓen"
        },
        {
            "chapter": 26,
            "verse": 30,
            "text": "O maaki: \"Enee, hay si mi addanii ma huunde ɓanngunde"
        },
        {
            "chapter": 26,
            "verse": 31,
            "text": "[Fir'awna] wi'i: \"Awa addu ɗum, si tawii ko e goongu ɓen jeyaaɗaa"
        },
        {
            "chapter": 26,
            "verse": 32,
            "text": "O werliiii tuggordu makko ndun, jaka ko ndu biidaande(ngoolwa) ɓannguba"
        },
        {
            "chapter": 26,
            "verse": 33,
            "text": "O yaltini junngo makko ngon, jaka yoo ko ngo rawnungo wonannde ndaarooɓe ɓen"
        },
        {
            "chapter": 26,
            "verse": 34,
            "text": "[Fir'awna] wi'ani mbatu ngun fee makko: \"Pellet, ooɗoo ko mbileejo heewuɗo ganndal"
        },
        {
            "chapter": 26,
            "verse": 35,
            "text": "Himo faandii yaltinirgol on ka leydi mooɗon mbilewu makko ngun. Ko hunɗun yamirɗon"
        },
        {
            "chapter": 26,
            "verse": 36,
            "text": "Ɓe wi'i : \"Nennu mo e musiɗɗo makko on, nulaa e ca'e ɗen mooɓooɓe (mbile)"
        },
        {
            "chapter": 26,
            "verse": 37,
            "text": "Ɓe addane kala mbileejo annduɗo"
        },
        {
            "chapter": 26,
            "verse": 38,
            "text": "Mbileeɓe ɓen mooɓaa fii fodoore ñalaande anndaande"
        },
        {
            "chapter": 26,
            "verse": 39,
            "text": "Yimɓe ɓen wi'anaa: \"Taw si onon ko on mooɓike(ndenndi)"
        },
        {
            "chapter": 26,
            "verse": 40,
            "text": "Belajo'o menen men jokkay mbileeɓe ɓen, si ɓe laatike ko kamɓe woni fooluɓe ɓen"
        },
        {
            "chapter": 26,
            "verse": 41,
            "text": "Tuma nde mbileeɓe ɓen arunoo; ɓe wi'ani Fir'awna: \"Enee, hara no woodani men njoɓdi si tawii ko men woni fooluɓe ɓen"
        },
        {
            "chapter": 26,
            "verse": 42,
            "text": "O wi'i : \"Eyyo, haray ontuma on jeyaama e ɓaɗtinaaɓe ɓen"
        },
        {
            "chapter": 26,
            "verse": 43,
            "text": "Muusaa maakani ɓe: \"mbeddee, ko werloton kon"
        },
        {
            "chapter": 26,
            "verse": 44,
            "text": "Ɓe liɓi ɓokkoy maɓɓe koy e cawoy maɓɓe kon, ɓe wi'i: \"Sabu teddungal Fir'awna, ko menen woni foolooɓe ɓen"
        },
        {
            "chapter": 26,
            "verse": 45,
            "text": "Muusaa werlii tuggordu makko ndun, tawi kayru hindu moɗa ko ɓe fefindii kon"
        },
        {
            "chapter": 26,
            "verse": 46,
            "text": "Mbileeɓe ɓen suuyi ɓe sujji"
        },
        {
            "chapter": 26,
            "verse": 47,
            "text": "Ɓe wi'i : \"Men gomɗinii Jeyɗo Winndere nden"
        },
        {
            "chapter": 26,
            "verse": 48,
            "text": "Jeyɗo Muusaa e Haaruuna"
        },
        {
            "chapter": 26,
            "verse": 49,
            "text": "[Fir'awna] wi'i: \"Enee, on gomɗinay mo, ko adii mi duŋanaade on? Pellet, ko kanko woni mawɗo mooɗon anndinɗo on on mbilewu ngun, kono aray anndon, mami taƴu juuɗe mooɗon e koyɗe mooɗon [taƴa] luutindira. Mami fetu on, on fow mooɗon"
        },
        {
            "chapter": 26,
            "verse": 50,
            "text": "Ɓe wi'i: \"Tanaa alaa, menen ko faade ka Joomi amen men ruttotoo"
        },
        {
            "chapter": 26,
            "verse": 51,
            "text": "Menen meɗen tamƴinii nde Joomi amen yawtani men goopi amen ɗin,tawde men laatike adiiɓe gomɗinnde ɓen"
        },
        {
            "chapter": 26,
            "verse": 52,
            "text": "Men Wahayini faade e Muusaa: \"Ɗum woni roƴidu e jeyaaɓe Am ɓen. Pellet, onon ko on jokkiteteeɓe"
        },
        {
            "chapter": 26,
            "verse": 53,
            "text": "Fir'awna nuli ka ca'e mooɓooɓe"
        },
        {
            "chapter": 26,
            "verse": 54,
            "text": "[O wi'i:] Pellet, ɓee ko ɓe mojobun pamarun"
        },
        {
            "chapter": 26,
            "verse": 55,
            "text": "Pellet, kamɓe hiɓe tikkinnde men"
        },
        {
            "chapter": 26,
            "verse": 56,
            "text": "Enen non en fow ko en rentiiɓe"
        },
        {
            "chapter": 26,
            "verse": 57,
            "text": "Men yaltini ɓe immorde e gese e canɗi"
        },
        {
            "chapter": 26,
            "verse": 58,
            "text": "E ngaluuji e ñiiɓirde teddunde"
        },
        {
            "chapter": 26,
            "verse": 59,
            "text": "Ko wano nii, Men ronini ɗum ɓiɗɓe Israa'iila ɓen"
        },
        {
            "chapter": 26,
            "verse": 60,
            "text": "Ɓe jokkiɓe ka puɗal"
        },
        {
            "chapter": 26,
            "verse": 61,
            "text": "Tuma nde jamaaji ɗin ɗin yi'ndirnoo, yimɓe Muusaa ɓen wi'i: \"Enen en hewtoyte"
        },
        {
            "chapter": 26,
            "verse": 62,
            "text": "O maaki: \"Ɗum waɗataa, pellet, Joomi am no wonndi e am O fewnay lam"
        },
        {
            "chapter": 26,
            "verse": 63,
            "text": "Men Wahayini e Muusaa, ɗum woni piyir tuggordu maaɗa ndun maayo ngon, ngo seekii seekol kala seekol na foti e tulde mawnde"
        },
        {
            "chapter": 26,
            "verse": 64,
            "text": "Men ɓanni ton heddiiɓe ɓen"
        },
        {
            "chapter": 26,
            "verse": 65,
            "text": "Men danndi Muusaa e wonnduɓe e makko ɓen fow maɓɓe"
        },
        {
            "chapter": 26,
            "verse": 66,
            "text": "Refti Men yooli heddii ɓe ɓen"
        },
        {
            "chapter": 26,
            "verse": 67,
            "text": "Pellet, wonii e ɗum [ko jaŋtaa ɗoo] Aaya, ɓurɓe heewude e maɓɓe laataaki gomɗinɓe"
        },
        {
            "chapter": 26,
            "verse": 68,
            "text": "Pellet, Joomi maaɗa, ko Kanko woni Tedduɗo Yurmeteeɗo"
        },
        {
            "chapter": 26,
            "verse": 69,
            "text": "Janngan ɓe kumpital fii Ibraahiima"
        },
        {
            "chapter": 26,
            "verse": 70,
            "text": "Tuma nde o wi'annoo ben makko e yimɓe makko ɓen; ko honɗum rewoton"
        },
        {
            "chapter": 26,
            "verse": 71,
            "text": "Ɓe wi'i: \"Meɗen rewude sanamuuji, men ñallay ufinanaade ɗi"
        },
        {
            "chapter": 26,
            "verse": 72,
            "text": "O maaki: \"Yalli hiɗi nanana on, nde noddoton"
        },
        {
            "chapter": 26,
            "verse": 73,
            "text": "Kaa hiɗi nafa on maaɗum ɗi lorra on"
        },
        {
            "chapter": 26,
            "verse": 74,
            "text": "Ɓe wi'i: \"Ko woni, men tawii baabiraaɓe amen ɓen konii ɓe golliraynoo"
        },
        {
            "chapter": 26,
            "verse": 75,
            "text": "O maaki: \"Enee, on yi'ii kon ko wonuɗon e rewude"
        },
        {
            "chapter": 26,
            "verse": 76,
            "text": "Onon e baabiraaɓe mooɗon adinooɓe ɓen"
        },
        {
            "chapter": 26,
            "verse": 77,
            "text": "Pellet, kamɓe ko ɓe ayɓe am, si wanaa Jooma winndire nden"
        },
        {
            "chapter": 26,
            "verse": 78,
            "text": "On Taguɗo lam, ko Kanko fewnata lam"
        },
        {
            "chapter": 26,
            "verse": 79,
            "text": "On ko Kanko ñamminta lam O yarnan-mi"
        },
        {
            "chapter": 26,
            "verse": 80,
            "text": "Si mi nawnii, ko Kanko sellinta lam"
        },
        {
            "chapter": 26,
            "verse": 81,
            "text": "E On warayɗo lam refti O wurnitan mi"
        },
        {
            "chapter": 26,
            "verse": 82,
            "text": "On Mo mi tamƴinii kadi nde O yaafatoomi goopi am ɗin Ñalnde [njoɓdi] Diina kan"
        },
        {
            "chapter": 26,
            "verse": 83,
            "text": "Joomam, okkam Ganndal wattidaa mi e moƴƴuɓe ɓen. @Corrected"
        },
        {
            "chapter": 26,
            "verse": 84,
            "text": "Waɗanaa lam ɗemngal goongungal ka sakkitiiɓe ɓen"
        },
        {
            "chapter": 26,
            "verse": 85,
            "text": "Waɗaa mi jeyaaɗo e ronooɓe Aljanna Neemaaji ɗin"
        },
        {
            "chapter": 26,
            "verse": 86,
            "text": "Yawtanaa baaba am, pellet, kanko o laatinoke jeyaaɗo e majjuɓe ɓen"
        },
        {
            "chapter": 26,
            "verse": 87,
            "text": "Wata A hersinoyam Ñalnde ɓe Immital"
        },
        {
            "chapter": 26,
            "verse": 88,
            "text": "Ñalnde nde jawdi e ɓiɗɓe nafataa"
        },
        {
            "chapter": 26,
            "verse": 89,
            "text": "Si wanaa on arduɗo ka Alla e ɓernde hisunde"
        },
        {
            "chapter": 26,
            "verse": 90,
            "text": "Aljanna on ɓatinanee hulooɓe Alla ɓen"
        },
        {
            "chapter": 26,
            "verse": 91,
            "text": "Jahiim ngen feññinanee bewɓe ɓen"
        },
        {
            "chapter": 26,
            "verse": 92,
            "text": "Ɓe wi'nee: \"Honto woni ko laatinoɗon kon hiɗon rewa"
        },
        {
            "chapter": 26,
            "verse": 93,
            "text": "Gaanin Alla? Taw si ɗi wallay on maaɗum ɗi wallay hoore majji"
        },
        {
            "chapter": 26,
            "verse": 94,
            "text": "Ɓe hippee e nder magge kanɓe e bewɓe ɓen"
        },
        {
            "chapter": 26,
            "verse": 95,
            "text": "E konnuuji ibliisa ɗin ɗi fow majji"
        },
        {
            "chapter": 26,
            "verse": 96,
            "text": "Ɓe wi'i tawi kamɓe hiɓe wennjondira nder ton"
        },
        {
            "chapter": 26,
            "verse": 97,
            "text": "Men woondirii Alla, men woniino e nder majjere ɓanngunde"
        },
        {
            "chapter": 26,
            "verse": 98,
            "text": "Tuma nde men fonnunoo on e Jooma winndere nden"
        },
        {
            "chapter": 26,
            "verse": 99,
            "text": "Majjinaali men si wonaa bonɓe ɓen"
        },
        {
            "chapter": 26,
            "verse": 100,
            "text": "Alanaa men tefooɓe"
        },
        {
            "chapter": 26,
            "verse": 101,
            "text": "Wanaa kadi giɗo ñallamɓereejo(tigi tigi)"
        },
        {
            "chapter": 26,
            "verse": 102,
            "text": "Sinndo no woodannoo men rutteede, men laatoo jeyaaɓe e gomɗinɓe ɓen"
        },
        {
            "chapter": 26,
            "verse": 103,
            "text": "Pellet, wonii e ɗum [ko jaŋtaa ɗoo] Aaya, ɓurɓe heewuɓe e maɓɓe laataaki gomɗinɓe"
        },
        {
            "chapter": 26,
            "verse": 104,
            "text": "Pellet, Joomi maaɗa, ko Kanko woni Tedduɗo Yurmeteeɗo"
        },
        {
            "chapter": 26,
            "verse": 105,
            "text": "Yimɓe Nuuhu ɓen fenni Nulaaɓe ɓen"
        },
        {
            "chapter": 26,
            "verse": 106,
            "text": "Tuma nde Nuuhu musiɗɗo maɓɓe on wi'annoo ɓe: \"Enee, on hulataa [Alla]"
        },
        {
            "chapter": 26,
            "verse": 107,
            "text": "Min dey, ko mi Nulaaɗo e mooɗon hoolaaɗo"
        },
        {
            "chapter": 26,
            "verse": 108,
            "text": "Hulee Alla ɗoftoɗon mi"
        },
        {
            "chapter": 26,
            "verse": 109,
            "text": "Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"
        },
        {
            "chapter": 26,
            "verse": 110,
            "text": "Hulee Alla ɗoftoɗon mi"
        },
        {
            "chapter": 26,
            "verse": 111,
            "text": "Ɓe wi'i: \"Enee, hara men gomɗinte, jaasuɓe ɓen no jokkumaa"
        },
        {
            "chapter": 26,
            "verse": 112,
            "text": "O maaki: \"Ko honɗum woni ganndal am e ko ɓe wonunoo e gollude"
        },
        {
            "chapter": 26,
            "verse": 113,
            "text": "Hasboore maɓɓe nden fawaaki si wanaa e Joomi am, sinndo hiɗon so'aynoo"
        },
        {
            "chapter": 26,
            "verse": 114,
            "text": "Min mi wonaali raɗotooɗo gomɗinɓe ɓen"
        },
        {
            "chapter": 26,
            "verse": 115,
            "text": "Min mi wonaali si wanaa jertinoowo ɓannguɗo"
        },
        {
            "chapter": 26,
            "verse": 116,
            "text": "Ɓe wi'i: \"Men woondii si a accaali an Nuuhu, ma a laato sanne jeyaaɗo e rajmeteeɓe ɓen"
        },
        {
            "chapter": 26,
            "verse": 117,
            "text": "O maaki: \"Joom am, pellet, yimɓe am ɓen ɓe fenni lam"
        },
        {
            "chapter": 26,
            "verse": 118,
            "text": "Ñaawu hakkunde am e maɓɓe ñaawoore, danndaa mi e ɓen wonnduɓe e am jeyaaɓe e gomɗinɓe ɓen"
        },
        {
            "chapter": 26,
            "verse": 119,
            "text": "Men danndi mo e ɓen wonnduɓe e makko ka nder laana ƴoltiika(loowaaka)"
        },
        {
            "chapter": 26,
            "verse": 120,
            "text": "Refti Men yooli ɓaawo [maɓɓe] heddiiɓe ɓen"
        },
        {
            "chapter": 26,
            "verse": 121,
            "text": "Pellet, wonii e ɗum [ko jaŋtaa ɗoo] Aaya, ɓurɓe heewude e maɓɓe laataaki gomɗinɓe"
        },
        {
            "chapter": 26,
            "verse": 122,
            "text": "Pellet, Joomi maaɗa, ko Kanko woni Tedduɗo Yurmeteeɗo"
        },
        {
            "chapter": 26,
            "verse": 123,
            "text": "Aadinkooɓe ɓen fenniino Nulaaɓe ɓen"
        },
        {
            "chapter": 26,
            "verse": 124,
            "text": "Tuma nde Huudu musiɗɗo maɓɓe on wi'annoo ɓe: \"Enee, on hulataa [Alla]"
        },
        {
            "chapter": 26,
            "verse": 125,
            "text": "Min dey, ko mi Nulaaɗo e mooɗon hoolaaɗo"
        },
        {
            "chapter": 26,
            "verse": 126,
            "text": "Hulee Alla ɗoftoɗon mi"
        },
        {
            "chapter": 26,
            "verse": 127,
            "text": "Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"
        },
        {
            "chapter": 26,
            "verse": 128,
            "text": "Enee, on mahay maande e kala tulde hiɗon fija"
        },
        {
            "chapter": 26,
            "verse": 129,
            "text": "Jogitoɗon kuɓeeje a wi'ayma onon ko on luttinteeɓe [ka aduna]"
        },
        {
            "chapter": 26,
            "verse": 130,
            "text": "Si on jaggitii, janggiton ko ndunndarankooɓe"
        },
        {
            "chapter": 26,
            "verse": 131,
            "text": "Hulee Alla ɗoftoɗon mi"
        },
        {
            "chapter": 26,
            "verse": 132,
            "text": "Hulee On ɓeydirɗo on ko annduɗon"
        },
        {
            "chapter": 26,
            "verse": 133,
            "text": "O ɓeydiri on neemoraaɗi e ɓiɗɓe worɓe"
        },
        {
            "chapter": 26,
            "verse": 134,
            "text": "E gese e canɗi"
        },
        {
            "chapter": 26,
            "verse": 135,
            "text": "[O maaki] min dey, miɗo hulani on Lepte Ñalaande mawnde"
        },
        {
            "chapter": 26,
            "verse": 136,
            "text": "Ɓe wi'i: \"No fotana men ter, si a waajike maaɗum si a laataaki jeyaaɗo e waajotooɓe ɓen"
        },
        {
            "chapter": 26,
            "verse": 137,
            "text": "Pellet, ɗum wonaali si wanaa jikku adinooɓe ɓen"
        },
        {
            "chapter": 26,
            "verse": 138,
            "text": "Menen men wonaali leptoyteeɓe"
        },
        {
            "chapter": 26,
            "verse": 139,
            "text": "Ɓe fenni mo, Men halki ɓe. Pellet, wonii e ɗum [ko jaŋtaa ɗoo] Aaya, ɓurɓe heewude e maɓɓe laataaki gomɗinɓe"
        },
        {
            "chapter": 26,
            "verse": 140,
            "text": "Pellet, Joomi maaɗa, ko Kanko woni Tedduɗo Yurmeteeɗo"
        },
        {
            "chapter": 26,
            "verse": 141,
            "text": "Samuudinkooɓe ɓen fenniino Nulaaɓe ɓen"
        },
        {
            "chapter": 26,
            "verse": 142,
            "text": "Tuma nde Saalihu musiɗɗo maɓɓe on wi'annoo ɓe: \"Enee, on hulataa [Alla]"
        },
        {
            "chapter": 26,
            "verse": 143,
            "text": "Min dey, ko mi Nulaaɗo e mooɗon hoolaaɗo"
        },
        {
            "chapter": 26,
            "verse": 144,
            "text": "Hulee Alla ɗoftoɗon mi"
        },
        {
            "chapter": 26,
            "verse": 145,
            "text": "Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"
        },
        {
            "chapter": 26,
            "verse": 146,
            "text": "Enee, hara on accete e koo ko woni ɗoo ko on hooliiɓe"
        },
        {
            "chapter": 26,
            "verse": 147,
            "text": "E nder gese e canɗi"
        },
        {
            "chapter": 26,
            "verse": 148,
            "text": "E remuruuji e tamarooje hara dukke majje ko ɓennduɗum"
        },
        {
            "chapter": 26,
            "verse": 149,
            "text": "Hiɗon lesa pelle ɗen [waɗon] cuuɗi ko on haawitiiɓe"
        },
        {
            "chapter": 26,
            "verse": 150,
            "text": "Hulee Alla ɗoftoɗon mi"
        },
        {
            "chapter": 26,
            "verse": 151,
            "text": "Wata on ɗofto yamaruyee fantinooɓe ɓen"
        },
        {
            "chapter": 26,
            "verse": 152,
            "text": "Ɓen bonnooɓe ka leydi hara ɓe moƴƴintaa"
        },
        {
            "chapter": 26,
            "verse": 153,
            "text": "Ɓe wi'i: \"Pellet, an ko a jeyaaɗo mbilaaɓe ɓen"
        },
        {
            "chapter": 26,
            "verse": 154,
            "text": "An a wonaali si wanaa ɓanndunke yeru amen, awa addu Aaya, si tawii a laatike jeyaaɗo e goonguɓe ɓen"
        },
        {
            "chapter": 26,
            "verse": 155,
            "text": "O maaki: \"Mbaaɗoo ko naaqawa, no woodani mba yaramnde, no woodani on onon kadi yaramnde ñalaande anndaande"
        },
        {
            "chapter": 26,
            "verse": 156,
            "text": "Wata on memir mba ko boni, sakko nannga on Lepte Ñalnde Mawnde"
        },
        {
            "chapter": 26,
            "verse": 157,
            "text": "Ɓe mborii mba, ɓe wonti nimsuɓe"
        },
        {
            "chapter": 26,
            "verse": 158,
            "text": "Lepte ɗen nanngi ɓe. Pellet, wonii e ɗum [ko jaŋtaa ɗoo] Aaya, ɓurɓe heewude e maɓɓe laataaki gomɗinɓe"
        },
        {
            "chapter": 26,
            "verse": 159,
            "text": "Pellet, Joomi maaɗa, ko Kanko woni Tedduɗo Yurmeteeɗo"
        },
        {
            "chapter": 26,
            "verse": 160,
            "text": "Yimɓe Luutu ɓen fenni Nulaaɓe ɓen"
        },
        {
            "chapter": 26,
            "verse": 161,
            "text": "Tuma nde Luutu musiɗɗo maɓɓe on wi'annoo ɓe: \"Enee, on hulataa [Alla]"
        },
        {
            "chapter": 26,
            "verse": 162,
            "text": "Min dey, ko mi Nulaaɗo e mooɗon hoolaaɗo"
        },
        {
            "chapter": 26,
            "verse": 163,
            "text": "Hulee Alla ɗoftoɗon mi"
        },
        {
            "chapter": 26,
            "verse": 164,
            "text": "Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"
        },
        {
            "chapter": 26,
            "verse": 165,
            "text": "Enee, on aray worɓe ɓen immorde e winndere nden"
        },
        {
            "chapter": 26,
            "verse": 166,
            "text": "Ɗalon ko Joomi mooɗon tagani on kon immorde e sonnaaɓe mooɗon? Ko woni, onon ko on yimɓe jaggituɓe"
        },
        {
            "chapter": 26,
            "verse": 167,
            "text": "Ɓe wi'i: \"Men woondii si a accaali an Luutu, ma a laato sanne jeyaaɗo e yaltiteeɓe ɓen"
        },
        {
            "chapter": 26,
            "verse": 168,
            "text": "O maaki: \"Min dey, miɗo jeyaa e añuɓe ɓen golle mooɗon ɗen"
        },
        {
            "chapter": 26,
            "verse": 169,
            "text": "Jooma, danndam min e ɓeynguure am nden kon ko ɓe gollata"
        },
        {
            "chapter": 26,
            "verse": 170,
            "text": "Men danndi mo e ɓeynguure makko nden, ɓe fow maɓɓe"
        },
        {
            "chapter": 26,
            "verse": 171,
            "text": "Si wonaa jiidiraare(nayeejo debbo) nden ka halkaaɓe ɓen"
        },
        {
            "chapter": 26,
            "verse": 172,
            "text": "Refti Men oƴƴi heddii ɓe ɓen"
        },
        {
            "chapter": 26,
            "verse": 173,
            "text": "Men toɓini e dow maɓɓe toɓo, bonii toɓo jertinaaɓe ɓen"
        },
        {
            "chapter": 26,
            "verse": 174,
            "text": "Pellet, wonii e ɗum [ko jaŋtaa ɗoo] Aaya, ɓurɓe heewuɓe e maɓɓe laataaki gomɗinɓe"
        },
        {
            "chapter": 26,
            "verse": 175,
            "text": "Pellet, Joomi maaɗa, ko Kanko woni Tedduɗo Yurmeteeɗo"
        },
        {
            "chapter": 26,
            "verse": 176,
            "text": "Yimɓe fitaare(sutu) nden fenniino Nulaaɓe ɓen"
        },
        {
            "chapter": 26,
            "verse": 177,
            "text": "Tuma nde Su'aybu wi'annoo ɓe: \"Enee, on hulataa [Alla]"
        },
        {
            "chapter": 26,
            "verse": 178,
            "text": "Min dey, ko mi Nulaaɗo e mooɗon hoolaaɗo"
        },
        {
            "chapter": 26,
            "verse": 179,
            "text": "Hulee Alla ɗoftoɗon mi"
        },
        {
            "chapter": 26,
            "verse": 180,
            "text": "Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"
        },
        {
            "chapter": 26,
            "verse": 181,
            "text": "Humnee ɓetu ngun, wata on laato jeyaaɓe e uytooɓe ɓen"
        },
        {
            "chapter": 26,
            "verse": 182,
            "text": "Manndikiree(peesre) manndikirɗe feewuɗe ɗen"
        },
        {
            "chapter": 26,
            "verse": 183,
            "text": "Wata on ustan yimɓe ɓen piiji maɓɓe ɗin, wata on lancito ka leydi hara ko on bonnooɓe"
        },
        {
            "chapter": 26,
            "verse": 184,
            "text": "Hulee On Taguɗo on, o tagu adinoongu ngun"
        },
        {
            "chapter": 26,
            "verse": 185,
            "text": "Ɓe wi'i: \"Pellet, an ko a jeyaaɗo mbilɗaaɓe ɓen"
        },
        {
            "chapter": 26,
            "verse": 186,
            "text": "An a wonaali si wanaa ɓanndunke yeru amen, tawde meɗen jikkumaa ko a jeyaaɗo e fenuɓe ɓen"
        },
        {
            "chapter": 26,
            "verse": 187,
            "text": "Awa fukku e dow amen kunte kammu ngun, si tawii a laatike jeyaaɗo e goonguɓe ɓen"
        },
        {
            "chapter": 26,
            "verse": 188,
            "text": "O maaki: \"Ko Joomi am woni Annduɗo ko golloton kon"
        },
        {
            "chapter": 26,
            "verse": 189,
            "text": "Ɓe fenni mo, nanngi ɓe Lepte ñalaande ɗowdiinde nden. Pellet, ɗen laatino Lepte ñalaande mawnde"
        },
        {
            "chapter": 26,
            "verse": 190,
            "text": "Pellet, wonii e ɗum [ko jaŋtaa ɗoo] Aaya, ɓurɓe heewuɓe e maɓɓe laataaki gomɗinɓe"
        },
        {
            "chapter": 26,
            "verse": 191,
            "text": "Pellet, Joomi maaɗa, ko Kanko woni Tedduɗo Yurmeteeɗo"
        },
        {
            "chapter": 26,
            "verse": 192,
            "text": "E pellet, kayre ko nde jippinaande Jooma winndere nden"
        },
        {
            "chapter": 26,
            "verse": 193,
            "text": "Jippinii nde Ruuhu hoolaaɗo on"
        },
        {
            "chapter": 26,
            "verse": 194,
            "text": "Ka ɓernde maaɗa fii yo a laato jeyaaɗo e jertinooɓe ɓen"
        },
        {
            "chapter": 26,
            "verse": 195,
            "text": "E ɗemngal Aarabu ɓanngungal"
        },
        {
            "chapter": 26,
            "verse": 196,
            "text": "Pellet, kayre hinde ka ɗeri aranɓe ɓen"
        },
        {
            "chapter": 26,
            "verse": 197,
            "text": "Enee, hara laatanaaki ɓe Maande, nde tawata anndiino nde ɓiɗɓe Israa'iila annduɓe ɓen"
        },
        {
            "chapter": 26,
            "verse": 198,
            "text": "Sinndo Men jippinno nde e dow yoga e ajamiyankooɓe ɓen"
        },
        {
            "chapter": 26,
            "verse": 199,
            "text": "o janngi nde e dow maɓɓe, ɓe laatotaako gomɗinɓe nde"
        },
        {
            "chapter": 26,
            "verse": 200,
            "text": "Ko wano nii Men naadiri ɗum e ɓerɗe bonɓe ɓen"
        },
        {
            "chapter": 26,
            "verse": 201,
            "text": "Ɓe gomɗintaa nde, haa ɓe yi'a Lepte muusuɗe ɗen"
        },
        {
            "chapter": 26,
            "verse": 202,
            "text": "Ɗe ara e maɓɓe e juhayee, hara ɓe so'aa"
        },
        {
            "chapter": 26,
            "verse": 203,
            "text": "Sakko ɓe wi'a: \"Taw si ko men nennanteeɓe"
        },
        {
            "chapter": 26,
            "verse": 204,
            "text": "Enee, ko Lepte Amen ɗen ɓe heñorta"
        },
        {
            "chapter": 26,
            "verse": 205,
            "text": "A tinii si Men dakmitii ɓe duuɓi"
        },
        {
            "chapter": 26,
            "verse": 206,
            "text": "Refti ari e maɓɓe kon ko ɓe laatinoo hiɓe fodee"
        },
        {
            "chapter": 26,
            "verse": 207,
            "text": "Nafaali ɓe ko ɓe laatinoo kon hiɓe dakmitoo"
        },
        {
            "chapter": 26,
            "verse": 208,
            "text": "Men halkaali saare woo, si wanaa hara no woodani nde jertinooɓe"
        },
        {
            "chapter": 26,
            "verse": 209,
            "text": "[Ɗum] ko waaju, Men laataaki tooñooɓe"
        },
        {
            "chapter": 26,
            "verse": 210,
            "text": "Wanaa seytanuuji ɗin jippini nde"
        },
        {
            "chapter": 26,
            "verse": 211,
            "text": "[Ɗum] haananaaɗi, ɗi hattantaake kadi"
        },
        {
            "chapter": 26,
            "verse": 212,
            "text": "Pellet, kannji ko ɗi follateeɗi gaayi heɗagol ngol"
        },
        {
            "chapter": 26,
            "verse": 213,
            "text": "Wata a noddu reweteeɗo goo wonndude e Alla, sakko laatoɗaa jeyaaɗo e Lepteteeɓe ɓen"
        },
        {
            "chapter": 26,
            "verse": 214,
            "text": "Jertin gorol maaɗa ɓurɓe ɓadaade ɓen"
        },
        {
            "chapter": 26,
            "verse": 215,
            "text": "Lesɗinan balbe maaɗen, wonannde ɓen jokkuɓe ma immorde e gomɗinɓe ɓen"
        },
        {
            "chapter": 26,
            "verse": 216,
            "text": "Si ɓe yeddii ma, haray maaku: \"Min dey, ko mi danndiiɗo kon ko golloton"
        },
        {
            "chapter": 26,
            "verse": 217,
            "text": "Hoolor On Tedduɗo Yurmeteeɗo"
        },
        {
            "chapter": 26,
            "verse": 218,
            "text": "On Sutiiɗo ma fewndo darotoɗaa"
        },
        {
            "chapter": 26,
            "verse": 219,
            "text": "E waylitogol maaɗa e hakkunde sujjooɓe ɓen"
        },
        {
            "chapter": 26,
            "verse": 220,
            "text": "Pellet, ko Kanko woni Nanoowo Annduɗo On"
        },
        {
            "chapter": 26,
            "verse": 221,
            "text": "Taw si mi humpitay on ko e hommbo Seytanuuji ɗin jippotoo"
        },
        {
            "chapter": 26,
            "verse": 222,
            "text": "Hiɗi jippoo e dow kala fefindotooɗo bakkodinɗo"
        },
        {
            "chapter": 26,
            "verse": 223,
            "text": "Hiɗi werloo nanɗe ɗen, ko ɓurɓe heewude e majji ko fenooji"
        },
        {
            "chapter": 26,
            "verse": 224,
            "text": "Yimooɓe ɓen ko jokkata ɓe, ko bewɓe ɓen"
        },
        {
            "chapter": 26,
            "verse": 225,
            "text": "Enee, a tinaali wonndema kamɓe hiɓe yinoo e kala aynde"
        },
        {
            "chapter": 26,
            "verse": 226,
            "text": "E tawde kamɓe hiɓe wowla ko ɓe huuwataa"
        },
        {
            "chapter": 26,
            "verse": 227,
            "text": "Si wanaa ɓen gomɗinɓe ɓe golli golle moƴƴe ɓe jaŋtii Alla ko ɗuuɗi ɓe yoɓtii ɓaawo ɓe tooñaama. Aray ka ɓen tooñuɓe annday ko honde e waylitorde ɓe waylitotoo"
        },
        {
            "chapter": 27,
            "verse": 1,
            "text": "Taa Siin, ɗen ko Aayeeje Alqur'aanaare nden e Deftere ɓanngunde"
        },
        {
            "chapter": 27,
            "verse": 2,
            "text": "Ko nde Peewal e welo-welo wonannde gomɗinɓe ɓen"
        },
        {
            "chapter": 27,
            "verse": 3,
            "text": "Ɓen ɓe no ñiiɓa e Julde nden ɓe totta Jakka on, hara kamɓe hiɓe yananaa fii Laakara on"
        },
        {
            "chapter": 27,
            "verse": 4,
            "text": "Pellet, ɓen ɓe gomɗinaali Laakara on, Men cuɗanii ɓe golle maɓɓe ɗen, kamɓe hiɓe yinoo"
        },
        {
            "chapter": 27,
            "verse": 5,
            "text": "Ko ɓen woni ɓen, ɓe woodani ɗum Lepte bonɗe ɗen, kamɓe ka Laakara ko kamɓe woni hayruɓe ɓen"
        },
        {
            "chapter": 27,
            "verse": 6,
            "text": "E pellet, an hiɗa lonnginee Alqur'aanaare nden immorde ka Ñeeño Annduɗo"
        },
        {
            "chapter": 27,
            "verse": 7,
            "text": "Tuma nde Muusaa maakannoo ɓeynguure makko nden: \"Min dey, mi haynike yiite, aray mi addana on ka nge woni ɗon kumpital maaɗum mi addana on docotal huɓɓungal, bela jo'o onon on iwloto"
        },
        {
            "chapter": 27,
            "verse": 8,
            "text": "Tuma nde o arunoo e magge, o noddaa: Ɗum woni barkinaama on wonɗo ka yiite e ɓen wonuɓe banŋe magge, e Senayee wonanii Alla Jooma winndere nden"
        },
        {
            "chapter": 27,
            "verse": 9,
            "text": "Ko an yo Muusaa, ko woni, ko Min woni Alla Tedduɗo Ñeeñuɗo On"
        },
        {
            "chapter": 27,
            "verse": 10,
            "text": "Liɓu tuggordu maaɗa ndun, Tuma nde o yi'unoo ndu hindu dilla, a wi'ayma kayru ko ndu mboddi, o hucciti ko o doguɗo o yiltitaake. Ko an yo Muusaa: \"Wata a hulu, Min dey Nulaaɓe ɓen hulataa ka Am"
        },
        {
            "chapter": 27,
            "verse": 11,
            "text": "Si wanaa on tooñuɗo, refti o lontini ko moƴƴi ɓaawo bone ɗen. Pellet, Min ko Mi Surroowo Yurmeteeɗo"
        },
        {
            "chapter": 27,
            "verse": 12,
            "text": "Naadu junngo maaɗa ngon ka jiiba maaɗa, ngo yaltay ko ngo ranewo ko aldaa e bone, [ɗum no jeyaa] e nder Aayeeje jeenay nulaaɗe e Fir'awna e yimɓe makko ɓen, pellet, kamɓe ɓe laatike yimɓe faasiqiiɓe"
        },
        {
            "chapter": 27,
            "verse": 13,
            "text": "Tuma nde arunoo e maɓɓe Aayeeje Amen ɗen ko yi'eteeɗe, ɓe wi'i: \"Ɗu'um, ko mbilewu ɓanngungu"
        },
        {
            "chapter": 27,
            "verse": 14,
            "text": "Ɓe yeddi [Aayeeje ɗen], tawi wonkiiji maɓɓe ɗin no yananaa fii majje, tooñe e mawnintinaare. Ndaaru ko honno laatornoo battane fennuɓe ɓen"
        },
        {
            "chapter": 27,
            "verse": 15,
            "text": "Gomɗii Men okkii Daawuuda e Sulaymaana Ganndal ɓe maaki: \"Yettoore nden woodanii Alla On ɓurnuɗo men e dow ɗuuɗuɓe immorde e jeyaaɓe Makko gomɗinɓe ɓen"
        },
        {
            "chapter": 27,
            "verse": 16,
            "text": "Sulaymaana roni Daawuuda, O maaki: \"Ko onon yo yimɓe, men anndinaama haala colli ɗin, men okkaama immorde e kala huunde, Pellet, ɗumɗoo ko ɗum woni ɓural ɓanngungal"
        },
        {
            "chapter": 27,
            "verse": 17,
            "text": "Sulaymaana mooɓanaa koneeli makko ɗin immorde ka jinnaaji e ka yimɓe e ka colli, kamɓe ko ɓe yuɓɓinaaɓe"
        },
        {
            "chapter": 27,
            "verse": 18,
            "text": "Haa nde ɓe arunoo e aynde korndolli ɗin, korndolil wi'i: \"Ko onon yo korndolli, naatee ka koɗanɗi mooɗon, fii wata Sulaymaana e koneeli mu'un ɗin muncu on, hara kamɓe ɓe so'aa"
        },
        {
            "chapter": 27,
            "verse": 19,
            "text": "[Sulaymaana] moosi ko o jaluɗo immorde e konngol maggi ngol, o maaki: \"Jooma, lonnginam no mi yettira neema maaɗa mo neeminɗaa e dow am on, e jibibinɓe lam ɓen, e nde mi gollata ko moƴƴi weltoraa ɗum, naadaami ka Yurmeende Maaɗa wonndude e jeyaaɓe Maaɗa moƴƴuɓe ɓen"
        },
        {
            "chapter": 27,
            "verse": 20,
            "text": "O ƴewtii colli ɗin, o maaki: \"Ko heɓi lam, mi yi'aali Hud-huda. Kaa ndu laati jeyaandu e wirniiɗi ɗin"
        },
        {
            "chapter": 27,
            "verse": 21,
            "text": "Maa mi lepta ndu sanne lepte saɗtuɗe maaɗum maa mi hirsandu sanne, maaɗum ndu addana lam hujja ɓannguɗo"
        },
        {
            "chapter": 27,
            "verse": 22,
            "text": "Ndu ñiiɓe ko woɗɗaa, ndu wi'i: \"Mi huɓindike ko a huɓindaaki ɗum, mi addanii ma immorde to Saba'i kumpital yananaangal"
        },
        {
            "chapter": 27,
            "verse": 23,
            "text": "Min dey, mi tawii sonnaajo no laamii ɓe himo okkaa immorde e kala huunde, no woodami mo kadi jullere [laamu] mawnde"
        },
        {
            "chapter": 27,
            "verse": 24,
            "text": "Mi tawii mo kanko e yimɓe makko ɓen hiɓe sujjana naange ngen gaanin Alla; Seytaane no cuɗaniɓe golle maɓɓe ɗen o faddii ɓe gaayi Laawol ngol, kamɓe ɓe feewataa"
        },
        {
            "chapter": 27,
            "verse": 25,
            "text": "Ko haɗata ɓe sujjana Alla On yaltinoowo ko suuɗii kon ka kammuuli e ka leydi hiMo Anndi ko suuɗoton e ko feñinton"
        },
        {
            "chapter": 27,
            "verse": 26,
            "text": "Alla, Reweteeɗo alaa si wanaa Kanko Jooma Arsi Tedduki kin. @Corrected"
        },
        {
            "chapter": 27,
            "verse": 27,
            "text": "O maaki: \"Aray men ndaara si a goongu, maaɗum si laati jeyaaɗo e fenuɓe ɓen"
        },
        {
            "chapter": 27,
            "verse": 28,
            "text": "Yahidu e nduu talkuru am werloɗaa ndu ka maɓɓe, refti huccaa ɓe ndaaraa ko honɗum ɓe ruttata"
        },
        {
            "chapter": 27,
            "verse": 29,
            "text": "[Sonnaajo on] wi'i: \"Ko onon yo mbatu, min dey werlaama ka am talkuru teddundu"
        },
        {
            "chapter": 27,
            "verse": 30,
            "text": "Pellet, nduu ko immorde e Sulaymaana, pellet, ko woni e mayru ko: \"Innde Alla Huuɓuɗo Yurmeende Heeriiɗo Yurmeende On"
        },
        {
            "chapter": 27,
            "verse": 31,
            "text": "Wata on townitano lam, aree e am ko jebbiliiɓe"
        },
        {
            "chapter": 27,
            "verse": 32,
            "text": "O wi'i: \"Ko onon yo mbatu, waɗtee lam e feere e ɗee fiyaake am, mi laataaki taƴoowo fiyaake haa tawdeɗon e am"
        },
        {
            "chapter": 27,
            "verse": 33,
            "text": "Ɓe wi'i: \"Enen ko en jooma doole e jooma hare saɗtuɗe, fiyaake ɗen ko ka maaɗa woni, ndaaru ko honɗum yamirtaa"
        },
        {
            "chapter": 27,
            "verse": 34,
            "text": "[Debbo on] wi'i: \"Pellet, lamɓe ɓen si ɓe naatii e saare ɓe bonnay nde, ɓe waɗa tedduɓe mayre ɓen hoyɓe, ko wanonii ɓe gollirta"
        },
        {
            "chapter": 27,
            "verse": 35,
            "text": "Awa min, mi nulay e maɓɓe neldaari, mi ndaara ko honɗum nulaaɓe ɓen ruttodata"
        },
        {
            "chapter": 27,
            "verse": 36,
            "text": "Tuma nde ɓe arunoo ka Sulaymaana, o maaki: \"Enee, on ɓeydiray lam jawdi, kon ko Alla okkin mi, no ɓuri moƴƴude diini kon ko O okki on, ko woni, onon hiɗon farnora neldaari mooɗon ndin"
        },
        {
            "chapter": 27,
            "verse": 37,
            "text": "Rutto ka maɓɓe, mamen addana ɓe koneeli ɗi ɓe maraa feere muuɗum, mamen yaltin ɓe ton ko ɓe jaasuɓe hara kamɓe ko hoyɓe"
        },
        {
            "chapter": 27,
            "verse": 38,
            "text": "O maaki: \"Ko onon yo mbatu, ko hommbo e mooɗon addanta lam jullere laamu makko nden, ko adii ɓe arude ka am ko ɓe jebbiliiɓe"
        },
        {
            "chapter": 27,
            "verse": 39,
            "text": "Ngaari jinna ndin wi'i: \"Min, mi addante nde ko adii a immaade e darnde maaɗa nden, e pellet, min e dow ɗum ko mi dolnuɗo hoolaaɗo"
        },
        {
            "chapter": 27,
            "verse": 40,
            "text": "On mo woni ka muuɗum ganndal immorde ka Deftere wi'i: \"Min mi anndante nde ko adii a nde ndarɗe maaɗa ɗen ruttotoo e maaɗa\". Tuma nde o yi'unoo nde ko nde ñiiɓunde ka makko, o maaki: \"Ɗum ɗoo, ko immorde e Ɓural Joomi am, fii yo O ndarndo lam si mi jarnay [Mo] maaɗum si mi yedday [Mo], kala jarnuɗo anndu ko o jarni kon wonanay wonkii makko kin, kala yedduɗo kadi pellet, Joomi am ko O Galo Tedduɗo"
        },
        {
            "chapter": 27,
            "verse": 41,
            "text": "O maaki: \"Faytinanee mo jullere laamu makko nden, ndaaren si on annditay, kaa o laatoto jeyaaɗo e ɓen ɓe annditataa"
        },
        {
            "chapter": 27,
            "verse": 42,
            "text": "Tuma nde o arunoo, [o] wi'aa: \"Enee, ko nii jullere maaɗa nden wa'i?\" O wi'i: \"Awi'ayma ko kayre tigi nii\". Men okkaama ganndal ko adii mo, men laatii jebbiliiɓe"
        },
        {
            "chapter": 27,
            "verse": 43,
            "text": "Faddii mo, ɗum ko o laatinoo himo rewa gaanin Alla, pellet, kanko o laatinoke jeyaaɗo e yimɓe yedduɓe"
        },
        {
            "chapter": 27,
            "verse": 44,
            "text": "Wi'anaa mo: \"Naatu ka huɓeere\". Tuma nde o yi'unoo nde o sikki ko nde duneere(tewru), o ñori dense (korle)makko ɗen. [Sulaymaana] maaki: \"Pellet, ndee ko huɓeere newɗiniraande ndaarorɗe\". [Debbo on] wi'i: \"Jooma, min dey mi tooñii wonkii am, mi jebbilanike Alla Jooma winndire nden, wonndude e Sulaymaana"
        },
        {
            "chapter": 27,
            "verse": 45,
            "text": "Gomɗii Men Nulii faade e Samuudinkooɓe ɓen musiɗɗo maɓɓe on Saalihu, ɗum woni rewee Alla. Tawi kamɓe ko ɓe feddeeji ɗiɗi hiɓe wennjondira"
        },
        {
            "chapter": 27,
            "verse": 46,
            "text": "O maaki: \"Ko onon yo yimɓe am, ko fii honɗun heñornton bone ɗen ko adii moƴƴere nden?\" \"Ko haɗi insinanino Alla bela jo'o onon on yurminoyte"
        },
        {
            "chapter": 27,
            "verse": 47,
            "text": "Ɓe wi'i: \"Men kiitinorii ma e ɓen wonnduɓe e maaɗa\". O maaki: \"kiite mooɗon on ko ka Alla woni, ko woni, onon ko on yimɓe fitneteeɓe\" @Corrected"
        },
        {
            "chapter": 27,
            "verse": 48,
            "text": "Laatinoke ka saare ton worɓe njeenayo hiɓe bonna ka leydi ɓe moƴƴintaa"
        },
        {
            "chapter": 27,
            "verse": 49,
            "text": "Ɓe wi'i: Ɓe woondirii Alla, ma men waalanan mo ka suudu kanko e ɓeynguure makko nden refti ma men wi'an jeyɓe mo ɓen; men tawaaka warugol yimɓe makko ɓen, e pellet, menen ko men goonguɓe\". @Corrected"
        },
        {
            "chapter": 27,
            "verse": 50,
            "text": "Ɓe hodi hodoore Menen kadi Men fewji fewjoore, tawi kamɓe ɓe so'ataa"
        },
        {
            "chapter": 27,
            "verse": 51,
            "text": "Ndaaru, ko honno laatorno battane hodo maɓɓe ngon, Menen Men yirbinno ɓe kamɓe e yimɓe maɓɓe ɓen ɓe fow maɓɓe"
        },
        {
            "chapter": 27,
            "verse": 52,
            "text": "Ɗin cuuɗi maɓɓe ko yeewuɗi sabu ko ɓe tooñunoo kon. Pellet, wonii e ɗum Maande wonannde yimɓe haqqilooɓe ɓen"
        },
        {
            "chapter": 27,
            "verse": 53,
            "text": "Men danndi ɓen gomɗimɓe, ɓe woni hulooɓe [Alla]"
        },
        {
            "chapter": 27,
            "verse": 54,
            "text": "E Luutu, tuma nde o wi'anno yimɓe makko ɓen: 'Enee, on aray pankare ɗen hara hiɗon sutii"
        },
        {
            "chapter": 27,
            "verse": 55,
            "text": "Eyoo, onon on aray e worɓe ɓen ka tuuyo accon rewɓe ɓen?! Si ko woni, onon ko on yimɓe majjaaɓe"
        }
    ]
}
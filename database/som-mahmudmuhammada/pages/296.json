{
    "pages": [
        {
            "chapter": 18,
            "verse": 21,
            "text": "Saasaan u daalacsiinay (u tusinay) Dadka si ay u ogaadaan in yabooha Eebe Xaq yahay, saacadda (qiyaamana) aan shaki ku jirin (waxaan tusinay) markay ku murmeen dhexdooda amarkooda, oy (isku) dhaheen ka dhisa korkooda dhismo, Eebahood baa og iyagee, waxay dhaheen kuwii ku reeyey amarkooda aan ka yeelano korkooda Masaajid"
        },
        {
            "chapter": 18,
            "verse": 22,
            "text": "waxay dhihi waxay ahaayeen saddex waxaana afreeyey Eygoodii, waxay dhihi waxay ahaayeen shan waxaana lixeeyey eygoodii iyagoo iska gani wax maqan (iska dhihi cilmi la'aan) waxay dhihi waxay ahaayeen todobo waxaana siddeedeeyey eygoodii, waxaad dhahdaa Eebahay baa og tiradooda, mana oga wax yar mooyee, ee ha kula murmin xaalkooda muran muuqda oo fudud mooyee, hana waydiin xaggooda Ruuxna"
        },
        {
            "chapter": 18,
            "verse": 23,
            "text": "ha ku dhihin shaygaasaan fali barii"
        },
        {
            "chapter": 18,
            "verse": 24,
            "text": "(adoon dhihin) hadduu doono Eebe, xusna Eebahaa haddaad halmaanto, waxaadna dhahdaa wuxuu u dhawyahay inuu igu hanuuniyo Eebahay wax ka dhaw kaas oo toosni ah"
        },
        {
            "chapter": 18,
            "verse": 25,
            "text": "waxay ku nagaadeen godkoodii seddex boqol oo sano waxayna siyaadsadeen sagaal"
        },
        {
            "chapter": 18,
            "verse": 26,
            "text": "waxaad dhahdaa Eebaa og waxay nagaadeen waxaa u sugnaaday waxa ku maqan samooyinka iyo dhulka, arki ogaa oo maqli ogaa Eebe, umana sugnaanin Dadka isaga ka sokow gargaare lamana wadaajiyo xukunkiisa Cidna"
        },
        {
            "chapter": 18,
            "verse": 27,
            "text": "akhri (oo raac) waxa laguu waxyooday oo kitaabka Eebahaa ah, wax baddali kalimooyinkiisana ma jiro, mana helaysid wax ka sokeeya ood magangashid"
        }
    ]
}
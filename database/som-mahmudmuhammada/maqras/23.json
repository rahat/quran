{
    "maqras": [
        {
            "chapter": 3,
            "verse": 52,
            "text": "Markuu ka kasay Ciise Xaggooda Gaalnimo yuu yidhi yaa iigu gargaari Eebe, waxayna dhaheen Xawaariyiintii (gargaarayaashii) anagaa ah gargaaraha Eebe (Diintiisa) waxaan rumeynay Eebe ee marag ka noqo inaan Muslimiin nahay"
        },
        {
            "chapter": 3,
            "verse": 53,
            "text": "Eebow waan rumeynay waxaad soo dejisay waxaana raaenay Rasuulka ee nagu qor (nagadhig) la jirka markhaatiyada. (Umadda Nabi Muxamad)"
        },
        {
            "chapter": 3,
            "verse": 54,
            "text": "Way dhakreen, Eebana wuu ka abaalmariyey Eebana u wanaagsan wax abaal mariya"
        },
        {
            "chapter": 3,
            "verse": 55,
            "text": "Xusuuso markuu ku yidhi Eebe Ciisow waan ku oofsan waana ku koryeeli, waana kaa dahirin kuwii gaaloobay, waxaana yeeli kuwa raaca (xaqa dhabta ah raaca) korka kuwa Gaaloobay tan iyo Qiyaamada, markaasna xaggaygaa laydiin soo celin waana idin kala Xukumi dhexdiina waxaad isku khilaafsanaydeen"
        },
        {
            "chapter": 3,
            "verse": 56,
            "text": "Kuwa Gaaloobase waxaan Cadaabi, cadaab daran Adduun iyo Aakhiraba, mana helaan gargaare"
        },
        {
            "chapter": 3,
            "verse": 57,
            "text": "kuwa (Xaqa) rumeeyeyse oo camal fiican falay wuxuu u oofin (dhammayn Eebe) ajirkooda, Eebana ma jeela daalimiinta"
        },
        {
            "chapter": 3,
            "verse": 58,
            "text": "kaasaan ku akhriyeynaa korkaaga oo aayaad ah iyo xus (Quraan) xigmo leh"
        },
        {
            "chapter": 3,
            "verse": 59,
            "text": "Tusaalaha Ciise Eebe agtiisa waa sida (Nabi) aadam, Eebaa ka Abuuray Carro markaasuu u yidhi ahow wuuna ahaan"
        },
        {
            "chapter": 3,
            "verse": 60,
            "text": "Xaqu Eebahaa nuu ka ahaaday ee ha noqonin kuwa shakiya"
        },
        {
            "chapter": 3,
            "verse": 61,
            "text": "ee ruuxii kugula dooda intuu kuu yimid Cilmi ka dib waxaad dhahdaa kaalaya aan u yeedhno Caruurtannada iyo Caruurtiinna iyo Naftanaada iyo Naftiinna markaas aan baryootanno oon laeanadda Eebe kor yeello Beenaalayaasha"
        },
        {
            "chapter": 3,
            "verse": 62,
            "text": "Kaas (Quraanka) unbaa Qisooyin Xaq ah, Eebe mooyee Ilaah (kalana) ma jiro, Eebana waa adkaade falsan"
        },
        {
            "chapter": 3,
            "verse": 63,
            "text": "Hadday jedsadaan Gaaladuna Eebe waa ogyahay kuwa wax fasahaadiya"
        },
        {
            "chapter": 3,
            "verse": 64,
            "text": "Waxaad dhahdaa Nabiyow Ehelu Kittabow u kaalaya kalimo (odhaah) aan u simanahay aniga iyo adinkaba oo ah inaynaan caabudin Eebe mooyee, (wax kale) oynaan lana wadaajin waxba kana yeelan qaarkeen qaar Eebayaal, Hadday jeedsadaanna waxaad dhahdaa marag noqda inaan Muslimiin nahay"
        },
        {
            "chapter": 3,
            "verse": 65,
            "text": "Ehelu Kitaabow maxaad ugu murmaysaan (Nabi) Ibraahim, Tawreed iyo Injiilba lama soo dejin gadaashiisa mooyee, meydaan wax kasayn"
        },
        {
            "chapter": 3,
            "verse": 66,
            "text": "Kuwanow (Yuhuud iyo Nasaaro) waxaad ku muranteen waxaad wax ka ogtihiin ee maxaad ugu murmeysaan waxaydaan Cilmi u lahayn, Eebaa og idinkuse wax ma ogidiin"
        },
        {
            "chapter": 3,
            "verse": 67,
            "text": "Ma aha (Nabi) Ibraahim Yuhuud iyo Nasaara (midna) waase toosane Muslim ah kana mid aha Mushrikiinta (Gaalada)"
        },
        {
            "chapter": 3,
            "verse": 68,
            "text": "Waxaa Dadka ugu mudan (Nabi) Ibraahim kuwii raacay iyo nabigan (Muxamad ah) iyo kuwa (Xaqa rumeeyey) Eebana waa Waliga (Gargaare) Mu'miniinta"
        },
        {
            "chapter": 3,
            "verse": 69,
            "text": "Waxay jeelaatay koox ka mid ah Ehelu Kitaabka inay idin baadiyeeyaan, mana baadiyeeyaan waxaan Naftooda ahayn, mana kasayaan"
        },
        {
            "chapter": 3,
            "verse": 70,
            "text": "Ehelu Kitaabow maxaad uga Gaaloobaysaan Aayadka Eebe idinkoo marag ah (og xaqnimadeeda)"
        },
        {
            "chapter": 3,
            "verse": 71,
            "text": "Ehelu Kitaabow maxaad ugu Khaldaysaan Xaqa baadil (Xumaan) oo u qarineysaan xaqa idinkoo og"
        },
        {
            "chapter": 3,
            "verse": 72,
            "text": "Waxay dhaheen koox ka mid ah Ehelu Kitaabka rumeeya waxa lagu soo dajiyey kuwa (Xaqa) rumeeyey (Quraanka) Maalinta horteeda kana gaalooba maalinta gadaasheeda waxay u dhawyihiin Mu'miniintu inay noqdaane (Gaaloobaan)"
        },
        {
            "chapter": 3,
            "verse": 73,
            "text": "Hana aaminina (rumeynina) ruuxaan Diintiinna raacin, waxaad dhahdaa Hanuun waa hanuunka Eebe, in la siiyo cid wax la mid ah waxa laydin siiyey ama idinkula doodaan Eebihiin agtiisa, waxaad dhahdaa Fadligu gacanta Eebe yuu ku suganyahay wuxuuna siiyaa Cidduu doono, Eebana waa waasae (deeq badane) og"
        },
        {
            "chapter": 3,
            "verse": 74,
            "text": "Wuxuuna ku gaaryeelaa Naxariistiisa cidduu doono, Eebana iska leh Fadliga Wayn"
        }
    ]
}
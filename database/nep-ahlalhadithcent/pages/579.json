{
    "pages": [
        {
            "chapter": 76,
            "verse": 6,
            "text": "यो एउटा मूल हो जसबाट अल्लाहका सेवकहरूले पिउनेछन् र त्यसबाट नहरहरू निकाल्नेछन् ।"
        },
        {
            "chapter": 76,
            "verse": 7,
            "text": "यिनीहरूले नजर (मन्नत) पूर्ण गर्दछन् र त्यस दिनबाट तर्सन्छन् जसको आपदा चारैतिर व्यापक हुनेछ ।"
        },
        {
            "chapter": 76,
            "verse": 8,
            "text": "र अल्लाहसँगको प्रेममा (स्वयं खानको इच्छा भएपनि) निमुखा, अनाथहरू र कैदीरुलाई खाना खुवाउँछन् ।"
        },
        {
            "chapter": 76,
            "verse": 9,
            "text": "हामी त केवल अल्लाहको प्रसन्नताको निम्ति तिमीलाई खुवाउँछौ, तिमीसित न कुनै पुरस्कार चाहन्छौं र न कृतज्ञता ज्ञापन ।"
        },
        {
            "chapter": 76,
            "verse": 10,
            "text": "हामीलाई आफ्नो पालनकर्तासित त्यस दिनको डर लाग्छ, जो उदासी र अत्यन्त कठोरतावाला हुनेछ ।"
        },
        {
            "chapter": 76,
            "verse": 11,
            "text": "अतः अल्लाहले उनीहरूलाई त्यस दिनको नराम्रो कुराबाट बचाइहाल्यौं र उनीहरूलाई उज्जवलता र खुशी प्रदान गर्यो ।"
        },
        {
            "chapter": 76,
            "verse": 12,
            "text": "र उनीहरूको संतोषको बदलामा उनीहरूलाई जन्नत र रेश्मी वस्त्र प्रदान गर्यो ।"
        },
        {
            "chapter": 76,
            "verse": 13,
            "text": "यिनीहरूले त्यहाँ पलङ्गमाथि तकिया लगाएर बसेका हुनेछन् त्यहाँ न सूर्यको गर्मी देख्नेछन् न जाडोको तीव्रता ।"
        },
        {
            "chapter": 76,
            "verse": 14,
            "text": "र ती स्वर्गका छायाँहरू उनीमाथि झूलेका हुनेछन् र त्यसका फलका गुच्छाहरू तल झुण्डिएका हुनेछन् ।"
        },
        {
            "chapter": 76,
            "verse": 15,
            "text": "(सेवकहरू) चाँदीका भाडाहरू र शीशाका बर्तन लिएर उनीहरूको चारैतिर घुम्नेछन् ।"
        },
        {
            "chapter": 76,
            "verse": 16,
            "text": "शिशा पनि चाँदीको हुनेछन् । जसलाई ठीक–ठीक मात्रानुसार बनाएको हुनेछ ।"
        },
        {
            "chapter": 76,
            "verse": 17,
            "text": "र त्यहाँ उनीहरूलाई यस्तो पेय पिलाइनेछ जसमा सुठोको (जन्जबीलको) मिसावट हुनेछ ।"
        },
        {
            "chapter": 76,
            "verse": 18,
            "text": "यो स्वर्गको एउटा नहरबाट हुन्छ जसको नाम ‘‘सलसबील” छ ।"
        },
        {
            "chapter": 76,
            "verse": 19,
            "text": "र उनीहरूको आसपासमा स–साना केटाहरूले ओहोरदोहोर गर्नेछन् जो सदैव किशोर अवस्थामा रहनेछन् । जब तिमीहरूले उनीहरूलाई देख्दछौ तब ठान्नेछौ कि तिनीहरू छरिएका सच्चा मोती हुन् ।"
        },
        {
            "chapter": 76,
            "verse": 20,
            "text": "स्वर्गमा तिमी जहाँ देख्नेछौ, ठूलो अनुकम्पा र विशाल साम्राज्य देख्नेछौ ।"
        },
        {
            "chapter": 76,
            "verse": 21,
            "text": "उनीहरूको शरीरमा मसिनो हरियो रेश्मी वस्त्र र बाक्लो बुट्टेदार रेश्मी वस्त्र हुनेछ, र उनीहरूलाई चाँदीको कंगन पहिरइनेछ र उनको पालनकर्ताले उनीलाई पवित्र पेय पिलाउनेछ ।"
        },
        {
            "chapter": 76,
            "verse": 22,
            "text": "यो तिम्रै कर्मको पुरस्कार हो र तिम्रो प्रयासको सम्मान गरियो ।"
        },
        {
            "chapter": 76,
            "verse": 23,
            "text": "निश्चय नै हामीले अत्यन्त व्यवस्थितरूपले तपाईमाथि कुरआन अवतरित गरेका छौं ।"
        },
        {
            "chapter": 76,
            "verse": 24,
            "text": "अतः आफ्नो पालनकर्ताको आदेश र निर्णय अनुसार धैर्यले काम गर्नु र उनीहरूमध्ये कुनै गुनाहगार वा कृतघ्नको आज्ञापालन नगर्नु ।"
        },
        {
            "chapter": 76,
            "verse": 25,
            "text": "र प्रातःकाल र सन्ध्याकालको समयमा आफ्नो पालनकर्ताको नामको स्मरण गर्नु ।"
        }
    ]
}
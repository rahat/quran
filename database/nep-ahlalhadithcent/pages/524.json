{
    "pages": [
        {
            "chapter": 52,
            "verse": 15,
            "text": "त के यो जादू हो अथवा तिमीले देख्दैनौ"
        },
        {
            "chapter": 52,
            "verse": 16,
            "text": "यसमा प्रवेश गरिहाल र धैर्य गर वा नगर, तिम्रो निम्ति समान छ, जुन काम तिमीले गर्ने गर्दथ्यौ, त्यसैको तिमीलाई प्रतिफल दिइनेछ ।"
        },
        {
            "chapter": 52,
            "verse": 17,
            "text": "जो संयमी छन्, उनीहरू स्वर्गमा र अनुकम्पाहरूमा रहनेछन् ।"
        },
        {
            "chapter": 52,
            "verse": 18,
            "text": "जेजति उनीहरूको पालनकर्ताले उनीहरूलाई प्रदान गरेको छ त्यसबाट आनन्दित भइरहनेछन्, र उनको पालनकर्ताले उनीहरूलाई नर्कको सजायबाट बचाइहाल्यो ।"
        },
        {
            "chapter": 52,
            "verse": 19,
            "text": "तिमी आफ्ना कर्महरूको प्रतिफल स्वरूप, जुन तिमी गर्दथ्यौ आनन्दसित खाऊ र पिऊ ।"
        },
        {
            "chapter": 52,
            "verse": 20,
            "text": "पंक्तिबद्ध बिछाइएका शानदार तख्ताहरूमा तकिया लगाएर, र हामीले ठूला–ठूला आँखा भएकी सुन्दरी (अप्सरा)हरूसंग उनीहरूको विवाह गरिदिएका छौं ।"
        },
        {
            "chapter": 52,
            "verse": 21,
            "text": "र जसले ईमान ल्याए र उनका सन्तानहरूले पनि ईमानमा उनको अनुशरण गरे, हामीले उनको सन्तानहरूलाई पनि उनीहरूसम्म पुर्याइदिनेछौं र उनका कर्महरूबाट केही कम गर्ने छैनौं । प्रत्येक व्यक्ति आफ्नो कर्मजालमा फँसेको छ ।"
        },
        {
            "chapter": 52,
            "verse": 22,
            "text": "र हामीले उनीहरूको लागि स्वादिलो फलहरू र मनपराएका मासु पर्याप्त प्रदान गर्नेछौं ।"
        },
        {
            "chapter": 52,
            "verse": 23,
            "text": "त्यहाँ उनीहरू एक–अर्कासित पान–पत्र (मदिरा) आदानप्रदान गर्नेछन्, जसमा न कुनै फजूलपना हुनेछ न कुनै पाप ।"
        },
        {
            "chapter": 52,
            "verse": 24,
            "text": "उनीहरूको आसपासमा नवयुवक सेवकहरू हिंडिराख्नेछन् जो सुरक्षित मोतीहरू जस्तो हुनेछन् ।"
        },
        {
            "chapter": 52,
            "verse": 25,
            "text": "र एक अर्कातिर ध्यान दिएर आपसमा कुराकानी गर्नेछन् ।"
        },
        {
            "chapter": 52,
            "verse": 26,
            "text": "भन्नेछन्ः कि यसभन्दा पहिला हामी आफ्ना घरहरूमा (अल्लाहसित) धेरै डराउने तर्सने गर्दथ्यौं ।"
        },
        {
            "chapter": 52,
            "verse": 27,
            "text": "अनि अल्लाहले हामीमाथि ठूलो अनुकम्पा गर्यो र हामीलाई बिषालु लूको यातनाबाट बचाइहाल्यो ।"
        },
        {
            "chapter": 52,
            "verse": 28,
            "text": "यसभन्दा पहिला नै हामीले उसको (अल्लाहको) प्रार्थना गर्ने गर्दथ्यौं । निःसन्देह ऊ अनुकम्पा गर्नेवाला दयावान् छ ।"
        },
        {
            "chapter": 52,
            "verse": 29,
            "text": "अतः (हे पैगम्बर) तपाई सम्झाउँदै गर्नुस् किनभने तपाई आफ्नो पालनकर्ताको कृपाले न शकुनविचार गर्नेवाला र नत पागल हुनुहुन्छ ।"
        },
        {
            "chapter": 52,
            "verse": 30,
            "text": "के इन्कार गर्नेहरूले भन्दछन्ः कि त्यो कवि हो जसको निम्ति हामी कालचक्र अर्थात मृत्युको प्रतीक्षा गरिराखेका छौं ।"
        },
        {
            "chapter": 52,
            "verse": 31,
            "text": "भनिदिनुस् कि तिमी प्रतीक्षा गर्दैजाऊ । म पनि तिम्रो साथमा प्रतीक्षा गर्दैछु ।"
        }
    ]
}
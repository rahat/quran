{
    "chapter": [
        {
            "chapter": 73,
            "verse": 1,
            "text": "हे (मुहम्मद सल्लल्लाहो अलैहे वसल्लम) लुगामा बेरिएका"
        },
        {
            "chapter": 73,
            "verse": 2,
            "text": "राती उठेर (नमाजको निम्ति) उभिने गर्नु तर थोरै ।"
        },
        {
            "chapter": 73,
            "verse": 3,
            "text": "आधारात वा त्यसभन्दा केही कम गर्नुस् ।"
        },
        {
            "chapter": 73,
            "verse": 4,
            "text": "वा केही बढि, र विस्तारै रोकि–रोकि कुरआन पढ्ने गर्नु ।"
        },
        {
            "chapter": 73,
            "verse": 5,
            "text": "निश्चितरूपले हामीले शीघ्र नै तपाईमाथि एउटा ठूलो कुरो अवतरित गर्नेछौं ।"
        },
        {
            "chapter": 73,
            "verse": 6,
            "text": "निःसन्देह राति उठ्नुमा अनुकूलता हुन्छ र कुरालाई पनि राम्रोसँग स्पष्ट गरिदिन्छ ।"
        },
        {
            "chapter": 73,
            "verse": 7,
            "text": "दिनको समयमा त तपाईलाई अन्य धेरै व्यस्तता हुन्छन् ।"
        },
        {
            "chapter": 73,
            "verse": 8,
            "text": "तपाईले आफ्नो पालनकर्ताको नामको स्मरण गर्नु र अरु समस्त कुरालाई पन्छ्याई सम्पूर्ण हृदयले उसैतिर लाग्नु ।"
        },
        {
            "chapter": 73,
            "verse": 9,
            "text": "पूर्व र पश्चिमको स्वामी उसबाहेक कोही सत्य पूज्य छैन, अतः तिमीले उसैलाई नै आफ्नो कार्यसाधक बनाइहाल ।"
        },
        {
            "chapter": 73,
            "verse": 10,
            "text": "र जे जति कुरा यिनी भन्दछन त्यसलाई सहँदै गर्नु र उनीहरूबाट राम्रोसित पन्छिदै गर्नु ।"
        },
        {
            "chapter": 73,
            "verse": 11,
            "text": "र मलाई झूठा ठहराउने सुख–सम्पन्न मानिसहरूलाई छोडिदिनु र उनीहरूलाई अलिकति मोहलत देऊ ।"
        },
        {
            "chapter": 73,
            "verse": 12,
            "text": "निःसन्देह हामीसँग कडा नेलहरू (हतकडी) छन् र प्रज्वलित आगोको नर्क छ"
        },
        {
            "chapter": 73,
            "verse": 13,
            "text": "र घाँटीमा अडकिने खाना छ र कष्टदायक यातना छ"
        },
        {
            "chapter": 73,
            "verse": 14,
            "text": "जुनदिन धरती र पहाड कम्पित हुनेछन् र पहाड बालुवाको ढिस्को झैं हुनेछन्"
        },
        {
            "chapter": 73,
            "verse": 15,
            "text": "(हे मक्कावालाहरू र) जुन प्रकारले हामीले फिरऔनको पासमा पैगम्बर पठाएका थियौं । तिम्रो पासमा पनि (मुहम्मद) रसूल पठाएका छौं, जो तिम्रो सम्बन्धमा साक्षी हुनेछन् ।"
        },
        {
            "chapter": 73,
            "verse": 16,
            "text": "फिरऔनले त्यस रसूलको अवज्ञा गर्यो त हामीले उसलाई कठोर यातनामा समातिहाल्यौं ।"
        },
        {
            "chapter": 73,
            "verse": 17,
            "text": "यदि तिमीले पनि मान्ने छैनौ भने त्यसदिनबाट कसरी बाँच्छौ, जुन दिन बच्चाहरूलाई वृद्ध बनाइदिनेछ ।"
        },
        {
            "chapter": 73,
            "verse": 18,
            "text": "जुन दिन आकाश फाटिहाल्नेछ । यो अल्लाहको वाचा पूरा भएर नै रहनेछ ।"
        },
        {
            "chapter": 73,
            "verse": 19,
            "text": "यो कुरआन त निश्चय नै एउटा उपदेश हो । अब जसले चाहन्छ, आफ्नो पालनकर्तातिर मार्ग ग्रहण गरोस् ।"
        },
        {
            "chapter": 73,
            "verse": 20,
            "text": "निःसन्देह तपाईको पालनकर्ताले जान्दछ कि तपाई र तपाईको, साथीहरूको एक समूह लगभग दुई–तिहाई रात, आधी रात र एक–तिहाई रातीसम्म (नमाजको निम्ति) उभिने गर्दछ । रात र दिनको पूरा अनुमान अल्लाहले गर्दछ । उसलाई राम्ररी थाहा छ कि तिमीहरू त्यसलाई सधैं निर्वाह गर्न सक्दैनौ, त उसले तिमीहरूमाथि कृपा गर्यो अतः तिमीहरूको लागि जति कुरआन पढ्नु सजिलो छ उत्तिकै पढ्ने गर । उसलाई थाहा छ कि तिमीमध्ये केही विरामी पनि होलान्, र केही अन्य मानिसहरू अल्लाहको आदर अनुग्रहलाई खोज्दै धरतीमा जीविकाको खोजी गर्नेछन्, र केही अन्य अल्लाहको मार्गमा युद्ध गर्नेछन् । अतः सजिलोसँग त्यस कुरआनबाट जति पढ्न सक्दछौ पढ र नमाज पढ र जकात दिंदै गर, र अल्लाहलाई राम्रो ऋण देऊ, र तिमीले जुन भलाई आफ्नो निम्ति अगाडि बढाउनेछौ त्यसलाई अल्लाहकहाँ अति उत्तम र प्रतिफलको दृष्टिले धेरै बढी पाउनेछौ । अल्लाहसित क्षमायाचना गरिराख । निःसन्देह अल्लाह, अत्यन्त क्षमादाता र अत्यन्त दयावान छ ।"
        }
    ]
}
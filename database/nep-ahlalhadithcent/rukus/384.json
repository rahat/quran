{
    "rukus": [
        {
            "chapter": 36,
            "verse": 51,
            "text": "र सूर (सिंगा) फूँकिने बित्तिकै यिनीहरू सबै आफ्ना चिहानहरूबाट (निस्केर) आफ्नो पालनकर्तातिर दगुर्नेछन् ।"
        },
        {
            "chapter": 36,
            "verse": 52,
            "text": "भन्नेछन्ः ‘‘हाय–हाय कसले हामीलाई निद्राबाट जगाइदियो ? यही हो जसको रहमानले वचन दिएको थियो । र रसूलहरूले साँचो कुरा भनेका थिए’’ ।"
        },
        {
            "chapter": 36,
            "verse": 53,
            "text": "अनि एउटा ठूलो चित्कार हुनेछ । त उनीहरू सबै एक्कासी हाम्रो सामु उपस्थित गराइहालिने छन् ।"
        },
        {
            "chapter": 36,
            "verse": 54,
            "text": "यस दिन कुनै व्यक्तिमाथि कुनै पनि अन्याय हुनेछैन र तिमीलाई प्रतिफलको रूपमा त्यही प्राप्त हुनेछ जुन तिमीले गर्दै आइरहेका थियौ ।"
        },
        {
            "chapter": 36,
            "verse": 55,
            "text": "स्वर्गवालाहरू आजको दिन कुनै नकुनै काममा व्यस्त भई आनन्द लिइराख्नेछन् ।"
        },
        {
            "chapter": 36,
            "verse": 56,
            "text": "उनीहरू र उनका पत्नीहरू पनि छाँयामा पलंगहरूमा तकिया लगाएर बसेका हुनेछन् ।"
        },
        {
            "chapter": 36,
            "verse": 57,
            "text": "त्यहाँ उनीहरूको निम्ति हरप्रकारका फलहरू हुनेछन् । र उनीहरू जे चाहन्छन् उपलब्ध हुनेछ ।"
        },
        {
            "chapter": 36,
            "verse": 58,
            "text": "दयावान् पालनकर्ताको तर्फबाट उनीहरूमाथि सलाम भनिनेछ ।"
        },
        {
            "chapter": 36,
            "verse": 59,
            "text": "र हे अपराधीहरूः आज तिमी अलग भइहाल ।"
        },
        {
            "chapter": 36,
            "verse": 60,
            "text": "हे आदमका सन्तति! के हामीले तिमीसित वचन लिएका थिएनौं ? कि तिमी शैतानको पूजा नगर्नु । निश्चय नै त्यो तिम्रो स्पष्ट शत्रु हो ।"
        },
        {
            "chapter": 36,
            "verse": 61,
            "text": "र मेरो नै उपासना गर्नु, यही नै सोझो बाटो हो ।"
        },
        {
            "chapter": 36,
            "verse": 62,
            "text": "र शैतानले त तिमीहरूमध्ये धेरै प्राणीलाई पथभ्रष्ट गरिदियो के तिमीसँग बुद्धि थिएन"
        },
        {
            "chapter": 36,
            "verse": 63,
            "text": "यो त्यही नर्क हो जसको तिमीलाई वचन दिइएको थियो ।"
        },
        {
            "chapter": 36,
            "verse": 64,
            "text": "(तसर्थ) ‘‘तिमीले गरेको कुफ्रको बदला प्राप्त गर्न आज यसमा (नर्कमा) प्रवेश गरिहाल ।’’"
        },
        {
            "chapter": 36,
            "verse": 65,
            "text": "आज हामीले उनका मुखहरूमा छाप लगाइदिनेछौं र जेजति यिनीहरूले गर्दै आएका थिए, उनीहरूका हातले हामीसित वर्णन गर्नेछन्, र उनका खुट्टाहरू साक्षी बन्नेछन् ।"
        },
        {
            "chapter": 36,
            "verse": 66,
            "text": "यदि हामीले चाहेको भए उनका आँखाहरू नष्ट (गरेर अन्धा) गरिदिने थियौं । फेरि उनीहरू बाटोतिर दौडिरहन्थे तर उनीहरूले कसरी देख्न सक्दथे"
        },
        {
            "chapter": 36,
            "verse": 67,
            "text": "र यदि हामीले चाहेको भए उनीहरूको ठाउँमै उनीहरूको रूप बिगार्न सक्थ्यौं, अनि त्यहाँबाट उनीहरू न अगाडि जान सक्छन् न पछाडि फर्कन सक्नेछन् ।"
        }
    ]
}
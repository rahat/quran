{
    "maqras": [
        {
            "chapter": 49,
            "verse": 14,
            "text": "देहातीहरूले भने किः हामीले ईमान ल्यायौं भनिदिनुस् कि तिमीले ईमान ल्याएनौ । किन्तु तिमीहरूले यस्तो भन कि हामी आज्ञाकारी भयौं ‘‘यद्यपि ईमानले तिम्रो हृदयमा अहिले सम्म प्रवेश नै गरेको छैन र यदि तिमीले अल्लाह र उसको रसूलको आज्ञाकारीता गर्ने गर्दछौ भने अल्लाहले तिम्रो कर्मबाट केही कम गर्नेछैन । निःसन्देह अल्लाह बडो क्षमाशील, अत्यन्त दयावान छ ।"
        },
        {
            "chapter": 49,
            "verse": 15,
            "text": "मोमिनहरू त ती नै हुन् जसले अल्लाह र उसको रसूलमाथि ईमान ल्याउँछन् अनि उनीहरूले कुनै शंका सन्देह गर्दैनन् र आफ्ना धनसम्पत्ति र आफ्ना ज्यानले अल्लाहको मार्गमा जेहाद (धर्म युद्ध) गर्दछन् । यीनै मानिसहरू असल सत्यवान हुन् ।"
        },
        {
            "chapter": 49,
            "verse": 16,
            "text": "(उनीहरूसित) भन्नुस् कि ‘‘के तिमीले अल्लाहलाई आफ्नो धार्मिक आस्थाको सूचना दिइरहेकाछौ ? अल्लाह त आकाशहरू र धरतीका सम्पूर्ण कुरालाई जान्दछ । र अल्लाह हरेक कुराको जान्नेवाला हो ।"
        },
        {
            "chapter": 49,
            "verse": 17,
            "text": "उनीहरू तपाईमाथि आफ्नो मुसलमान हुने कुराको उपकार दर्शाउँदैछन्, तपाईं भनिदिनुस् कि आफ्नो मुसलमान हुने कुरोको उपकार ममाथि नलगाऊ । वास्तवमा अल्लाहको तिमीमाथि ठूलो उपकार छ कि तिमीलाई ईमानवाला बनायो यदि तिमी सही बाटोमा छौ भने ।"
        },
        {
            "chapter": 49,
            "verse": 18,
            "text": "विश्वास गर अल्लाह आकाशहरू र धरतीमा लुकेका कुराहरू जान्दछ र जे जति तिमीले गर्दछौ, त्यसलाई देख्दैछ ।"
        },
        {
            "chapter": 50,
            "verse": 1,
            "text": "काफ, र ठूलो गरिमामय यस कुरआनको कसम ।"
        },
        {
            "chapter": 50,
            "verse": 2,
            "text": "बरु यी मानिसहरूले आश्चार्य प्रकट गरे कि उनीहरूमध्येबाटै एउटा सचेत गर्नेवाला उनीहरूको पासमा आयो, तब काफिरहरूले भन्न थाले कि यो कुरा त अनौठो हो ।"
        },
        {
            "chapter": 50,
            "verse": 3,
            "text": "के जब हामी मरेर माटो भइहाल्छौं तब फेरि जीवित हुने कुरो ? यो त बुझ्ने कुरा होइन ।"
        },
        {
            "chapter": 50,
            "verse": 4,
            "text": "उनीहरूबाट (शरीरलाई) धरतीले जेजति कम गर्दै जान्छ, हामीलाई थाहा छ र हाम्रो पासमा सुरक्षित राख्ने किताब छ ।"
        },
        {
            "chapter": 50,
            "verse": 5,
            "text": "बरु जब उनीहरूको पासमा सत्यधर्म आइपुग्यो तब उनीहरूले उसलाई झूठा भने तसर्थ यिनीहरू एउटा जटिल कुरामा परिरहेका छन् ।"
        },
        {
            "chapter": 50,
            "verse": 6,
            "text": "के उनीहरूले आफूमाथि आकाशतिर हेरेनन् ? कि हामीले त्यसलाई कसरी बनाएका छौं र कसरी सुसज्जित गरेका छौं र त्यसमा कहीँ पनि चिरा (प्वाल) छैन"
        },
        {
            "chapter": 50,
            "verse": 7,
            "text": "र धरतीलाई हामीले बिछाइदिएका छौं र त्यसमा हामीले पहाडहरू स्थापित गर्यौं र त्यसमा हामीले किसिम–किसिमका राम्रा कुराहरू उमारेका छौं ।"
        },
        {
            "chapter": 50,
            "verse": 8,
            "text": "ताकि प्रवृत्त हुनेवाला भक्तहरूको लागि मार्गदर्शन र उपदेशको माध्यम बनोस् ।"
        },
        {
            "chapter": 50,
            "verse": 9,
            "text": "र हामीले आकाशबाट बरकतवाला पानीको वृष्टि गरायौं र त्यसबाट बाग–बगैचाहरू उमार्यौं र खेतीको अन्न उमार्यौं ।"
        },
        {
            "chapter": 50,
            "verse": 10,
            "text": "र अग्ला–अग्ला खजूरका रुखहरू, जसका (फलका) झुप्पाहरू पत्रमाथि पत्र परेका हुन्छन् ।"
        },
        {
            "chapter": 50,
            "verse": 11,
            "text": "भक्तहरूको जीविकाको लागि, र हामीले पानीबाट बाँझो भूमिलाई जीवित पार्यौं, यसै प्रकार (चिहानबाट) निष्कासन हुनेछ ।"
        },
        {
            "chapter": 50,
            "verse": 12,
            "text": "यसभन्दा पहिला ‘‘नूहको’’ कौम र ‘‘रस्स स्थानका बसिन्दाहरू’’ र ‘‘समूदले’’ झूठा भननिसकेका छन् ।"
        },
        {
            "chapter": 50,
            "verse": 13,
            "text": "र आद र फिरऔन र लूतका भाइबन्धुले पनि ।"
        },
        {
            "chapter": 50,
            "verse": 14,
            "text": "र ‘‘ऐकावालाहरूले’’ र तुब्बाको समूहले पनि सबैले मिथ्यारोपण गरी रसूलहरूलाई झूठा भनेका थिए । त्यसकारण यिनीमाथि मेरो सजायको वाचा सत्य भइहाल्यो ।"
        },
        {
            "chapter": 50,
            "verse": 15,
            "text": "के हामी पहिलो पटक सृष्टि गरेबाट थाकिसकेका छौं ? (होइन,) बरु यिनीहरू पुनः सृष्टि हुनेबारे सन्देहमा छन् ।"
        },
        {
            "chapter": 50,
            "verse": 16,
            "text": "र हामीले नै मानिसलाई सृष्टि गरेका हौं र जुन विचारहरू उसको मनमा आउँछन्, हामीले तिनलाई जान्दछौं । र हामी उसको रक्तबाहिनी नलीभन्दा पनि नजिक छौं ।"
        },
        {
            "chapter": 50,
            "verse": 17,
            "text": "जब दुई लिनेवाला (फरिश्ता) लिइरहेका हुन्छन्, एउटा दाँया र अर्को देब्रेतर्फ बसेको हुन्छ ।"
        },
        {
            "chapter": 50,
            "verse": 18,
            "text": "मानिसले कुनै कुरा भन्दैन तर उसको पासमा एउटा निरीक्षक तयार रहन्छ ।"
        },
        {
            "chapter": 50,
            "verse": 19,
            "text": "र मृत्युको बेहोशीले सत्य कुरा ल्यायो । यही कुरा हो जसबाट तिमी पन्छिराखेका थियौ ।"
        },
        {
            "chapter": 50,
            "verse": 20,
            "text": "र सूर (नरसिन्घा) फूँकिनेछ । सजायको वाचाको दिन यही हो ।"
        },
        {
            "chapter": 50,
            "verse": 21,
            "text": "र हरेक व्यक्ति यस दिशामा यसरी आउनेछ, कि उसको साथमा एउटा ल्याउनेवाला हुनेछ र एउटा गवाही दिनेवाला ।"
        },
        {
            "chapter": 50,
            "verse": 22,
            "text": "निःसन्देह तिमी यस कुरातिरबाट उदासीन थियौ । तर हामीले तिम्रो अगाडिबाट परदा हटाइदियौं त आज तिम्रो दृष्टि बडो तीब्र छ ।"
        },
        {
            "chapter": 50,
            "verse": 23,
            "text": "र उसको साथी (फरिश्ता) ले भन्नेछ यो हो (कर्मपत्र) जुन मसँग थियो ।"
        },
        {
            "chapter": 50,
            "verse": 24,
            "text": "प्रत्येक अटेरी काफिरलाई नर्कमा हालिदेऊ ।"
        },
        {
            "chapter": 50,
            "verse": 25,
            "text": "जो धर्मकामलाई रोक्नेवाला, सीमा उल्लंघन गर्नेवाला र शंकाको कुरा गर्नेवाला थियो ।"
        },
        {
            "chapter": 50,
            "verse": 26,
            "text": "जसले अल्लाहको साथमा अरुलाई पूज्य बनाएको थियो । तसर्थ उसलाई दुःखद यातनामा हालिदेऊ ।"
        }
    ]
}
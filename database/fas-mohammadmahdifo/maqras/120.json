{
    "maqras": [
        {
            "chapter": 18,
            "verse": 51,
            "text": "[من‌] آنان را نه در آفرينش آسمانها و زمين به شهادت طلبيدم و نه در آفرينش خودشان. و من آن نيستم كه گمراهگران را همكار خود بگيرم"
        },
        {
            "chapter": 18,
            "verse": 52,
            "text": "و [ياد كن‌] روزى را كه [خدا] مى‌گويد: «آنهايى را كه شريكان من پنداشتيد، ندا دهيد»، پس آنها را بخوانند و[لى‌] اجابتشان نكنند، و ما ميان آنان ورطه‌اى قرار دهيم"
        },
        {
            "chapter": 18,
            "verse": 53,
            "text": "و گناهكاران آتش [دوزخ‌] را مى‌بينند و درمى‌يابند كه در آن خواهند افتاد، و از آن راه گريزى نيابند"
        },
        {
            "chapter": 18,
            "verse": 54,
            "text": "و به راستى در اين قرآن، براى مردم از هر گونه مَثَلى آورديم، و[لى‌] انسان بيش از هر چيز سرِ جدال دارد"
        },
        {
            "chapter": 18,
            "verse": 55,
            "text": "و چيزى مانع مردم نشد از اينكه وقتى هدايت به سويشان آمد ايمان بياورند، و از پروردگارشان آمرزش بخواهند، جز اينكه [مستحق شوند] تا سنت [خدا در مورد عذاب‌] پيشينيان، در باره آنان [نيز] به كار رود، يا عذاب رويارويشان بيايد"
        },
        {
            "chapter": 18,
            "verse": 56,
            "text": "و پيامبران [خود] را جز بشارت‌دهنده و بيم‌رسان گسيل نمى‌داريم، و كسانى كه كافر شده‌اند، به باطل مجادله مى‌كنند تا به وسيله آن، حق را پايمال گردانند، و نشانه‌هاى من و آنچه را [بدان‌] بيم داده شده‌اند به ريشخند گرفتند"
        },
        {
            "chapter": 18,
            "verse": 57,
            "text": "و كيست ستمكارتر از آن كس كه به آيات پروردگارش پند داده شده، و از آن روى برتافته، و دستاورد پيشينه خود را فراموش كرده است؟ ما بر دلهاى آنان پوششهايى قرار داديم تا آن را درنيابند و در گوشهايشان سنگينى [نهاديم‌]. و اگر آنها را به سوى هدايت فراخوانى باز هرگز به راه نخواهند آمد"
        },
        {
            "chapter": 18,
            "verse": 58,
            "text": "و پروردگار تو آمرزنده [و] صاحب رحمت است. اگر به [جرم‌] آنچه مرتكب شده‌اند، آنها را مؤاخذه مى‌كرد، قطعاً در عذاب آنان تعجيل مى‌نمود [ولى چنين نمى كند] بلكه براى آنها سر رسيدى است كه هرگز از برابر آن راه گريزى نمى‌يابند"
        },
        {
            "chapter": 18,
            "verse": 59,
            "text": "و [مردم‌] آن شهرها چون بيدادگرى كردند، هلاكشان كرديم، و براى هلاكتشان موعدى مقرر داشتيم"
        },
        {
            "chapter": 18,
            "verse": 60,
            "text": "و [ياد كن‌] هنگامى را كه موسى به جوانِ [همراه‌] خود گفت: «دست بردار نيستم تا به محل برخورد دو دريا برسم، هر چند سالها[ى سال‌] سير كنم.»"
        },
        {
            "chapter": 18,
            "verse": 61,
            "text": "پس چون به محل برخورد دو [دريا] رسيدند، ماهىِ خودشان را فراموش كردند، و ماهى در دريا راه خود را در پيش گرفت [و رفت‌]"
        },
        {
            "chapter": 18,
            "verse": 62,
            "text": "و هنگامى كه [از آنجا] گذشتند [موسى‌] به جوان خود گفت: «غذايمان را بياور كه راستى ما از اين سفر رنج بسيار ديديم.»"
        },
        {
            "chapter": 18,
            "verse": 63,
            "text": "گفت: «ديدى؟ وقتى به سوى آن صخره پناه جستيم، من ماهى را فراموش كردم، و جز شيطان، [كسى‌] آن را از ياد من نبرد، تا به يادش باشم، و به طور عجيبى راه خود را در دريا پيش گرفت.»"
        },
        {
            "chapter": 18,
            "verse": 64,
            "text": "گفت: «اين همان بود كه ما مى‌جستيم.» پس جستجوكنان ردّ پاى خود را گرفتند و برگشتند"
        },
        {
            "chapter": 18,
            "verse": 65,
            "text": "تا بنده‌اى از بندگان ما را يافتند كه از جانب خود به او رحمتى عطا كرده و از نزد خود بدو دانشى آموخته بوديم"
        },
        {
            "chapter": 18,
            "verse": 66,
            "text": "موسى به او گفت: «آيا تو را -به شرط اينكه از بينشى كه آموخته شده‌اى به من ياد دهى- پيروى كنم؟»"
        },
        {
            "chapter": 18,
            "verse": 67,
            "text": "گفت: «تو هرگز نمى‌توانى همپاى من صبر كنى"
        },
        {
            "chapter": 18,
            "verse": 68,
            "text": "و چگونه مى‌توانى بر چيزى كه به شناخت آن احاطه ندارى صبر كنى؟»"
        },
        {
            "chapter": 18,
            "verse": 69,
            "text": "گفت: «ان شاء الله مرا شكيبا خواهى يافت و در هيچ كارى تو را نافرمانى نخواهم كرد.»"
        },
        {
            "chapter": 18,
            "verse": 70,
            "text": "گفت: «اگر مرا پيروى مى‌كنى، پس از چيزى سؤال مكن، تا [خود] از آن با تو سخن آغاز كنم.»"
        },
        {
            "chapter": 18,
            "verse": 71,
            "text": "پس رهسپار گرديدند، تا وقتى كه سوار كشتى شدند، [وى‌] آن را سوراخ كرد. [موسى‌] گفت: «آيا كشتى را سوراخ كردى تا سرنشينانش را غرق كنى؟ واقعاً به كار ناروايى مبادرت ورزيدى.»"
        },
        {
            "chapter": 18,
            "verse": 72,
            "text": "گفت: «آيا نگفتم كه تو هرگز نمى‌توانى همپاى من صبر كنى؟»"
        },
        {
            "chapter": 18,
            "verse": 73,
            "text": "[موسى‌] گفت: «به سبب آنچه فراموش كردم، مرا مؤاخذه مكن و در كارم بر من سخت مگير.»"
        },
        {
            "chapter": 18,
            "verse": 74,
            "text": "پس رفتند تا به نوجوانى برخوردند. [بنده ما] او را كشت. [موسى به او ] گفت: «آيا شخص بى‌گناهى را بدون اينكه كسى را به قتل رسانده باشد كشتى؟ واقعاً كار ناپسندى مرتكب شدى.»"
        }
    ]
}
{
    "manzils": [
        {
            "chapter": 17,
            "verse": 1,
            "text": "I lavdëruar qoftë Ai që e mbarti robin e Tij (Muhamedin) natën nga Xhamia e Shenjtë (në Mekë) në Xhaminë e Largët (të Jerusalemit), rrethinën e së cilës e kemi bekuar, për t’i treguar atij disa nga mrekullitë Tona.[173] Ai, me të vërtetë, dëgjon çdo gjë dhe sheh çdo gjë"
        },
        {
            "chapter": 17,
            "verse": 2,
            "text": "Ne i dhamë Musait Librin dhe e bëmë atë udhërrëfyes për bijtë e Israilit (duke u thënë): “Mos merrni mbrojtës tjetër, përveç Meje"
        },
        {
            "chapter": 17,
            "verse": 3,
            "text": "Ju jeni pasardhës të atyre që Ne i mbartëm me Nuhun! Ai ka qenë vërtet një rob mirënjohës.”"
        },
        {
            "chapter": 17,
            "verse": 4,
            "text": "Ne u shpallëm solemnisht në Libër bijve të Israilit: “Ju do të bëni dy herë ngatërresa në tokë dhe do të tregoni mendjemadhësi të tepërt”"
        },
        {
            "chapter": 17,
            "verse": 5,
            "text": "Kur erdhi koha e përmbushjes së profecisë për ngatërresën e parë, Ne dërguam kundër jush disa robër Tanët, luftëtarë të fuqishëm, të cilët shkelën në çdo cep të shtëpive tuaja. Kështu u krye premtimi"
        },
        {
            "chapter": 17,
            "verse": 6,
            "text": "Pastaj jua kthyem juve sërish fitoren kundër tyre, ju ndihmuam me pasuri e djem dhe jua shtuam numrin e ushtarëve"
        },
        {
            "chapter": 17,
            "verse": 7,
            "text": "Nëse bëni mirësi, e keni bërë për veten tuaj. E, nëse bëni keq, ia keni bërë po vetes. Kur erdhi koha e përmbushjes së profecisë për ngatërresën e dytë, Ne i dërguam (armiqtë tuaj) për t’jua nxirë fytyrat tuaja dhe që të hyjnë në tempull, siç patën hyrë herën e parë dhe të shkatërrojnë plotësisht çdo gjë që pushtonin"
        },
        {
            "chapter": 17,
            "verse": 8,
            "text": "Ndoshta, Zoti juaj, do t’ju mëshirojë, por, nëse ju ktheheni (në gjynahe), Ne do t’u kthehemi (ndëshkimeve ndaj jush). Dhe Xhehenemin e kemi bërë burg për mohuesit"
        },
        {
            "chapter": 17,
            "verse": 9,
            "text": "Në të vërtetë, ky Kuran udhëzon drejt asaj që është më e mira dhe u jep lajmin e gëzuar besimtarëve, që bëjnë vepra të mira, se ata do të kenë shpërblim të madh"
        },
        {
            "chapter": 17,
            "verse": 10,
            "text": "Ndërsa atyre që nuk besojnë në jetën tjetër, Ne u kemi përgatitur dënim të dhembshëm"
        },
        {
            "chapter": 17,
            "verse": 11,
            "text": "Njeriu mallkon në të keqe, ashtu siç lutet edhe për të mirë; vërtet që njeriu është i ngutur"
        },
        {
            "chapter": 17,
            "verse": 12,
            "text": "Ne i bëmë natën dhe ditën dy mrekulli. Natën e mbështollëm me errësirë, kurse ditës i dhamë ndriçim, që ju të kërkoni begati nga Zoti juaj e që të dini numrin e viteve dhe njehsimin e kohës. Çdo gjë e kemi shpjeguar hollësisht"
        },
        {
            "chapter": 17,
            "verse": 13,
            "text": "Çdo njeriu ia kemi varur në qafë llogarinë për punën e tij dhe Ne, do t’ia paraqesim Ditën e Kiametit librin, që do ta gjejë të hapur (e do t’i themi)"
        },
        {
            "chapter": 17,
            "verse": 14,
            "text": "“Lexoje librin tënd! Ti mjafton sot si llogaritar kundër vetvetes!”"
        },
        {
            "chapter": 17,
            "verse": 15,
            "text": "Kush zgjedh rrugën e drejtë, e ka për veten e vet e kush i largohet asaj, i largohet në dëm të vetvetes dhe askush nuk e merr të keqen e tjetërkujt. Ne nuk dënojmë asnjë popull, para se të çojmë të dërguar"
        },
        {
            "chapter": 17,
            "verse": 16,
            "text": "Kur vendosim ta shkatërrojmë një qytet, Ne i urdhërojmë (për mirë) të pasurit e tij dhe, kur ata bëjnë mbrapshti në të, atëherë përmbushet Vendimi (i dënimit) kundër tyre dhe Ne i shkatërrojmë gjer në themel"
        },
        {
            "chapter": 17,
            "verse": 17,
            "text": "Sa e sa brezni Ne i kemi shkatërruar pas Nuhut! Mjafton që Zoti yt i di dhe i sheh gjynahet e robërve të Tij"
        },
        {
            "chapter": 17,
            "verse": 18,
            "text": "Sa për atë që dëshiron këtë botë, Ne shpejtojmë që t’i japim çfarë të dëshirojmë atij që duam. Pastaj ia caktojmë atij Xhehenemin, në të cilin ai do të përvëlohet, duke qenë i turpëruar dhe i dëbuar"
        },
        {
            "chapter": 17,
            "verse": 19,
            "text": "Sa për atë që dëshiron botën tjetër dhe përpiqet për të me gjithë shpirt e duke qenë besimtar, përpjekja e tij do të shpërblehet"
        },
        {
            "chapter": 17,
            "verse": 20,
            "text": "Ne i mbështesim të gjithë me dhuratat e Zotit tënd: edhe këta, edhe ata. Dhuratat e Zotit tënd nuk i mohohen askujt"
        },
        {
            "chapter": 17,
            "verse": 21,
            "text": "Shiko, si Ne i parapëlqejmë disa ndaj të tjerëve. Kurse bota tjetër, në të vërtetë, do të ketë shkallëzime më të mëdha dhe parapëlqime më të theksuara"
        },
        {
            "chapter": 17,
            "verse": 22,
            "text": "Mos vër zot tjetër me Allahun, se do të mbetesh i poshtëruar dhe i braktisur"
        },
        {
            "chapter": 17,
            "verse": 23,
            "text": "Zoti yt ka urdhëruar, që të mos adhuroni askënd tjetër përveç Atij dhe, që të silleni mirë me prindërit. Nëse njëri prej tyre ose të dy arrijnë pleqërinë te ti, mos u thuaj atyre as “uh!”, mos i kundërshto, por drejtoju atyre me fjalë respekti"
        },
        {
            "chapter": 17,
            "verse": 24,
            "text": "Lësho para tyre krahët e përuljes prej mëshirës dhe thuaj: “O Zoti im, mëshiroji ata, ashtu siç më kanë rritur, kur unë isha i vogël!”"
        },
        {
            "chapter": 17,
            "verse": 25,
            "text": "Zoti juaj e di më së miri ç’keni në shpirtrat tuaj. Nëse ju jeni të drejtë, sigurisht që Ai është Falës për ata që pendohen"
        },
        {
            "chapter": 17,
            "verse": 26,
            "text": "Jepuni të afërmve, të varfrit dhe udhëtarit të drejtën e tyre, por mos bëni shpenzim të tepruar"
        },
        {
            "chapter": 17,
            "verse": 27,
            "text": "Dorëshpuarit me të vërtetë, janë vëllezërit e djallit dhe djalli është mosmirënjohës ndaj Zotit të tij"
        },
        {
            "chapter": 17,
            "verse": 28,
            "text": "Por, nëse shmangesh nga ata (kur nuk ke asgjë për të dhënë), duke shpresuar në mëshirën e Zotit tënd, atëherë thuaju atyre ndonjë fjalë të butë"
        },
        {
            "chapter": 17,
            "verse": 29,
            "text": "Mos e shtrëngo dorën, as mos u bëj dorëshpuar e të mbetesh i qortuar dhe i mjerë"
        },
        {
            "chapter": 17,
            "verse": 30,
            "text": "Me të vërtetë, Zoti yt i jep me bollëk e ia kufizon (riskun) kujt të dëshirojë; Ai i di dhe i sheh mirë robërit e Vet"
        },
        {
            "chapter": 17,
            "verse": 31,
            "text": "Mos i vrisni fëmijët tuaj nga frika e varfërisë! Ne u sigurojmë ushqim atyre dhe juve. Vërtet, vrasja e tyre është gjynah i madh"
        },
        {
            "chapter": 17,
            "verse": 32,
            "text": "Dhe mos iu qasni kurvërisë, se ajo është shfrenim dhe rrugë e shëmtuar"
        },
        {
            "chapter": 17,
            "verse": 33,
            "text": "Mos ia merrni jetën asnjë njeriu, gjë që Allahu jua ka ndaluar ta bëni, përveçse kur e kërkon e drejta! Nëse dikush vritet padrejtësisht, Ne i kemi dhënë pushtet trashëgimtarit të tij (të kërkojë shpagim). Por edhe ai të mos e teprojë në vrasje, sepse ai është i ndihmuar (nga ligji dhe drejtësia islame)"
        },
        {
            "chapter": 17,
            "verse": 34,
            "text": "Mos iu qasni pasurisë së jetimit, veçse me qëllim të mirë, derisa të arrijë moshën e pjekurisë. Dhe përmbushni zotimet. Me të vërtetë, për zotimet do të jeni përgjegjës"
        },
        {
            "chapter": 17,
            "verse": 35,
            "text": "Saktësojeni matjen, kur matni dhe peshoni me peshore të rregullt. Kjo është e mira që çon në përfundimin më të bukur"
        },
        {
            "chapter": 17,
            "verse": 36,
            "text": "Mos shko pas diçkaje për të cilën nuk ke dijeni. Vërtet, dëgjimi, shikimi dhe zemra, të gjithë këta do të merren në përgjegjësi"
        },
        {
            "chapter": 17,
            "verse": 37,
            "text": "Mos ec nëpër tokë me mendjemadhësi, se ti, në të vërtetë, nuk mund ta çash tokën e as të arrish lartësinë e maleve"
        },
        {
            "chapter": 17,
            "verse": 38,
            "text": "E keqja e të gjitha këtyre është e urryer nga Zoti yt"
        },
        {
            "chapter": 17,
            "verse": 39,
            "text": "Kjo është nga Urtësia që të ka shpallur ty, Zoti yt, dhe mos vër zot tjetër me Allahun, se do të hidhesh në Xhehenem, fajtor dhe i dëbuar"
        },
        {
            "chapter": 17,
            "verse": 40,
            "text": "A mos vallë Allahu ju ka dhuruar djem e (për Vete) ka marrë engjëjt për vajza? Vërtet që ju thoni fjalë të tmerrshme"
        },
        {
            "chapter": 17,
            "verse": 41,
            "text": "Në të vërtetë, Ne kemi paraqitur me hollësi në këtë Kuran shpalljet Tona, që ata (jobesimtarët) t’ua vënë veshin, por kjo vetëm ua ka shtuar atyre largimin (nga e vërteta)"
        },
        {
            "chapter": 17,
            "verse": 42,
            "text": "Thuaj: “Nëse përveç Atij do të kishte edhe zota të tjerë, siç thonë ata, atëherë ata do të kërkonin rrugë për të arritur te Zoti i Fronit”"
        },
        {
            "chapter": 17,
            "verse": 43,
            "text": "Qoftë i lavdëruar dhe i lartësuar Ai mbi atë, që thonë ata"
        },
        {
            "chapter": 17,
            "verse": 44,
            "text": "Atë e madhërojnë shtatë qiejt, Toka dhe gjithçka që gjendet në to. Dhe nuk ka asgjë që nuk e madhëron Atë, duke e lavdëruar, por ju (o njerëz) nuk e kuptoni madhërimin që i bëjnë ata. Ai, me të vërtetë, është i Butë dhe Falës"
        },
        {
            "chapter": 17,
            "verse": 45,
            "text": "Kur ti (Muhamed) lexon Kuranin, Ne vëmë një perde të fshehtë mes teje dhe atyre që nuk besojnë në jetën e ardhshme"
        },
        {
            "chapter": 17,
            "verse": 46,
            "text": "Ne kemi vënë mbulesa në zemrat e tyre, që të mos e kuptojnë atë (Kuranin), dhe ua kemi shurdhuar veshët. Kur ti përmend në Kuran vetëm Zotin tënd, ata kthejnë shpinën, duke ikur"
        },
        {
            "chapter": 17,
            "verse": 47,
            "text": "Ne e dimë mirë se ç’dëgjojnë ata, kur të përgjojnë dhe, kur bisedojnë fshehurazi me njëri-tjetrin e mohuesit thonë: “Ju shkoni veçse pas një njeriu të magjepsur”"
        },
        {
            "chapter": 17,
            "verse": 48,
            "text": "Shiko me çfarë shëmbëllimesh të krahasojnë! Ata janë të humbur e nuk mund të gjejnë rrugën e drejtë"
        },
        {
            "chapter": 17,
            "verse": 49,
            "text": "Ata thonë: “Vallë, kur të bëhemi eshtra dhe pluhur, a do të ringjallemi në krijesa të reja?”"
        },
        {
            "chapter": 17,
            "verse": 50,
            "text": "Thuaj: “Bëhuni gurë ose hekur"
        },
        {
            "chapter": 17,
            "verse": 51,
            "text": "ose çfarëdo krijese tjetër që është më e madhe sipas jush!” Ata do të thonë: “Kush do të na kthejë ne (në jetë?)” Thuaj: “Ai që ju ka krijuar herën e parë”. Ata do t’i tundin kokat nga ti e do të pyesin: “Kur do të bëhet ajo?” Ti thuaju: “Mund të vijë shpejt"
        },
        {
            "chapter": 17,
            "verse": 52,
            "text": "Ditën, kur Ai do t’ju thërrasë e ju do t’i përgjigjeni Atij duke e falënderuar dhe do të mendoni se në këtë jetë, nuk keni qëndruar veçse pak kohë.”"
        },
        {
            "chapter": 17,
            "verse": 53,
            "text": "Thuaju, robërve të Mi, që të flasin atë që është më e mira. Në të vërtetë, djalli mbjell ngatërresa ndërmjet tyre. Vërtet, djalli është armik i hapët i njeriut"
        },
        {
            "chapter": 17,
            "verse": 54,
            "text": "Zoti juaj ju njeh më së miri. Nëse dëshiron, Ai do t’ju mëshirojë ose nëse dëshiron, Ai do t’ju dënojë. Ne nuk të kemi dërguar ty (Muhamed) roje dhe rregullues të punëve të tyre"
        },
        {
            "chapter": 17,
            "verse": 55,
            "text": "Zoti yt i di më së miri ata që gjenden në qiej dhe në Tokë. Ne i kemi ngritur disa profetë mbi të tjerët dhe Davudit i kemi dhënë Zeburin"
        },
        {
            "chapter": 17,
            "verse": 56,
            "text": "Thuaj: “Thirrini ata që ju i hyjnizoni përveç Tij! Ata nuk mund t’jua largojnë të keqen e as nuk mund ta hedhin atë tjetërkund”"
        },
        {
            "chapter": 17,
            "verse": 57,
            "text": "Vetë ata që idhujtarët u luten, kërkojnë t’i afrohen Zotit të tyre, madje edhe më të afërtit, duke shpresuar mëshirën e Tij dhe duke iu frikësuar dënimit të Tij.[174] Me të vërtetë, nga dënimi i Zotit tënd duhet të ruhet gjithkush"
        },
        {
            "chapter": 17,
            "verse": 58,
            "text": "Dhe s’ka asnjë vend që Ne nuk do ta zhdukim para Ditës së Kiametit apo që nuk do ta ndëshkojmë me dënim të ashpër. Kjo gjë është shkruar në Libër"
        },
        {
            "chapter": 17,
            "verse": 59,
            "text": "Neve nuk na pengon asgjë që të dërgojmë shenja, mirëpo ato i kanë përgënjeshtruar popujt e lashtë. Ne i dhamë fisit Themud devenë si shenjë të qartë, por ai u soll keq me atë. Ne dërgojmë shenja vetëm për t’i frikësuar njerëzit"
        },
        {
            "chapter": 17,
            "verse": 60,
            "text": "(Kujto) kur Ne të thamë: “Me të vërtetë, Zoti yt, do të të mbrojë nga njerëzit”![176] Vizionin që ta treguam, e bëmë vetëm sprovë për njerëzit, ashtu si dhe pemën e mallkuar në Kuran[177]. Dhe Ne i frikësojmë (paralajmërojmë) ata, por kjo vetëm u shton mohimin e madh. që Allahu e përmend shpesh në Kuran si pemë"
        },
        {
            "chapter": 17,
            "verse": 61,
            "text": "Kur u thamë engjëjve: “Përuluni në sexhde para Ademit”, ata të gjithë iu përulën në sexhde, përveç Iblisit! Ai tha: “Si?! Unë t’i bëj sexhde atij që Ti e ke krijuar nga balta?!”"
        },
        {
            "chapter": 17,
            "verse": 62,
            "text": "Gjithashtu, tha: “A e sheh këtë që Ti e nderove mbi mua? Nëse Ti më jep kohë deri në Ditën e Kiametit, unë do t’i shfaros me mashtrim pasardhësit e tij, përveç një pakice prej tyre!”"
        },
        {
            "chapter": 17,
            "verse": 63,
            "text": "(Allahu) tha: “Ik! Kushdo prej tyre që të pason ty, do të ketë Xhehenemin si shpërblim – një shpërblim i plotë"
        },
        {
            "chapter": 17,
            "verse": 64,
            "text": "Bëj për vete, me zërin tënd, kë të mundesh nga ata! Lësho kundër tyre të gjithë kalorësinë e këmbësorinë tënde! Bëj pjesë në pasurinë e fëmijët e tyre dhe jepu premtime! -Premtimet e djallit janë vetëm mashtrime"
        },
        {
            "chapter": 17,
            "verse": 65,
            "text": "Por në të vërtetë, ti nuk ke kurrfarë pushteti ndaj robërve të Mi! Zoti yt mjafton si mbrojtës (i tyre)!”"
        },
        {
            "chapter": 17,
            "verse": 66,
            "text": "Zoti juaj është ai që e bën anijen të lëvizë nëpër det për të kërkuar nga begatitë e Tij. Ai është vërtet i Mëshirshëm me ju"
        },
        {
            "chapter": 17,
            "verse": 67,
            "text": "Kur ju ju godet fatkeqësia në det, ata që ju i adhuronit në vend të Atij, zhduken. Por, pasi Ai ju shpëton në tokë, ju i ktheni shpinën. Njeriu është mosmirënjohës"
        },
        {
            "chapter": 17,
            "verse": 68,
            "text": "Vallë, a jeni të sigurt, që Ai nuk do t’ju fundosë në tokë ose, që nuk do të dërgojë mbi ju stuhi me rërë, pa pasur mundësi që ju të gjeni dikë, që t’ju mbrojë"
        },
        {
            "chapter": 17,
            "verse": 69,
            "text": "Apo jeni të sigurt, që Ai nuk do t’ju kthejë ju përsëri (në det) e, që nuk do t’ju dërgojë furtunë e t’ju fundosë për shkak të mosbesimit tuaj, pa pasur mundësi që të gjeni dikë, që t’ju mbrojë nga Ne"
        },
        {
            "chapter": 17,
            "verse": 70,
            "text": "Në të vërtetë, Ne i kemi nderuar bijtë e Ademit: ua kemi bërë të mundur që të udhëtojnë në tokë dhe në det, u kemi dhënë ushqime të mira e të lejuara dhe i kemi ngritur lart mbi shumë prej atyre që kemi krijuar"
        },
        {
            "chapter": 17,
            "verse": 71,
            "text": "Ditën, kur Ne do t’i thërrasim të gjithë popujt me prijësin (të dërguarin) e vet, ata, që do t’u jepet libri në anën e djathtë, do ta lexojnë librin e vet dhe nuk do të pësojnë as padrejtësinë më të vogël"
        },
        {
            "chapter": 17,
            "verse": 72,
            "text": "Ai, që në këtë botë ka qenë i verbër, do të jetë i verbër edhe në botën tjetër dhe më i humbur nga rruga e drejtë"
        },
        {
            "chapter": 17,
            "verse": 73,
            "text": "Ata u përpoqën të të largonin ty (Muhamed) nga ai (Kuran), që të kemi shpallur Ne, me shpresë se ti, duke shpifur, do të Na vishje diçka tjetër përveç tij (Kuranit). Po ta bëje këtë, atëherë, ata do të të merrnin ty për mik"
        },
        {
            "chapter": 17,
            "verse": 74,
            "text": "Dhe sikur mos të të kishim forcuar Ne, gati do të kishe anuar pak nga ata"
        },
        {
            "chapter": 17,
            "verse": 75,
            "text": "dhe atëherë, me të vërtetë, Ne do të bënim që të shijoje dënimin e dyfishtë në këtë botë dhe pas vdekjes; e atëherë, nuk do të gjeje askënd për ndihmës kundër Nesh"
        },
        {
            "chapter": 17,
            "verse": 76,
            "text": "Në të vërtetë, ata po përpiqen të të trembin që të të dëbojnë ty nga vendi, por atëherë, ata do të qëndronin vetëm pak kohë pas ikjes sate"
        },
        {
            "chapter": 17,
            "verse": 77,
            "text": "Ky ishte ligji Ynë, për të dërguarit e ardhur para teje, kështu që edhe ti nuk do të gjesh shmangie nga ligji Ynë"
        },
        {
            "chapter": 17,
            "verse": 78,
            "text": "Kryeje namazin prej kthimit të Diellit (nga gjysma e qiellit) deri në errësirën e natës dhe këndo Kuran në agim; me të vërtetë, falja e mëngjesit është e dëshmuar (nga engjëjt)"
        },
        {
            "chapter": 17,
            "verse": 79,
            "text": "Kaloje një pjesë të natës, si falje shtesë për ty (Muhamed)! Është e vërtetë se Zoti yt do të të vendosë ty në një vend të lavdëruar"
        },
        {
            "chapter": 17,
            "verse": 80,
            "text": "Thuaj: “O Zoti im, më shpjer në një hyrje të kënaqur, më nxirr nga një dalje të kënaqur dhe më dhuro nga Ti fuqi, që do të më ndihmojë!”"
        },
        {
            "chapter": 17,
            "verse": 81,
            "text": "Thuaj: “E vërteta erdhi, ndërsa e pavërteta u shkatërrua. Sigurisht, e pavërteta është e paracaktuar të zhduket”"
        },
        {
            "chapter": 17,
            "verse": 82,
            "text": "Ne shpallim nga Kurani atë që është shërim dhe mëshirë për besimtarët e që mohuesve keqbërës u shton vetëm humbje"
        },
        {
            "chapter": 17,
            "verse": 83,
            "text": "Kur Ne i dhurojmë mirësi njeriut, ai shmanget dhe tërhiqet (nga detyrimet e mirënjohjes ndaj Krijuesit); por, kur e godet e keqja, ai pikëllohet"
        },
        {
            "chapter": 17,
            "verse": 84,
            "text": "Thuaj: “Çdokush sillet sipas mënyrës së vet, por Zoti juaj e di më së miri, se kush është në rrugën më të drejtë”"
        },
        {
            "chapter": 17,
            "verse": 85,
            "text": "Do të të pyesin ty për shpirtin. Thuaj: “Shpirti është çështje që i përket vetëm Zotit tim, ndërsa juve nuk ju është dhënë veçse pak dijeni”"
        },
        {
            "chapter": 17,
            "verse": 86,
            "text": "Me të vërtetë, sikur të donim Ne, do të ta merrnim ty atë shpallje që ta kemi dhënë, dhe ti, pastaj nuk do të gjeje askënd, që do të të ndihmonte për të kundër Nesh"
        },
        {
            "chapter": 17,
            "verse": 87,
            "text": "Nëse nuk e bëjmë, është vetëm prej mëshirës nga ana e Zotit tënd. Vërtetë që mirësia e Tij ndaj teje është kurdoherë e madhe"
        },
        {
            "chapter": 17,
            "verse": 88,
            "text": "Thuaj: “Sikur të tuboheshin të gjithë njerëzit dhe xhindet për të hartuar një Kuran të tillë, ata nuk do të mund të hartonin një të ngjashëm me të, madje, edhe sikur ta ndihmonin njëri - tjetrin.”"
        },
        {
            "chapter": 17,
            "verse": 89,
            "text": "Në këtë Kuran, Ne u shpjegojmë njerëzve gjithfarë shembujsh, por shumica e njerëzve, kurrsesi nuk duan të besojnë"
        },
        {
            "chapter": 17,
            "verse": 90,
            "text": "Ata[179] thonë: “Ne nuk do të të besojmë (o Muhamed), derisa të bësh, që të shpërthejë nga toka një gurrë uji për ne"
        },
        {
            "chapter": 17,
            "verse": 91,
            "text": "ose, derisa të kesh një kopsht hurmash dhe rrushi, nëpër të cilin të rrjedhin lumenj"
        },
        {
            "chapter": 17,
            "verse": 92,
            "text": "ose, derisa ta bësh qiellin të bjerë copa mbi ne, siç ke thënë ose, derisa të sjellësh Allahun dhe engjëjt para nesh"
        },
        {
            "chapter": 17,
            "verse": 93,
            "text": "ose, derisa të kesh shtëpi prej ari ose, derisa të ngjitesh në qiell. Ne nuk do të të besojmë, edhe sikur të ngjitesh në qiell, derisa të na sjellësh një libër që ta lexojmë”. Thuaj: “I Përlëvduar qoftë Zoti im! Unë nuk jam tjetër, veçse njeri - i dërguar”"
        },
        {
            "chapter": 17,
            "verse": 94,
            "text": "Njerëzit nuk i pengoi asgjë të besojnë, kur u erdhi shpallja, përveçse thënies: “A mos vallë, Allahu ka sjellë si të dërguar një njeri?”"
        },
        {
            "chapter": 17,
            "verse": 95,
            "text": "Thuaj: “Sikur në Tokë të kishte engjëj që ecnin qetësisht, Ne do t’u çonim atyre nga qielli një engjëll si të dërguar”"
        },
        {
            "chapter": 17,
            "verse": 96,
            "text": "Thuaj: “Allahu mjafton për dëshmitar midis meje dhe jush. Vërtet, Ai i njeh dhe i sheh mirë robërit e Vet”"
        },
        {
            "chapter": 17,
            "verse": 97,
            "text": "Ai, që Allahu e udhëzon në rrugën e drejtë, është i udhëzuari; ndërsa për atë që Ai e çon në humbje, me siguri që nuk do të gjesh mbrojtës tjetër, përveç Atij. Ne do t’i tubojmë ata në Ditën e Kiametit, me fytyrat përtokë, të verbër, shurdhë e memecë. Vendbanimi i tyre është Xhehenemi. Kurdo, që të zbehet zjarri, Ne do t’ia shtojmë flakën"
        },
        {
            "chapter": 17,
            "verse": 98,
            "text": "Ky është dënimi i tyre, ngase mohuan shenjat Tona dhe thanë: “A mos vallë, kur të bëhemi eshtra dhe pluhur, vërtet do të ngjallemi si krijesa të reja?!”"
        },
        {
            "chapter": 17,
            "verse": 99,
            "text": "A nuk e shohin ata, se Allahu, i Cili krijoi qiejt dhe Tokën, ka mundësi të krijojë të ngjashëm me ata dhe, se ua ka caktuar momentin e ringjalljes, për të cilën nuk ka dyshim? Por, jobesimtarët nuk pranojnë, ata vetëm mohojnë"
        },
        {
            "chapter": 17,
            "verse": 100,
            "text": "Thuaj: “Sikur ju të zotëronit thesaret e mëshirës së Zotit tim, edhe atëherë ju do të rrudhnit dorën nga droja, se do të shpenzoheni. Njëmend, njeriu rëndom është koprrac”"
        },
        {
            "chapter": 17,
            "verse": 101,
            "text": "Në të vërtetë, Ne i dhamë Musait nëntë shenja të qarta. Pyeti bijtë e Israilit, kur ai u erdhi të parëve të tyre dhe, kur Faraoni i tha atij: “O Musa, unë besoj se ti je i magjepsur”"
        },
        {
            "chapter": 17,
            "verse": 102,
            "text": "(Musai) tha: “Tashmë ti e di se këto nuk i ka shpallur askush tjetër, përveç Zotit të qiellit dhe të Tokës, si prova të dukshme dhe Unë jam i bindur se ti je i dënuar në humbje”"
        },
        {
            "chapter": 17,
            "verse": 103,
            "text": "Ai (Faraoni) deshi t’i dëbonte nga vendi, por Ne e fundosëm bashkë me të gjithë ata, që ishin me të"
        },
        {
            "chapter": 17,
            "verse": 104,
            "text": "dhe, pas kësaj, u thamë bijve të Israilit: “Vendosuni në këtë tokë. Kur të arrijë premtimi i Ditës së Kiametit, do t’ju sjellim të përzier”"
        },
        {
            "chapter": 17,
            "verse": 105,
            "text": "Ne e kemi shpallur Kuranin me të vërtetën dhe ai ka zbritur me të vërtetën. Ne të kemi dërguar ty (Muhamed) vetëm si përcjellës të lajmeve të mira dhe paralajmërues"
        },
        {
            "chapter": 17,
            "verse": 106,
            "text": "Ky është një Kuran, që Ne e kemi ndarë pjesë-pjesë, që ti t’ua mësosh njerëzve pak nga pak, duke e shpallur atë kohë pas kohe"
        },
        {
            "chapter": 17,
            "verse": 107,
            "text": "Thuaj: “Besoni në të (Kuranin) apo nuk besoni, ata që u është dhënë dijenia para (shpalljes së) tij, bien në sexhde me fytyrat përtokë, kur ai u lexohet"
        },
        {
            "chapter": 17,
            "verse": 108,
            "text": "dhe thonë: “Qoftë i lavdëruar Zoti ynë! Me të vërtetë, premtimi i Zotit është plotësuar!”"
        },
        {
            "chapter": 17,
            "verse": 109,
            "text": "Ata bien me fytyrë përtokë, duke qarë dhe ai (leximi i Kuranit) ua rrit përuljen"
        },
        {
            "chapter": 17,
            "verse": 110,
            "text": "Thuaj: “Thirrni Allahun ose thirrni të Gjithëmëshirshmin, me cilindo emër që ta thirrni ju Atë, Ai ka emrat më të bukur. Gjatë namazit, mos lexo (Kuran) me zë të lartë dhe as me zë tepër të ulët, por kërko një rrugë të mesme.”"
        },
        {
            "chapter": 17,
            "verse": 111,
            "text": "Thuaj: “Çdo lavd e falënderim i përket Allahut, i Cili nuk ka bir, nuk ka ortak në pushtet dhe nuk është i pafuqishëm, që të ketë nevojë për ndihmës” dhe madhëroje Atë, duke ngritur lart madhështinë Tij!”"
        },
        {
            "chapter": 18,
            "verse": 1,
            "text": "Çdo lavd dhe falënderim i përket Allahut, i Cili i shpalli robit të Vet (Muhamedit) një Libër të dëlirë nga çdo shtrembërim"
        },
        {
            "chapter": 18,
            "verse": 2,
            "text": "(një libër) të drejtë, për të paralajmëruar nëpërmjet tij, dënim të ashpër (për jobesimtarët) dhe për t’u dhënë lajmin e mirë besimtarëve, të cilët bëjnë vepra të mira, se për ta do të ketë një shpërblim të bukur (Xheneti)"
        },
        {
            "chapter": 18,
            "verse": 3,
            "text": "në të cilin do të qëndrojnë përherë"
        },
        {
            "chapter": 18,
            "verse": 4,
            "text": "si dhe për të paralajmëruar ata që thonë: “Allahu ka një bir”"
        },
        {
            "chapter": 18,
            "verse": 5,
            "text": "Ata nuk kanë kurrfarë dijenie për këtë, as etërit e tyre. Sa fjalë e rëndë është ajo që del nga goja e tyre! Ata flasin vetëm gënjeshtra"
        },
        {
            "chapter": 18,
            "verse": 6,
            "text": "A mos vallë do të vrasësh veten nga pikëllimi, nëse ata nuk besojnë në këtë Fjalë (Kuran)"
        },
        {
            "chapter": 18,
            "verse": 7,
            "text": "Çdo gjë që gjendet në Tokë, Ne e kemi bërë stoli për të, për të provuar se kush prej tyre punon më mirë"
        },
        {
            "chapter": 18,
            "verse": 8,
            "text": "Dhe, Ne do ta bëjmë të shkretë gjithçka, që gjendet në të"
        },
        {
            "chapter": 18,
            "verse": 9,
            "text": "Vallë, a mendon ti se banorët e Shpellës[180] dhe Rakimit[181] ishin një çudi nga mrekullitë Tona"
        },
        {
            "chapter": 18,
            "verse": 10,
            "text": "Kur disa djelmosha u strehuan në shpellë dhe thanë: “O Zoti ynë, na jep mëshirë nga ana Jote dhe përgatitna për sjellje të drejtë!”"
        },
        {
            "chapter": 18,
            "verse": 11,
            "text": "Ne ua mbyllëm veshët atyre (duke i lënë të flinin) në shpellë për shumë vjet"
        },
        {
            "chapter": 18,
            "verse": 12,
            "text": "Pastaj i ngritëm, për të marrë vesh se cili nga të dyja grupet do ta vlerësonte më mirë sa kohë kishin qenë të strehuar"
        },
        {
            "chapter": 18,
            "verse": 13,
            "text": "Ne po ta tregojmë ty historinë e tyre sipas së vërtetës. Ata ishin djelmosha që besonin në Zotin e tyre dhe Ne i forcuam në rrugën e drejtë"
        },
        {
            "chapter": 18,
            "verse": 14,
            "text": "Ne i forcuam zemrat e tyre, kur u ngritën e thanë: “Zoti ynë është Zoti i qiejve dhe i Tokës. Ne nuk do t’i lutemi asnjë zoti tjetër, përveç Tij, sepse atëherë do të thoshim një gënjeshtër të madhe"
        },
        {
            "chapter": 18,
            "verse": 15,
            "text": "Ky populli ynë ka zgjedhur në vend të Tij zota të tjerë, ndonëse ata nuk u sjellin dot asnjë provë të qartë. E kush është keqbërës më i madh, se ai që trillon gënjeshtra për Allahun"
        },
        {
            "chapter": 18,
            "verse": 16,
            "text": "Kur ju t’i lini ata dhe gjithçka që adhurojnë në vend të Allahut, gjeni strehë në shpellë: Zoti juaj do t’ju mbulojë me mëshirën e Tij dhe do t’ju përgatisë mënyrën nga e cila do të keni dobi”"
        },
        {
            "chapter": 18,
            "verse": 17,
            "text": "Ti (o Muhamed) do ta kishe parë Diellin kur lindte, se si anohej nga e djathta e shpellës së tyre dhe, kur perëndonte, ata i linte në anën e majtë, ndërkohë që ata gjendeshin në mesin e saj.[183] Kjo është nga shenjat e Allahut. Sa për atë, që Allahu e udhëzon në rrugë të drejtë, pikërisht ai është i udhëzuari. E sa për atë, që Ai e lë në humbje, ti, me siguri, nuk do të mund t’i gjesh mbrojtës që ta udhëzojë"
        },
        {
            "chapter": 18,
            "verse": 18,
            "text": "Dhe (po të kishe qenë atje), do të mendoje se ata ishin zgjuar, por ata ishin në gjumë. Ne i rrotullonim ata herë në krah të djathtë e herë në të majtë, kurse qeni i tyre rrinte shtrirë me dy këmbët e para në hyrje të shpellës. Sikur t’i kishe parë, ti do të ikje nga ata dhe do të të kaplonte frika"
        },
        {
            "chapter": 18,
            "verse": 19,
            "text": "Kështu pra, Ne i zgjuam që të pyesnin njëri-tjetrin. Njëri nga ata tha: “Sa keni ndenjur (në gjumë?)” - U përgjigjën: “Kemi qëndruar një ditë a një pjesë të ditës”. Disa thanë: “Zoti juaj e di më mirë se sa keni ndenjur. Dërgoni njërin prej jush në qytet me këtë monedhë argjendi tuajën e le të shikojë se cili ushqim është më i pastër. Le t’ju sjellë diçka prej tij, le të sillet mirë dhe askush të mos marrë vesh për ju"
        },
        {
            "chapter": 18,
            "verse": 20,
            "text": "Me të vërtetë, nëse ju zbulojnë, ata do t’ju gjuajnë me gurë ose do t’ju kthejnë (me forcë) në fenë e tyre dhe atëherë nuk do të shpëtoni kurrsesi”"
        },
        {
            "chapter": 18,
            "verse": 21,
            "text": "Dhe kështu, Ne bëmë që ata të zbuloheshin, me qëllim që të dihej se premtimi i Allahut është i vërtetë dhe, që të mos ketë asnjë dyshim për Orën (e Kiametit, se ajo do të vijë). Kur ata (banorët e qytetit) po haheshin me njëri-tjetrin për këtë rast, disa thoshin: “Ndërtojini atyre (në hyrje të shpellës) një ndërtesë! Zoti i tyre i njeh më mirë ata”. Ata që e fituan çështjen e tyre, thanë: “Ne do të ndërtojmë një faltore mbi ta!”"
        },
        {
            "chapter": 18,
            "verse": 22,
            "text": "Do të thonë: “Ata ishin tre veta e qeni i tyre ishte i katërti”. Disa do të thonë: “Ata ishin pesë veta e qeni i tyre ishte i gjashti”, duke hamendësuar për atë që është e fshehtë; kurse të tjerë do të thonë: “Ata ishin shtatë veta e qeni i tyre ishte i teti”. Thuaj (o Muhamed): “Zoti im e di më mirë numrin e tyre. Vetëm pak veta dinë diçka rreth tyre”. Dhe mos polemizo rreth tyre, përveçse në mënyrë të përciptë dhe për ata mos pyet askënd"
        },
        {
            "chapter": 18,
            "verse": 23,
            "text": "Asnjëherë mos thuaj, për çfarëdo gjëje qoftë, se: “Me siguri që nesër do ta bëj këtë”"
        },
        {
            "chapter": 18,
            "verse": 24,
            "text": "pa shtuar “Në dashtë Allahu!” Dhe, kur të harrosh (të thuash “në dashtë Allahu”) - kujtoje Zotin tënd e thuaj: “Shpresoj se Zoti im do të më udhëzojë në atë që është më e mirë dhe më e dobishme nga kjo”"
        },
        {
            "chapter": 18,
            "verse": 25,
            "text": "Ata qëndruan në shpellën e tyre treqind vjet (diellorë), duke shtuar nëntë (për vitet hënore)"
        },
        {
            "chapter": 18,
            "verse": 26,
            "text": "Thuaj (o Muhamed): “Allahu e di më mirë sa kanë qëndruar. Atij i përket fshehtësia e qiejve dhe e Tokës. Eh, sa mirë sheh Ai çdo gjë dhe sa mirë që dëgjon! Njerëzit nuk kanë tjetër mbrojtës përveç Atij dhe Ai nuk e ndan me askënd pushtetin e Vet.”"
        },
        {
            "chapter": 18,
            "verse": 27,
            "text": "Dhe lexo atë që të është shpallur ty nga Libri i Zotit tënd! Askush nuk mund t’i ndryshojë fjalët e Tij dhe ti nuk ke për të gjetur kurrfarë strehe, përveçse tek Ai"
        },
        {
            "chapter": 18,
            "verse": 28,
            "text": "Dhe qëndro me ata që i luten Zotit të vet në mëngjes dhe mbrëmje, duke dëshiruar Fytyrën (kënaqësinë) e Tij dhe mos i shmang sytë nga ata (tek të tjerët), duke dëshiruar stolitë e shkëlqimin e kësaj jete. Mos dëgjo atë zemrën e të cilit ia kemi lënë mospërfillëse ndaj përmendjes Sonë e, që shkon pas dëshirave të veta, duke shkelur çdo kufi në veprimet e veta"
        },
        {
            "chapter": 18,
            "verse": 29,
            "text": "Dhe thuaj: “E vërteta është nga Zoti juaj. Kush të dojë, le të besojë e kush të dojë, le të mohojë”. Ne kemi përgatitur për mohuesit keqbërës një zjarr, që do t’i rrethojë nga të gjitha anët (si çadra). Nëse do të kërkojnë ndihmë, do t’u jepet një ujë si xehja e shkrirë, që do t’ua përcëllojë fytyrat. Sa pije e tmerrshme është ajo e sa strehim i keq është ai (zjarri)"
        },
        {
            "chapter": 18,
            "verse": 30,
            "text": "Sa për ata që besojnë dhe bëjnë vepra të mira, sigurisht që Ne nuk do t’ua humbim shpërblimin punëmirëve"
        },
        {
            "chapter": 18,
            "verse": 31,
            "text": "Pikërisht atyre u përket Xheneti i Adnit, nëpër të cilin rrjedhin lumenj. Ata do të stolisen atje me byzylykë ari dhe do të vishen me rroba të gjelbra prej mëndafshi të hollë dhe armaçi, duke ndenjur të mbështetur në shtretër të lartë. Sa shpërblim i mrekullueshëm dhe sa vendbanim i bukur"
        },
        {
            "chapter": 18,
            "verse": 32,
            "text": "Dhe jepu atyre si shembull ndodhinë e dy njerëzve. Njërit prej tyre Ne i kishim dhënë dy kopshte vreshtash, që i kishim rrethuar me hurma e midis tyre kishim bërë fusha drithi"
        },
        {
            "chapter": 18,
            "verse": 33,
            "text": "Të dy kopshtet jepnin frutat e veta, pa u munguar asgjë dhe bëmë që midis tyre të rridhte një lumë"
        },
        {
            "chapter": 18,
            "verse": 34,
            "text": "Ai pati prodhim të bollshëm dhe i tha shokut të vet, duke biseduar me të: “Unë kam më shumë pasuri se ti dhe kam rreth më të fortë!”"
        },
        {
            "chapter": 18,
            "verse": 35,
            "text": "Pastaj hyri në kopshtin e vet dhe, duke qenë i padrejtë me vetveten, tha: “Unë nuk mendoj se kjo do të shkatërrohet ndonjëherë"
        },
        {
            "chapter": 18,
            "verse": 36,
            "text": "dhe nuk mendoj se do të arrijë ndonjëherë Ora (e Kiametit). Por, edhe nëse do të më kthejnë te Zoti im, sigurisht që do të gjej një vend më të mirë se ky (kopsht)”"
        },
        {
            "chapter": 18,
            "verse": 37,
            "text": "Shoku i tij i tha, duke biseduar me të: “A e mohon ti Atë, i Cili të ka krijuar nga dheu, pastaj nga pika e farës dhe të bëri më në fund njeri të plotë"
        },
        {
            "chapter": 18,
            "verse": 38,
            "text": "Sa për mua, unë besoj se Allahu është Zoti im dhe Zotit tim unë nuk i shoqëroj askënd (në adhurim)"
        },
        {
            "chapter": 18,
            "verse": 39,
            "text": "Do të ishte më mirë për ty sikur të kishe thënë, kur hyre në kopshtin tënd: “Kështu ka dashur Allahu! Nuk ka fuqi përveçse nëpërmjet Allahut.” Nëse ti sheh se unë kam më pak pasuri dhe pasardhës"
        },
        {
            "chapter": 18,
            "verse": 40,
            "text": "dije, Zoti im, mund të më japë diçka më të mirë se kopshti yt, ndërsa në kopshtin tënd mund të dërgojë një shkatërrim nga qielli e të gdhijë rrafsh pa asgjë"
        },
        {
            "chapter": 18,
            "verse": 41,
            "text": "ose, të bëjë që uji i tij (kopshtit), të humbasë në thellësi e të mos mund ta gjesh kurrë më”"
        },
        {
            "chapter": 18,
            "verse": 42,
            "text": "Dhe pasuria e tij (e mohuesit) u shkatërrua, kurse ai i rrihte duart për gjithçka që kishte shpenzuar në të (pronën e vet) - e që tashmë ishte shkretuar nga rrënjët -, dhe thërriste: “Ah! Sikur të mos i kisha shoqëruar Zotit tim askënd!”"
        },
        {
            "chapter": 18,
            "verse": 43,
            "text": "Kështu, ai nuk pati kurrfarë rrethi që ta ndihmonte kundër Allahut dhe as që ishte në gjendje të mbronte vetveten"
        },
        {
            "chapter": 18,
            "verse": 44,
            "text": "Në një rast të tillë, mbrojtja vjen vetëm nga Allahu, i Vërteti. Ai është më i miri për të shpërblyer dhe jep përfundimin më të mirë"
        },
        {
            "chapter": 18,
            "verse": 45,
            "text": "Jepu atyre shembullin e jetës së kësaj bote: ajo është si uji që Ne e lëshojmë nga qielli; bimësia në tokë përzihet me të, por pastaj bëhet si bar i thatë të cilin e shpërndan era. Allahu është i Fuqishëm për çdo gjë"
        },
        {
            "chapter": 18,
            "verse": 46,
            "text": "Pasuria dhe djemtë janë stoli e jetës së kësaj bote. Por veprat e mira që mbeten përherë, janë më të mira te Zoti yt sa i përket shpërblimit dhe, janë më të mira sa i përket shpresës (për shpëtim)"
        },
        {
            "chapter": 18,
            "verse": 47,
            "text": "Ditën, kur Ne do t’i shkulim malet, do ta shohësh tokën të zhveshur dhe do t’i tubojmë të gjithë njerëzit, pa lënë askënd prapa"
        },
        {
            "chapter": 18,
            "verse": 48,
            "text": "Ata do të sillen të radhitur para Zotit tënd (e do t’u thuhet): “Tashmë Na erdhët, ashtu siç ju krijuam herën e parë, ndonëse ju (o jobesimtarë) pretendonit se nuk do t’ju caktonim një takim (ringjalljen)”"
        },
        {
            "chapter": 18,
            "verse": 49,
            "text": "Dhe Libri (i veprave të tyre) do t’u vihet përpara, e do t’i shohësh gjynahqarët se si do të tmerrohen nga ato që gjenden në të dhe do të thonë: “Të mjerët ne! Çfarë është ky libër që nuk paska lënë asnjë vepër të madhe apo të vogël pa e shënuar”. Aty do të gjejnë të shënuar gjithçka që kanë punuar. Zoti yt nuk i bën padrejtësi askujt"
        },
        {
            "chapter": 18,
            "verse": 50,
            "text": "Kur u thamë engjëjve: “Përuluni në sexhde para Ademit”, ata u përulën, përveç Iblisit. Ai ishte një nga xhindet dhe nuk iu bind urdhrit të Zotit të vet. Atëherë, a do ta merrnit atë dhe pasardhësit e tij për mbrojtës në vendin Tim, edhe pse ata janë armiqtë tuaj?! Sa këmbim i shëmtuar që është ky për keqbërësit"
        },
        {
            "chapter": 18,
            "verse": 51,
            "text": "Unë nuk i bëra ata dëshmitarë të krijimit të qiejve dhe të Tokës e as të krijimit të vetë atyre; dhe, sigurisht që Unë nuk mund t’i marr si ndihmës ata që çojnë të tjerët në humbje"
        },
        {
            "chapter": 18,
            "verse": 52,
            "text": "Ditën, kur Ai do të thotë: “Thirrini ata që ju mendoni se janë shokët e Mi”, ata do t’i thërrasin, por nuk do të marrin përgjigje prej tyre dhe, Ne, do të vendosim ndërmjet tyre barrierë"
        },
        {
            "chapter": 18,
            "verse": 53,
            "text": "Të ligjtë do të shohin zjarrin dhe do të binden, se me të vërtetë, do të bien në të dhe nuk do të gjejnë largim prej atij"
        },
        {
            "chapter": 18,
            "verse": 54,
            "text": "Sigurisht, në këtë Kuran, Ne u kemi shpjeguar njerëzve çdo lloj shembulli, por njeriu kundërshton më tepër se çdo krijesë tjetër"
        },
        {
            "chapter": 18,
            "verse": 55,
            "text": "Çfarë i pengon njerëzit të besojnë, kur u vjen udhëzimi - dhe të kërkojnë falje nga Zoti i tyre?! Apo presin vetëm që të pësojnë fatin e popujve të parë ose që t’u vijë dënimi i hapët"
        },
        {
            "chapter": 18,
            "verse": 56,
            "text": "Ne i çojmë të dërguarit vetëm si përcjellës të lajmit të mirë dhe paralajmërues. Por mohuesit (e besimit) polemizojnë me argumente të rreme për ta dobësuar të Vërtetën, ndërsa shenjat dhe paralajmërimet e Mia i marrin për tallje"
        },
        {
            "chapter": 18,
            "verse": 57,
            "text": "Kush është më i padrejtë se ai që, kur ia kujtojnë shpalljet e Zotit të vet, largohet nga ato dhe harron se ç’kanë bërë duart e tij më parë?! Ne kemi vënë perde në zemrat e tyre, që të mos e kuptojnë atë (Kuranin), dhe ua kemi rënduar veshët. Edhe sikur ti t’i thërrasësh ata në rrugën e drejtë, ata kurrë nuk do të udhëzohen"
        },
        {
            "chapter": 18,
            "verse": 58,
            "text": "Por Zoti yt është Falësi plot mëshirë. Sikur t’i dënonte ata për çfarë kanë bërë, Ai do t’ua shpejtonte dënimin. Por ata i pret një çast i caktuar, nga i cili kurrë nuk do të shpëtojnë"
        },
        {
            "chapter": 18,
            "verse": 59,
            "text": "Ato qytete[185] Ne i shkatërruam kur banorët e tyre bënë të këqija dhe, për shkatërrimin e tyre, Ne kishim caktuar një afat"
        },
        {
            "chapter": 18,
            "verse": 60,
            "text": "(Kujto) kur Musai i tha djaloshit që e shoqëronte: “Nuk do të pushoj së ecuri, derisa të arrij në vendin ku takohen dy detet, edhe nëse do të më duhet të udhëtoj për shumë kohë.”"
        },
        {
            "chapter": 18,
            "verse": 61,
            "text": "Dhe, kur arritën në vendin, ku bashkoheshin dy detet, ata e harruan peshkun e tyre dhe ai rrëshqiti në det, duke e hapur atë si tunel"
        },
        {
            "chapter": 18,
            "verse": 62,
            "text": "Kur kaluan më tej, Musai i tha shoqëruesit të vet: “Na jep drekën tonë, sepse jemi lodhur nga ky udhëtimi ynë”"
        },
        {
            "chapter": 18,
            "verse": 63,
            "text": "Ai u përgjigj: “Shiko! Kur ndaluam tek ai shkëmbi, unë e harrova peshkun. Vetëm djalli më bëri ta harroj e nuk ta thashë se peshku mori rrugën nga deti në mënyrë të habitshme!”"
        },
        {
            "chapter": 18,
            "verse": 64,
            "text": "(Musai) tha: “Kjo është ajo që po kërkojmë”. Andaj u kthyen nëpër gjurmët e veta"
        },
        {
            "chapter": 18,
            "verse": 65,
            "text": "dhe gjetën një prej robërve Tanë,[186] të cilit i patëm dhuruar mëshirë prej Nesh dhe i kishim mësuar nga ana Jonë dije"
        },
        {
            "chapter": 18,
            "verse": 66,
            "text": "Musai i tha atij: “A mund të të pasoj ty, që të më mësosh edhe mua diçka prej diturisë së drejtë që të është dhënë ty?”"
        },
        {
            "chapter": 18,
            "verse": 67,
            "text": "Ai u përgjigj: “Ti nuk mund të durosh dot me mua"
        },
        {
            "chapter": 18,
            "verse": 68,
            "text": "E si mund të durosh (pa pyetur) para diçkaje për të cilën nuk di asgjë”"
        },
        {
            "chapter": 18,
            "verse": 69,
            "text": "(Musai) tha: “Do të më gjesh të durueshëm, në dashtë Allahu e nuk do të të kundërshtoj për asgjë.”"
        },
        {
            "chapter": 18,
            "verse": 70,
            "text": "(Hidri) i tha: “Nëse vjen pas meje, mos më pyet për asgjë, derisa të ta shpjegoj unë!”"
        },
        {
            "chapter": 18,
            "verse": 71,
            "text": "Dhe kështu, u nisën. Kur hipën në një anije, ai (Hidri) hapi një vrimë poshtë. (Musai) tha: “Mos vallë, e hape vrimën për t’i mbytur udhëtarët e saj? Me të vërtetë, ke bërë punë të shumë të keqe”"
        },
        {
            "chapter": 18,
            "verse": 72,
            "text": "(Hidri) i tha: “A nuk të thashë se ti nuk mund të durosh me mua?”"
        },
        {
            "chapter": 18,
            "verse": 73,
            "text": "Ai u përgjigj: “Mos më qorto për atë që harrova dhe mos më ngarko me vështirësi në punët e mia!”"
        },
        {
            "chapter": 18,
            "verse": 74,
            "text": "Dhe që të dy vazhduan të ecin, derisa takuan një djalosh, të cilin ai (Hidri) e vrau. Tha (Musai): “Përse vrave një njeri të pafajshëm që nuk ka vrarë askënd?! Vërtet që ke bërë një punë të tmerrshme”"
        },
        {
            "chapter": 18,
            "verse": 75,
            "text": "Ai u përgjigj: “A nuk të thashë se ti nuk mund të durosh me mua?”"
        },
        {
            "chapter": 18,
            "verse": 76,
            "text": "(Musai) tha: “Nëse pas kësaj do të të pyes sërish për çfarëdo gjëje, atëherë mos më mbaj më në shoqërinë tënde! Tashmë ke arsye (të mjaftueshme) nga ana ime (për t’u ndarë prej meje)!”"
        },
        {
            "chapter": 18,
            "verse": 77,
            "text": "Dhe që të dy vazhduan të ecin, derisa arritën në një fshat dhe u kërkuan banorëve të tij, që t’u jepnin për të ngrënë, por ata nuk i pranuan mysafirë. Aty ndeshën një mur që ishte duke u rrëzuar dhe ai (Hidri) e drejtoi. (Musai) tha: “Sikur të kishe dashur ti, mund të kërkoje shpërblim për këtë.”"
        },
        {
            "chapter": 18,
            "verse": 78,
            "text": "Ai tha: “Kjo është ndarja ndërmjet meje dhe teje. Unë do t’i shpjegoj ty ato gjëra për të cilat nuk munde të durosh"
        },
        {
            "chapter": 18,
            "verse": 79,
            "text": "Sa i përket anijes, ajo ishte pronë e disa të varfërve, që punonin në det. Unë desha ta dëmtoj, sepse prapa tyre gjendej një mbret i cili merrte me dhunë çdo anije të mirë"
        },
        {
            "chapter": 18,
            "verse": 80,
            "text": "Sa për djaloshin, prindërit e tij ishin besimtarë. Ne e dinim se (dashuria për të) do t’i çonte ata në të keqe dhe mohim"
        },
        {
            "chapter": 18,
            "verse": 81,
            "text": "dhe dëshiruam që Zoti i tyre, në vend të atij t’u jepte një më të mirë, më të pastër dhe më të mëshirshëm"
        },
        {
            "chapter": 18,
            "verse": 82,
            "text": "E, sa i përket murit, ai u takonte dy djelmoshave jetimë në qytet dhe, nën të gjendej një thesar i tyre. Babai i tyre kishte qenë njeri i mirë, prandaj Zoti yt dëshiroi që ata të arrinin moshën e pjekurisë e ta nxirrnin thesarin e tyre, si mëshirë nga Zoti yt. Unë këtë nuk e kam bërë sipas gjykimit tim. Ky është shpjegimi i asaj, për të cilën ti s’munde të duroje"
        },
        {
            "chapter": 18,
            "verse": 83,
            "text": "Ata (hebrenjtë) të pyesin ty (Muhamed) për Dhulkarnejnin, thuaj: “Unë do t’ju tregoj disa lajme për të.”"
        },
        {
            "chapter": 18,
            "verse": 84,
            "text": "Ne i dhamë atij mundësi në Tokë dhe i dhamë mjete e rrugë për të arritur çdo gjë"
        },
        {
            "chapter": 18,
            "verse": 85,
            "text": "kështu që ai u nis në një rrugë"
        },
        {
            "chapter": 18,
            "verse": 86,
            "text": "Kur arriti në vendin e perëndimit të diellit, pa se ai po ulej në një burim të zi balte dhe në afërsi të tij gjeti një popull. Ne thamë: “O Dhulkarnejn, mund t’i ndëshkosh ata ose mund t’u bësh mirë atyre.”"
        },
        {
            "chapter": 18,
            "verse": 87,
            "text": "Ai tha: “Sa i përket atij që bën të këqija, Ne do ta ndëshkojmë e pastaj do të kthehet te Zoti i vet, i Cili do ta ndëshkojë me një dënim të rëndë"
        },
        {
            "chapter": 18,
            "verse": 88,
            "text": "Sa për atë që beson dhe bën vepra të mira, atij i takon shpërblimi më i mirë dhe do t’i premtojmë atij lehtësira.”"
        },
        {
            "chapter": 18,
            "verse": 89,
            "text": "Pastaj ndoqi një rrugë tjetër"
        },
        {
            "chapter": 18,
            "verse": 90,
            "text": "Kur arriti në vendin e lindjes së diellit, Ai e pa të lindte mbi një popull, të cilit Ne nuk i kishim dhënë gjë, për t’u mbrojtur nga dielli"
        },
        {
            "chapter": 18,
            "verse": 91,
            "text": "Kështu ndodhi dhe Ne dinim gjithçka për të"
        },
        {
            "chapter": 18,
            "verse": 92,
            "text": "Pastaj mori një rrugë tjetër"
        },
        {
            "chapter": 18,
            "verse": 93,
            "text": "Derisa, kur arriti në mes dy malesh, gjeti rrëzë tyre një popull, i cili pothuaj nuk kuptonte asnjë të folme"
        },
        {
            "chapter": 18,
            "verse": 94,
            "text": "Ata thanë: “O Dhulkarnejn, vërtet, Jexhuxhët dhe Mexhuxhët janë ngatërrestarë në Tokë. A të të japim një pagesë që të ndërtosh një pendë midis nesh dhe atyre?”"
        },
        {
            "chapter": 18,
            "verse": 95,
            "text": "Ai tha: “Ajo të cilën ma ka mundësuar Zoti im, është më e mirë (nga pagesa juaj), por më ndihmoni mua me krahë! Do të ndërtoj një pendë midis jush e atyre"
        },
        {
            "chapter": 18,
            "verse": 96,
            "text": "Më sillni blloqe hekuri!” Dhe, kur ai i rrafshoi dy anët e thepisura të maleve, tha: “Fryjini zjarrit, derisa hekuri të skuqet si zjarri.” Pastaj tha: “Më sillni bakër të shkrirë që ta hedh në të.”"
        },
        {
            "chapter": 18,
            "verse": 97,
            "text": "Kështu, ata (Jexhuxhët dhe Mexhuxhët) nuk mundën që ta kapërcenin pendën dhe as nuk mundën që të hapnin vrimë në të"
        },
        {
            "chapter": 18,
            "verse": 98,
            "text": "Ai tha: “Kjo është mëshirë nga Zoti im! Kur të vijë premtimi[187] i Zotit tim, Ai do ta rrafshojë atë (pendën). Premtimi i Zotit tim është (gjithnjë) i vërtetë"
        },
        {
            "chapter": 18,
            "verse": 99,
            "text": "Atë Ditë, Ne do të bëjmë, që të vërshojnë njëri mbi tjetrin si valët (e detit) dhe do t’i fryhet Surit e do t’i tubojmë, që të gjithë së bashku"
        },
        {
            "chapter": 18,
            "verse": 100,
            "text": "Atë ditë do t’ua tregojmë haptazi Xhehenemin mohuesve"
        },
        {
            "chapter": 18,
            "verse": 101,
            "text": "të cilët i kishin sytë të mbuluar para këshillave të Mia dhe të cilët nuk mund të dëgjonin"
        },
        {
            "chapter": 18,
            "verse": 102,
            "text": "Vallë, a mendojnë mohuesit, se do të mund t’i zgjedhin robërit e Mi si mbrojtës, në vendin Tim?! Ne e kemi përgatitur Xhehenemin si vendbanim për mohuesit"
        },
        {
            "chapter": 18,
            "verse": 103,
            "text": "Thuaj: “A doni t’ju lajmëroj për ata që, më së shumti, humbasin nga punët e veta"
        },
        {
            "chapter": 18,
            "verse": 104,
            "text": "për ata, përpjekja e të cilëve ka qenë e kotë në jetën e kësaj bote, ndërkohë që mendonin se po bënin vepra të mira?”"
        },
        {
            "chapter": 18,
            "verse": 105,
            "text": "Këta janë ata, që nuk kanë besuar në shpalljet e Zotit të tyre dhe në takimin me Të. Punët e tyre do të fshihen, andaj Ne nuk do të vëmë kurrfarë peshe për ta (për veprat e tyre), në Ditën e Kiametit"
        },
        {
            "chapter": 18,
            "verse": 106,
            "text": "Shpërblimi i tyre do të jetë Xhehenemi për shkak të mohimit të tyre dhe për shkak se talleshin me shenjat e Mia dhe të dërguarit e Mi"
        },
        {
            "chapter": 18,
            "verse": 107,
            "text": "Me të vërtetë, ata që besojnë dhe bëjnë vepra të mira, do të kenë për banesa kopshtet e Firdeusit"
        },
        {
            "chapter": 18,
            "verse": 108,
            "text": "ku do të qëndrojnë përherë, duke mos dëshiruar asnjë ndryshim"
        },
        {
            "chapter": 18,
            "verse": 109,
            "text": "Thuaj: “Sikur deti të ishte bojë për të shkruar fjalët e Zotit tim, sigurisht që ai do të shterej, para se të soseshin fjalët e Zotit tim, edhe sikur Ne të sillnim si ndihmë edhe një det tjetër si ai.”"
        },
        {
            "chapter": 18,
            "verse": 110,
            "text": "Thuaj: “Unë jam vetëm një vdekatar si ju, që më është shpallur se Zoti juaj është një Zot i Vetëm. Kështu, kush shpreson takimin me Zotin e vet, le të bëjë vepra të mira dhe të mos i shoqërojë askënd në adhurim Zotit të vet!”"
        },
        {
            "chapter": 19,
            "verse": 1,
            "text": "Kâf, Hâ, Jâ, Ajn, Sád"
        },
        {
            "chapter": 19,
            "verse": 2,
            "text": "Ky është rrëfim për mëshirën e Zotit tënd ndaj robit të Tij - Zekerijas"
        },
        {
            "chapter": 19,
            "verse": 3,
            "text": "Kur ai e thirri Zotin e vet me lutje të fshehtë"
        },
        {
            "chapter": 19,
            "verse": 4,
            "text": "(duke thënë): “O Zoti im! Eshtrat tashmë më janë dobësuar, koka më ndriçon nga thinjat dhe asnjëherë nuk kam mbetur i zhgënjyer nga lutja ime për Ty, o Zoti im"
        },
        {
            "chapter": 19,
            "verse": 5,
            "text": "Unë u frikësohem (sjelljeve të) të afërmve të mi pas meje[188], ndërsa bashkëshortja ime është beronjë; andaj, më dhuro nga ana Jote një pasardhës"
        },
        {
            "chapter": 19,
            "verse": 6,
            "text": "që të më trashëgojë mua dhe familjen e Jakubit. O Zoti im, bëje atë të pëlqyeshëm (për Ty)!”"
        },
        {
            "chapter": 19,
            "verse": 7,
            "text": "“O Zekerija, Ne po të japim lajmin e mirë për një djalë që do të quhet Jahja. Askujt nuk ia kemi dhënë këtë emër më parë”"
        },
        {
            "chapter": 19,
            "verse": 8,
            "text": "Ai tha: “O Zoti im, si mund të kem unë djalë, kur bashkëshortja ime është beronjë dhe unë kam arritur pleqërinë e thellë?!”"
        },
        {
            "chapter": 19,
            "verse": 9,
            "text": "I tha: “Ashtu ka thënë Zoti yt. Kjo për mua është lehtë. Unë të kam krijuar edhe ty më parë, ndërkohë që nuk ekzistoje”"
        },
        {
            "chapter": 19,
            "verse": 10,
            "text": "(Zekerija) tha: “O Zoti im, më jep ndonjë shenjë!” Ai tha: “Shenja jote do të jetë se nuk do të mund të flasësh me njerëzit për tri net, ndonëse do të jesh i shëndoshë.”"
        },
        {
            "chapter": 19,
            "verse": 11,
            "text": "Ai doli nga faltorja para popullit të vet dhe u bëri me shenjë atyre të lavdëronin Allahun në mëngjes dhe në mbrëmje"
        },
        {
            "chapter": 19,
            "verse": 12,
            "text": "(Pasi lindi djali, iu tha): “O Jahja, rroke fort Librin (Teuratin).” Dhe Ne, kur ende ishte fëmijë, i dhamë mençuri"
        },
        {
            "chapter": 19,
            "verse": 13,
            "text": "butësi prej Nesh dhe dëlirësi. Ai ishte besimtar i përkushtuar"
        },
        {
            "chapter": 19,
            "verse": 14,
            "text": "dhe i sjellshëm ndaj prindërve të vet, nuk ishte i ashpër dhe i padëgjueshëm"
        },
        {
            "chapter": 19,
            "verse": 15,
            "text": "Paqja qoftë mbi atë ditën kur ka lindur, ditën kur të vdesë dhe në ditën kur do të ringjallet"
        },
        {
            "chapter": 19,
            "verse": 16,
            "text": "Dhe trego (o Muhamed) në Libër për Merjemen, kur u tërhoq nga familja e saj në një vend në lindje"
        },
        {
            "chapter": 19,
            "verse": 17,
            "text": "duke e fshehur veten nga ata. Ne i dërguam Shpirtin Tonë,[189] i cili iu paraqit asaj si një njeri i plotë"
        },
        {
            "chapter": 19,
            "verse": 18,
            "text": "Ajo i tha: “Unë kërkoj që të më mbrojë i Gjithëmëshirshmi prej teje, nëse i frikësohesh Allahut"
        },
        {
            "chapter": 19,
            "verse": 19,
            "text": "Ai tha: “Në të vërtetë, unë jam vetëm një i dërguar i Zotit tënd, që të të dhuroj ty një djalë të pastër.”"
        },
        {
            "chapter": 19,
            "verse": 20,
            "text": "Ajo tha: “Si mund të kem unë djalë, kur asnjë mashkull nuk më ka prekur e nuk jam as e pacipë?!”"
        },
        {
            "chapter": 19,
            "verse": 21,
            "text": "Iu përgjigj: “Kështu është! Zoti yt ka thënë: ‘Kjo për Mua është e lehtë. Ne do ta bëjmë atë shenjë për njerëzit dhe mëshirë nga ana Jonë’. Dhe kjo është punë e kryer.”"
        },
        {
            "chapter": 19,
            "verse": 22,
            "text": "Ajo mbeti me barrë e u tërhoq me të në një vend të largët"
        },
        {
            "chapter": 19,
            "verse": 23,
            "text": "Dhembjet e lindjes e detyruan atë që të shkonte te trungu i një hurme. Ajo tha: “Ah, sikur të kisha vdekur para kësaj (ngjarjeje) dhe të isha harruar krejt!”"
        },
        {
            "chapter": 19,
            "verse": 24,
            "text": "Një zë e thirri nga poshtë: “Mos u pikëllo, se Zoti yt të ka bërë një burim uji poshtë teje"
        },
        {
            "chapter": 19,
            "verse": 25,
            "text": "Shkunde trungun e palmës, që të bien mbi ty hurma të freskëta"
        },
        {
            "chapter": 19,
            "verse": 26,
            "text": "Ha, pi dhe qetësohu. Nëse vëren ndonjë njeri, i thuaj: “Unë jam betuar në të Gjithëmëshirshmin se do të agjëroj, prandaj sot nuk do të flas me askënd.”"
        },
        {
            "chapter": 19,
            "verse": 27,
            "text": "Dhe u kthye te populli i vet, duke mbajtur fëmijën. Ata i thanë: “O Merjeme, ke bërë diçka të turpshme"
        },
        {
            "chapter": 19,
            "verse": 28,
            "text": "O motra e Harunit![190] Babai yt nuk ka qenë njeri i keq, as nëna jote nuk ka qenë grua e shthurur.”"
        },
        {
            "chapter": 19,
            "verse": 29,
            "text": "Ajo bëri me shenjë nga i biri. Ata thanë: “Si t’i flasim ne fëmijës që është në djep?”"
        },
        {
            "chapter": 19,
            "verse": 30,
            "text": "Ai (Isai në djep) tha: “Unë jam rob i Allahut. Ai më ka dhënë Librin (Ungjillin), më ka bërë profet"
        },
        {
            "chapter": 19,
            "verse": 31,
            "text": "dhe më ka bërë të bekuar kudo që të jem. Ai më ka porositur që të falem e të jap zekat sa të jem gjallë"
        },
        {
            "chapter": 19,
            "verse": 32,
            "text": "dhe që të jem i mirë ndaj nënës sime dhe nuk më ka bërë të ashpër dhe të padëgjueshëm"
        },
        {
            "chapter": 19,
            "verse": 33,
            "text": "Le të jetë paqja e shpëtimi mbi mua, në ditën që kam lindur, në ditën që do të vdes dhe në ditën që do të ringjallem!”"
        },
        {
            "chapter": 19,
            "verse": 34,
            "text": "Ky është Isai, i biri i Merjemes. Kjo është fjala e vërtetë, për të cilën ata dyshojnë dhe diskutojnë"
        },
        {
            "chapter": 19,
            "verse": 35,
            "text": "Allahu nuk ka mbetur të marrë dikë për bir. Qoftë i lavdëruar Ai! Kur vendos diçka, Ai vetëm thotë për të “Bëhu!” dhe ajo bëhet"
        },
        {
            "chapter": 19,
            "verse": 36,
            "text": "(Isai tha): “Vërtet, Allahu është Zoti im dhe Zoti juaj; andaj adhuroni vetëm Atë! Kjo është udha e drejtë”"
        },
        {
            "chapter": 19,
            "verse": 37,
            "text": "E megjithatë, sektet u përçanë në lidhje me atë.[191] Mjerë ata që nuk besojnë për takimin e një Dite të madhe (Ditës së Kiametit)"
        },
        {
            "chapter": 19,
            "verse": 38,
            "text": "E sa mirë do të dëgjojnë e do të shohin atë Ditë, kur do të vijnë te Ne! Por, sot keqbërësit janë në humbje të qartë"
        },
        {
            "chapter": 19,
            "verse": 39,
            "text": "Paralajmëroji ata (o Muhamed) për Ditën e Pikëllimit, kur do të japin llogari, ndonëse tani ata janë të shkujdesur dhe nuk besojnë"
        },
        {
            "chapter": 19,
            "verse": 40,
            "text": "Vërtet, jemi Ne që e trashëgojmë Tokën dhe gjithçka që gjendet në të dhe ata te Ne do të kthehen"
        },
        {
            "chapter": 19,
            "verse": 41,
            "text": "Trego në Libër për Ibrahimin! Ai ishte njeri i së vërtetës dhe profet"
        },
        {
            "chapter": 19,
            "verse": 42,
            "text": "Ai i tha të atit: “O babai im, përse adhuron atë që as nuk dëgjon, as nuk sheh e as që mund të të sjellë ndonjë dobi"
        },
        {
            "chapter": 19,
            "verse": 43,
            "text": "O babai im, mua më ka ardhur prej diturisë, çfarë s’të ka ardhur ty; andaj ndiqmë mua dhe unë do të të udhëzoj në rrugën e drejtë"
        },
        {
            "chapter": 19,
            "verse": 44,
            "text": "O babai im, mos adhuro djallin, sepse ai është gjithmonë i pabindur ndaj të Gjithëmëshirshmit"
        },
        {
            "chapter": 19,
            "verse": 45,
            "text": "O babai im, unë kam frikë se mos të vjen ndonjë dënim nga i Gjithëmëshirshmi e kështu të bëhesh i afërm i djallit”"
        },
        {
            "chapter": 19,
            "verse": 46,
            "text": "Ai u përgjigj: “O Ibrahim! Si guxon t’i hedhësh poshtë zotat e mi?! Nëse nuk heq dorë, unë do të të mbys me gurë; andaj, largohu prej meje për një kohë të gjatë”"
        },
        {
            "chapter": 19,
            "verse": 47,
            "text": "Ibrahimi tha: “Shpëtimi qoftë mbi ty! Do t’i lutem Zotit tim që të të falë. Me të vërtetë, Ai është i mirë me mua"
        },
        {
            "chapter": 19,
            "verse": 48,
            "text": "Po largohem nga ju dhe nga gjithçka që ju adhuroni në vend të Allahut. Do t’i lutem Zotin tim, sepse jam i sigurt se nuk do të jem fatkeq me lutjet që ia bëj Zotit tim.”"
        },
        {
            "chapter": 19,
            "verse": 49,
            "text": "Dhe, kur u largua nga ata dhe nga idhujt që i adhuronin në vend të Allahut, Ne i dhuruam atij Is’hakun dhe Jakubin dhe që të dy i bëmë profetë"
        },
        {
            "chapter": 19,
            "verse": 50,
            "text": "Ne u dhuruam atyre mëshirën Tonë dhe bëmë që ata të lavdërohen e të përmenden me nder"
        },
        {
            "chapter": 19,
            "verse": 51,
            "text": "Trego në Libër edhe për Musain! Njëmend, Ai ishte i përzgjedhur, ishte i dërguar dhe profet"
        },
        {
            "chapter": 19,
            "verse": 52,
            "text": "Ne e thirrëm atë nga ana e djathtë e malit Tur, duke e afruar në një bisedë të fshehtë"
        },
        {
            "chapter": 19,
            "verse": 53,
            "text": "dhe, nga mëshira Jonë, i dhuruam të vëllanë, Harunin, si profet"
        },
        {
            "chapter": 19,
            "verse": 54,
            "text": "Trego në Libër për Ismailin! Vërtet, ai ishte i sinqertë në premtimet e veta, ishte i dërguar dhe profet"
        },
        {
            "chapter": 19,
            "verse": 55,
            "text": "Ai e urdhëronte popullin e vet që të falte namazin e të jepte zekatin dhe ishte i mirëpritur te Zoti i vet"
        },
        {
            "chapter": 19,
            "verse": 56,
            "text": "Trego në Libër për Idrisin! Ai ishte njeri i së vërtetës dhe profet"
        },
        {
            "chapter": 19,
            "verse": 57,
            "text": "Ne e ngritëm atë në vend të lartë"
        },
        {
            "chapter": 19,
            "verse": 58,
            "text": "Këta janë ata, të cilët Allahu i begatoi (me hirin e Tij) nga profetët pasardhës të Ademit, të atyre që Ne i mbartëm me Nuhun, nga pasardhësit e Ibrahimit dhe të Israilit dhe nga ata që Ne i udhëzuam dhe i zgjodhëm. Kur iu lexoheshin vargjet e të Gjithëmëshirshmit, binin duke bërë sexhde dhe qanin"
        },
        {
            "chapter": 19,
            "verse": 59,
            "text": "Pas atyre erdhën brezni, që e braktisën faljen e namazit dhe ndoqën epshet e veta. Ata do të pësojnë dënimin e madh"
        },
        {
            "chapter": 19,
            "verse": 60,
            "text": "përveç atyre që pendohen, që besojnë dhe bëjnë punë të mirë. Këta do të hyjnë në Xhenet dhe nuk do t’u bëhet kurrfarë padrejtësie"
        },
        {
            "chapter": 19,
            "verse": 61,
            "text": "në kopshtet e Adnit, që i Gjithëmëshirshmi ua ka premtuar robërve të Vet, edhe pse ende nuk e kanë parë. Me të vërtetë, premtimi i Tij është i sigurt"
        },
        {
            "chapter": 19,
            "verse": 62,
            "text": "Aty nuk do të dëgjojnë llomotitje, por vetëm fjalë përshëndetjeje për paqe dhe do të ushqehen në mëngjes dhe në mbrëmje"
        },
        {
            "chapter": 19,
            "verse": 63,
            "text": "Ky është Xheneti që Ne ua japim në trashëgim robërve Tanë të përkushtuar"
        },
        {
            "chapter": 19,
            "verse": 64,
            "text": "(Xhebraili tha): “Ne (engjëjt) zbresim vetëm me urdhrin e Zotit tënd. Atij i përket gjithçka që është para nesh, gjithçka që është pas nesh dhe gjithçka që është në mes. Dhe Zoti yt nuk harron kurrë”"
        },
        {
            "chapter": 19,
            "verse": 65,
            "text": "Ai është Zoti i qiejve, i Tokës dhe i gjithçkaje që është midis tyre, prandaj, vetëm Atë adhuroje dhe bëhu i qëndrueshëm në adhurimin ndaj Atij. A njeh ti ndokënd që ka Emrin e Tij"
        },
        {
            "chapter": 19,
            "verse": 66,
            "text": "Njeriu thotë: “Vallë, pasi të vdes, a do të ringjallem përsëri?”"
        },
        {
            "chapter": 19,
            "verse": 67,
            "text": "A nuk e mban mend njeriu se Ne e kemi krijuar atë, kur ende nuk ishte asgjë"
        },
        {
            "chapter": 19,
            "verse": 68,
            "text": "Për Zotin tënd! Ne do t’i tubojmë ata dhe djajtë, pastaj do t’i sjellim ata të gjunjëzuar rreth Xhehenemit"
        },
        {
            "chapter": 19,
            "verse": 69,
            "text": "Pastaj do të ndajmë prej çdo grupi atë që ka qenë më kokëfortë ndaj të Gjithëmëshirshmit"
        },
        {
            "chapter": 19,
            "verse": 70,
            "text": "Ne pastaj e dimë më së miri se kush prej tyre e ka merituar të digjet në të"
        },
        {
            "chapter": 19,
            "verse": 71,
            "text": "Dhe nuk ka asnjë prej jush që të mos arrijë tek ai (Xhehenemi). Kjo është vendosur prerazi nga Zoti yt"
        },
        {
            "chapter": 19,
            "verse": 72,
            "text": "Pastaj do t’i shpëtojmë ata që kanë qenë besimtarë dhe do t’i lëmë keqbërësit të gjunjëzuar në të"
        },
        {
            "chapter": 19,
            "verse": 73,
            "text": "Kur u lexohen vargjet Tona të qarta, jobesimtarët u thonë atyre që kanë besuar: “Cili grup ka pozitë më të mirë dhe rreth më të mirë?”"
        },
        {
            "chapter": 19,
            "verse": 74,
            "text": "Por sa e sa brezni, që kanë qenë më të begatshëm dhe më të pashëm, Ne i kemi shkatërruar para tyre"
        },
        {
            "chapter": 19,
            "verse": 75,
            "text": "Thuaj (o Muhamed): “Atyre që janë të humbur, i Gjithëmëshirshmi u dhëntë jetë”, në mënyrë që, kur të shohin atë që u është premtuar: ose dënimin (në këtë jetë) ose Orën (e Kiametit), atëherë ta marrin vesh se kush ka pozitë më të keqe dhe rreth më të dobët"
        },
        {
            "chapter": 19,
            "verse": 76,
            "text": "Allahu ua shton udhëzimin atyre që janë në rrugë të drejtë. Veprat e mira që mbesin, janë të shpërblyera më mirë te Zoti yt dhe kanë përfundim më të mirë"
        },
        {
            "chapter": 19,
            "verse": 77,
            "text": "Vallë, a e ke parë atë që nuk beson në shenjat Tona dhe thotë: “Mua do të më jepet (Ditën e Kiametit) edhe pasuria, edhe fëmijët”"
        },
        {
            "chapter": 19,
            "verse": 78,
            "text": "A mos ndoshta ai e di të padukshmen apo ka marrë ndonjë premtim nga i Gjithëmëshirshmi"
        },
        {
            "chapter": 19,
            "verse": 79,
            "text": "Kurrsesi! Ne do ta shënojmë atë që flet dhe do t’ia zgjasim vuajtjen"
        },
        {
            "chapter": 19,
            "verse": 80,
            "text": "Ne do t’ia marrim atij gjithçka për të cilat flet e ai te Ne do të vijë i vetëm"
        },
        {
            "chapter": 19,
            "verse": 81,
            "text": "Ata kanë marrë zota, në vend të Allahut, për t’i pasur ndihmës"
        },
        {
            "chapter": 19,
            "verse": 82,
            "text": "Por jo! Ata[192] do ta mohojnë adhurimin e tyre[193] dhe do të bëhen armiqtë e tyre"
        },
        {
            "chapter": 19,
            "verse": 83,
            "text": "A nuk e sheh se Ne i kemi dërguar djajtë te mohuesit, për t’i yshtur ata me forcë"
        },
        {
            "chapter": 19,
            "verse": 84,
            "text": "Andaj, mos kërko shkatërrimin e tyre të shpejtë, se, me të vërtetë, Ne ua numërojmë ditët e caktuara"
        },
        {
            "chapter": 19,
            "verse": 85,
            "text": "Ditën, kur do t’i tubojmë besimtarët te i Gjithëmëshirshmi, si të ftuar"
        },
        {
            "chapter": 19,
            "verse": 86,
            "text": "e do t’i shtyjmë të ligjtë në Xhehenem, si tufë e etur"
        },
        {
            "chapter": 19,
            "verse": 87,
            "text": "askush nuk do të mund të ndërhyjë, përveç atij që ka marrë lejen dhe premtimin e të Gjithëmëshirshmit"
        },
        {
            "chapter": 19,
            "verse": 88,
            "text": "Ata thonë: “I Gjithëmëshirshmi ka një bir”"
        },
        {
            "chapter": 19,
            "verse": 89,
            "text": "Keni thënë diçka vërtet të tmerrshme"
        },
        {
            "chapter": 19,
            "verse": 90,
            "text": "Qiejt gati sa nuk copëtohen prej kësaj; Toka gati sa s’çahet e malet sa s’rrëzohen të thërrmuar"
        },
        {
            "chapter": 19,
            "verse": 91,
            "text": "ngaqë ata i veshin një bir të Gjithëmëshirshmit"
        },
        {
            "chapter": 19,
            "verse": 92,
            "text": "Kurrë nuk i shkon (madhërisë së) të Gjithëmëshirshmit të ketë një bir"
        },
        {
            "chapter": 19,
            "verse": 93,
            "text": "S’ka krijesë që gjendet në qiej dhe në Tokë e që të mos vijë si rob para të Gjithëmëshirshmit"
        },
        {
            "chapter": 19,
            "verse": 94,
            "text": "Sigurisht që Ai e njeh mirë gjithsecilin prej tyre dhe i ka numëruar të gjithë saktësisht"
        },
        {
            "chapter": 19,
            "verse": 95,
            "text": "Çdonjëri prej tyre, në Ditën e Kiametit, do të dalë fill i vetëm para Tij"
        },
        {
            "chapter": 19,
            "verse": 96,
            "text": "Në të vërtetë, atyre që besojnë dhe bëjnë vepra të mira, i Gjithëmëshirshmi do t’u dhurojë dashuri"
        },
        {
            "chapter": 19,
            "verse": 97,
            "text": "Ne e kemi bërë atë (Kuranin) të lehtë, në gjuhën tënde, vetëm që, nëpërmjet tij, ti t’u japësh lajmin e mirë besimtarëve të devotshëm dhe të paralajmërosh njerëzit kokëfortë (në mosbesimin e tyre)"
        },
        {
            "chapter": 19,
            "verse": 98,
            "text": "Sa e sa brezni kemi shkatërruar Ne para tyre! Vallë, a po sheh ndonjërin prej tyre dhe a po dëgjon pëshpëritjen më të vogël të tyre"
        },
        {
            "chapter": 20,
            "verse": 1,
            "text": "Tâ, Hâ"
        },
        {
            "chapter": 20,
            "verse": 2,
            "text": "Ne nuk ta kemi shpallur Kuranin ty (o Muhamed), për të të munduar"
        },
        {
            "chapter": 20,
            "verse": 3,
            "text": "por që të jetë kujtesë për atë që ka frikë (nga Allahu)"
        },
        {
            "chapter": 20,
            "verse": 4,
            "text": "Ai është zbritur nga Krijuesi i Tokës e i qiejve të lartë"
        },
        {
            "chapter": 20,
            "verse": 5,
            "text": "I Gjithëmëshirshmi mbi Fron u ngrit (si i takon Madhërisë së Tij)"
        },
        {
            "chapter": 20,
            "verse": 6,
            "text": "Atij i përket ç’ka në qiej e ç’ka në Tokë, si dhe gjithçka që gjendet midis tyre e gjithçka që ndodhet nën tokë"
        },
        {
            "chapter": 20,
            "verse": 7,
            "text": "Edhe nëse ti flet me zë të lartë, (është e kotë, sepse) Ai, me të vërtetë, i di sekretet edhe më të fshehta"
        },
        {
            "chapter": 20,
            "verse": 8,
            "text": "Allahu, nuk ka zot tjetër përveç Tij. Ai ka Emrat më të Bukur"
        },
        {
            "chapter": 20,
            "verse": 9,
            "text": "A e ke dëgjuar historinë e Musait"
        },
        {
            "chapter": 20,
            "verse": 10,
            "text": "Kur pa një zjarr, ai i tha familjes së vet: “Rrini këtu, sepse pashë një zjarr! Ndoshta mund t’ju sjell një urë të ndezur ose të gjej pranë tij ndonjë udhërrëfyes”"
        },
        {
            "chapter": 20,
            "verse": 11,
            "text": "Kur arriti te zjarri, një zë e thirri: “O Musa"
        },
        {
            "chapter": 20,
            "verse": 12,
            "text": "Në të vërtetë, Unë jam Zoti yt! Prandaj, hiqi nallanet, sepse ndodhesh në luginën e shenjtë të Tuvasë"
        },
        {
            "chapter": 20,
            "verse": 13,
            "text": "Unë të kam zgjedhur ty, prandaj dëgjo atë që po të shpallet"
        },
        {
            "chapter": 20,
            "verse": 14,
            "text": "Me të vërtetë, Unë jam Allahu, s’ka zot tjetër përveç Meje, prandaj, vetëm Mua më adhuro dhe kryej faljen për të më kujtuar Mua"
        },
        {
            "chapter": 20,
            "verse": 15,
            "text": "Ora (e Kiametit) do të vijë me siguri, por Unë e mbaj tepër të fshehur, që secili të shpërblehet për atë që ka bërë"
        },
        {
            "chapter": 20,
            "verse": 16,
            "text": "Prandaj, mos e lër atë që nuk beson në të (Ditën e Kiametit) dhe që jepet pas epsheve të veta të të nxjerrë (nga rruga e drejtë), përndryshe do të humbisje"
        },
        {
            "chapter": 20,
            "verse": 17,
            "text": "Ç’është ajo që mban në dorën e djathtë o Musa?”"
        },
        {
            "chapter": 20,
            "verse": 18,
            "text": "Ai u përgjigj: “Ky është shkopi im, me të cilin mbahem dhe shkund gjethe për dhentë e mia; më shërben edhe për punë të tjera.”"
        },
        {
            "chapter": 20,
            "verse": 19,
            "text": "(Allahu) i tha: “Hidhe atë, Musa!”"
        },
        {
            "chapter": 20,
            "verse": 20,
            "text": "Ai e hodhi atë dhe, menjëherë, (shkopi) u bë gjarpër që zvarritej"
        },
        {
            "chapter": 20,
            "verse": 21,
            "text": "(Allahu) i tha: “Merre atë dhe mos u frikëso! Ne do ta kthejmë në gjendjen e tij të mëparshme"
        },
        {
            "chapter": 20,
            "verse": 22,
            "text": "Fute dorën tënde nën sqetull: ajo do të dalë e bardhë, pa kurrfarë sëmundjeje. Ja, kjo është një shenjë tjetër"
        },
        {
            "chapter": 20,
            "verse": 23,
            "text": "për të të treguar ty të tjera mrekulli Tonat edhe më të mëdha"
        },
        {
            "chapter": 20,
            "verse": 24,
            "text": "Shko te Faraoni! Ai, me të vërtetë, i ka shkelur të gjithë kufijtë”"
        },
        {
            "chapter": 20,
            "verse": 25,
            "text": "(Musai) tha: “O Zoti im, zgjeroma kraharorin tim"
        },
        {
            "chapter": 20,
            "verse": 26,
            "text": "lehtësoma punën time"
        },
        {
            "chapter": 20,
            "verse": 27,
            "text": "dhe zgjidhma nyjën e gjuhës sime"
        },
        {
            "chapter": 20,
            "verse": 28,
            "text": "që ata të kuptojnë fjalën time"
        },
        {
            "chapter": 20,
            "verse": 29,
            "text": "Më jep një ndihmës nga familja ime"
        },
        {
            "chapter": 20,
            "verse": 30,
            "text": "Harunin, vëllanë tim"
        },
        {
            "chapter": 20,
            "verse": 31,
            "text": "Ma rrit fuqinë nëpërmjet atij"
        },
        {
            "chapter": 20,
            "verse": 32,
            "text": "dhe bëma ortak në punën time"
        },
        {
            "chapter": 20,
            "verse": 33,
            "text": "që të thurim shumë lavde për Ty"
        },
        {
            "chapter": 20,
            "verse": 34,
            "text": "e të të përmendim Ty vazhdimisht"
        },
        {
            "chapter": 20,
            "verse": 35,
            "text": "Vërtet, Ti do të jesh gjithnjë Mbikëqyrësi ynë”"
        },
        {
            "chapter": 20,
            "verse": 36,
            "text": "(Allahu) tha: “Kërkesa jote u plotësua, o Musa"
        },
        {
            "chapter": 20,
            "verse": 37,
            "text": "Edhe më parë, Ne të kemi bërë mirë ty"
        },
        {
            "chapter": 20,
            "verse": 38,
            "text": "kur i frymëzuam nënës tënde atë që iu frymëzua"
        },
        {
            "chapter": 20,
            "verse": 39,
            "text": "“Vëre atë (foshnjën) në një sënduk e hidhe në lumë! Lumi do ta nxjerrë në breg e atë do ta marrë një armik Imi dhe armik i tij.” Unë kam hedhur në ty dashurinë Time, që të rritesh nën Syrin (kujdesin) Tim"
        },
        {
            "chapter": 20,
            "verse": 40,
            "text": "Kur shkoi motra jote e tha: “A doni t’ju tregoj dikë që do të kujdeset për atë?”, Ne të kthyem te nëna jote, që ajo të gëzohej dhe të mos pikëllohej më. Pastaj ti vrave një njeri, por Ne të shpëtuam nga brenga dhe të vumë në sprova të shumta. Ti qëndrove me vite të tëra midis banorëve të Medjenit, pastaj erdhe sipas porosisë së caktuar, o Musa"
        },
        {
            "chapter": 20,
            "verse": 41,
            "text": "Unë të kam zgjedhur ty për Vete"
        },
        {
            "chapter": 20,
            "verse": 42,
            "text": "Shkoni ti dhe vëllai yt me mrekullitë e Mia dhe mos reshtni së përmenduri Mua"
        },
        {
            "chapter": 20,
            "verse": 43,
            "text": "Shkoni te Faraoni! Ai, me të vërtetë, i ka shkelur të gjithë kufijtë"
        },
        {
            "chapter": 20,
            "verse": 44,
            "text": "Flitini atij fjalë të buta, se ndoshta kujtohet[194] a frikësohet!”"
        },
        {
            "chapter": 20,
            "verse": 45,
            "text": "Ata thanë: “O Zoti ynë! Ne kemi frikë se ai do të na dënojë menjëherë ose do të ndërkrehet më tepër”"
        },
        {
            "chapter": 20,
            "verse": 46,
            "text": "(Allahu) tha: “Mos u frikësoni! Në të vërtetë, Unë jam me ju, dëgjoj dhe shoh"
        },
        {
            "chapter": 20,
            "verse": 47,
            "text": "Shkoni tek ai dhe i thoni: “Ne të dy jemi të dërguarit e Zotit tënd, lëshoji të bijtë e Israilit që të vijnë me ne dhe mos i mundo! Ne të kemi sjellë ty një shenjë nga Zoti yt. Paqe mbi atë që ndjek rrugën e drejtë"
        },
        {
            "chapter": 20,
            "verse": 48,
            "text": "Vërtet, neve na është shpallur se dënimi do të godasë këdo, që (i) mohon (shenjat e Allahut) dhe (i) kthen shpinën (të dërguarve të Tij)”"
        },
        {
            "chapter": 20,
            "verse": 49,
            "text": "(Faraoni) tha: “E, kush është Zoti juaj, o Musa?”"
        },
        {
            "chapter": 20,
            "verse": 50,
            "text": "(Musai) tha: “Zoti ynë është Ai që çdo gjëje i ka dhënë trajtën e vet e pastaj e ka udhëzuar”"
        },
        {
            "chapter": 20,
            "verse": 51,
            "text": "(Faraoni) tha: “Si është gjendja e brezave të mëparshëm”"
        },
        {
            "chapter": 20,
            "verse": 52,
            "text": "(Musai) tha: “Dijenia lidhur me ta gjendet te Zoti im, në Libër. Zoti im nuk gabon dhe nuk harron!”"
        },
        {
            "chapter": 20,
            "verse": 53,
            "text": "Është Ai që Tokën e ka bërë shtrat për ju, që ju ka shtruar rrugët nëpër të dhe që lëshon ujë nga qielli, me qëllim që, nëpërmjet tij, të rriten shumë lloje bimësh të ndryshme"
        },
        {
            "chapter": 20,
            "verse": 54,
            "text": "Hani dhe kullotni bagëtinë tuaj! Këto, me të vërtetë, janë shenja për ata që janë mendarë"
        },
        {
            "chapter": 20,
            "verse": 55,
            "text": "Ne ju kemi krijuar prej tokës, aty do t’ju kthejmë dhe nga ajo do t’ju nxjerrim edhe një herë tjetër"
        },
        {
            "chapter": 20,
            "verse": 56,
            "text": "Ne ia treguam atij (Faraonit) të gjitha shenjat Tona, por ai i mohoi, nuk pranoi (të besonte)"
        },
        {
            "chapter": 20,
            "verse": 57,
            "text": "dhe tha: “O Musa, a ke ardhur që të na nxjerrësh nga toka jonë me magjinë tënde"
        },
        {
            "chapter": 20,
            "verse": 58,
            "text": "Ne do të të sjellim ty një magji të ngjashme. Cakto, midis nesh dhe teje, një takim në një vend të sheshtë, ku nuk do të mungojmë as ne, as ti!”"
        },
        {
            "chapter": 20,
            "verse": 59,
            "text": "(Musai) tha: “Takimi me ju është në ditën e kremtes[195] dhe njerëzia le të tubohen paradite”"
        },
        {
            "chapter": 20,
            "verse": 60,
            "text": "Faraoni u largua, i mblodhi magjistarët e vet e pastaj erdhi"
        },
        {
            "chapter": 20,
            "verse": 61,
            "text": "Musai u tha atyre: “Të mjerët ju! Mos trilloni gënjeshtra për Allahun, duke bërë që Ai t’ju shkatërrojë me dënim. Do të dështojnë me siguri, ata që trillojnë gënjeshtra!”"
        },
        {
            "chapter": 20,
            "verse": 62,
            "text": "Ata diskutuan me njëri-tjetrin për punën e tyre, duke pëshpëritur fshehurazi"
        },
        {
            "chapter": 20,
            "verse": 63,
            "text": "Njëri prej tyre tha: “Në të vërtetë, këta (Musai dhe Haruni), janë dy magjistarë, që duan t’ju shporrin nga toka juaj me magjitë e tyre dhe të shkatërrojnë fenë tuaj tejet të mirë"
        },
        {
            "chapter": 20,
            "verse": 64,
            "text": "Prandaj, bashkojini magjitë tuaja dhe ejani me radhë. Do të fitojë sot ai që ka epërsi!”"
        },
        {
            "chapter": 20,
            "verse": 65,
            "text": "Ata thanë: “O Musa, ose hidh ti, ose të hedhim ne të parët”"
        },
        {
            "chapter": 20,
            "verse": 66,
            "text": "Ai tha: “Jo, hidhni ju!” Dhe ja tek i dukeshin atij litarët dhe shkopinjtë e tyre se po rendnin vërtet, për shkak të magjisë së tyre"
        },
        {
            "chapter": 20,
            "verse": 67,
            "text": "Atëherë Musai ndjeu frikë në vetvete"
        },
        {
            "chapter": 20,
            "verse": 68,
            "text": "Ne i thamë: “Mos u frikëso, se, në të vërtetë, ti do të fitosh"
        },
        {
            "chapter": 20,
            "verse": 69,
            "text": "Hidhe atë që mban në dorën e djathtë: do të gëlltisë gjithçka që kanë bërë ata, sepse ajo që kanë bërë ata, është vetëm një mashtrim i magjistarëve; e, magjistari nuk do të ketë sukses kudo që të gjendet”"
        },
        {
            "chapter": 20,
            "verse": 70,
            "text": "Atëherë magjistarët ranë në sexhde dhe thanë: “Ne besojmë në Zotin e Harunit dhe Musait”"
        },
        {
            "chapter": 20,
            "verse": 71,
            "text": "(Faraoni) tha: “Çfarë?! Ju e besuat atë, para se t’ju jap leje unë?! Në të vërtetë, ai është mjeshtri juaj, që ju ka mësuar magjitë. Unë do t’jua këpus duart dhe këmbët tuaja të këmbyera dhe do t’ju var në trungjet e hurmave. Ju do ta merrni vesh, me siguri, se cili prej nesh është më i ashpër dhe më ngulmues në ndëshkim.”"
        },
        {
            "chapter": 20,
            "verse": 72,
            "text": "(Magjistarët) u përgjigjën: “Ne kurrë nuk do të të japim ty përparësi ndaj provave që na kanë ardhur neve dhe ndaj Atij që na ka krijuar ne. Prandaj, gjyko si të duash; ti gjykon vetëm në jetën e kësaj bote"
        },
        {
            "chapter": 20,
            "verse": 73,
            "text": "Ne besojmë në Zotin tonë, që të na i falë gabimet dhe magjitë, për të cilat na ke detyruar ti. Allahu është më i Miri dhe i Përjetshmi"
        },
        {
            "chapter": 20,
            "verse": 74,
            "text": "Atë që i paraqitet Zotit të vet si keqbërës, sigurisht që e pret Xhehenemi, ku as nuk do të vdesë e as nuk do të jetojë"
        },
        {
            "chapter": 20,
            "verse": 75,
            "text": "Ndërsa kush paraqitet tek Ai si besimtar e që ka bërë vepra të mira, do të ngrihet në shkallë të larta"
        },
        {
            "chapter": 20,
            "verse": 76,
            "text": "në kopshtet e Adnit, nëpër të cilat rrjedhin lumenj. Ata do të qëndrojnë aty përjetësisht. Ky është shpërblimi për atë që është i dëlirë (nga mosbesimi).”"
        },
        {
            "chapter": 20,
            "verse": 77,
            "text": "Ne i thamë Musait: “Udhëto natën me robërit e Mi, hapu atyre një rrugë të tharë nëpër det dhe mos u frikëso se do të të kapë ndokush e as se do të mbyteni!”"
        },
        {
            "chapter": 20,
            "verse": 78,
            "text": "Faraoni i ndoqi ata (bijtë e Israilit) me ushtrinë e tij, por deti i mbuloi ata me dallgë të mëdha"
        },
        {
            "chapter": 20,
            "verse": 79,
            "text": "Faraoni i solli humbje popullit të vet dhe nuk e çoi në rrugë të drejtë"
        },
        {
            "chapter": 20,
            "verse": 80,
            "text": "O bijtë e Israilit, Ne ju shpëtuam nga armiku juaj, bëmë besëlidhje me ju në anën e djathtë të Turit dhe ju zbritëm manë dhe thëllëza"
        },
        {
            "chapter": 20,
            "verse": 81,
            "text": "Hani nga ushqimet e shijshme e të lejuara me të cilat ju kemi furnizuar dhe mos e kapërceni kufirin, përndryshe do t’ju zërë zemërimi Im. Ai, të cilin e zë zemërimi Im, është i humbur"
        },
        {
            "chapter": 20,
            "verse": 82,
            "text": "Vërtet, Unë jam Falës për atë që pendohet, beson e bën vepra të mira dhe pastaj qëndron në rrugë të drejtë"
        },
        {
            "chapter": 20,
            "verse": 83,
            "text": "“Përse nxitove para popullit tënd, o Musa?”"
        },
        {
            "chapter": 20,
            "verse": 84,
            "text": "(Musai) tha: “Ja, ata shkojnë pas gjurmëve të mia e unë nxitova te Ti, o Zoti im, për të fituar kënaqësinë Tënde”"
        },
        {
            "chapter": 20,
            "verse": 85,
            "text": "(Allahu) tha: “Ne e vumë në provë popullin tënd gjatë mungesës tënde, e Samiriu[196] i nxori ata nga rruga e drejtë”"
        },
        {
            "chapter": 20,
            "verse": 86,
            "text": "Musai u kthye te populli i vet i zemëruar dhe i pikëlluar. Tha: “O populli im, vallë, a nuk ju dha Zoti juaj një premtim të mirë? A mos ju duk e gjatë koha (e përmbushjes së premtimit) apo dëshironi që t’ju godasë zemërimi i Zotit tuaj?! Prandaj nuk i jeni përmbajtur premtimit që më dhatë?!”"
        },
        {
            "chapter": 20,
            "verse": 87,
            "text": "Ata u përgjigjën: “Ne nuk e kemi thyer premtimin që të patëm dhënë me vullnetin tonë, por qemë të ngarkuar rëndë me stolitë e popullit (të Faraonit), andaj i hodhëm ato (në zjarr për t’u lehtësuar). Po kështu i hodhi edhe Samiriu"
        },
        {
            "chapter": 20,
            "verse": 88,
            "text": "dhe nga këto ai bëri një trup viçi që pëlliste. Atëherë tha: “Ky është zoti juaj dhe zoti Musait. Ai (Musai) ka harruar (t’ju tregojë për të)!”"
        },
        {
            "chapter": 20,
            "verse": 89,
            "text": "Vallë, a nuk e shihnin ata, se (viçi) nuk u drejtonte atyre asnjë fjalë dhe nuk ishte në gjendje t’u sillte kurrfarë dëmi apo dobie"
        },
        {
            "chapter": 20,
            "verse": 90,
            "text": "Ndërkohë, Haruni u kishte thënë atyre qysh më parë: “O populli im! Kjo është vetëm një provë për ju! Zoti juaj është i Gjithëmëshirshmi, andaj ndiqmëni mua dhe dëgjoni urdhrin tim!”"
        },
        {
            "chapter": 20,
            "verse": 91,
            "text": "Ata u përgjigjën: “Ne do t’i lutemi atij, derisa të na kthehet Musai”"
        },
        {
            "chapter": 20,
            "verse": 92,
            "text": "(Musai) tha: “O Harun, ç’të pengoi ty, kur i pe ata se kishin humbur"
        },
        {
            "chapter": 20,
            "verse": 93,
            "text": "që të vije tek unë?! A mos e kundërshtove urdhrin tim?”"
        },
        {
            "chapter": 20,
            "verse": 94,
            "text": "(Haruni) tha: “O biri i nënës sime, mos më kap për mjekre e as për koke! Unë kisha frikë se do të thoshe: Ke mbjellë përçarje midis bijve të Israilit e nuk i ke mbajtur porositë e mia”"
        },
        {
            "chapter": 20,
            "verse": 95,
            "text": "(Musai) tha: “Si është puna jote, o Samiri?”"
        },
        {
            "chapter": 20,
            "verse": 96,
            "text": "(Samiriu) u përgjigj: “Unë pashë atë, që ata nuk e panë. Mora një grusht nga gjurmët e të Dërguarit dhe atë e hodha mbi viçin dhe kështu më nxiti vetja (e keqja) ime”"
        },
        {
            "chapter": 20,
            "verse": 97,
            "text": "(Musai) tha: “Atëherë ik! Tërë jetën do të të duhet të thuash: ‘Mos më prekni’.[198] Por të është caktuar një premtim, i cili doemos do të zbatohet. Shikoje zotin tënd që ti e ke adhuruar vazhdimisht: Ne do ta djegim e pastaj do ta hedhim në det hirin e tij"
        },
        {
            "chapter": 20,
            "verse": 98,
            "text": "Në të vërtetë, Zoti juaj është vetëm Allahu; s’ka zot tjetër përveç Tij; dituria e Tij përfshin çdo gjë”"
        },
        {
            "chapter": 20,
            "verse": 99,
            "text": "Kështu pra, Ne po të të tregojmë ty (o Muhamed) disa histori të së kaluarës. Ky (Kuran) që të kemi dhënë, është një Këshillë nga ana Jonë"
        },
        {
            "chapter": 20,
            "verse": 100,
            "text": "Kush shmanget nga ai, në Ditën e Kiametit do të mbartë ngarkesë të rëndë"
        },
        {
            "chapter": 20,
            "verse": 101,
            "text": "që do t’u mbetet përherë. Sa barrë e keqe që do të jetë ajo në Ditën e Kiametit"
        },
        {
            "chapter": 20,
            "verse": 102,
            "text": "Ditën, kur do të fryhet në Sur, pikërisht atë Ditë do t’i tubojmë të ligjtë me sy të zgurdulluar"
        },
        {
            "chapter": 20,
            "verse": 103,
            "text": "duke i pëshpëritur njëri-tjetrit: “Ju keni qëndruar (në dynja) vetëm dhjetë ditë.”"
        },
        {
            "chapter": 20,
            "verse": 104,
            "text": "Ne e dimë më mirë se ç’do të thonë ata (në Ditën e Kiametit), kur më i mençuri prej tyre do të thotë: “Ju keni qëndruar vetëm një ditë.”"
        },
        {
            "chapter": 20,
            "verse": 105,
            "text": "Kur të të pyesin ty (o Muhamed) për malet, thuaj: “Ato do t’i bëjë hi e pluhur Zoti im"
        },
        {
            "chapter": 20,
            "verse": 106,
            "text": "ndërsa toka do të bëhet fushë e shkretë"
        },
        {
            "chapter": 20,
            "verse": 107,
            "text": "nuk do të shohësh në të as lugina, as brigje.”"
        },
        {
            "chapter": 20,
            "verse": 108,
            "text": "Atë ditë, ata do të shkojnë pas thirrësit,[199] pa iu shmangur dot atij dhe do t’i ulin zërat para të Gjithëmëshirshmit. Ti nuk do të dëgjosh tjetër, veç pëshpëritjes"
        },
        {
            "chapter": 20,
            "verse": 109,
            "text": "Atë ditë nuk do të bëjë dobi ndërmjetësimi i askujt, përveç ndërmjetësimit të atij, që i jep leje i Gjithëmëshirshmi dhe që i është pranuar fjala"
        },
        {
            "chapter": 20,
            "verse": 110,
            "text": "Ai e di ç’ka para tyre dhe ç’ka pas tyre, kurse ata nuk mund ta ngërthejnë dijeninë e Allahut"
        },
        {
            "chapter": 20,
            "verse": 111,
            "text": "Fytyrat do t’i përulen të Gjallit, të Përjetshmit, Mbajtësit të çdo gjëje dhe, sigurisht, do të humbë ai që do të mbartë padrejtësi"
        },
        {
            "chapter": 20,
            "verse": 112,
            "text": "Ndërsa ai që bën vepra të mira dhe është besimtar, nuk do të druajë nga padrejtësia, as nga pakësimi i asaj që i përket"
        },
        {
            "chapter": 20,
            "verse": 113,
            "text": "Dhe kështu, Ne e kemi zbritur Kuranin në gjuhën arabe dhe i kemi shpjeguar paralajmërimet, që ata t’ua vënë veshin"
        },
        {
            "chapter": 20,
            "verse": 114,
            "text": "I Lartësuar qoftë Allahu, Sunduesi i Vërtetë! Mos nxito për ta lexuar Kuranin para se të përfundojë shpallja e tij dhe thuaj: “O Zoti im, shtoma dijeninë!”"
        },
        {
            "chapter": 20,
            "verse": 115,
            "text": "Ne bëmë besëlidhje edhe me Ademin më parë, por ai harroi, sepse nuk ishte i vendosur"
        },
        {
            "chapter": 20,
            "verse": 116,
            "text": "Kur u thamë engjëjve: “Përuluni në sexhde para Ademit”, të gjithë u përulën, përveç Iblisit, i cili nuk pranoi"
        },
        {
            "chapter": 20,
            "verse": 117,
            "text": "Pastaj thamë: “O Adem, me të vërtetë që ky është armiku yt dhe i gruas sate, prandaj mos e lini t’ju nxjerrë kurrsesi nga Xheneti, se pastaj do të vuani në mjerim"
        },
        {
            "chapter": 20,
            "verse": 118,
            "text": "Këtu nuk do të mbetesh kurrë as i uritur e as i zhveshur"
        },
        {
            "chapter": 20,
            "verse": 119,
            "text": "dhe nuk do të kesh as etje, as vapë.”"
        },
        {
            "chapter": 20,
            "verse": 120,
            "text": "Por djalli e cyti: “O Adem, a do të të tregoj pemën e përjetësisë dhe të një mbretërimi që nuk zhduket?”"
        },
        {
            "chapter": 20,
            "verse": 121,
            "text": "Kështu, ata të dy, (Ademi dhe Havaja), hëngrën nga ajo pemë e u ndërgjegjësuan për lakuriqësinë e tyre, prandaj nisën të mbulohen me gjethet e Xhenetit. Ademi nuk e zbatoi urdhrin e Zotit të vet, kështu që devijoi (nga rruga e drejtë)"
        },
        {
            "chapter": 20,
            "verse": 122,
            "text": "Pastaj, Zoti i tij e zgjodhi atë, ia pranoi pendimin, e udhëzoi"
        },
        {
            "chapter": 20,
            "verse": 123,
            "text": "dhe tha: “Zbritni prej Xhenetit që të dy (Ademi dhe djalli)! Do të jeni armiq të njëri-tjetrit. Kur t’ju vijë udhëzim nga ana Ime, kush do ta pasojë udhëzimin Tim, as nuk do të humbë, as nuk do të bjerë në mjerim"
        },
        {
            "chapter": 20,
            "verse": 124,
            "text": "Kushdo që i kthen shpinën Këshillës Sime, do të ketë jetë të mjeruar dhe Ne, në Ditën e Kiametit, do ta ringjallim të verbër"
        },
        {
            "chapter": 20,
            "verse": 125,
            "text": "Ai do të thotë: “O Zoti im, përse më ringjalle të verbër, kur unë kisha shikuar më parë?”"
        },
        {
            "chapter": 20,
            "verse": 126,
            "text": "(Allahu) do t’i thotë: “Kështu të erdhën shenjat Tona dhe ti i harrove ato e po kështu sot do të jesh i harruar"
        },
        {
            "chapter": 20,
            "verse": 127,
            "text": "Kështu e ndëshkojmë Ne atë që e tepron (me gjynahe) dhe nuk beson shenjat e Zotit të tij; e dënimi në jetën tjetër, në të vërtetë, është më i ashpër dhe më i qëndrueshëm"
        },
        {
            "chapter": 20,
            "verse": 128,
            "text": "A nuk e kanë marrë vesh ata se sa e sa brezni Ne i kemi zhdukur para atyre, aty ku ecin nëpër vendet e tyre sot? Me të vërtetë, në këtë ka tregues për njerëzit e mençur"
        },
        {
            "chapter": 20,
            "verse": 129,
            "text": "Sikur të mos ishte një fjalë e mëparshme nga Zoti yt dhe një afat tashmë i caktuar, dënimi i tyre do të ishte shpejtuar"
        },
        {
            "chapter": 20,
            "verse": 130,
            "text": "Prandaj duroje (o Muhamed) atë që thonë ata dhe lavdëroje me falënderim Zotin tënd para lindjes së diellit dhe para perëndimit të tij! Lavdëroje Atë edhe në orët e natës, edhe në skajet e ditës, që të mund të kënaqesh"
        },
        {
            "chapter": 20,
            "verse": 131,
            "text": "Mos e hidh shikimin në të mirat kalimtare, që Ne ua kemi dhënë disave prej tyre, si stoli të jetës së kësaj bote, për t’i vënë ata në provë! Shpërblimi i Zotit tënd është më i mirë dhe më i qëndrueshëm"
        },
        {
            "chapter": 20,
            "verse": 132,
            "text": "Urdhëroje familjen tënde, që të falë namazin dhe këmbëngul për këtë! Ne nuk të kërkojmë ty ndonjë ushqim: jemi Ne që të ushqejmë! Përfundimi i lumtur qëndron në frikën ndaj Allahut"
        },
        {
            "chapter": 20,
            "verse": 133,
            "text": "Ata thonë: “Përse të mos na sjellë ai ndonjë shenjë nga Zoti i tij”? A nuk u erdhi atyre sqarimi për atë që gjendej në shkrimet e lashta"
        },
        {
            "chapter": 20,
            "verse": 134,
            "text": "Sikur Ne t’i kishim shkatërruar ata para kësaj, ata, me siguri, do të thoshin: “O Zoti ynë! Sikur të na kishe sjellë një të Dërguar, vërtet që do të kishim ndjekur shpalljet Tuaja, para se të poshtëroheshim dhe turpëroheshim!”"
        },
        {
            "chapter": 20,
            "verse": 135,
            "text": "Thuaju (o Muhamed): “Të gjithë presin, andaj prisni edhe ju, dhe do ta kuptoni se kush janë ithtarët e rrugës së drejtë dhe kush është i udhëzuar drejt.”"
        },
        {
            "chapter": 21,
            "verse": 1,
            "text": "Po u afrohet njerëzve dita për të dhënë llogari, por ata vazhdojnë të jenë të shkujdesur e të shmangur (nga e vërteta)"
        },
        {
            "chapter": 21,
            "verse": 2,
            "text": "Sa herë që atyre u vjen nga Zoti i tyre ndonjë paralajmërim i ri, ata e dëgjojnë, duke u tallur me të"
        },
        {
            "chapter": 21,
            "verse": 3,
            "text": "Zemrat e tyre janë të hutuara. Ndërsa ata që janë idhujtarë, flasin fshehurazi: “A është ky (Muhamedi) diçka tjetër, përveçse njeri si ju? Vallë, a do të shkoni ju pas magjisë (së tij), kur e shikoni me sytë tuaj"
        },
        {
            "chapter": 21,
            "verse": 4,
            "text": "(I Dërguari) tha: “Zoti im e di se ç’flitet qoftë në qiell, qoftë në Tokë, Ai dëgjon gjithçka dhe është i Gjithëdijshëm.”"
        },
        {
            "chapter": 21,
            "verse": 5,
            "text": "Ata[202] thonë: “Këto[203] janë vetëm ëndrra të turbullta! Ose ai[204] i ka trilluar ato. Madje ai është poet. Le të na sjellë një mrekulli, ashtu si i kanë sjellë të dërguarit e parë!”"
        },
        {
            "chapter": 21,
            "verse": 6,
            "text": "Asnjë vendbanim nga ata që i kemi shkatërruar, nuk ka besuar e vallë, a do të besojnë këta"
        },
        {
            "chapter": 21,
            "verse": 7,
            "text": "Edhe para teje kemi dërguar vetëm njerëz, të cilëve, u kemi shpallur; andaj, pyetni njerëzit e shkrimeve (të mëparshme), nëse ju nuk dini"
        },
        {
            "chapter": 21,
            "verse": 8,
            "text": "Dhe ne nuk i kemi bërë ata (të dërguarit) trupa që nuk hanë ushqim, as nuk kanë qenë të pavdekshëm"
        },
        {
            "chapter": 21,
            "verse": 9,
            "text": "Pastaj, ua kemi përmbushur atyre premtimin e i kemi shpëtuar së bashku me njerëzit (besimtarë) që kemi dashur; ndërsa i kemi shkatërruar ata që e kanë shkelur kufirin (mohuesit)"
        },
        {
            "chapter": 21,
            "verse": 10,
            "text": "Ne të kemi shpallur Librin, i cili është përkujtesë për ju. Vallë, a nuk po kuptoni"
        },
        {
            "chapter": 21,
            "verse": 11,
            "text": "Sa e sa vendbanime, banorët e të cilëve kanë qenë mohues, i kemi shkatërruar; e pas tyre kemi ngritur popuj të tjerë"
        },
        {
            "chapter": 21,
            "verse": 12,
            "text": "Kur e ndienin dënimin Tonë, ata iknin me të shpejtë"
        },
        {
            "chapter": 21,
            "verse": 13,
            "text": "Mos ikni! Kthehuni atje, në luksin tuaj dhe në pallatet tuaja, se ju do të pyeteni.”"
        },
        {
            "chapter": 21,
            "verse": 14,
            "text": "Ata do të thonë: “Mjerë ne, me të vërtetë, kemi qenë keqbërës!”"
        },
        {
            "chapter": 21,
            "verse": 15,
            "text": "Këto rënkime të tyre nuk pushuan, derisa Ne i palosëm si drithë i korrur"
        },
        {
            "chapter": 21,
            "verse": 16,
            "text": "Ne nuk e kemi krijuar qiellin dhe Tokën e ç’gjendet në mes tyre, për të luajtur (pa qëllim)"
        },
        {
            "chapter": 21,
            "verse": 17,
            "text": "Sikur të donim argëtim, Ne do ta bënim me gjërat pranë Nesh (si engjëjt, hyritë etj.), nëse do të bënim diçka të tillë"
        },
        {
            "chapter": 21,
            "verse": 18,
            "text": "Por Ne e godasim të pavërtetën, me të vërtetën, e cila e shkatërron atë dhe ajo zhduket. Dhe, mjerë për ju, për atë që i vishni (Allahut)"
        },
        {
            "chapter": 21,
            "verse": 19,
            "text": "Atij i përket gjithkush që gjendet në qiej dhe në Tokë. Ata që janë tek Ai (engjëjt), nuk ngurrojnë për të adhuruar Atë e nuk ndiejnë lodhje"
        },
        {
            "chapter": 21,
            "verse": 20,
            "text": "por e lavdërojnë (Atë) natën dhe ditën, paprerë"
        },
        {
            "chapter": 21,
            "verse": 21,
            "text": "Vallë, a mos i kanë marrë zotat prej dheu, që të ishin në gjendje t’i ngjallnin të vdekurit"
        },
        {
            "chapter": 21,
            "verse": 22,
            "text": "Sikur në qiej dhe në Tokë të kishte zota të tjerë, përveç Allahut, si qiejt, ashtu edhe Toka do të shkatërroheshin. Qoftë i lavdëruar Allahu, Zoti i Fronit dhe i lartësuar mbi çka ia veshin Atij"
        },
        {
            "chapter": 21,
            "verse": 23,
            "text": "Ai nuk mund të pyetet për atë që punon, kurse ata do të pyeten"
        },
        {
            "chapter": 21,
            "verse": 24,
            "text": "Vallë, a adhurojnë ata të tjerë zota, në vend të Atij?! Thuaj: “Sillni provën tuaj!” Ky është mesazhi për ata që janë me mua dhe i atyre që kanë qenë para meje, por shumica e tyre nuk e di të Vërtetën dhe shmangen nga ajo”"
        },
        {
            "chapter": 21,
            "verse": 25,
            "text": "Ne nuk kemi nisur asnjë të dërguar para teje, që të mos i kemi shpallur se: “S’ka zot tjetër përveç Meje, andaj më adhuroni (vetëm) Mua!”"
        },
        {
            "chapter": 21,
            "verse": 26,
            "text": "Ata thonë: “I Gjithëmëshirshmi ka për Vete një bir (prej engjëjve)”. Qoftë i lavdëruar Ai dhe i lartësuar! Jo, ata (engjëjt) janë robër të nderuar"
        },
        {
            "chapter": 21,
            "verse": 27,
            "text": "Ata nuk flasin para (Fjalës së) Tij dhe veprojnë me Urdhrin e Tij"
        },
        {
            "chapter": 21,
            "verse": 28,
            "text": "Ai e di se ç’ka para tyre (ç’kanë vepruar) dhe ç’ka pas tyre (çfarë do të veprojnë), ndërsa ata ndërmjetësojnë vetëm për atë me të cilin Ai është i kënaqur, e prej frikës së Tij qëndrojnë me nderim dhe frikë (se mos i ndëshkon)"
        },
        {
            "chapter": 21,
            "verse": 29,
            "text": "Këdo prej tyre që thotë: “Unë jam zot, përveç Atij”, Ne e dënojmë me Xhehenem. Kështu i “shpërblejmë” keqbërësit"
        },
        {
            "chapter": 21,
            "verse": 30,
            "text": "A nuk e dinë mohuesit se qiejt dhe Toka kanë qenë një e tërë? Pastaj Ne e ndamë dhe bëmë nga uji çdo gjë të gjallë! Akoma nuk besojnë"
        },
        {
            "chapter": 21,
            "verse": 31,
            "text": "Ne vendosëm nëpër Tokë male të patundura, që ajo të mos lëkundet bashkë me njerëzit dhe bëmë lugina dhe rrugë për të udhëtuar në to"
        },
        {
            "chapter": 21,
            "verse": 32,
            "text": "Ne e bëmë qiellin mbulesë të mbrojtur, por përsëri ata shmangen nga shenjat që gjenden aty"
        },
        {
            "chapter": 21,
            "verse": 33,
            "text": "Allahu është Ai, i Cili krijoi natën dhe ditën, Diellin dhe Hënën; e të gjitha këto lundrojnë në gjithësi"
        },
        {
            "chapter": 21,
            "verse": 34,
            "text": "Para teje, Ne nuk e kemi bërë asnjë të pavdekshëm. Nëse ti vdes, a do të mbesin ata të përjetshëm"
        },
        {
            "chapter": 21,
            "verse": 35,
            "text": "Çdo njeri do ta shijojë vdekjen! Ne ju vëmë në provë me të keqe dhe me të mirë dhe te Ne do të ktheheni"
        },
        {
            "chapter": 21,
            "verse": 36,
            "text": "Kur të shohin jobesimtarët, ata tallen me ty (duke thënë): “Ky është ai që i përmend (për keq) zotat tuaj?” Ndërkohë, ata e mohojnë Këshillën e të Gjithëmëshirshmit"
        },
        {
            "chapter": 21,
            "verse": 37,
            "text": "Njeriu është krijuar i ngutur. Unë do t’jua tregoj shenjat e Mia, prandaj mos më kërkoni të ngutem"
        },
        {
            "chapter": 21,
            "verse": 38,
            "text": "Ata thonë: “Kur do të bëhet ky premtim, nëse flisni të vërtetën?”"
        },
        {
            "chapter": 21,
            "verse": 39,
            "text": "Sikur mohuesit ta dinin kohën, kur nuk do të mund ta shmangin zjarrin nga fytyrat dhe shpinat e tyre dhe nuk do të ndihmohen, (nuk do të flisnin kështu)"
        },
        {
            "chapter": 21,
            "verse": 40,
            "text": "Por atyre (Kiameti) do t’u vijë papritmas e do t’i trullosë, kështu që nuk do të mund ta shmangin atë e as nuk do t’u jepet afat"
        },
        {
            "chapter": 21,
            "verse": 41,
            "text": "Në të vërtetë, janë përqeshur edhe të dërguar të tjerë para teje, por shpotitësve u erdhi dënimi, me të cilin talleshin"
        },
        {
            "chapter": 21,
            "verse": 42,
            "text": "Thuaj: “Kush do t’ju ruajë natën dhe ditën (nga dënimi) i të Gjithëmëshirshmit?” Jo, askush! E, megjithatë, ata shmangen nga përmendja e Zotit të tyre"
        },
        {
            "chapter": 21,
            "verse": 43,
            "text": "Apo ata kanë zota të tjerë, të cilët mund t’i mbrojnë prej Nesh? Këta nuk mund të ndihmojnë as veten dhe askush nuk mund t’i marrë në mbrojtje kundër Nesh"
        },
        {
            "chapter": 21,
            "verse": 44,
            "text": "Ne u dhamë atyre dhe baballarëve të tyre kënaqësi e ua zgjatëm jetën. A nuk e shohin vallë ata që Ne i qasemi tokës së tyre dhe ia cungojmë skajet? E si mund të jenë ata fitues"
        },
        {
            "chapter": 21,
            "verse": 45,
            "text": "Thuaj: “Unë vetëm ju paralajmëroj, me atë që më është shpallur”. Por, shurdhët nuk e dëgjojnë thirrjen kur paralajmërohen"
        },
        {
            "chapter": 21,
            "verse": 46,
            "text": "Sikur ata t’i prekte një puhi prej dënimit të Zotit tënd, me siguri, do të thoshin: “Mjerë ne që kemi qenë keqbërës!”"
        },
        {
            "chapter": 21,
            "verse": 47,
            "text": "Dhe në Ditën e Kiametit, Ne do të vendosim peshore të sakta e askush nuk do të pësojë asnjë padrejtësi. Ne do të sjellim (për gjykim) çdo vepër, qoftë kjo edhe sa pesha e një kokrre sinapi. Ne jemi të mjaftueshëm për llogaritje"
        },
        {
            "chapter": 21,
            "verse": 48,
            "text": "Ne i dhamë Musait dhe Harunit Dalluesin[205], që është dritë dhe këshillë për të devotshmit"
        },
        {
            "chapter": 21,
            "verse": 49,
            "text": "që i frikësohen Zotit të tyre - edhe kur nuk i sheh askush dhe, që i tremben Orës (së Kiametit)"
        },
        {
            "chapter": 21,
            "verse": 50,
            "text": "Ndërsa ky (Kuran) është Këshillë e bekuar, të cilën Ne e kemi shpallur, prandaj, si mund ta mohoni ju atë"
        },
        {
            "chapter": 21,
            "verse": 51,
            "text": "Në të vërtetë, Ne e udhëzuam Ibrahimin në rrugë të drejtë qysh më parë dhe e njihnim atë (se ishte i aftë për këtë gjë)"
        },
        {
            "chapter": 21,
            "verse": 52,
            "text": "Kur ai i tha të atit dhe popullit të tij: “Ç’janë këta idhuj, që ju po i adhuroni kaq shumë?”"
        },
        {
            "chapter": 21,
            "verse": 53,
            "text": "ata thanë: “Baballarët tanë i adhuronin këta.”"
        },
        {
            "chapter": 21,
            "verse": 54,
            "text": "(Ibrahimi) tha: “Me të vërtetë, ju dhe baballarët tuaj keni qenë në humbje të qartë.”"
        },
        {
            "chapter": 21,
            "verse": 55,
            "text": "Ata thanë: “A po na sjell të Vërtetën apo je nga ata që tallen?”"
        },
        {
            "chapter": 21,
            "verse": 56,
            "text": "Ai tha: “Jo, por Zoti juaj është Zoti i qiejve dhe i Tokës. Është Ai që i ka krijuar ato, ndërsa unë jam njëri prej atyre që e dëshmojnë këtë"
        },
        {
            "chapter": 21,
            "verse": 57,
            "text": "(Betohem) për Allahun, se do t’i flak idhujt tuaj, posa të largoheni ju!”"
        },
        {
            "chapter": 21,
            "verse": 58,
            "text": "Dhe i bëri ata copa-copa, përveç idhullit të tyre më të madh, kështu që ata t’i drejtoheshin atij"
        },
        {
            "chapter": 21,
            "verse": 59,
            "text": "Disa thanë: “Kush i bëri kështu zotat tanë? Me të vërtetë, ai është keqbërës!”"
        },
        {
            "chapter": 21,
            "verse": 60,
            "text": "Të tjerët u përgjigjën: “Dëgjuam një djalosh që i përgojonte, quhej Ibrahim.”"
        },
        {
            "chapter": 21,
            "verse": 61,
            "text": "“Atëherë silleni atë para syve të botës, që ata të dëshmojnë” – thanë ata"
        },
        {
            "chapter": 21,
            "verse": 62,
            "text": "Ata e pyetën: “Ti i bëre kështu zotat tanë, o Ibrahim?”"
        },
        {
            "chapter": 21,
            "verse": 63,
            "text": "Ai tha: “Jo! Këtë e ka bërë ky i madhi i tyre. Pyesni ata, nëse flasin!”"
        },
        {
            "chapter": 21,
            "verse": 64,
            "text": "Atëherë ata i thirrën mendjes dhe i thanë njëri-tjetrit: “Me të vërtetë, ju vetë jeni keqbërësit.”"
        },
        {
            "chapter": 21,
            "verse": 65,
            "text": "Pastaj ulën kokat dhe i thanë: “Sigurisht që ti e di, se këta nuk flasin!”"
        },
        {
            "chapter": 21,
            "verse": 66,
            "text": "Ai u tha: “Mos vallë, ju adhuroni në vend të Allahut gjëra që nuk mund t’ju sjellin kurrfarë dobie e as dëmi"
        },
        {
            "chapter": 21,
            "verse": 67,
            "text": "Mjerë ju dhe mjerë ata që ju i adhuroni në vend të Allahut! A nuk arsyetoni?!”"
        },
        {
            "chapter": 21,
            "verse": 68,
            "text": "Ata thirrën: “Digjeni atë dhe ndihmoni zotat tuaj, nëse doni të bëni ndonjë vepër!”"
        },
        {
            "chapter": 21,
            "verse": 69,
            "text": "Ne thamë: “O zjarr, bëhu i ftohtë dhe shpëtim për Ibrahimin!”"
        },
        {
            "chapter": 21,
            "verse": 70,
            "text": "Ata deshën ta lëndonin, por Ne i bëmë të dështonin"
        },
        {
            "chapter": 21,
            "verse": 71,
            "text": "Ne e shpëtuam atë dhe Lutin (dhe i çuam) në tokën, të cilën e kemi bekuar për njerëzit"
        },
        {
            "chapter": 21,
            "verse": 72,
            "text": "Ne i dhuruam atij Is’hakun dhe Jakubin si dhunti dhe të gjithë i bëmë të drejtë"
        },
        {
            "chapter": 21,
            "verse": 73,
            "text": "Ne i bëmë ata udhëheqës që udhëzonin sipas urdhrit Tonë dhe i frymëzuam që të bënin vepra të mira, të kryenin faljet dhe të jepnin zekatin, dhe ata vetëm Ne na adhuruan"
        },
        {
            "chapter": 21,
            "verse": 74,
            "text": "Lutit i dhamë urtësi dhe dituri, dhe e shpëtuam prej vendbanimit ku bëheshin vepra të liga. Ata ishin vërtet njerëz të këqij e të mbrapshtë"
        },
        {
            "chapter": 21,
            "verse": 75,
            "text": "Lutin e pranuam në mëshirën Tonë. Me të vërtetë, ai është prej të mirëve"
        },
        {
            "chapter": 21,
            "verse": 76,
            "text": "(Kujtoje) Nuhun kur ai Na thirri më përpara, dhe Ne iu përgjigjëm atij, duke e shpëtuar atë dhe familjen e tij nga mjerimi i madh (mbytja)"
        },
        {
            "chapter": 21,
            "verse": 77,
            "text": "Dhe e ndihmuam atë kundër popullit që i quante gënjeshtra shenjat Tona. Me të vërtetë, ai ishte popull i keq, prandaj e fundosëm të gjithin"
        },
        {
            "chapter": 21,
            "verse": 78,
            "text": "(Kujtoje) edhe Davudin dhe Sulejmanin, kur gjykuan mbi të lashtat në të cilat kishin kullotur natën bagëtitë e disa njerëzve. Ne ishim dëshmitarë të gjykimit të tyre"
        },
        {
            "chapter": 21,
            "verse": 79,
            "text": "Ne e bëmë Sulejmanin ta kuptonte drejtë çështjen dhe, që të dyve u dhamë mençuri e dituri. Ne i nënshtruam malet dhe shpendët që, bashkë me Davudin, të thurnin lavde (për Allahun). Ishim Ne që i bënim këto"
        },
        {
            "chapter": 21,
            "verse": 80,
            "text": "Ne i mësuam atij (Davudit) punimin e parzmoreve prej hekuri për ju, për t’ju mbrojtur në luftë me armikun, andaj, a jeni mirënjohës"
        },
        {
            "chapter": 21,
            "verse": 81,
            "text": "Sulejmanit i dhamë erën e fortë, që të fryjë sipas urdhrit të tij, drejt tokës, të cilën Ne e kemi bekuar; Ne jemi të Dijshëm për çdo gjë"
        },
        {
            "chapter": 21,
            "verse": 82,
            "text": "Dhe (ia nënshtruam atij) disa nga djajtë që zhyteshin në det për të, (duke nxjerrë xhevahire) dhe bënin edhe punë të tjera dhe Ne i ruanim ata (që të mos i bënin dëm)"
        },
        {
            "chapter": 21,
            "verse": 83,
            "text": "(Kujtoje) Ejubin, kur iu lut Zotit të vet: “Mua më ka goditur fatkeqësia e Ti je më mëshiruesi i mëshiruesve!”"
        },
        {
            "chapter": 21,
            "verse": 84,
            "text": "Ne iu përgjigjëm atij, ia larguam mjerimin që kishte dhe ia kthyem familjen të dyfishuar në numër. (Këtë e bëmë) nga mëshira Jonë dhe që të jetë përkujtesë për ata që Na adhurojnë"
        },
        {
            "chapter": 21,
            "verse": 85,
            "text": "(Kujto) Ismailin, Idrisin dhe Dhulkiflin! Të gjithë këta kanë qenë të durueshëm"
        },
        {
            "chapter": 21,
            "verse": 86,
            "text": "Ne i pranuam ata me mëshirën Tonë. Me të vërtetë, ata ishin ndër të drejtët"
        },
        {
            "chapter": 21,
            "verse": 87,
            "text": "(Kujtoje) Dhun-Nunin (Junusin) kur iku i zemëruar e mendoi se Ne nuk do ta dënojmë, andaj thërriti nga errësira: “S’ka zot tjetër, përveç Teje! Qofsh i lavdëruar! Me të vërtetë, unë kam gabuar!”"
        },
        {
            "chapter": 21,
            "verse": 88,
            "text": "Ne iu përgjigjëm atij dhe e shpëtuam nga brengosja. Kështu, Ne i shpëtojmë besimtarët"
        },
        {
            "chapter": 21,
            "verse": 89,
            "text": "(Kujtoje) Zekerijan, kur iu lut Zotit të vet: “O Zoti im, mos më lër vetëm (pa fëmijë), e Ti je trashëgimtari më i mirë.”"
        },
        {
            "chapter": 21,
            "verse": 90,
            "text": "Ne iu përgjigjëm atij dhe i dhuruam Jahjain, duke ia bërë gruan të aftë (për lindje). Me të vërtetë, ata nxitonin për vepra të mira dhe Na luteshin, me shpresë e frikë dhe ishin të përulur ndaj Nesh"
        },
        {
            "chapter": 21,
            "verse": 91,
            "text": "(Kujtoje) atë që ruajti virgjërinë e saj[206]! Ne frymë brenda saj nga shpirti Ynë dhe e bëmë atë dhe birin e saj[207] mrekulli për gjithë njerëzit"
        },
        {
            "chapter": 21,
            "verse": 92,
            "text": "Vërtet, ky është besimi juaj - besimi i vetëm, e Unë jam Zoti juaj, andaj më adhuroni Mua"
        },
        {
            "chapter": 21,
            "verse": 93,
            "text": "Njerëzit janë përçarë në çështje të besimit, por të gjithë do të kthehen te Ne (Ditën e Gjykimit)"
        },
        {
            "chapter": 21,
            "verse": 94,
            "text": "Atij që bën vepra të mira dhe është besimtar, përpjekja nuk do t’i mohohet. Dhe këtë Ne ia shënojmë atij"
        },
        {
            "chapter": 21,
            "verse": 95,
            "text": "Është e pamundur, që banorët e një vendi, të cilët i kemi zhdukur Ne, të kthehen sërish në këtë botë"
        },
        {
            "chapter": 21,
            "verse": 96,
            "text": "Dhe, kur të dalin Jexhuxhët dhe Mexhuxhët e të shpejtojnë prej çdo lartësie"
        },
        {
            "chapter": 21,
            "verse": 97,
            "text": "dhe të afrohet premtimi i vërtetë (Kiameti), atëherë sytë e atyre që nuk kanë besuar, do të zgurdullohen, (e thonë): “Mjerë për ne! Ne kemi qenë të pavëmendshëm ndaj kësaj dhe e kemi ngarkuar veten me gjynahe”"
        },
        {
            "chapter": 21,
            "verse": 98,
            "text": "Me të vërtetë, ju (idhujtarë) dhe idhujt që i adhuroni në vend të Allahut, do të jeni lëndë djegëse për Xhehenemin. Ju do të vini në të"
        },
        {
            "chapter": 21,
            "verse": 99,
            "text": "Sikur këta të ishin zota (të vërtetë), nuk do të vinin atje dhe të gjithë do të mbeteni përherë aty"
        },
        {
            "chapter": 21,
            "verse": 100,
            "text": "Ata do të gulçojnë dhe nuk do të dëgjojnë (asgjë)"
        },
        {
            "chapter": 21,
            "verse": 101,
            "text": "Ndërsa ata të cilëve u ka prirë mirësia Jonë qysh më parë, do të jenë larg nga Xhehenemi"
        },
        {
            "chapter": 21,
            "verse": 102,
            "text": "Ata nuk do të dëgjojnë fërshëllimën e tij dhe do të qëndrojnë përherë në atë që u ka dëshiruar shpirti i tyre"
        },
        {
            "chapter": 21,
            "verse": 103,
            "text": "Ata nuk do t’i brengosë tmerri më i madh dhe engjëjt do t’i presin (duke u thënë): “Kjo është dita juaj e premtuar.”"
        },
        {
            "chapter": 21,
            "verse": 104,
            "text": "Atë Ditë, Ne do të palosim qiellin, ashtu siç paloset letra e librit. Ashtu siç e filluam krijimin e parë, do ta përsërisim atë. Ky është premtimi Ynë. Ne do ta bëjmë këtë me të vërtetë"
        },
        {
            "chapter": 21,
            "verse": 105,
            "text": "Ne shënuam në Zebur, pas Teuratit, që tokën (e Xhenetit) do ta trashëgojnë robërit e Mi të mirë"
        },
        {
            "chapter": 21,
            "verse": 106,
            "text": "Me të vërtetë, në këtë (Kuran) ka mësime të mjaftueshme për ata që (e) adhurojnë (Allahun)"
        },
        {
            "chapter": 21,
            "verse": 107,
            "text": "Dhe Ne nuk të kemi dërguar ty (o Muhamed), veçse si mëshirë për botët"
        },
        {
            "chapter": 21,
            "verse": 108,
            "text": "Thuaj: “Mua më është shpallur që Zoti juaj është një Zot i vetëm; pra, a jeni myslimanë[208]?”"
        },
        {
            "chapter": 21,
            "verse": 109,
            "text": "E, nëse ata i shmangen (thirrjes sate), ti thuaju: “Unë ju kam lajmëruar të gjithëve pa dallim dhe nuk di a është afër apo larg ajo, që ju është premtuar"
        },
        {
            "chapter": 21,
            "verse": 110,
            "text": "Ai i di vërtet fjalët e thëna haptazi apo fshehtazi"
        },
        {
            "chapter": 21,
            "verse": 111,
            "text": "Ndërsa unë nuk e di: a është ajo[209] sprovë për ju apo kënaqësi e përkohshme"
        },
        {
            "chapter": 21,
            "verse": 112,
            "text": "O Zoti im, gjyko me drejtësi! Zoti ynë është i Gjithëmëshirshmi, ndihmën e të Cilit kërkojmë kundër atyre që thoni.”"
        },
        {
            "chapter": 22,
            "verse": 1,
            "text": "O njerëz, frikësojuni Zotit tuaj, sepse dridhja e Orës (së Kiametit), është vërtet një ngjarje e madhe"
        },
        {
            "chapter": 22,
            "verse": 2,
            "text": "Ditën, që do të shihni atë, çdo grua me fëmijë në gji do ta harrojë fëmijën e saj dhe çdo grua shtatzënë do ta hedhë barrën e vet. Njerëzit do t’i shihni si të dehur, ndonëse ata nuk do të jenë të dehur, por dënimi i Allahut është i ashpër"
        },
        {
            "chapter": 22,
            "verse": 3,
            "text": "Ka disa njerëz që diskutojnë për Allahun, pa kurrfarë dijenie dhe ndjekin rrugën e çdo djalli të ndërkryer"
        },
        {
            "chapter": 22,
            "verse": 4,
            "text": "e është caktuar për të (djallin), se kush e bën mik, ai (djalli) do ta shmangë (mikun) e do ta sjellë atë në dënimin e zjarrit"
        },
        {
            "chapter": 22,
            "verse": 5,
            "text": "O njerëz, nëse ju dyshoni në ringjalljen, mendoni si Ne ju kemi krijuar prej dheut, pastaj prej pikës së farës, pastaj prej droçkave të gjakut, pastaj prej një cope mishi me trajtë të plotë ose jo të plotë, për t’jua bërë të qartë! Dhe Ne e mbajmë në mitër atë që duam deri në kohën e caktuar. Pastaj ju nxjerrim si fëmijë e pas kësaj do të arrini moshën e pjekurisë. Disa nga ju vdesin e disa ngelin deri në pleqëri të thellë, që të mos dinë asgjë nga ajo që kanë ditur më parë. Dhe ti e sheh tokën të tharë, por, kur Ne lëshojmë ujë mbi të, ajo trazohet dhe gufon dhe prej saj mbijnë gjithfarë lloj bimësh të mrekullueshme në çift"
        },
        {
            "chapter": 22,
            "verse": 6,
            "text": "Kjo ndodh (që ta dini) se Allahu është e Vërteta, se Ai i ringjall të vdekurit, se Ai është i Fuqishëm për çdo gjë"
        },
        {
            "chapter": 22,
            "verse": 7,
            "text": "se Ora (e Kiametit) do të vijë, gjë për të cilën s’ka dyshim dhe se Allahu do t’i ringjallë ata që janë në varre"
        },
        {
            "chapter": 22,
            "verse": 8,
            "text": "Disa njerëz diskutojnë për Allahun pa kurrfarë diturie, pa udhërrëfyes dhe pa Libër ndriçues"
        },
        {
            "chapter": 22,
            "verse": 9,
            "text": "Ata e kthejnë mënjanë kokën (nga mendjemadhësia), që të largojnë të tjerët nga rruga e Allahut. Këta njerëz do të poshtërohen në këtë botë, kurse në Ditën e Kiametit Ne do t’i bëjmë, që të shijojnë dënimin e zjarrit të ndezur fort"
        },
        {
            "chapter": 22,
            "verse": 10,
            "text": "(duke iu thënë): “Ky (dënim) është për shkak të veprave tuaja, se Allahu nuk është i padrejtë ndaj robërve të Tij.”"
        },
        {
            "chapter": 22,
            "verse": 11,
            "text": "Disa njerëz të tjerë e adhurojnë Allahun me kusht: Nëse u ecën mbarë, janë të kënaqur, por, nëse i godet fatkeqësia, ata kthehen në mohim e kështu humbasin këtë botë dhe tjetrën. Pikërisht kjo është humbja e qartë"
        },
        {
            "chapter": 22,
            "verse": 12,
            "text": "Në vend të Allahut, ata u luten edhe atyre që nuk mund të sjellin as ndonjë dëm e as ndonjë dobi. Kjo është vërtet humbja e largët"
        },
        {
            "chapter": 22,
            "verse": 13,
            "text": "Ata i luten asaj, dëmi i së cilës është më i afërt se dobia: një zotëri i keq dhe një shok i keq"
        },
        {
            "chapter": 22,
            "verse": 14,
            "text": "Vërtet, ata që besojnë dhe bëjnë vepra të mira, Allahu do t’i fusë në kopshte, nëpër të cilat rrjedhin lumenj. Pa dyshim, Allahu bën çfarë të dëshirojë"
        },
        {
            "chapter": 22,
            "verse": 15,
            "text": "Kush mendon se Allahu nuk do ta ndihmojë (Muhamedin) në këtë botë dhe në botën tjetër, le të lidhë një litar në tavan e të varet! Pastaj le të shohë nëse do t’ia largojë ky veprim hidhërimin"
        },
        {
            "chapter": 22,
            "verse": 16,
            "text": "Dhe kështu, Ne e kemi zbritur Kuranin në vargje të qarta dhe, sigurisht, Allahu udhëzon në rrugë të drejtë kë të dojë"
        },
        {
            "chapter": 22,
            "verse": 17,
            "text": "Vërtet, si ata që kanë besuar, ashtu dhe hebrenjtë, sabi’inët, të krishterët, mexhusitë[211] e idhujtarët, Allahu do t’i gjykojë drejt të gjithë Ditën e Kiametit. Nuk ka dyshim, se Allahu është dëshmitar për çdo gjë"
        },
        {
            "chapter": 22,
            "verse": 18,
            "text": "A nuk e sheh ti se, në të vërtetë, Allahut i përulen në sexhde ata që gjenden në qiej dhe në Tokë, edhe Dielli, edhe Hëna, edhe yjet, edhe malet, edhe drurët, edhe kafshët dhe shumë nga njerëzit (myslimanët)? Por ka shumë njerëz (mohues), që meritojnë dënimin. E atë që e poshtëron Allahu, askush nuk mund ta bëjë të nderuar. Allahu, me të vërtetë, bën çfarë të dëshirojë"
        },
        {
            "chapter": 22,
            "verse": 19,
            "text": "Besimtarët dhe jobesimtarët grinden për Zotin e tyre, por për ata që nuk besojnë janë përgatitur rroba prej zjarri, e mbi kokat e tyre do të hidhet ujë i valuar"
        },
        {
            "chapter": 22,
            "verse": 20,
            "text": "me të cilin do t’u shkrihen ç’kanë në barqe dhe lëkura"
        },
        {
            "chapter": 22,
            "verse": 21,
            "text": "Për ata ka kamxhikë prej hekuri"
        },
        {
            "chapter": 22,
            "verse": 22,
            "text": "Sa herë, që do të përpiqen të dalin nga ankthi i zjarrit, do të rikthehen në të (e do t’u thuhet): “Shijoni dënimin me djegie të tmerrshme!”"
        },
        {
            "chapter": 22,
            "verse": 23,
            "text": "S’ka dyshim se ata që besojnë dhe bëjnë vepra të mira, Allahu i fut në kopshte, nëpër të cilat rrjedhin lumenj. Ata do të stolisen me byzylykë të artë dhe inxhi e rrobat e tyre do të jenë prej mëndafshi"
        },
        {
            "chapter": 22,
            "verse": 24,
            "text": "Ata qenë udhëzuar drejt fjalës së mirë[212] dhe në rrugën e Atij që është i Denjë për t’u lavdëruar"
        },
        {
            "chapter": 22,
            "verse": 25,
            "text": "Vërtet, ata që nuk besojnë dhe pengojnë njerëzit nga rruga e Allahut dhe nga Xhamia e Shenjtë, të cilën Ne e kemi bërë të njëjtë për të gjithë njerëzit, si për vendasin ashtu edhe për atë që vjen nga tjetër vend dhe, ata që synojnë ta përdhosin (Xhaminë), me të keqe, Ne do t’i bëjmë të shijojnë dënim të dhembshëm"
        },
        {
            "chapter": 22,
            "verse": 26,
            "text": "Kujtoje kur Ne vendosëm për Ibrahimin vendin e Faltores[213] (duke e urdhëruar): “Mos më shoqëro asgjë (në adhurim) dhe pastroje Shtëpinë Time (nga idhujtaria), për ata që vijnë rrotull saj (në shenjë adhurimi) dhe për ata që rrinë në këmbë, përkulen dhe bien në sexhde duke u falur"
        },
        {
            "chapter": 22,
            "verse": 27,
            "text": "Thirri njerëzit për haxhillëk: ata do të vijnë në këmbë dhe me deve prej të gjitha viseve të largëta"
        },
        {
            "chapter": 22,
            "verse": 28,
            "text": "që të dëshmojnë dobitë e tyre dhe të përmendin Emrin e Allahut në ditët e caktuara mbi kafshët (për kurban), të cilat ua ka dhuruar Ai. Hani nga ato (mishin) dhe ushqeni nevojtarin e varfër"
        },
        {
            "chapter": 22,
            "verse": 29,
            "text": "Pastaj, haxhinjtë le të pastrojnë trupin e tyre, le t’i kryejnë zotimet e tyre dhe le t’i vijnë rrotull Shtëpisë së lashtë"
        },
        {
            "chapter": 22,
            "verse": 30,
            "text": "Këto (janë urdhërimet). Për atë që nderon ritet e shenjta të Allahut, do të jetë më mirë te Zoti i tij. Ju janë lejuar bagëtitë, përveç atyre që ju janë thënë (se janë të ndaluara). Andaj, largohuni prej ndotësisë së idhujve dhe largohuni prej fjalëve të rreme"
        },
        {
            "chapter": 22,
            "verse": 31,
            "text": "Përuluni plotësisht para Allahut me sinqeritet, duke mos i shoqëruar asgjë Atij (në adhurim). Kush i shoqëron Allahut diçka (në adhurim), i ngjan atij që bie nga qielli e që e rrëmben zogu ose i ngjan atij që stuhia e erës e ka hedhur në një vend të largët e të humbur"
        },
        {
            "chapter": 22,
            "verse": 32,
            "text": "Po, kështu është! Ndërsa kush madhëron shenjat e fesë së Allahut, tregon përkushtimin e zemrës së tij"
        },
        {
            "chapter": 22,
            "verse": 33,
            "text": "Ju do të përfitoni nga ato (kafshë) deri në një kohë të caktuar; pastaj ato do të flijohen te Faltorja e lashtë"
        },
        {
            "chapter": 22,
            "verse": 34,
            "text": "Për çdo popull, Ne kemi caktuar një ritual, që ata të përmendin emrin e Allahut gjatë flijimit të kafshëve, që Ai ua ka dhuruar për ushqim. Zoti juaj është një Zot i vetëm, prandaj vetëm Atij përuljuni. Dhe jepu lajme të mira atyre që janë të përulur"
        },
        {
            "chapter": 22,
            "verse": 35,
            "text": "atyre, zemrat e të cilëve frikësohen, kur përmendet Allahu, që (janë) të durueshëm për gjithçka që i godet, që falin namazet dhe që ndajnë nga ajo, që Ne ua kemi dhënë"
        },
        {
            "chapter": 22,
            "verse": 36,
            "text": "Devetë dhe gjedhët i kemi bërë për ju si një nga ritet e Allahut për flijim dhe ju keni dobi nga ato. Prandaj, përmendeni emrin e Allahut mbi ato, ndërsa i radhisni në këmbë (për t’i therur). Kur ato të bien në tokë, hani prej (mishit të) tyre dhe ushqeni edhe atë që lyp, edhe atë që nuk lyp. Kështu pra, Ne i kemi vënë ato në shërbimin tuaj, që ju të jeni mirënjohës"
        },
        {
            "chapter": 22,
            "verse": 37,
            "text": "Tek Allahu nuk arrin as mishi, as gjaku i tyre, por arrin përkushtimi juaj. Kështu, Ai i ka vënë ato në shërbimin tua,j që ju ta madhëroni Allahun sepse ju ka udhëzuar. Dhe, jepu lajmin e mirë, punëdrejtëve"
        },
        {
            "chapter": 22,
            "verse": 38,
            "text": "Allahu, në të vërtetë, i mbron besimtarët. Ai nuk i do tradhtarët mohues"
        },
        {
            "chapter": 22,
            "verse": 39,
            "text": "Atyre që janë sulmuar, u lejohet (që të mbrohen), sepse u është bërë padrejtësi dhe, në të vërtetë, Allahu është i Fuqishëm, që t’i ndihmojë"
        },
        {
            "chapter": 22,
            "verse": 40,
            "text": "ata, që janë dëbuar nga vatrat e tyre padrejtësisht, vetëm sepse thanë: “Zoti ynë është Allahu.”[214] Sikur Allahu të mos u kishte dhënë njerëzve mundësinë për t’u mbrojtur nga njëri-tjetri, do të shkatërroheshin manastiret, kishat, sinagogat dhe xhamitë, në të cilat përmendet shumë emri i Allahut. Vërtet, Allahu e ndihmon këdo që e ndihmon Atë. Allahu është vërtet i Fortë dhe i Plotfuqishëm"
        },
        {
            "chapter": 22,
            "verse": 41,
            "text": "(Allahu i ndihmon edhe) ata, të cilëve, nëse u japim pushtet në tokë, kryejnë faljet, japin zekatin, urdhërojnë kryerjen e veprave të mira dhe pengojnë atë që është e mbrapshtë. Tek Allahu është fundi i të gjitha çështjeve"
        },
        {
            "chapter": 22,
            "verse": 42,
            "text": "Nëse ata të quajnë ty gënjeshtar, (dije se) para tyre (i) kanë quajtur gënjeshtarë (profetët e vet) edhe populli i Nuhut, fiset Ad e Themud"
        },
        {
            "chapter": 22,
            "verse": 43,
            "text": "populli i Ibrahimit, populli i Lutit"
        },
        {
            "chapter": 22,
            "verse": 44,
            "text": "dhe banorët e Medjenit. Edhe Musain e përgënjeshtruan; andaj Unë u dhashë afat mohuesve, pastaj i dënova ata. Eh, si ka qenë dënimi Im"
        },
        {
            "chapter": 22,
            "verse": 45,
            "text": "Sa e sa qytete i shkatërruam, ngaqë banorët e tyre ishin të këqij dhe tani ato janë kthyer përmbys! Sa e sa puse mbetën të braktisura, sa e sa pallate të larta të shkretuara"
        },
        {
            "chapter": 22,
            "verse": 46,
            "text": "Vallë, a nuk kanë udhëtuar ata nëpër botë, që zemrat e tyre të mendojnë dhe veshët të dëgjojnë? Në të vërtetë, atyre nuk u janë verbuar sytë (në këto gjëra), por u janë verbuar zemrat e veta në kraharor"
        },
        {
            "chapter": 22,
            "verse": 47,
            "text": "Ata të kërkojnë që t’u shpejtohet dënimi, por Allahu kurrsesi nuk e thyen premtimin e Vet. Një ditë te Zoti yt është sa një mijë vjet sipas llogarisë suaj"
        },
        {
            "chapter": 22,
            "verse": 48,
            "text": "Sa e sa vendbanimeve Unë ua shtyva dënimin, edhe pse ata ishin keqbërës, por prapëseprapë i dënova. Tek Unë kthehet çdo gjë"
        },
        {
            "chapter": 22,
            "verse": 49,
            "text": "Thuaj (o Muhamed!): “O njerëz, unë jam për ju vetëm paralajmërues i qartë”"
        },
        {
            "chapter": 22,
            "verse": 50,
            "text": "Për ata që besojnë dhe bëjnë vepra të mira, ka falje dhe dhunti fisnike"
        },
        {
            "chapter": 22,
            "verse": 51,
            "text": "Ndërsa ata që përpiqen t’i luftojnë shpalljet Tona, duke menduar se nuk do t’i dënojmë, (dije se) njerëz të tillë janë banorë të Xhehenemit"
        },
        {
            "chapter": 22,
            "verse": 52,
            "text": "Ne nuk kemi sjellë para teje (o Muhamed) asnjë të dërguar e asnjë profet që djalli të mos i ndërhynte në leximin e tij (nga shpallja). Por Allahu e zhdukte ndërhyrjen e djallit dhe më pas i forconte shpalljet e Veta. Allahu është i Gjithëdijshëm dhe i Urtë"
        },
        {
            "chapter": 22,
            "verse": 53,
            "text": "Kjo ndodh që Ai ta bëjë ndërhyrjen e djallit sprovë për njerëzit që i kanë zemrat të sëmura (nga dyshimi) dhe të ngurtësuara prandaj keqbërësit janë në përçarje të madhe"
        },
        {
            "chapter": 22,
            "verse": 54,
            "text": "dhe që ata, të cilëve u është dhënë dituria, ta kuptojnë se ai (Kurani) është e Vërteta nga Zoti yt, ta besojnë atë dhe zemrat e tyre të binden e të qetësohen me të. Nuk ka dyshim se Allahu i udhëzon në rrugën e drejtë ata që besojnë"
        },
        {
            "chapter": 22,
            "verse": 55,
            "text": "Ata që nuk besojnë do të vazhdojnë të dyshojnë në të (Kuran), derisa t’u vijë Ora (e Kiametit) në mënyrë të papritur ose derisa t’u vijë dënimi i Ditës Shterpë"
        },
        {
            "chapter": 22,
            "verse": 56,
            "text": "I tërë pushteti atë ditë i përket Allahut. Ai do t’i gjykojë të gjithë: ata që kanë besuar dhe kanë bërë vepra të mira, do të gjenden në kopshtet e begative"
        },
        {
            "chapter": 22,
            "verse": 57,
            "text": "ndërsa ata që nuk kanë besuar dhe i kanë përgënjeshtruar shpalljet Tona, do të kenë dënim poshtërues"
        },
        {
            "chapter": 22,
            "verse": 58,
            "text": "Atyre që kanë mërguar për hir të Allahut e kanë rënë dëshmorë apo kanë vdekur, me siguri, Allahu do t’u japë shpërblim të mirë. Pa dyshim, Allahu është dhuruesi më i mirë"
        },
        {
            "chapter": 22,
            "verse": 59,
            "text": "Ai do t’i shpjerë në një vend, ku do të jenë vërtet të kënaqur! Allahu është vërtet i Gjithëdijshëm dhe i Butë"
        },
        {
            "chapter": 22,
            "verse": 60,
            "text": "Po, kështu është! Ai që merr hak për aq sa është dëmtuar e pastaj pëson sërish padrejtësi, me siguri, do të ndihmohet nga Allahu. Allahu është Shlyes i gjynaheve dhe Falës"
        },
        {
            "chapter": 22,
            "verse": 61,
            "text": "Kjo është kështu, sepse Allahu e ndërfut natën te dita e ditën te nata dhe se Allahu dëgjon dhe sheh gjithçka"
        },
        {
            "chapter": 22,
            "verse": 62,
            "text": "Kjo është kështu, sepse Allahu është e Vërteta (i vetmi që meriton të adhurohet), kurse gjithçka që adhurohet përveç Tij, është e pavërteta. Dhe, pa dyshim, Allahu është më i Lartësuari dhe i Madhërishmi"
        },
        {
            "chapter": 22,
            "verse": 63,
            "text": "A nuk e sheh ti se Allahu lëshon shiun nga qielli e toka gjelbërohet?! Me të vërtetë, Allahu i di të gjitha në hollësi dhe njeh mirë çdo gjë"
        },
        {
            "chapter": 22,
            "verse": 64,
            "text": "Atij i përket ç’ka në qiej e ç’ka në Tokë. Me të vërtetë, Allahu është i Vetëmjaftueshmi dhe i Denji për çdo lavd"
        },
        {
            "chapter": 22,
            "verse": 65,
            "text": "A nuk e sheh ti, se Allahu ka vënë në shërbimin tuaj gjithçka që është në Tokë dhe anijet që lundrojnë nëpër det me urdhrin e Tij?! Është Ai që e mban qiellin që të mos bjerë në Tokë; kjo mund të ndodhë vetëm me lejen e Tij. Vërtet, Allahu është i Butë dhe i Mëshirshëm me njerëzit"
        },
        {
            "chapter": 22,
            "verse": 66,
            "text": "Ai ju dha jetë dhe pastaj do t’ju bëjë të vdisni e më vonë do t’ju ringjallë. Me të vërtetë, njeriu është mosmirënjohës"
        },
        {
            "chapter": 22,
            "verse": 67,
            "text": "Ne kemi caktuar për çdo popull rregulla fetare, sipas të cilave ata shkojnë, prandaj mos lejo kurrsesi (o Muhamed) që të diskutojnë me ty për atë çështje. Dhe thirri te Zoti yt! Sigurisht që ti je në rrugë të drejtë"
        },
        {
            "chapter": 22,
            "verse": 68,
            "text": "Nëse ata grinden me ty, thuaju: “Allahu e di më së miri atë që bëni ju"
        },
        {
            "chapter": 22,
            "verse": 69,
            "text": "Ai do të gjykojë në Ditën e Kiametit për kundërshtitë, që keni pasur ndërmjet jush.”"
        },
        {
            "chapter": 22,
            "verse": 70,
            "text": "A nuk e di ti, se Allahu di çdo gjë, që është në qiej e në Tokë? Të gjitha këto janë (shënuar) në Libër[216]. Me të vërtetë, kjo është e lehtë për Allahun"
        },
        {
            "chapter": 22,
            "verse": 71,
            "text": "Ata adhurojnë në vend të Allahut atë, për të cilën Ai nuk u ka dërguar atyre asnjë provë autoritare dhe, për të cilën, nuk kanë kurrfarë dijenie. Keqbërësit (idhujtarë) nuk do të kenë asnjë, që t’i ndihmojë (Ditën e Gjykimit)"
        },
        {
            "chapter": 22,
            "verse": 72,
            "text": "Kur atyre iu lexohen vargjet Tona të qarta, ti do të vëresh në fytyrat e jobesimtarëve marazin; ata duan t’u vërsulen atyre që iu lexojnë shpalljet Tona. Thuaj: “A doni t’ju tregoj se çfarë është më e keqe se kjo? - Zjarri i Xhehenemit, të cilin Allahu ua ka premtuar atyre që nuk besojnë! Eh, sa vendbanim i shëmtuar që është ai!”"
        },
        {
            "chapter": 22,
            "verse": 73,
            "text": "O njerëz, është sjellë një shembull, andaj dëgjojeni atë: “Idhujt që ju i adhuroni në vend të Allahut, nuk mund të krijojnë as edhe një mizë, edhe nëse bashkohen të gjithë për këtë. E, nëse miza u merr atyre diçka, ata nuk do të mund t’ia marrin. I dobët është përgjëruesi (adhuruesi), por edhe ai të cilit i përgjërohen (idhulli).”"
        },
        {
            "chapter": 22,
            "verse": 74,
            "text": "Ata nuk e çmojnë Allahun me vlerën e Tij të vërtetë. Vërtet, Allahu është i Fortë dhe i Plotfuqishëm"
        },
        {
            "chapter": 22,
            "verse": 75,
            "text": "Allahu zgjedh të dërguar nga engjëjt dhe njerëzit; me të vërtetë, Allahu dëgjon dhe sheh gjithçka"
        },
        {
            "chapter": 22,
            "verse": 76,
            "text": "Ai e di ç’ka para tyre dhe ç’ka pas tyre dhe tek Allahu kthehet çdo çështje"
        },
        {
            "chapter": 22,
            "verse": 77,
            "text": "O besimtarë! Përkuluni dhe përuluni në sexhde (para Allahut)! Adhuroni Zotin tuaj dhe bëni vepra të mira për të arritur shpëtimin"
        },
        {
            "chapter": 22,
            "verse": 78,
            "text": "Luftoni në rrugën e Allahut, ashtu si duhet luftuar. Ai ju ka zgjedhur dhe nuk ju ka vënë asnjë barrë në fenë tuaj, fenë e babait tuaj, Ibrahimit. Ai ju ka quajtur ju myslimanë qysh më parë (në Shkrimet e Shenjta) dhe në këtë (Kuran), me qëllim që i Dërguari të jetë dëshmitar mbi ju dhe që ju të jeni dëshmitarë mbi njerëzit e tjerë. Andaj, faleni namazin, jepni zekatin dhe mbështetuni tek Allahu! Ai është Mbrojtësi juaj. Sa Mbrojtës dhe Ndihmës i mrekullueshëm është Ai"
        },
        {
            "chapter": 23,
            "verse": 1,
            "text": "Me të vërtetë, janë të shpëtuar besimtarët"
        },
        {
            "chapter": 23,
            "verse": 2,
            "text": "të cilët janë të përulur në namazin e tyre"
        },
        {
            "chapter": 23,
            "verse": 3,
            "text": "të cilët shmangen nga fjalët e kota"
        },
        {
            "chapter": 23,
            "verse": 4,
            "text": "të cilët japin zekatin"
        },
        {
            "chapter": 23,
            "verse": 5,
            "text": "të cilët e ruajnë nderin e tyre (nga marrëdhëniet e jashtëligjshme)"
        },
        {
            "chapter": 23,
            "verse": 6,
            "text": "përveçse me gratë e tyre ose me skllavet që kanë në zotërim dhe, për këtë, nuk janë fajtorë"
        },
        {
            "chapter": 23,
            "verse": 7,
            "text": "ndërsa ata që kërkojnë përtej kësaj, pikërisht ata janë shkelës (të kufijve)"
        },
        {
            "chapter": 23,
            "verse": 8,
            "text": "të cilët u përmbahen amaneteve dhe detyrimeve të marra"
        },
        {
            "chapter": 23,
            "verse": 9,
            "text": "dhe të cilët i kryejnë rregullisht faljet"
        },
        {
            "chapter": 23,
            "verse": 10,
            "text": "Pikërisht ata do të jenë trashëgimtarët"
        },
        {
            "chapter": 23,
            "verse": 11,
            "text": "që do ta trashëgojnë Firdeusin, ku do të qëndrojnë përjetësisht"
        },
        {
            "chapter": 23,
            "verse": 12,
            "text": "Me të vërtetë, Ne e kemi krijuar njeriun prej palcës së baltës"
        },
        {
            "chapter": 23,
            "verse": 13,
            "text": "e pastaj, e bëmë atë pikë fare dhe e vumë në një vend të sigurt (mitër)"
        },
        {
            "chapter": 23,
            "verse": 14,
            "text": "E mandej, pikën e farës e bëmë droçkë gjaku, e pastaj e bëmë copëz mishi pa formë; mandej, me atë mish bëmë eshtrat, pastaj i veshëm eshtrat me mish dhe pastaj e bëmë atë (njeriun) krijesë tjetër (duke i futur shpirtin). Qoftë lartësuar Allahu, Krijuesi më i përsosur"
        },
        {
            "chapter": 23,
            "verse": 15,
            "text": "Mandej, pas kësaj ju do të vdisni"
        },
        {
            "chapter": 23,
            "verse": 16,
            "text": "pastaj, ju me siguri që do të ringjalleni në Ditën e Kiametit"
        },
        {
            "chapter": 23,
            "verse": 17,
            "text": "Ne kemi krijuar mbi ju shtatë qiej dhe nuk jemi të pakujdesshëm ndaj krijesave Tona"
        },
        {
            "chapter": 23,
            "verse": 18,
            "text": "Ne zbresim ujë nga qielli me masë të caktuar, pastaj e depozitojmë atë në Tokë. Por, nëse dëshirojmë, Ne jemi në gjendje ta heqim atë tërësisht"
        },
        {
            "chapter": 23,
            "verse": 19,
            "text": "Nëpërmjet tij (ujit), Ne bëjmë për ju kopshte hurmash dhe rrushi, ku ka shumë fruta për të ngrënë"
        },
        {
            "chapter": 23,
            "verse": 20,
            "text": "si dhe pemën[217] që rritet në malin e Sinait e që u jep vaj dhe mëlmesë, atyre që e hanë"
        },
        {
            "chapter": 23,
            "verse": 21,
            "text": "Vërtet, edhe te bagëtitë për ju ka shenja (për të medituar): ju pini atë që gjendet në barkun e tyre, hani mishin e tyre, nxirrni shumë dobi të tjera"
        },
        {
            "chapter": 23,
            "verse": 22,
            "text": "dhe udhëtoni me ato, ashtu siç udhëtoni me anije"
        },
        {
            "chapter": 23,
            "verse": 23,
            "text": "Ne e dërguam Nuhun te populli i tij dhe ai tha: “O populli im, adhuroni Allahun! Ju nuk keni zot tjetër të vërtetë përveç Tij, vallë, a nuk keni frikë (prej Tij)?”"
        },
        {
            "chapter": 23,
            "verse": 24,
            "text": "Por paria e popullit të tij, që nuk besonte, tha: “Ky është veçse njeri si ju e do vetëm të madhërohet mbi ju. Sikur të kishte dashur Allahu, do të dërgonte engjëj; nuk kemi dëgjuar diçka të tillë nga të parët tanë të lashtë"
        },
        {
            "chapter": 23,
            "verse": 25,
            "text": "ai është njeri i marrë, andaj lëreni atë njëfarë kohe!”"
        },
        {
            "chapter": 23,
            "verse": 26,
            "text": "(Nuhu) tha: “O Zoti im, më ndihmo, sepse ata më quajnë për gënjeshtar!”"
        },
        {
            "chapter": 23,
            "verse": 27,
            "text": "Dhe Ne i shpallëm atij: “Ndërto anijen nën Sytë (mbikëqyrjen) dhe frymëzimin Tonë e, kur të vijë urdhri Ynë e të vërshojë uji nga furra, ngarko në anije prej çdo lloj gjallese nga një çift dhe familjen tënde, përveç atyre që janë dënuar të humbasin, dhe mos M’u drejto për ata që kanë bërë të këqija se ata, me të vërtetë, do të fundosen"
        },
        {
            "chapter": 23,
            "verse": 28,
            "text": "Kur të hipësh në barkë ti dhe ata që janë me ty, thuaj: “Qoftë lavdëruar Allahu, i cili na shpëtoi prej popullit keqbërës”"
        },
        {
            "chapter": 23,
            "verse": 29,
            "text": "Dhe thuaj: “Zoti im, më zbarko në vend të bekuar, se Ti je më i miri për të na zbarkuar.”"
        },
        {
            "chapter": 23,
            "verse": 30,
            "text": "Sigurisht që këto ishin shenja. Në të vërtetë, jemi Ne që i vëmë në provë (njerëzit)"
        },
        {
            "chapter": 23,
            "verse": 31,
            "text": "Pas tyre, Ne krijuam një brez tjetër"
        },
        {
            "chapter": 23,
            "verse": 32,
            "text": "Atyre u çuam një të dërguar nga gjiri i tyre, që u tha: “Adhuroni Allahun! Ju nuk keni zot tjetër, përveç Tij! Vallë a nuk frikësoheni?!”"
        },
        {
            "chapter": 23,
            "verse": 33,
            "text": "Por paria e popullit të tij, e cila nuk besonte dhe e mohonte takimin në botën tjetër dhe, së cilës, i kishim dhënë të mira në këtë botë, tha: “Ky është vetëm njeri si ju, ha nga ato që hani edhe ju dhe pi nga ato që pini edhe ju"
        },
        {
            "chapter": 23,
            "verse": 34,
            "text": "Nëse ju i bindeni një njeriu si ju, me siguri, do të jeni të humbur"
        },
        {
            "chapter": 23,
            "verse": 35,
            "text": "A ju premton ai që, kur të vdisni e të bëheni pluhur dhe eshtra, do të ringjalleni vërtet"
        },
        {
            "chapter": 23,
            "verse": 36,
            "text": "Sa premtim qesharak që është"
        },
        {
            "chapter": 23,
            "verse": 37,
            "text": "Nuk ka jetë tjetër përveç jetës së kësaj bote, ne jetojmë e vdesim e nuk do të ringjallemi më"
        },
        {
            "chapter": 23,
            "verse": 38,
            "text": "Ai është vetëm një njeri që trillon gënjeshtra për Allahun, prandaj nuk i besojmë atij.”"
        },
        {
            "chapter": 23,
            "verse": 39,
            "text": "(I dërguari) tha: “O Zoti im, më ndihmo, sepse ata më akuzojnë se gënjej!”"
        },
        {
            "chapter": 23,
            "verse": 40,
            "text": "(Allahu) tha: “Së shpejti do të pendohen!”"
        },
        {
            "chapter": 23,
            "verse": 41,
            "text": "E, me të drejtë i kaploi ata një zë i tmerrshëm dhe Ne i bëmë si gjethe të fishkura. Larg qoftë (nga mëshira e Allahut) populli keqbërës"
        },
        {
            "chapter": 23,
            "verse": 42,
            "text": "Pas tyre, Ne krijuam brezni të reja"
        },
        {
            "chapter": 23,
            "verse": 43,
            "text": "Asnjë popull nuk mund ta shpejtojë apo ta ngadalësojë kohën e caktuar për të"
        },
        {
            "chapter": 23,
            "verse": 44,
            "text": "Ne i kemi nisur të dërguarit Tanë njëri pas tjetrit. Sa herë që një i dërguar i shkonte ndonjë populli, atë e quanin gënjeshtar! Prandaj Ne i kemi bërë ata (popuj) të ndjekin njëri-tjetrin (në shkatërrim) dhe i kemi bërë histori që rrëfehen. Qoftë larg (nga mëshira e Allahut) populli që nuk beson"
        },
        {
            "chapter": 23,
            "verse": 45,
            "text": "Pastaj dërguam Musain dhe vëllanë e tij, Harunin, me mrekullitë Tona dhe autoritet të qartë"
        },
        {
            "chapter": 23,
            "verse": 46,
            "text": "te Faraoni dhe paria e tij, por ata ishin njerëz arrogantë dhe nuk i pranuan"
        },
        {
            "chapter": 23,
            "verse": 47,
            "text": "Ata thanë: “Vallë a t’u besojmë dy njerëzve që janë si ne, ndërkohë që populli i tyre na shërben neve?!”"
        },
        {
            "chapter": 23,
            "verse": 48,
            "text": "Kështu, ata të dy[218] i shpallën për gënjeshtarë, andaj ishin nga të shkatërruarit"
        },
        {
            "chapter": 23,
            "verse": 49,
            "text": "Në të vërtetë, Ne i dhamë Librin (Teuratin) Musait, që ata të udhëzohen në rrugë të drejtë"
        },
        {
            "chapter": 23,
            "verse": 50,
            "text": "Ne e bëmë birin e Merjemes dhe nënën e tij mrekulli për njerëzimin dhe i strehuam rrëzë një kodre të qetë me burime uji"
        },
        {
            "chapter": 23,
            "verse": 51,
            "text": "O të dërguar! Hani nga të lejuarat dhe bëni vepra të mira! Vërtet, Unë e di mirë çfarë bëni ju"
        },
        {
            "chapter": 23,
            "verse": 52,
            "text": "Vërtet, kjo feja juaj është një fe e vetme, ndërsa Unë jam Zoti juaj, andaj frikësohuni prej Meje"
        },
        {
            "chapter": 23,
            "verse": 53,
            "text": "Por ata (popuj ku u çuan të dërguarit) u ndanë në grupe në çështje të fesë së tyre. Çdo grup ishte i kënaqur me atë që kishte"
        },
        {
            "chapter": 23,
            "verse": 54,
            "text": "andaj, lëri ata në padijen e tyre për njëfarë kohe"
        },
        {
            "chapter": 23,
            "verse": 55,
            "text": "A mos mendojnë ata që Ne, duke u ardhur në ndihmë me pasuri dhe djem"
        },
        {
            "chapter": 23,
            "verse": 56,
            "text": "po nxitojmë drejt tyre me të mira?! Kurrsesi, por ata nuk janë të vetëdijshëm (për këtë)"
        },
        {
            "chapter": 23,
            "verse": 57,
            "text": "Me të vërtetë, ata që dridhen nga frika e Zotit të tyre"
        },
        {
            "chapter": 23,
            "verse": 58,
            "text": "që besojnë në shpalljet e Zotit të tyre"
        },
        {
            "chapter": 23,
            "verse": 59,
            "text": "që nuk i shoqërojnë asgjë (në adhurim) Zotit të tyre"
        },
        {
            "chapter": 23,
            "verse": 60,
            "text": "dhe që, kur japin atë që japin, zemrat e tyre i kanë plot frikë, ngaqë do të kthehen te Zoti i tyre"
        },
        {
            "chapter": 23,
            "verse": 61,
            "text": "ata nxitojnë të bëjnë vepra të mira dhe për këto punë janë të parët"
        },
        {
            "chapter": 23,
            "verse": 62,
            "text": "Ne nuk ngarkojmë askënd përtej mundësive të tij; te Ne është Libri që flet të vërtetën dhe askujt nuk do t’i bëhet padrejtësi"
        },
        {
            "chapter": 23,
            "verse": 63,
            "text": "Por zemrat e tyre[219] janë mospërfillëse ndaj këtij (Kurani). Ata kanë punë të tjera më të këqija se këto e të cilat po vazhdojnë t’i bëjnë"
        },
        {
            "chapter": 23,
            "verse": 64,
            "text": "Por kur i dënuam pasanikët e tyre (në betejën e Bedrit), atëherë ata vajtonin"
        },
        {
            "chapter": 23,
            "verse": 65,
            "text": "(U thuhet): “Mos u lutni sot! Ju nuk do të keni ndihmë prej Nesh"
        },
        {
            "chapter": 23,
            "verse": 66,
            "text": "Juve ju janë lexuar vargjet e Mia, por ju tërhiqeshit mbrapa"
        },
        {
            "chapter": 23,
            "verse": 67,
            "text": "me kryelartësi! Ju flisnit kotësi për të (Kuranin), si dikush që rrëfen natën përralla.”"
        },
        {
            "chapter": 23,
            "verse": 68,
            "text": "Vallë, a nuk kanë medituar ata mbi Fjalën (Kuranin) apo atyre u ka ardhur ajo që nuk u kishte ardhur të parëve të tyre"
        },
        {
            "chapter": 23,
            "verse": 69,
            "text": "Apo ata nuk e kanë njohur të Dërguarin e tyre, prandaj e mohojnë atë"
        },
        {
            "chapter": 23,
            "verse": 70,
            "text": "Apo thonë: “Ai është i çmendur”? Jo, ai ua sjell të Vërtetën atyre, por shumica prej tyre e urrejnë të Vërtetën"
        },
        {
            "chapter": 23,
            "verse": 71,
            "text": "Sikur e Vërteta të ishte sipas dëshirave të tyre, atëherë do të shkatërroheshin qiejt dhe Toka dhe gjithçka që gjendet në to. Ne u kemi dërguar atyre Këshillën (Kuranin), por ata shmangen nga ajo"
        },
        {
            "chapter": 23,
            "verse": 72,
            "text": "A po kërkon shpërblim prej tyre? Shpërblimi i Zotit tënd është më i mirë. Ai është më i miri i furnizuesve"
        },
        {
            "chapter": 23,
            "verse": 73,
            "text": "Ti i fton ata në rrugën e drejtë"
        },
        {
            "chapter": 23,
            "verse": 74,
            "text": "por ata që nuk besojnë jetën tjetër, shmangen nga rruga e drejtë"
        },
        {
            "chapter": 23,
            "verse": 75,
            "text": "Sikur Ne t’i mëshironim ata dhe t’ua largonim fatkeqësitë, sërish ata do të endeshin të hutuar në humbjen dhe mosbesimin e tyre"
        },
        {
            "chapter": 23,
            "verse": 76,
            "text": "Ne i dënuam ata njëherë, por ata nuk iu përulën Zotit të tyre e as nuk i drejtuan lutje"
        },
        {
            "chapter": 23,
            "verse": 77,
            "text": "Dhe, kur u hapim atyre derën e një dënimi të madh, atëherë zhyten në dëshpërim"
        },
        {
            "chapter": 23,
            "verse": 78,
            "text": "Është Ai që jua ka krijuar dëgjimin, shikimin dhe zemrën. Eh, sa pak që e falënderoni ju"
        },
        {
            "chapter": 23,
            "verse": 79,
            "text": "Është Ai që ju ka sjellë në Tokë dhe para Tij do të mblidheni të gjithë"
        },
        {
            "chapter": 23,
            "verse": 80,
            "text": "Është Ai që jep jetë dhe vdekje dhe Atij i përket ndërrimi i ditës dhe i natës. Vallë, a nuk kuptoni"
        },
        {
            "chapter": 23,
            "verse": 81,
            "text": "Por ata thonë, ashtu siç kanë thënë të mëparshmit"
        },
        {
            "chapter": 23,
            "verse": 82,
            "text": "Ata pyesin: “Vallë, pasi të vdesim e të bëhemi eshtra e dhé, vërtet do të ringjallemi"
        },
        {
            "chapter": 23,
            "verse": 83,
            "text": "Kjo na është premtuar neve dhe të parëve tanë, por këto janë vetëm përralla të popujve të lashtë.”"
        },
        {
            "chapter": 23,
            "verse": 84,
            "text": "Thuaj: “E kujt është Toka dhe gjithçka që gjendet në të, nëse e dini?”"
        },
        {
            "chapter": 23,
            "verse": 85,
            "text": "Ata do të thonë: “Të Allahut!” E ti thuaju: “Vallë, a nuk po ia vini veshin?”"
        },
        {
            "chapter": 23,
            "verse": 86,
            "text": "Thuaj: “Kush është Zoti i shtatë qiejve dhe Zoti i Fronit Madhështor?”"
        },
        {
            "chapter": 23,
            "verse": 87,
            "text": "Ata do të thonë: “Allahu!” E ti thuaju: “Vallë, a nuk keni frikë ju?”"
        },
        {
            "chapter": 23,
            "verse": 88,
            "text": "Thuaj: “Kush është Ai që ka në dorë pushtetin mbi çdo gjë, i Cili mbron, por prej Tij nuk mund të mbrohet askush, nëse e dini?”"
        },
        {
            "chapter": 23,
            "verse": 89,
            "text": "Ata thonë: “Allahu.” E ti thuaju: “Atëherë, përse magjepseni”"
        },
        {
            "chapter": 23,
            "verse": 90,
            "text": "Ja! Ne ua kemi zbuluar atyre të Vërtetën, por ata janë gënjeshtarë"
        },
        {
            "chapter": 23,
            "verse": 91,
            "text": "Allahu nuk ka zgjedhur për Vete ndonjë bir dhe përveç Atij s’ka asnjë zot tjetër, përndryshe çdo zot do të merrte atë që ka krijuar dhe do të ngriheshin njëri mbi tjetrin. Qoftë i lartësuar Ai nga shpifjet e tyre"
        },
        {
            "chapter": 23,
            "verse": 92,
            "text": "Ai di të padukshmen dhe atë që shihet. Ai është shumë lart mbi zotat që ia quajnë Atij për shok"
        },
        {
            "chapter": 23,
            "verse": 93,
            "text": "Thuaj (o Muhamed): “O Zoti im, sikur të ma tregoje dënimin që u ke premtuar atyre"
        },
        {
            "chapter": 23,
            "verse": 94,
            "text": "atëherë, o Zoti im, mos më lër mua me popullin keqbërës!”"
        },
        {
            "chapter": 23,
            "verse": 95,
            "text": "Dhe, me të vërtetë, Ne jemi në gjendje të të tregojmë ty, çfarë u kemi premtuar atyre"
        },
        {
            "chapter": 23,
            "verse": 96,
            "text": "Largoje të keqen me atë që është më e mira. Ne i dimë mirë shpifjet e tyre"
        },
        {
            "chapter": 23,
            "verse": 97,
            "text": "Dhe thuaj: “O Zoti im, kërkoj të më mbrosh nga nxitjet e djajve"
        },
        {
            "chapter": 23,
            "verse": 98,
            "text": "dhe tek Ti mbështetem, o Zoti im, që të mos i kem pranë meje.”"
        },
        {
            "chapter": 23,
            "verse": 99,
            "text": "Kur i vjen vdekja ndonjërit prej tyre (jobesimtarëve), ai thotë: “O Zoti im, më kthe"
        },
        {
            "chapter": 23,
            "verse": 100,
            "text": "që të bëj vepra të mira në botën që kam lënë!” Kurrsesi! Me të vërtetë, kjo është një fjalë të cilën ai (kot) e thotë! Prapa (vdekjes së) tyre do të ketë një (kohë) ndarëse[222], deri në ditën kur do të ringjallen"
        },
        {
            "chapter": 23,
            "verse": 101,
            "text": "Kur të fryhet në Sur (Ditën e Ringjalljes), atëherë, midis tyre nuk do të ketë lidhje farefisnore dhe ata as që do të pyesin për njëri-tjetrin"
        },
        {
            "chapter": 23,
            "verse": 102,
            "text": "Ata, që u rëndohet peshorja (e punëve të mira), janë të shpëtuar"
        },
        {
            "chapter": 23,
            "verse": 103,
            "text": "Sa për ata që do të kenë peshore të lehta, mu ata do të jenë (njerëzit) që kanë humbur vetveten, duke qëndruar përherë në Xhehenem"
        },
        {
            "chapter": 23,
            "verse": 104,
            "text": "Zjarri do t’ua përcëllojë fytyrat dhe buzët (aq sa do t’u duken dhëmbët)"
        },
        {
            "chapter": 23,
            "verse": 105,
            "text": "(Dhe atyre do t’u thuhet): “Vallë, a nuk ju lexoheshin Shpalljet Tona dhe i quanit ato gënjeshtra?!”"
        },
        {
            "chapter": 23,
            "verse": 106,
            "text": "Ata do të thonë: “O Zoti ynë, ne na mposhti e keqja (tekat dhe dëshira) jonë dhe ishim një popull i humbur"
        },
        {
            "chapter": 23,
            "verse": 107,
            "text": "O Zoti ynë, nxirrna prej Xhehenemit e, nëse kthehemi prapë tek e keqja, atëherë jemi keqbërës të vërtetë.”"
        },
        {
            "chapter": 23,
            "verse": 108,
            "text": "Ai do t’u thotë: “Rrini aty të përbuzur dhe mos Më flisni asgjë!”"
        },
        {
            "chapter": 23,
            "verse": 109,
            "text": "Mes robërve të Mi, ishte një grup i cili thoshte: “O Zoti ynë, ne kemi besuar, andaj na fal dhe na mëshiro! Ti je më i miri i mëshiruesve!”"
        },
        {
            "chapter": 23,
            "verse": 110,
            "text": "Por ju (o jobesimtarë) i keni talluar ata (aq shumë), sa ju bënë të më harronit Mua së përmenduri, e përherë i përqeshnit ata"
        },
        {
            "chapter": 23,
            "verse": 111,
            "text": "Unë i kam shpërblyer ata sot për durimin e tyre e ata, me të vërtetë, janë të shpëtuar"
        },
        {
            "chapter": 23,
            "verse": 112,
            "text": "Ai do t’u thotë (jobesimtarëve): “Sa vjet keni qëndruar në Tokë?”"
        },
        {
            "chapter": 23,
            "verse": 113,
            "text": "Ata do të përgjigjen: “Kemi qëndruar një ditë ose një pjesë dite. Pyesni ata që i kanë numëruar!”"
        },
        {
            "chapter": 23,
            "verse": 114,
            "text": "Ai do të thotë: “Keni qëndruar shumë pak. Eh, sikur ta kishit ditur"
        },
        {
            "chapter": 23,
            "verse": 115,
            "text": "Mos vallë, keni menduar që Ne ju kemi krijuar kot dhe që nuk do të ktheheshit te Ne (për t’ju gjykuar)?!”"
        },
        {
            "chapter": 23,
            "verse": 116,
            "text": "I lartësuar është Allahu, Sundimtari i Vërtetë! S’ka zot tjetër të vërtetë, përveç Atij, Zotit të Fronit Madhështor"
        },
        {
            "chapter": 23,
            "verse": 117,
            "text": "Ai që pos Allahut, adhuron zot tjetër, duke mos pasur kurrfarë prove për këtë, me siguri do të japë llogari vetëm te Zoti i tij. Me të vërtetë, nuk ka shpëtim për mohuesit"
        },
        {
            "chapter": 23,
            "verse": 118,
            "text": "Dhe thuaj (o Muhamed!): “O Zoti im, fal dhe mëshiro, se Ti je më i miri i mëshiruesve!”"
        },
        {
            "chapter": 24,
            "verse": 1,
            "text": "Kjo është një sure, të cilën Ne e kemi zbritur dhe urdhëruar, duke shpallur në të argumente të qarta, që ju t’ua vini veshin"
        },
        {
            "chapter": 24,
            "verse": 2,
            "text": "Laviren dhe lavirin – ta rrihni çdonjërin prej tyre me nga njëqind goditje. Të mos ju pengojë kurrfarë mëshire për të kryer detyrën e fesë së Allahut, nëse besoni Allahun dhe Ditën e Fundit. Le ta shikojnë dënimin e tyre një grup besimtarësh"
        },
        {
            "chapter": 24,
            "verse": 3,
            "text": "Laviri mund të martohet vetëm me laviren apo idhujtaren, kurse laviren mund ta marrë vetëm laviri apo idhujtari. Këto janë të ndaluara për besimtarët"
        },
        {
            "chapter": 24,
            "verse": 4,
            "text": "Ata që i akuzojnë gratë e ndershme (për imoralitet), e pastaj nuk sjellin katër dëshmitarë, t’i rrihni me tetëdhjetë goditje dhe të mos ua pranoni më kurrë dëshminë; këta janë njerëz ngatërrestarë"
        },
        {
            "chapter": 24,
            "verse": 5,
            "text": "Përjashtim bëjnë ata që, pas kësaj, pendohen dhe përmirësohen. Allahu është vërtet Falës dhe Mëshirëplotë"
        },
        {
            "chapter": 24,
            "verse": 6,
            "text": "Nëse një burrë e akuzon gruan e tij pa pasur dëshmitarë të tjerë përveç vetes, ai duhet të betohet në Allahun katër herë, se thotë të vërtetën"
        },
        {
            "chapter": 24,
            "verse": 7,
            "text": "dhe herën e pestë të kërkojë mallkimin e Allahut ndaj vetes, nëse ka gënjyer"
        },
        {
            "chapter": 24,
            "verse": 8,
            "text": "Ndërsa gruaja do të kursehet nga dënimi, nëse betohet për Allahun katër herë, se i shoqi është gënjeshtar"
        },
        {
            "chapter": 24,
            "verse": 9,
            "text": "dhe, herën e pestë, të kërkojë zemërimin e Allahut ndaj vetes, nëse i shoqi ka thënë të vërtetën"
        },
        {
            "chapter": 24,
            "verse": 10,
            "text": "Sikur të mos ishin mirësia dhe mëshira e Allahut ndaj jush, si dhe fakti se Ai është Pranues i pendimit e i Urtë (dënimi i Tij do të shpejtonte)"
        },
        {
            "chapter": 24,
            "verse": 11,
            "text": "Me të vërtetë, ata që shpifën[223], janë një skotë prej jush. Mos e quani atë si të keqe për ju. Përkundrazi, kjo është mirë për ju. Çdonjëri prej tyre do të dënohet për atë që ka bërë, kurse atë që ka shpifur më shumë, e pret një dënim i madh"
        },
        {
            "chapter": 24,
            "verse": 12,
            "text": "Kur e dëgjuat këtë përgojim, përse besimtarët dhe besimtaret nuk menduan mirë për njëri-tjetrin dhe të thoshin: “Kjo është shpifje e qartë”"
        },
        {
            "chapter": 24,
            "verse": 13,
            "text": "Pse nuk sollën për këtë katër dëshmitarë? Meqë nuk sollën dëshmitarë, ata janë gënjeshtarë para Allahut"
        },
        {
            "chapter": 24,
            "verse": 14,
            "text": "Sikur të mos ishte mirësia e Allahut ndaj jush dhe mëshira e Tij, në këtë botë dhe në tjetrën, me siguri do t’ju godiste dënim i madh për atë që bëtë"
        },
        {
            "chapter": 24,
            "verse": 15,
            "text": "Ju përcillnit me gjuhët tuaja dhe flisnit me gojët tuaja diçka, për të cilën nuk kishit dijeni. Ju këtë e merrnit për gjë të lehtë, por para Allahut kjo ishte një shkelje e madhe"
        },
        {
            "chapter": 24,
            "verse": 16,
            "text": "Përse kur e dëgjuat përgojimin, nuk thatë: “Nuk ka hije për ne të flasim për këtë. Ti qofsh lavdëruar (o Zot)! Kjo është shpifje e madhe!”"
        },
        {
            "chapter": 24,
            "verse": 17,
            "text": "Allahu ju paralajmëron, që të mos përsëritni kurrë më diçka të ngjashme, nëse jeni besimtarë"
        },
        {
            "chapter": 24,
            "verse": 18,
            "text": "Allahu ju shpjegon shpalljet; se Allahu është i Urtë, i Gjithëdijshëm"
        },
        {
            "chapter": 24,
            "verse": 19,
            "text": "Ata që duan të përhapen shpifjet e turpshme (ose imoraliteti) ndër besimtarët, i pret një dënim i dhembshëm në këtë botë dhe në tjetrën; Allahu i di të gjitha e ju nuk i dini"
        },
        {
            "chapter": 24,
            "verse": 20,
            "text": "Sikur të mos ishin mirësia dhe mëshira e Allahut ndaj jush, si dhe fakti se Ai është i Butë e Mëshirues (dënimi i Tij do të shpejtonte)"
        },
        {
            "chapter": 24,
            "verse": 21,
            "text": "O besimtarë! Mos ndiqni gjurmët e djallit! Kush ndjek gjurmët e djallit, do të nxitet nga ai të bëjë vepra të këqija e të shëmtuara. Sikur të mos ishte mirësia e Allahut ndaj jush dhe mëshira e Tij, askush nga ju nuk do të ishte pastruar kurrë (prej gjynaheve); Allahu pastron atë që dëshiron Vetë. Allahu i dëgjon të gjitha dhe i di të gjitha"
        },
        {
            "chapter": 24,
            "verse": 22,
            "text": "Njerëzit e ndershëm dhe të pasur ndër ju të mos betohen se nuk do t’u japin të afërmve, të varfërve dhe të mërguarve në rrugën e Allahut; le t’i falin ata dhe të mos ua marrin për keq![224] Vallë, a nuk doni ju që t’ju falë Allahu? Allahu është Falës e Mëshirëplotë"
        },
        {
            "chapter": 24,
            "verse": 23,
            "text": "Vërtet, ata që përgojojnë gratë e ndershme, zemërdëlira e besimtare, janë të mallkuar në këtë botë dhe në tjetrën; për ata ka dënim të madh"
        },
        {
            "chapter": 24,
            "verse": 24,
            "text": "Atë Ditë që do të dëshmojnë kundër tyre gjuhët, duart dhe këmbët e tyre për çfarë kanë bërë"
        },
        {
            "chapter": 24,
            "verse": 25,
            "text": "Allahu do t’ju shpaguajë dënimin e merituar dhe ata do ta marrin vesh se Allahu është e Vërteta e qartë"
        },
        {
            "chapter": 24,
            "verse": 26,
            "text": "Gratë e pandershme janë për burrat e pandershëm dhe burrat e pandershëm janë për gratë e pandershme. Gratë e ndershme janë për burra të ndershëm dhe burrat e ndershëm janë për gra të ndershme. Ata janë të pastër nga shpifjet që thuhen (kundër tyre) dhe do të falen e do të kenë një shpërblim bujar (në Xhenet)"
        },
        {
            "chapter": 24,
            "verse": 27,
            "text": "O besimtarë! Mos hyni në shtëpitë e huaja pa marrë leje e pa i përshëndetur banuesit e tyre. Kjo është më e mira për ju. Ndoshta do t’ia vini veshin"
        },
        {
            "chapter": 24,
            "verse": 28,
            "text": "Nëse atje nuk gjeni askënd, mos hyni derisa t’ju lejohet e, në qoftë se ju thuhet “Kthehuni”, atëherë kthehuni! Kjo është më e mirë për ju. Allahu e di se çfarë bëni ju"
        },
        {
            "chapter": 24,
            "verse": 29,
            "text": "Nuk është gjynah për ju, nëse hyni në godinat e pabanuara, të cilat ju shërbejnë për diçka. Allahu e di ç’tregoni ju haptazi e çfarë fshihni"
        },
        {
            "chapter": 24,
            "verse": 30,
            "text": "Thuaju besimtarëve që të ulin shikimet e tyre (nga e ndaluara) dhe ta ruajnë nderin e tyre (nga marrëdhëniet e jashtëligjshme)! Kjo është më mirë për ta! Me të vërtetë, Allahu është i Dijshëm për atë që bëjnë ata"
        },
        {
            "chapter": 24,
            "verse": 31,
            "text": "Thuaju besimtareve që të ulin shikimet e tyre (nga e ndaluara), ta ruajnë nderin e tyre (nga marrëdhëniet e jashtëligjshme) dhe të mos i shfaqin stolitë e tyre[225], përveç atyre që janë të dukshme. Le t’i mbulojnë kraharorët me mbulesat e tyre (të kokës) dhe të mos ua shfaqin stolitë e tyre, përveçse bashkëshortëve të tyre ose baballarëve të tyre, ose vjehërrve të tyre, ose bijve të tyre, ose djemve të bashkëshortëve të tyre, ose vëllezërve apo djemve të vëllezërve të tyre, ose djemve të motrave a grave të tyre, ose atyre që i kanë nën zotërim (si skllave), ose shërbëtorëve që nuk kanë epsh ndaj femrave apo fëmijëve që nuk i dinë ngacmimet e femrave. Dhe të mos i rrahin këmbët (për tokë), në mënyrë që të mos duken stolitë e tyre të fshehta. Të gjithë ju, o besimtarë, kthehuni tek Allahu të penduar, që të arrini shpëtimin![226] duke qenë kështu një karakteristikë themelore e sjelljes së myslimanit qoftë ai mashkull apo femër"
        },
        {
            "chapter": 24,
            "verse": 32,
            "text": "I martoni të pamartuarit dhe të pamartuarat ndër ju, si dhe skllevërit dhe skllavet tuaja që janë besimtarë të ndershëm! Nëse janë të varfër, Allahu, do t’i begatojë ata me dhuntinë e Tij; Allahu është i Gjerë në mirësi dhe i Gjithëdijshëm"
        },
        {
            "chapter": 24,
            "verse": 33,
            "text": "Ata që nuk kanë mundësi për martesë, le të përmbajnë veten, derisa Allahu t’i begatojë me dhuntinë e Tij. Ata skllevër që gjenden në pushtetin tuaj e që kërkojnë të lirohen me shpërblim dhe ju kërkojnë aktlirimin, ua jepni e, nëse e dini që janë të mirë, jepuni diçka nga pasuria juaj, të cilën ju ka dhuruar Allahu. Mos i detyroni skllavet tuaja të bëjnë kurvëri, që të arrini ju dobi të përkohshme të kësaj bote, nëse ato dëshirojnë jetë të ndershme. Nëse ndokush i detyron ato, Allahu do të jetë Falës dhe Mëshirëplotë për to"
        },
        {
            "chapter": 24,
            "verse": 34,
            "text": "Ne ju kemi dhënë juve shpallje të qarta, shembuj nga jeta e atyre që kanë kaluar para jush dhe këshilla për ata që i frikësohen Allahut"
        },
        {
            "chapter": 24,
            "verse": 35,
            "text": "Allahu është Drita e qiejve dhe e Tokës. Drita e Tij shëmbëllen me atë të një kamareje, në të cilën ndodhet një llambë. Llamba është në një kristal, kurse kristali është si një yll i shndritshëm. Ajo (llamba) ndizet nga druri i bekuar i ullirit, as lindor, as perëndimor, ndërsa vaji i saj shkëlqen edhe pa e prekur zjarri. Dritë sipër dritës. Allahu udhëzon drejt dritës së Tij kë të dojë dhe paraqet shembujt për njerëzit. Allahu është i Dijshëm për çdo gjë"
        },
        {
            "chapter": 24,
            "verse": 36,
            "text": "Në xhamitë, që Allahu ka urdhëruar të ngrihen e të përmendet aty emri i Tij, Atë e lavdërojnë në mëngjes dhe mbrëmje"
        },
        {
            "chapter": 24,
            "verse": 37,
            "text": "njerëz, të cilët shitblerja nuk i pengon për të përmendur Allahut dhe të cilët falin namazin dhe japin zekatin dhe të cilët kanë frikë nga Dita (e Kiametit), kur zemrat dhe shikimet do të jenë të shqetësuara"
        },
        {
            "chapter": 24,
            "verse": 38,
            "text": "(Këta shpresojnë) që Allahu t’i shpërblejë sipas veprave më të mira që kanë bërë e t’ua shtojë dhuntinë e Tij. Allahu i jep kujt të dojë, pa llogari"
        },
        {
            "chapter": 24,
            "verse": 39,
            "text": "Sa për ata që nuk besojnë, veprat e tyre janë si mirazhi në shkretëtirë e të cilin i etshmi e kujton për ujë, por, kur arrin tek ai vend, nuk gjen asgjë. Aty do të hasë në dënimin e Allahut, i Cili ia paguan llogarinë e tij të plotë, se Allahu është i shpejtë në llogari"
        },
        {
            "chapter": 24,
            "verse": 40,
            "text": "Ose janë si errësirat në detin e thellë, të cilat mbulohen nga dallgët që ngrihen njëra mbi tjetrën, duke pasur sipër tyre retë: shtresa errësire njëra mbi tjetrën, aq sa kur e nxjerr dorën e vet, njeriu pothuajse nuk e sheh fare atë. Ai, të cilit Allahu nuk i jep dritë, nuk do të gjejë më dritë"
        },
        {
            "chapter": 24,
            "verse": 41,
            "text": "A nuk e vëren ti, se Allahun e lavdëron çdo krijesë që ndodhet në qiej dhe në Tokë, madje edhe shpezët krahëhapur?! Çdokush e di se si t’i falet e ta lavdërojë. Allahu e di mirë çfarë bëjnë ata"
        },
        {
            "chapter": 24,
            "verse": 42,
            "text": "Vetëm Allahut i përket sundimi i qiejve dhe i Tokës dhe tek Ai kthehet çdo gjë"
        },
        {
            "chapter": 24,
            "verse": 43,
            "text": "A nuk e vëren ti se Allahu i shtyn retë ngadalë e pastaj i bashkon e i grumbullon njërën mbi tjetrën, derisa të shohësh shiun se si del prej tyre dhe bie nga qielli?! Ai, prej reve të mëdha si mali, lëshon breshrin e me të godet kë të dojë, kurse e shmang prej kujt të dojë. Shkëlqimi i vetëtimës së tij gati t’i merr sytë"
        },
        {
            "chapter": 24,
            "verse": 44,
            "text": "Allahu ndërron ditën dhe natën. Me të vërtetë, në këto (dukuri natyrore) ka mësime për ata që kanë mend"
        },
        {
            "chapter": 24,
            "verse": 45,
            "text": "Allahu ka krijuar çdo lloj kafshe prej ujit; disa nga ato ecin me barkun e tyre, një pjesë ecin me dy këmbë e disa prej tyre me katër këmbë. Allahu krijon çfarë të dojë. Me të vërtetë, Allahu është i Fuqishëm për çdo gjë"
        },
        {
            "chapter": 24,
            "verse": 46,
            "text": "Tashmë Ne kemi zbritur shpallje të qarta; Allahu udhëzon kë të dojë në rrugën e drejtë"
        },
        {
            "chapter": 24,
            "verse": 47,
            "text": "Ata (hipokritët) thonë: “Ne besojmë në Allahun dhe në të Dërguarin dhe (u) bindemi (atyre).” Pastaj disa prej tyre shmangen, sepse nuk janë besimtarë aspak"
        },
        {
            "chapter": 24,
            "verse": 48,
            "text": "Dhe, kur thirren tek Allahu (Libri i Tij) dhe i Dërguari i Tij, që ai të gjykojë midis tyre, një grup nga ata kthejnë kurrizin"
        },
        {
            "chapter": 24,
            "verse": 49,
            "text": "Por, nëse e drejta është në anën e tyre, ata vijnë përulësisht"
        },
        {
            "chapter": 24,
            "verse": 50,
            "text": "A mos kanë sëmundje në zemrat e tyre apo dyshojnë? Apo kanë frikë se mos Allahu dhe i Dërguari i Tij do t’u bëjnë padrejtësi?! Jo, por pikërisht ata janë të padrejtët"
        },
        {
            "chapter": 24,
            "verse": 51,
            "text": "Ndërsa përgjigjja e vetme e besimtarëve, kur thirren tek Allahu dhe i Dërguari i Tij, që ai të gjykojë midis tyre, është: “Dëgjojmë dhe bindemi”. Pikërisht këta janë të shpëtuarit"
        },
        {
            "chapter": 24,
            "verse": 52,
            "text": "Ata që i binden Allahut dhe të Dërguarit të Tij, që kanë frikë nga Allahu e i përkushtohen Atij, do të jenë të fituarit e vërtetë"
        },
        {
            "chapter": 24,
            "verse": 53,
            "text": "Ata (hipokritët) betohen për Allahun me deklarata solemne, se po t’i urdhërosh ata (o Muhamed), që të shkojnë në luftë - ata me siguri do të shkojnë. Thuaj: “Mos u betoni! Ju kërkohet bindja e jo betimi. Vërtet, Allahu e di me hollësi gjithçka që ju bëni.”"
        },
        {
            "chapter": 24,
            "verse": 54,
            "text": "Thuaj: “Bindjuni Allahut dhe bindjuni të Dërguarit!” Nëse shmangeni, (ta dini se) ai[227] është përgjegjës për detyrën e tij, ndërsa ju për atë që jeni ngarkuar. E, nëse i bindeni atij, do të jeni në rrugën e drejtë, kurse i Dërguari është i detyruar vetëm që të përcjellë qartë (Mesazhin Hyjnor)"
        },
        {
            "chapter": 24,
            "verse": 55,
            "text": "Allahu u ka premtuar atyre prej jush, që besojnë dhe që bëjnë vepra të mira, se do t’i bëjë mëkëmbës në Tokë[228], ashtu si i ka bërë ata para tyre dhe që do t’ua forcojë fenë e tyre, me të cilën Ai është i kënaqur dhe që frikën do t’ua shndërrojë në siguri. Le të më adhurojnë Mua e të mos Më shoqërojnë asgjë (në adhurim). Sa për ata që, pas kësaj, mohojnë (besimin), pikërisht ata janë të mbrapshtët"
        },
        {
            "chapter": 24,
            "verse": 56,
            "text": "Falni namazin, jepni zekatin dhe bindjuni të Dërguarit, për të fituar mëshirën e Allahut"
        },
        {
            "chapter": 24,
            "verse": 57,
            "text": "Kurrsesi mos mendo se mohuesit do të shpëtojnë në Tokë! Streha e tyre është zjarri; eh, sa strehë e shëmtuar që është ai"
        },
        {
            "chapter": 24,
            "verse": 58,
            "text": "O besimtarë! Skllevërit dhe fëmijët tuaj që s’kanë arritur pubertetin, le t’ju kërkojnë leje (për të hyrë) në tri kohë: para namazit të mëngjesit, kur i zhvishni rrobat në mesditë dhe pas namazit të jacisë. Këto janë tri kohë kur hiqni rrobat. Nuk ka gjynah as për ju e as për ata që, pas këtyre rasteve, të vizitoni njëri-tjetrin (pa kërkuar leje për të hyrë). Kështu jua shpjegon Allahu shpalljet juve! Allahu është i Urtë dhe i Gjithëdijshëm"
        },
        {
            "chapter": 24,
            "verse": 59,
            "text": "Kur fëmijët tuaj të arrijnë moshën e pubertetit, le të kërkojnë leje, ashtu siç kanë kërkuar leje ata para këtyre. Kështu jua shpjegon Allahu juve shpalljet e Tij! Allahu është i Urtë dhe i Gjithëdijshëm"
        },
        {
            "chapter": 24,
            "verse": 60,
            "text": "Gratë e vjetra, që nuk shpresojnë më të martohen, nuk është gjynah ta heqin mbulesën e jashtme, por jo duke i treguar stolitë e tyre. E, nëse përmbahen, është edhe më mirë për ato. Allahu i dëgjon dhe i di të gjitha"
        },
        {
            "chapter": 24,
            "verse": 61,
            "text": "Nuk është gjynah për të verbrin, as për të çalin, as për të sëmurin dhe as për ju që të hani në shtëpinë tuaj, ose në shtëpitë e baballarëve tuaj, ose në shtëpitë e nënave tuaja, ose në shtëpitë e vëllezërve tuaj, ose në shtëpitë e motrave tuaja, ose në shtëpitë e xhaxhallarëve tuaj, ose në shtëpitë e hallave tuaja, ose në shtëpitë e dajave tuaj, ose në shtëpitë e tezeve tuaja, ose tek ata, çelësat e të cilëve u janë lënë juve, ose te miqtë. Nuk është gjynah për ju që të hani bashkërisht apo veçmas.[229] Kur të hyni në shtëpi, të përshëndetni njëri-tjetrin me përshëndetje të mirë e të bukur nga Allahu. Kështu jua shpjegon Allahu juve shpalljet që të kuptoni"
        },
        {
            "chapter": 24,
            "verse": 62,
            "text": "Besimtarë të vërtetë janë vetëm ata që besojnë Allahun dhe të Dërguarin e Tij dhe të cilët, kur gjenden me atë (të Dërguarin) në një punë të përbashkët, nuk largohen para se të kërkojnë leje prej tij. Me të vërtetë, ata që kërkojnë leje prej teje, pa dyshim, besojnë në Allahun dhe të Dërguarin e Tij. Kur të kërkojnë leje prej teje për ndonjë punë të tyre, jepi leje kujt të duash dhe kërko për ata falje nga Allahu. Me të vërtetë, Allahu është Falës e Mëshirëplotë"
        },
        {
            "chapter": 24,
            "verse": 63,
            "text": "Mos ia drejtoni thirrjen të Dërguarit, njësoj si thirrjen që ia bëni njëri-tjetrit; Allahu, me siguri, i di ata që shkëputen prej jush tinëzisht. Le të frikësohen ata që kundërshtojnë urdhrin e tij, që të mos i arrijë ndonjë sprovë ose që të mos i godasë një dënim i dhembshëm"
        },
        {
            "chapter": 24,
            "verse": 64,
            "text": "Pa dyshim, Allahut i përket gjithçka që gjendet në qiej dhe në Tokë. Ai e di se çfarë bëni. Dhe Ditën kur ata do të kthehen tek Ai, do t’i njoftojë për veprat që kanë bërë. Allahu është i Dijshëm për çdo gjë"
        },
        {
            "chapter": 25,
            "verse": 1,
            "text": "I lartësuar qoftë Ai që i ka zbritur Dalluesin[231] robit të Vet,[232] që të jetë paralajmërues për botët"
        },
        {
            "chapter": 25,
            "verse": 2,
            "text": "Sunduesi i qiejve dhe i Tokës, i Cili nuk ka bir e nuk ka ortak në pushtet; i Cili ka krijuar çdo gjë dhe e ka rregulluar si duhet"
        },
        {
            "chapter": 25,
            "verse": 3,
            "text": "E megjithatë ata[233] adhurojnë në vend të Tij zota, të cilët nuk krijojnë asgjë e që vetë janë të krijuar, që nuk zotërojnë për veten as dëm e as dobi e që nuk janë në gjendje të japin as vdekjen, as jetën e as që të ringjallin"
        },
        {
            "chapter": 25,
            "verse": 4,
            "text": "Jobesimtarët thonë: “Ky (Kuran) është vetëm gënjeshtër, të cilën e ka trilluar ai[234] me ndihmën e njerëzve të tjerë.” Kjo që thonë ata është e padrejtë dhe shpifje"
        },
        {
            "chapter": 25,
            "verse": 5,
            "text": "Dhe ata thonë: “Këto janë përralla të popujve të lashtë; të cilat i ka vënë t’i shkruhen e t’i lexohen atij në mëngjes e mbrëmje.”"
        },
        {
            "chapter": 25,
            "verse": 6,
            "text": "Thuaj: “Atë e ka shpallur Ai që di fshehtësitë e qiejve dhe të Tokës. Ai fal shumë dhe është Mëshirues”"
        },
        {
            "chapter": 25,
            "verse": 7,
            "text": "Gjithashtu ata thonë: “Ç’është ky i dërguar që ha ushqim dhe shëtit nëpër tregje?! Përse nuk i është dërguar atij një engjëll e të bëhet me të paralajmërues"
        },
        {
            "chapter": 25,
            "verse": 8,
            "text": "Ose, përse nuk i është zbritur një thesar apo të kishte një kopsht, nga i cili të hante?!” Të padrejtët thonë: “Ju ndiqni vetëm një njeri të magjepsur”"
        },
        {
            "chapter": 25,
            "verse": 9,
            "text": "Shiko çfarë shembujsh të sjellin e ata (me këtë) kanë humbur e nuk mund të gjejnë rrugën e vërtetë"
        },
        {
            "chapter": 25,
            "verse": 10,
            "text": "Qoftë i lartësuar Ai, i Cili, nëse do, mund të të japë gjëra më të mira se këto, kopshte nëpër të cilat rrjedhin lumenj dhe të bëjë për ty pallate"
        },
        {
            "chapter": 25,
            "verse": 11,
            "text": "Jo, ata e quajnë gënjeshtër edhe ardhjen e Orës (së Kiametit), ndërsa Ne kemi përgatitur për ata që e mohojnë Orën zjarr flakërues"
        },
        {
            "chapter": 25,
            "verse": 12,
            "text": "Kur ai t’i vërë re prej së largu, ata do t’ia dëgjojnë vlimin dhe rënkimin"
        },
        {
            "chapter": 25,
            "verse": 13,
            "text": "E kur të hidhen në një vend të ngushtë të tij, të lidhur duarsh, do të luten për shkatërrimin (e vet)"
        },
        {
            "chapter": 25,
            "verse": 14,
            "text": "“Mos e kërkoni sot shkatërrimin vetëm një herë, por kërkojeni shumë herë!”"
        },
        {
            "chapter": 25,
            "verse": 15,
            "text": "Thuaj: “A është më i mirë ky apo Xheneti i amshuar, i cili u është premtuar të devotshmëve? Ai do të jetë për ta shpërblim dhe vend kthimi"
        },
        {
            "chapter": 25,
            "verse": 16,
            "text": "Për ata ka aty çfarë të dëshirojnë e do të rrinë në të përherë. Ky është premtimi i Zotit tënd, i kërkuar (prej jush)”"
        },
        {
            "chapter": 25,
            "verse": 17,
            "text": "Ditën, kur Ai t’i tubojë idhujtarët bashkë me ata që i adhuronin[235] në vend të Allahut, do t’u thotë (të adhuruarve): “A jeni ju që i keni shmangur këta robër të Mi apo ata vetë kanë humbur rrugën e drejtë?”"
        },
        {
            "chapter": 25,
            "verse": 18,
            "text": "Ata do të përgjigjen: “Lavdia qoftë për Ty! Nuk ishte nevoja që ne të marrim mbrojtës tjetër, përveç Teje, por Ti u dhe këtyre dhe etërve të tyre jetë të begatshme, ndërsa ata i harruan paralajmërimet e Tua dhe u bënë popull i shkatërruar”"
        },
        {
            "chapter": 25,
            "verse": 19,
            "text": "“Këta e përgënjeshtruan atë që thatë ju e nuk do të munden, as të shmangin dënimin, as të ndihmojnë veten. Kush prej jush ka bërë të këqija, Ne atij do t’i japim të shijojë dënim të madh.”"
        },
        {
            "chapter": 25,
            "verse": 20,
            "text": "Ne edhe para teje kemi nisur vetëm të dërguar, të cilët hanin ushqim dhe shëtisnin nëpër tregje. Ne i kemi bërë disa prej jush të jenë sprovë për të tjerët. A do të jeni të durueshëm ju? Zoti yt i sheh të gjitha"
        },
        {
            "chapter": 25,
            "verse": 21,
            "text": "Ata, që nuk shpresojnë se do të takohen me Ne, thonë: “Pse nuk na dërgohen neve engjëjt ose të shohim Zotin tonë?” Ata, me të vërtetë, janë treguar kryeneçë dhe kanë kaluar çdo kufi në arrogancë dhe padrejtësi"
        },
        {
            "chapter": 25,
            "verse": 22,
            "text": "Ditën, kur të shohin engjëjt, për keqbërësit nuk do të ketë lajm të mirë dhe do t’u thuhet: “Nuk do të kaloni dot për matanë!”"
        },
        {
            "chapter": 25,
            "verse": 23,
            "text": "Dhe Ne do t’u qasemi veprave që kanë bërë ata dhe do t’i shndërrojmë në pluhur e hi"
        },
        {
            "chapter": 25,
            "verse": 24,
            "text": "Ndërsa banorët e Xhenetit atë ditë do të kenë vendbanim më të mirë dhe vendpushim më të bukur"
        },
        {
            "chapter": 25,
            "verse": 25,
            "text": "Ditën, kur qielli me ré do të hapet e engjëjt do të lëshohen në zbritjen e madhe"
        },
        {
            "chapter": 25,
            "verse": 26,
            "text": "atë ditë pushteti i vërtetë do t’i përkasë vetëm të Gjithëmëshirshmit. Kjo do të jetë ditë e vështirë për jobesimtarët"
        },
        {
            "chapter": 25,
            "verse": 27,
            "text": "Atë Ditë keqbërësi do të hajë gishtat e duarve të veta, duke thënë: “Ah, sikur ta kisha marrë rrugën (e drejtë) me të Dërguarin"
        },
        {
            "chapter": 25,
            "verse": 28,
            "text": "Ah, sikur të mos e kisha bërë filanin mik"
        },
        {
            "chapter": 25,
            "verse": 29,
            "text": "Ai më ka larguar nga Këshilla (Kurani) që më kishte ardhur!” Në të vërtetë, djalli e braktis gjithmonë njeriun në çastin e nevojës"
        },
        {
            "chapter": 25,
            "verse": 30,
            "text": "Dhe i Dërguari do të thotë: “O Zoti im! Populli im e shpërfilli Kuranin, si (diçka) të urryer”"
        },
        {
            "chapter": 25,
            "verse": 31,
            "text": "Dhe, kështu Ne, çdo profeti i kemi kundërvënë një armik nga keqbërësit. Por ty të mjafton Zoti yt si udhërrëfyes dhe ndihmës"
        },
        {
            "chapter": 25,
            "verse": 32,
            "text": "Jobesimtarët thonë: “Përse Kurani nuk i është shpallur i tëri përnjëherë?!” Ne ta kemi shpallur kështu për të forcuar zemrën tënde dhe ta kemi zbuluar qartazi varg pas vargu"
        },
        {
            "chapter": 25,
            "verse": 33,
            "text": "Sapo ata të të sjellin çfarëdo argumenti, Ne të sjellim të Vërtetën dhe shpjegimin më të mirë"
        },
        {
            "chapter": 25,
            "verse": 34,
            "text": "Ata, që do të tubohen me fytyrat përmbys në Xhehenem, do të jenë në vendin më të keq dhe më të larguarit prej rrugës së vërtetë"
        },
        {
            "chapter": 25,
            "verse": 35,
            "text": "Ne i dhamë Musait Librin dhe i bëmë ndihmës vëllanë e tij, Harunin"
        },
        {
            "chapter": 25,
            "verse": 36,
            "text": "Pastaj (u) thamë (atyre): “Shkoni të dy te populli, i cili i quan të rreme shenjat Tona!” Pastaj e shkatërruam atë popull krejtësisht"
        },
        {
            "chapter": 25,
            "verse": 37,
            "text": "Popullin e Nuhut, kur i quajti gënjeshtarë të dërguarit, Ne e fundosëm dhe e bëmë mësim për njerëzit. Për keqbërësit kemi përgatitur një dënim të dhembshëm"
        },
        {
            "chapter": 25,
            "verse": 38,
            "text": "Ne i dënuam fiset Ad dhe Themud, popullin e Ressit, si dhe shumë popujt të tjerë ndërmjet tyre"
        },
        {
            "chapter": 25,
            "verse": 39,
            "text": "Të gjithëve u sollëm shembuj dhe, më pas, të gjithë i shkatërruam krejtësisht"
        },
        {
            "chapter": 25,
            "verse": 40,
            "text": "Ata[236] me kohë kanë kaluar pranë vendbanimit që e shkatërroi shiu i tmerrshëm[237], e vallë, a nuk e kanë parë atë? Jo, ata nuk prisnin të ringjalleshin"
        },
        {
            "chapter": 25,
            "verse": 41,
            "text": "Sa herë që të shohin ty, të marrin vetëm për tallje: “Vallë, këtë ka sjellë Allahu si të dërguar"
        },
        {
            "chapter": 25,
            "verse": 42,
            "text": "Për pak qe duke na shmangur nga hyjnitë tona, po të mos u kishim qëndruar atyre besnikë!” Por, kur të përballen me dënimin, do ta marrin vesh se kush është shmangur më larg rrugës së drejtë"
        },
        {
            "chapter": 25,
            "verse": 43,
            "text": "A e ke parë ti atë që epshin e vet e ka marrë për zot? A do t’i bëhesh mbrojtës atij"
        },
        {
            "chapter": 25,
            "verse": 44,
            "text": "A mendon ti se shumica e tyre dëgjojnë dhe kuptojnë? Ata nuk janë tjetër, veçse si bagëti. Madje, ata janë edhe më të shmangur nga rruga e drejtë"
        },
        {
            "chapter": 25,
            "verse": 45,
            "text": "A nuk e ke parë ti se si Zoti yt e ka zgjatur hijen?! Sikur të kishte dashur, do ta bënte të pandryshueshme? Pastaj Ne e kemi bërë Diellin udhëzues të saj"
        },
        {
            "chapter": 25,
            "verse": 46,
            "text": "pastaj e tërheqim atë (hijen), dalëngadalë pranë Vetes"
        },
        {
            "chapter": 25,
            "verse": 47,
            "text": "Dhe është Ai që jua ka bërë natën mbulesë dhe gjumin pushim, kurse ditën jua ka bërë për të lëvizur"
        },
        {
            "chapter": 25,
            "verse": 48,
            "text": "Është Ai që i dërgon erërat si lajmëtarë të gëzueshëm para mëshirës së Tij, duke lëshuar prej qiellit ujë të pastër"
        },
        {
            "chapter": 25,
            "verse": 49,
            "text": "që nëpërmjet atij të ngjallim vendin e vdekur dhe t’u japim ujë kafshëve dhe shumë njerëzve që Ne i kemi krijuar"
        },
        {
            "chapter": 25,
            "verse": 50,
            "text": "Ne e kemi përsëritur (dhuntinë) që të vënë veshin, por shumica e njerëzve kundërshtojnë e janë mosmirënjohës"
        },
        {
            "chapter": 25,
            "verse": 51,
            "text": "Sikur të donim Ne, do të dërgonim në çdo qytet paralajmërues"
        },
        {
            "chapter": 25,
            "verse": 52,
            "text": "Mos i dëgjo mohuesit, por luftoji ata me forcë nëpërmjet këtij (Kurani)"
        },
        {
            "chapter": 25,
            "verse": 53,
            "text": "Është Ai që i ka lënë të lirë dy ujëra, - njëri i pijshëm e i ëmbël, kurse tjetri i njelmët e i hidhur, - duke ngritur pengesë e kufi të prerë ndërmjet tyre"
        },
        {
            "chapter": 25,
            "verse": 54,
            "text": "Është Ai që ka krijuar prej ujit njeriun, e ka vënë në lidhje me fis nga gjaku dhe nga martesa. Zoti yt është i Plotfuqishëm"
        },
        {
            "chapter": 25,
            "verse": 55,
            "text": "Megjithatë, ata adhurojnë, në vend të Allahut, gjëra që nuk mund t’u sjellin as dobi, as dëm. Jobesimtari është ndihmës (i djallit) kundër Zotit të tij"
        },
        {
            "chapter": 25,
            "verse": 56,
            "text": "Ne të kemi dërguar ty vetëm si sjellës të lajmit të mirë dhe paralajmërues"
        },
        {
            "chapter": 25,
            "verse": 57,
            "text": "Thuaj: “Unë nuk kërkoj nga ju kurrfarë shpërblimi, por vetëm që, kush të dëshirojë, le të ndjekë rrugën (që e shpie) drejt Zotit të tij”"
        },
        {
            "chapter": 25,
            "verse": 58,
            "text": "Mbështetu në të Gjithëjetshmin, i Cili nuk vdes dhe madhëroje Atë me falënderim! Ai i di mjaft mirë gjynahet e robërve të Vet"
        },
        {
            "chapter": 25,
            "verse": 59,
            "text": "Është Ai, i Cili krijoi qiejt, Tokën dhe gjithçka që gjendet midis tyre për gjashtë ditë e pastaj u ngrit mbi Fron. Ai është i Gjithëmëshirshmi dhe pyet për Atë ata që dinë"
        },
        {
            "chapter": 25,
            "verse": 60,
            "text": "Kur atyre u thuhet: “Bëjini sexhde të Gjithëmëshirshmit”, ata thonë: “Çfarë është i Gjithëmëshirshmi? Vallë, t’i biem në sexhde atij që na urdhëron ti?” Kjo u shton atyre më shumë largim (prej fesë)"
        },
        {
            "chapter": 25,
            "verse": 61,
            "text": "Qoftë i lartësuar Ai, i Cili e ka stolisur qiellin me yjësi dhe ka vënë në të një Kandil të ndritshëm dhe një Hënë që ndriçon"
        },
        {
            "chapter": 25,
            "verse": 62,
            "text": "Ai krijoi natën dhe ditën që të vijnë njëra pas tjetrës, si këshillë për ata që duan ta kujtojnë ose duan ta falënderojnë"
        },
        {
            "chapter": 25,
            "verse": 63,
            "text": "Robërit e të Gjithëmëshirshmit janë ata që ecin thjesht nëpër Tokë dhe, kur të paditurit i sulmojnë me fjalë, ata përgjigjen: “Paqe qoftë!”"
        },
        {
            "chapter": 25,
            "verse": 64,
            "text": "dhe ata që e kalojnë natën duke iu falur Zotit të tyre në sexhde dhe në këmbë"
        },
        {
            "chapter": 25,
            "verse": 65,
            "text": "dhe ata që thonë: “O Zoti ynë, largoje prej nesh ndëshkimin e Xhehenemit, sepse, me të vërtetë, dënimi i tij është i përjetshëm"
        },
        {
            "chapter": 25,
            "verse": 66,
            "text": "e ai është vendbanim dhe vendstrehim i keq”"
        },
        {
            "chapter": 25,
            "verse": 67,
            "text": "dhe ata që, kur shpenzojnë, nuk janë as dorëshpuar, as dorështrënguar, por i përmbahen të mesmes"
        },
        {
            "chapter": 25,
            "verse": 68,
            "text": "dhe ata që, pos Allahut, nuk adhurojnë zot tjetër, nuk vrasin njeri, gjë që Allahu e ka ndaluar, përveçse me të drejtë[238] dhe që nuk bëjnë kurvëri. E kush i bën këto, do të marrë gjynahe"
        },
        {
            "chapter": 25,
            "verse": 69,
            "text": "Ndëshkimi do t’i dyfishohet në Ditën e Kiametit dhe ai do të qëndrojë përherë në këtë fatkeqësi i poshtëruar"
        },
        {
            "chapter": 25,
            "verse": 70,
            "text": "Përjashtim bën ai që pendohet, beson dhe punon vepra të mira. Një njeriu të tillë Allahu ia ndërron veprat e këqija në të mira. Allahu është Falës e Mëshirëplotë"
        },
        {
            "chapter": 25,
            "verse": 71,
            "text": "Ndërsa, ai që pendohet dhe bën vepra të mira, është i kthyer krejtësisht nga Allahu"
        },
        {
            "chapter": 25,
            "verse": 72,
            "text": "(Kështu janë) edhe ata që nuk dëshmojnë në mënyrë të gënjeshtërt e, kur kalojnë pranë kotësive, kalojnë me dinjitet"
        },
        {
            "chapter": 25,
            "verse": 73,
            "text": "edhe ata, që, kur paralajmërohen nga shpalljet e Zotit të tyre, nuk bëhen as të shurdhër, as të verbër"
        },
        {
            "chapter": 25,
            "verse": 74,
            "text": "edhe ata që thonë: “O Zoti ynë, dhurona nga gratë tona dhe trashëgimtarët tanë, ç’është prehje për sytë tanë dhe bëna shembull për të mirët!”"
        },
        {
            "chapter": 25,
            "verse": 75,
            "text": "Njerëz të tillë do të shpërblehen me Xhenet të lartë për durimin e tyre dhe do të mirëpriten e do të gjejnë paqe"
        },
        {
            "chapter": 25,
            "verse": 76,
            "text": "Aty do të qëndrojnë përherë; sa vendbanim dhe vendstrehim i mrekullueshëm që është ai"
        },
        {
            "chapter": 25,
            "verse": 77,
            "text": "Thuaj: “Zoti im nuk do t’ju përfillte, sikur të mos ishte lutja juaj. Por ju (i) keni përgënjeshtruar (Shpalljet e Tij), andaj dënimi për ju do të jetë i pashmangshëm”"
        }
    ]
}
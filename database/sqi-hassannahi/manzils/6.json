{
    "manzils": [
        {
            "chapter": 37,
            "verse": 1,
            "text": "Betohem në ata (engjëj) që janë të radhitur"
        },
        {
            "chapter": 37,
            "verse": 2,
            "text": "dhe në ata që pengojnë (të keqen)"
        },
        {
            "chapter": 37,
            "verse": 3,
            "text": "dhe në ata që e lexojnë Kuranin"
        },
        {
            "chapter": 37,
            "verse": 4,
            "text": "se, në të vërtetë, Zoti juaj është Një"
        },
        {
            "chapter": 37,
            "verse": 5,
            "text": "Zot i qiejve dhe i Tokës dhe çfarë gjendet mes tyre dhe Zot i lindjeve (të diellit)"
        },
        {
            "chapter": 37,
            "verse": 6,
            "text": "Ne e kemi stolisur qiellin e kësaj bote me shkëlqimin e yjeve"
        },
        {
            "chapter": 37,
            "verse": 7,
            "text": "mbrojtje nga djajtë kryeneçë"
        },
        {
            "chapter": 37,
            "verse": 8,
            "text": "(Kështu që) ata nuk e përgjojnë dot Grupin më të Lartë (engjëjt lart në qiej) dhe qëllohen (me meteorë) nga të gjitha anët"
        },
        {
            "chapter": 37,
            "verse": 9,
            "text": "Pastaj, ashtu të përzënë do të kenë vuajtje të përhershme (në jetën tjetër)"
        },
        {
            "chapter": 37,
            "verse": 10,
            "text": "(Djajtë nuk përgjojnë dot), veç atij që grabit diçka e që e ndjek një yll verbues"
        },
        {
            "chapter": 37,
            "verse": 11,
            "text": "Pyeti (o Muhamed) ata (mekas jobesimtarë): A është më i vështirë krijimi i tyre apo i të gjitha gjërave të tjera që i kemi krijuar? Ata i kemi krijuar nga balta ngjitëse"
        },
        {
            "chapter": 37,
            "verse": 12,
            "text": "Ti çuditesh (pse ata s’të besojnë), ndërsa ata të përqeshin (pse çuditesh)"
        },
        {
            "chapter": 37,
            "verse": 13,
            "text": "e, kur u drejtohen këshilla, ata nuk ua vënë veshin"
        },
        {
            "chapter": 37,
            "verse": 14,
            "text": "Kur shohin një mrekulli, ata e nxisin njëri-tjetrin për t’u tallur"
        },
        {
            "chapter": 37,
            "verse": 15,
            "text": "dhe thonë: “Kjo s’është gjë tjetër, veçse një magji e kulluar!”"
        },
        {
            "chapter": 37,
            "verse": 16,
            "text": "(Ata thonë): “Vallë, kur të vdesim dhe të bëhemi eshtra e pluhur, a thua njëmend do të ringjallemi"
        },
        {
            "chapter": 37,
            "verse": 17,
            "text": "Edhe paraardhësit tanë të lashtë?”"
        },
        {
            "chapter": 37,
            "verse": 18,
            "text": "Thuaju: “Po dhe do të jeni të poshtëruar!”"
        },
        {
            "chapter": 37,
            "verse": 19,
            "text": "Ai (zëri i bririt të ringjalljes) do të jetë një zë i vetëm dhe të gjithë (mohuesit e ringjallur) do të shohin (se ç’do të bëhet me ta)"
        },
        {
            "chapter": 37,
            "verse": 20,
            "text": "dhe do të thonë: “Mjerë për ne, kjo është Dita e Gjykimit!”"
        },
        {
            "chapter": 37,
            "verse": 21,
            "text": "Po, kjo është Dita e Gjykimit, të cilën ju e keni përgënjeshtruar"
        },
        {
            "chapter": 37,
            "verse": 22,
            "text": "(Engjëjve do t’u thuhet): “Mblidhini njerëzit e këqij, shokët e tyre (djaj) dhe idhujt që i kanë adhuruar"
        },
        {
            "chapter": 37,
            "verse": 23,
            "text": "krahas Allahut e tregojuni atyre rrugën e Zjarrit flakërues"
        },
        {
            "chapter": 37,
            "verse": 24,
            "text": "Ndalini ata, se do të pyeten"
        },
        {
            "chapter": 37,
            "verse": 25,
            "text": "“Ç’keni që nuk e ndihmoni njëri-tjetrin?”"
        },
        {
            "chapter": 37,
            "verse": 26,
            "text": "Por, atë Ditë ata do të jenë plotësisht të dorëzuar"
        },
        {
            "chapter": 37,
            "verse": 27,
            "text": "e do t’i afrohen njëri-tjetrit, duke u grindur"
        },
        {
            "chapter": 37,
            "verse": 28,
            "text": "(Pasuesit) do t’u thonë (prijësve): “Ju na vinit nga ana e djathtë[273]”"
        },
        {
            "chapter": 37,
            "verse": 29,
            "text": "Ata do të përgjigjen: “Jo, ju vetë nuk ishit besimtarë"
        },
        {
            "chapter": 37,
            "verse": 30,
            "text": "Ne nuk kishim kurrfarë pushteti mbi ju, por ju ishit popull i pabindur"
        },
        {
            "chapter": 37,
            "verse": 31,
            "text": "E kështu u përmbush fjala e Zotit kundër nesh; ne të gjithë do ta shijojmë me siguri dënimin"
        },
        {
            "chapter": 37,
            "verse": 32,
            "text": "Ne ju mashtruam ju, por edhe vetë ishim të mashtruar.”"
        },
        {
            "chapter": 37,
            "verse": 33,
            "text": "Atë Ditë, të gjithë ata do të jenë së bashku në dënim"
        },
        {
            "chapter": 37,
            "verse": 34,
            "text": "Ne kështu veprojmë me keqbërësit"
        },
        {
            "chapter": 37,
            "verse": 35,
            "text": "sepse, kur u thuhej atyre: “Nuk ka zot tjetër (të vërtetë) veç Allahut!” - ata tregoheshin mendjemëdhenj"
        },
        {
            "chapter": 37,
            "verse": 36,
            "text": "dhe thoshin: “Vallë, a t’i braktisim hyjnitë tona për shkak të një poeti të marrë?”"
        },
        {
            "chapter": 37,
            "verse": 37,
            "text": "Nuk është ashtu (siç thonë ata), por ai (Muhamedi a.s.) ka sjellë të vërtetën dhe ka pohuar atë që thonin të dërguarit e mëparshëm"
        },
        {
            "chapter": 37,
            "verse": 38,
            "text": "Sigurisht, ju do ta provoni dënimin e dhembshëm"
        },
        {
            "chapter": 37,
            "verse": 39,
            "text": "dhe do të shpërbleheni vetëm sipas asaj që keni bërë"
        },
        {
            "chapter": 37,
            "verse": 40,
            "text": "Kurse robërit e sinqertë të Allahut"
        },
        {
            "chapter": 37,
            "verse": 41,
            "text": "do të kenë mirësi të caktuara dhe"
        },
        {
            "chapter": 37,
            "verse": 42,
            "text": "fruta të ndryshme e do të jenë të respektuar"
        },
        {
            "chapter": 37,
            "verse": 43,
            "text": "në kopshtet e lumturisë"
        },
        {
            "chapter": 37,
            "verse": 44,
            "text": "në kolltukë, përballë njëri-tjetrit"
        },
        {
            "chapter": 37,
            "verse": 45,
            "text": "Aty do t’u shërbehet një gotë e mbushur nga një burim i rrjedhshëm"
        },
        {
            "chapter": 37,
            "verse": 46,
            "text": "(me pije) të bardhë e të shijshme për ata që do ta pinë"
        },
        {
            "chapter": 37,
            "verse": 47,
            "text": "Prej saj as nuk do të trullosen dhe as nuk do të dehen"
        },
        {
            "chapter": 37,
            "verse": 48,
            "text": "Pranë tyre do të jenë gra me shikim të ulur e sy të bukur"
        },
        {
            "chapter": 37,
            "verse": 49,
            "text": "sikur të ishin vezë të ruajtura mirë"
        },
        {
            "chapter": 37,
            "verse": 50,
            "text": "Ata do t’i qasen njëri-tjetrit e do të bisedojnë"
        },
        {
            "chapter": 37,
            "verse": 51,
            "text": "Dhe njëri prej tyre do të thotë: “Unë kam pasur një shok"
        },
        {
            "chapter": 37,
            "verse": 52,
            "text": "i cili më thoshte: “Vallë, edhe ti je nga ata që besojnë"
        },
        {
            "chapter": 37,
            "verse": 53,
            "text": "se, kur të vdesim e të bëhemi eshtra e pluhur, do të japim llogari vërtet?!”"
        },
        {
            "chapter": 37,
            "verse": 54,
            "text": "A doni ta shikoni (atë që më qortonte për shkak të besimit tim)?”"
        },
        {
            "chapter": 37,
            "verse": 55,
            "text": "Dhe ai do të shikojë poshtë dhe do ta shohë atë në mes të Zjarrit flakërues"
        },
        {
            "chapter": 37,
            "verse": 56,
            "text": "e do t’i thotë: “Për Allahun! Për pak më shkatërrove edhe mua"
        },
        {
            "chapter": 37,
            "verse": 57,
            "text": "Po të mos ishte dhuntia e Zotit tim, edhe unë do të isha në zjarr (bashkë me ty)”"
        },
        {
            "chapter": 37,
            "verse": 58,
            "text": "(Banorët e Xhenetit do të thonë:) “A nuk do të vdesim më"
        },
        {
            "chapter": 37,
            "verse": 59,
            "text": "përveç vdekjes së parë? Dhe as nuk do të dënohemi?”"
        },
        {
            "chapter": 37,
            "verse": 60,
            "text": "Vërtet, kjo është fitorja më e madhe"
        },
        {
            "chapter": 37,
            "verse": 61,
            "text": "Për diçka të tillë, le të përpiqen punëtorët"
        },
        {
            "chapter": 37,
            "verse": 62,
            "text": "A është më e mirë kjo gjendje apo pema e zekumit"
        },
        {
            "chapter": 37,
            "verse": 63,
            "text": "Ne e kemi bërë atë si mundim për keqbërësit"
        },
        {
            "chapter": 37,
            "verse": 64,
            "text": "Njëmend, kjo pemë del nga fundi i Zjarrit flakërues"
        },
        {
            "chapter": 37,
            "verse": 65,
            "text": "dhe frutat e saj janë si kokat e djajve"
        },
        {
            "chapter": 37,
            "verse": 66,
            "text": "Me të vërtetë, ata do ta hanë këtë frutë dhe me të do ta mbushin barkun"
        },
        {
            "chapter": 37,
            "verse": 67,
            "text": "Pastaj, ata do të kenë një përzierje me ujë të nxehtë (për të pirë)"
        },
        {
            "chapter": 37,
            "verse": 68,
            "text": "e pas kësaj, me siguri, kthimi i tyre do të jetë në Zjarrin flakërues"
        },
        {
            "chapter": 37,
            "verse": 69,
            "text": "Ata i gjetën etërit e tyre në humbje"
        },
        {
            "chapter": 37,
            "verse": 70,
            "text": "dhe kështu vazhduan pas gjurmëve të tyre"
        },
        {
            "chapter": 37,
            "verse": 71,
            "text": "Por, edhe para tyre humbën (rrugën) shumica e popujve të lashtë"
        },
        {
            "chapter": 37,
            "verse": 72,
            "text": "Në të vërtetë, Ne u dërguam atyre paralajmërues"
        },
        {
            "chapter": 37,
            "verse": 73,
            "text": "E tani shiko se cili qe fundi i atyre që u paralajmëruan"
        },
        {
            "chapter": 37,
            "verse": 74,
            "text": "përveç robërve të sinqertë të Allahut"
        },
        {
            "chapter": 37,
            "verse": 75,
            "text": "Kur Nuhu Na thirri (në ndihmë), Ne iu përgjigjëm bukur"
        },
        {
            "chapter": 37,
            "verse": 76,
            "text": "e shpëtuam atë dhe familjen e tij prej katastrofës së madhe"
        },
        {
            "chapter": 37,
            "verse": 77,
            "text": "i lamë në jetë vetëm pasardhësit e tij"
        },
        {
            "chapter": 37,
            "verse": 78,
            "text": "dhe e lamë atë kujtim te brezat e tjerë"
        },
        {
            "chapter": 37,
            "verse": 79,
            "text": "“Paqja qoftë me Nuhun ndërmjet gjithë krijesave!”"
        },
        {
            "chapter": 37,
            "verse": 80,
            "text": "Ne, kështu i shpërblejmë punëdrejtët"
        },
        {
            "chapter": 37,
            "verse": 81,
            "text": "Ai është vërtet nga robërit Tanë besimtarë"
        },
        {
            "chapter": 37,
            "verse": 82,
            "text": "Pastaj i fundosëm të tjerët"
        },
        {
            "chapter": 37,
            "verse": 83,
            "text": "Pa dyshim që një nga ithtarët e (besimit të) tij (Nuhut) ishte Ibrahimi"
        },
        {
            "chapter": 37,
            "verse": 84,
            "text": "Ai i erdhi Zotit të vet me zemër të pastër"
        },
        {
            "chapter": 37,
            "verse": 85,
            "text": "kur i tha babait dhe popullit të vet: “Çfarë adhuroni ju"
        },
        {
            "chapter": 37,
            "verse": 86,
            "text": "Vallë, a dëshironi hyjni të rreme në vend të Allahut"
        },
        {
            "chapter": 37,
            "verse": 87,
            "text": "Çfarë mendoni ju për Zotin e gjithësisë?”"
        },
        {
            "chapter": 37,
            "verse": 88,
            "text": "Pastaj u hodhi një shikim yjeve"
        },
        {
            "chapter": 37,
            "verse": 89,
            "text": "e tha: “Unë jam i sëmurë”"
        },
        {
            "chapter": 37,
            "verse": 90,
            "text": "Ata u larguan prej tij, duke e lënë pas"
        },
        {
            "chapter": 37,
            "verse": 91,
            "text": "Pastaj, ai u përvodh te hyjnitë e tyre dhe u tha: “A nuk po hani"
        },
        {
            "chapter": 37,
            "verse": 92,
            "text": "Ç’keni, përse nuk flisni?”"
        },
        {
            "chapter": 37,
            "verse": 93,
            "text": "Iu afrua atyre kalimthi, duke i goditur me dorën e djathtë"
        },
        {
            "chapter": 37,
            "verse": 94,
            "text": "(Mbasi u kthyen dhe panë idhujt e thyer) njerëzit nxituan nga ai"
        },
        {
            "chapter": 37,
            "verse": 95,
            "text": "Ai u tha: “Vallë, ju adhuroni ato që i keni gdhendur vetë"
        },
        {
            "chapter": 37,
            "verse": 96,
            "text": "ndërkohë që Allahu është Ai që ju ka krijuar ju dhe gjithçka që bëni?!”"
        },
        {
            "chapter": 37,
            "verse": 97,
            "text": "Ata thanë: “Përgatitni për të një furrë dhe hidheni në zjarrin flakërues!”"
        },
        {
            "chapter": 37,
            "verse": 98,
            "text": "Dhe deshën t’i ngrinin një kurth, por Ne i bëmë ata më të poshtëruarit"
        },
        {
            "chapter": 37,
            "verse": 99,
            "text": "Ai tha: “Unë po shkoj te Zoti im. Ai do të më udhëzojë.”"
        },
        {
            "chapter": 37,
            "verse": 100,
            "text": "“O Zoti im, dhuromë një fëmijë prej të mirëve!”"
        },
        {
            "chapter": 37,
            "verse": 101,
            "text": "Dhe Ne i dhamë lajmin e gëzuar për një djalë të mbarë"
        },
        {
            "chapter": 37,
            "verse": 102,
            "text": "Kur fëmija u rrit aq sa ta ndihmonte në punë, Ibrahimi i tha: “O djali im, kam parë ëndërr se duhet të të flijoj. Çfarë mendon ti?” – I biri i tha: “O ati im, vepro ashtu siç je urdhëruar! Dashtë Allahu, unë do të jem i durueshëm!”"
        },
        {
            "chapter": 37,
            "verse": 103,
            "text": "Pasi iu nënshtruan që të dy urdhrit, (Ibrahimi) e vuri (Ismailin) me ballë përtokë"
        },
        {
            "chapter": 37,
            "verse": 104,
            "text": "Ne e thirrëm: “O Ibrahim"
        },
        {
            "chapter": 37,
            "verse": 105,
            "text": "ti e përmbushe ëndrrën.” Vërtet, Ne kështu i shpërblejmë punëmirët"
        },
        {
            "chapter": 37,
            "verse": 106,
            "text": "Kjo, me të vërtetë ka qenë një sprovë e qartë"
        },
        {
            "chapter": 37,
            "verse": 107,
            "text": "Dhe Ne e zëvendësuam atë (Ismailin) me një kurban të madh"
        },
        {
            "chapter": 37,
            "verse": 108,
            "text": "dhe i lamë atij (Ibrahimit) kujtim të mirë në brezat e mëvonshëm"
        },
        {
            "chapter": 37,
            "verse": 109,
            "text": "“Paqja qoftë mbi Ibrahimin!”"
        },
        {
            "chapter": 37,
            "verse": 110,
            "text": "Ja, kështu, Ne i shpërblejmë punëmirët"
        },
        {
            "chapter": 37,
            "verse": 111,
            "text": "Ai ka qenë vërtet një nga robërit Tanë besimtarë"
        },
        {
            "chapter": 37,
            "verse": 112,
            "text": "Ne i dhamë atij lajmin e mirë për (lindjen e) Is’hakut, profet prej njerëzve të mirë"
        },
        {
            "chapter": 37,
            "verse": 113,
            "text": "Dhe Ne e bekuam atë dhe Is’hakun, por midis pasardhësve të tyre, përveç punëmirëve, ka edhe të atillë që e kanë ngarkuar dukshëm veten me gjynahe"
        },
        {
            "chapter": 37,
            "verse": 114,
            "text": "Ne i dhamë dhuntinë Tonë Musait dhe Harunit"
        },
        {
            "chapter": 37,
            "verse": 115,
            "text": "dhe i shpëtuam ata të dy dhe popullin e tyre nga mjerimi i madh"
        },
        {
            "chapter": 37,
            "verse": 116,
            "text": "Ne i ndihmuam dhe ata ngadhënjyen"
        },
        {
            "chapter": 37,
            "verse": 117,
            "text": "Ne u dhamë atyre Librin e qartë"
        },
        {
            "chapter": 37,
            "verse": 118,
            "text": "i udhëzuam në rrugën e drejtë"
        },
        {
            "chapter": 37,
            "verse": 119,
            "text": "dhe u lamë kujtim të mirë për ta brezave të mëvonshëm"
        },
        {
            "chapter": 37,
            "verse": 120,
            "text": "“Paqja qoftë mbi Musain dhe Harunin!”"
        },
        {
            "chapter": 37,
            "verse": 121,
            "text": "Ja, kështu, Ne i shpërblejmë punëmirët"
        },
        {
            "chapter": 37,
            "verse": 122,
            "text": "E pa dyshim, ata të dy janë nga robërit Tanë besimtarë"
        },
        {
            "chapter": 37,
            "verse": 123,
            "text": "Edhe Iljasi ka qenë vërtet një prej të dërguarve"
        },
        {
            "chapter": 37,
            "verse": 124,
            "text": "Ai i tha popullit të vet: “A nuk po i frikësoheni Allahut?!”"
        },
        {
            "chapter": 37,
            "verse": 125,
            "text": "Vallë, a i luteni ju Ba‘lit[275], ndërsa braktisni Krijuesin më të mirë"
        },
        {
            "chapter": 37,
            "verse": 126,
            "text": "Allahun, Zotin tuaj dhe Zotin e të parëve tuaj të lashtë?!”"
        },
        {
            "chapter": 37,
            "verse": 127,
            "text": "Ata e quajtën atë gënjeshtar dhe, për këtë shkak, do të çohen (në dënimin e Zjarrit)"
        },
        {
            "chapter": 37,
            "verse": 128,
            "text": "përveç robërve të sinqertë të Allahut"
        },
        {
            "chapter": 37,
            "verse": 129,
            "text": "Dhe Ne i lamë atij kujtim të mirë te brezat e mëvonshëm"
        },
        {
            "chapter": 37,
            "verse": 130,
            "text": "“Paqja qoftë mbi Iljasin!”"
        },
        {
            "chapter": 37,
            "verse": 131,
            "text": "Ja, kështu, Ne i shpërblejmë punëmirët"
        },
        {
            "chapter": 37,
            "verse": 132,
            "text": "Ai ka qenë vërtet një nga robërit Tanë besimtarë"
        },
        {
            "chapter": 37,
            "verse": 133,
            "text": "Sigurisht, edhe Luti ka qenë njëri prej të dërguarve"
        },
        {
            "chapter": 37,
            "verse": 134,
            "text": "Ne e shpëtuam atë dhe tërë familjen e tij"
        },
        {
            "chapter": 37,
            "verse": 135,
            "text": "përveç plakës që mbeti prapa me të dënuarit"
        },
        {
            "chapter": 37,
            "verse": 136,
            "text": "pastaj i zhdukëm të tjerët"
        },
        {
            "chapter": 37,
            "verse": 137,
            "text": "Ju që kaloni pranë rrënojave të tyre në mëngjes"
        },
        {
            "chapter": 37,
            "verse": 138,
            "text": "dhe natën, a nuk po e mblidhni mendjen"
        },
        {
            "chapter": 37,
            "verse": 139,
            "text": "Junusi ka qenë gjithashtu njëri nga të dërguarit"
        },
        {
            "chapter": 37,
            "verse": 140,
            "text": "Ai nxitoi drejt një anijeje të mbushur plot e përplot"
        },
        {
            "chapter": 37,
            "verse": 141,
            "text": "dhe hodhi short (me detarët se kush duhej të hidhej)[276] dhe humbi"
        },
        {
            "chapter": 37,
            "verse": 142,
            "text": "Pastaj atë e gëlltiti një balenë, se ai kishte bërë diçka të gabuar"
        },
        {
            "chapter": 37,
            "verse": 143,
            "text": "dhe, po të mos ishte nga ata që i luten Allahut"
        },
        {
            "chapter": 37,
            "verse": 144,
            "text": "me siguri do të mbetej në barkun e saj deri në Ditën e Ringjalljes"
        },
        {
            "chapter": 37,
            "verse": 145,
            "text": "Por Ne e hodhëm atë në një breg të shkretë, duke qenë i sëmurë"
        },
        {
            "chapter": 37,
            "verse": 146,
            "text": "Dhe bëmë që sipër tij të mbinte një bimë kungulli (për t’i bërë hije)"
        },
        {
            "chapter": 37,
            "verse": 147,
            "text": "Pastaj e dërguam atë te njëqind mijë e më tepër njerëz"
        },
        {
            "chapter": 37,
            "verse": 148,
            "text": "dhe ata i besuan, prandaj u dhamë jetë të këndshme për një kohë"
        },
        {
            "chapter": 37,
            "verse": 149,
            "text": "Pyeti ata (o Muhamed): “Vallë, për Zotin tënd janë vajzat, ndërsa për vete kanë djemtë"
        },
        {
            "chapter": 37,
            "verse": 150,
            "text": "Apo Ne i krijuam engjëjt si femra e ata ishin dëshmitarë?!”"
        },
        {
            "chapter": 37,
            "verse": 151,
            "text": "Sigurisht që ata shpifin kur thonë"
        },
        {
            "chapter": 37,
            "verse": 152,
            "text": "“Allahu ka lindur fëmijë”! - Ata, në të vërtetë, janë gënjeshtarë"
        },
        {
            "chapter": 37,
            "verse": 153,
            "text": "Vallë, Ai ka parapëlqyer vajzat ndaj djemve"
        },
        {
            "chapter": 37,
            "verse": 154,
            "text": "Çfarë keni që gjykoni kështu"
        },
        {
            "chapter": 37,
            "verse": 155,
            "text": "A nuk po mendoni"
        },
        {
            "chapter": 37,
            "verse": 156,
            "text": "Apo keni ndonjë provë të qartë për atë që thoni"
        },
        {
            "chapter": 37,
            "verse": 157,
            "text": "Sillni librin tuaj, nëse thoni të vërtetën"
        },
        {
            "chapter": 37,
            "verse": 158,
            "text": "Idhujtarët kanë trilluar farefisni ndërmjet Zotit dhe xhindeve, kurse xhindet e dinë se ata do të sillen të gjithë para Tij"
        },
        {
            "chapter": 37,
            "verse": 159,
            "text": "Lavdi Allahut, qoftë i pastër nga ajo që ata ia veshin Atij"
        },
        {
            "chapter": 37,
            "verse": 160,
            "text": "Por robërit e sinqertë të Allahut nuk adhurojnë askënd tjetër përveç Tij"
        },
        {
            "chapter": 37,
            "verse": 161,
            "text": "“Me të vërtetë, as ju, as idhujt tuaj"
        },
        {
            "chapter": 37,
            "verse": 162,
            "text": "nuk mund të mashtroni askënd kundër (Atij)"
        },
        {
            "chapter": 37,
            "verse": 163,
            "text": "përveç atyre, që do të digjen në Zjarrin flakërues"
        },
        {
            "chapter": 37,
            "verse": 164,
            "text": "Çdonjëri prej nesh e ka vendin e caktuar (në qiell, ku adhuron Allahun)"
        },
        {
            "chapter": 37,
            "verse": 165,
            "text": "Ne jemi ata që qëndrojmë në radhë"
        },
        {
            "chapter": 37,
            "verse": 166,
            "text": "dhe ne jemi ata që e lavdërojmë Atë!”"
        },
        {
            "chapter": 37,
            "verse": 167,
            "text": "Edhe pse ata (idhujtarët mekas) thoshin"
        },
        {
            "chapter": 37,
            "verse": 168,
            "text": "“Sikur të kishim një Libër nga popujt e mëparshëm"
        },
        {
            "chapter": 37,
            "verse": 169,
            "text": "ne, me siguri, do të ishim robër të sinqertë të Allahut”"
        },
        {
            "chapter": 37,
            "verse": 170,
            "text": "ata e mohuan Kuranin, por së shpejti do ta marrin vesh"
        },
        {
            "chapter": 37,
            "verse": 171,
            "text": "Shumë kohë më parë Ne u premtuam robërve Tanë të dërguar"
        },
        {
            "chapter": 37,
            "verse": 172,
            "text": "se ata do të ndihmohen (prej Nesh)"
        },
        {
            "chapter": 37,
            "verse": 173,
            "text": "dhe se ushtritë tona do të jenë me siguri fitimtare"
        },
        {
            "chapter": 37,
            "verse": 174,
            "text": "Andaj, largohu prej tyre për njëfarë kohe"
        },
        {
            "chapter": 37,
            "verse": 175,
            "text": "Vështroji ata (kur t’u zbresë dënimi), se edhe ata do ta shohin (si janë pasojat e mosbesimit të tyre)"
        },
        {
            "chapter": 37,
            "verse": 176,
            "text": "Vallë, a mos po kërkojnë ata shpejtimin e dënimit Tonë"
        },
        {
            "chapter": 37,
            "verse": 177,
            "text": "Kur t’u bjerë në mesin e tyre, mëngjesi i atyre që janë paralajmëruar do të jetë shumë i shëmtuar"
        },
        {
            "chapter": 37,
            "verse": 178,
            "text": "Andaj, largohu prej tyre për njëfarë kohe"
        },
        {
            "chapter": 37,
            "verse": 179,
            "text": "Vështroji ata, se edhe ata do ta shohin"
        },
        {
            "chapter": 37,
            "verse": 180,
            "text": "I lartësuar qoftë Zoti yt, Zoti i Madhështisë e i Lavdisë, mbi çfarë i veshin ata"
        },
        {
            "chapter": 37,
            "verse": 181,
            "text": "Paqja qoftë mbi të dërguarit"
        },
        {
            "chapter": 37,
            "verse": 182,
            "text": "dhe të gjitha lavdet e falënderimet qofshin për Allahun, Zotin e botëve"
        },
        {
            "chapter": 38,
            "verse": 1,
            "text": "Sâd! Betohem në Kuranin plot këshilla"
        },
        {
            "chapter": 38,
            "verse": 2,
            "text": "(se ti Muhamed thua të vërtetën), por jobesimtarët janë mendjemëdhenj dhe kundërshtues"
        },
        {
            "chapter": 38,
            "verse": 3,
            "text": "Sa e sa breza para tyre, Ne i kemi zhdukur; ata kanë thirrur për mëshirë, por ka qenë vonë"
        },
        {
            "chapter": 38,
            "verse": 4,
            "text": "Ata (mekasit) çuditen për ardhjen e një paralajmëruesi nga gjiri i tyre dhe jobesimtarët thonë: “Ky është magjistar dhe gënjeshtar"
        },
        {
            "chapter": 38,
            "verse": 5,
            "text": "A mos kërkon ai, që të gjithë zotat t’i bëjë një Zot të Vetëm? Vërtet që kjo është një gjë e çuditshme!”"
        },
        {
            "chapter": 38,
            "verse": 6,
            "text": "Paria e tyre largohet, duke thënë: “Mos ia vini veshin dhe qëndroni të durueshëm pranë zotave tuaj! Kjo është puna që duhet bërë vërtet"
        },
        {
            "chapter": 38,
            "verse": 7,
            "text": "Këtë (monoteizëm) nuk e kemi dëgjuar në fenë e fundit (fenë e krishterë). Ky është vetëm një trillim i gënjeshtërt"
        },
        {
            "chapter": 38,
            "verse": 8,
            "text": "Pse, vetëm atij i është shpallur Fjala e Allahut ndërmjet nesh?!” Po, ata dyshojnë në Këshillën Time, sepse ende nuk e kanë provuar dënimin Tim"
        },
        {
            "chapter": 38,
            "verse": 9,
            "text": "A mos vallë, ata kanë në dorë thesaret e mëshirës së Zotit tënd, të Plotfuqishmit, Dhuruesit"
        },
        {
            "chapter": 38,
            "verse": 10,
            "text": "Apo i tyre është pushteti i qiejve, i Tokës dhe ç’ka midis tyre?! Atëherë le të ngjiten me litar (në qiell)"
        },
        {
            "chapter": 38,
            "verse": 11,
            "text": "Grupi i tyre (mekasve) është vetëm një prej ushtrive, të cilat do të shpartallohen"
        },
        {
            "chapter": 38,
            "verse": 12,
            "text": "Edhe para tyre ka përgënjeshtruar populli i Nuhut, fisi Ad dhe Faraoni - njeriu i hunjve (ku torturonte njerëzit)"
        },
        {
            "chapter": 38,
            "verse": 13,
            "text": "por edhe fisi Themud, edhe populli i Lutit, edhe banorët e Ejkës; ata ishin vërtet ushtri të fuqishme"
        },
        {
            "chapter": 38,
            "verse": 14,
            "text": "Të gjithë ata i quajtën të dërguarit gënjeshtarë, andaj e merituan dënimin Tim"
        },
        {
            "chapter": 38,
            "verse": 15,
            "text": "Kurse këta (mekasit) presin vetëm një britmë (fryrjen e parë të bririt) që nuk do të pushojë"
        },
        {
            "chapter": 38,
            "verse": 16,
            "text": "Ata thonë: “O Zoti ynë, shpejtona pjesën tonë (të dënimit) para Ditës së Llogarisë!”"
        },
        {
            "chapter": 38,
            "verse": 17,
            "text": "Ti duroje atë që thonë ata dhe kujtoje robin Tonë të fuqishëm, Davudin, që përherë i drejtohej Zotit"
        },
        {
            "chapter": 38,
            "verse": 18,
            "text": "Ne ia nënshtruam malet që, bashkë me të, t’i luteshin Allahut, në mbrëmje dhe në mëngjes"
        },
        {
            "chapter": 38,
            "verse": 19,
            "text": "edhe shpendët e tubuar. Të gjithë i drejtoheshin Atij"
        },
        {
            "chapter": 38,
            "verse": 20,
            "text": "Ne ia forcuam mbretërinë dhe i dhamë mençuri e dijeni për të gjykuar"
        },
        {
            "chapter": 38,
            "verse": 21,
            "text": "A e ke dëgjuar historinë e dy kundërshtarëve, që hipën mbi murin e faltores së tij"
        },
        {
            "chapter": 38,
            "verse": 22,
            "text": "Kur hynë te Davudi, ai u frikësua prej tyre. Ata thanë: “Mos u frikëso! Ne jemi dy kundërshtarë, një nga të cilët i ka bërë padrejtësi tjetrit, prandaj gjyko me drejtësi dhe mos u shmang (prej së vërtetës), por na udhëzo në rrugë të drejtë”"
        },
        {
            "chapter": 38,
            "verse": 23,
            "text": "(Njëri prej tyre tha:) “Ky është vëllai im. Ai ka nëntëdhjetë e nëntë dele, kurse unë kam vetëm një dele, andaj më tha: “Ma jep mua atë!” - dhe më mundi me fjalë.”"
        },
        {
            "chapter": 38,
            "verse": 24,
            "text": "Davudi tha: “Vërtet, ai të ka bërë padrejtësi që të ka kërkuar delen tënde të vetme, për ta bashkuar me delet e veta. Shumë bashkëpronarë i bëjnë padrejtësi njëri-tjetrit, përveç atyre që besojnë dhe bëjnë punë të mira, por ata janë pak”. Davudi e kuptoi, se në të vërtetë Ne e kishim vënë në provë atë, prandaj kërkoi falje nga Zoti i vet, ra në gjunjë dhe u përul, duke u penduar"
        },
        {
            "chapter": 38,
            "verse": 25,
            "text": "Pastaj, Ne ia falëm këtë e ai te Ne do të jetë i afërt dhe do të ketë strehim të mirë (në jetën tjetër)"
        },
        {
            "chapter": 38,
            "verse": 26,
            "text": "“O Davud, Ne të kemi bërë mëkëmbës në Tokë, prandaj gjyko ndërmjet njerëzve me drejtësi dhe mos shko pas dëshirave dhe tekave, se ato të largojnë nga rruga e Allahut! Me të vërtetë, për ata që largohen nga rruga e Allahut, ka dënim të ashpër, ngaqë e kanë harruar Ditën e Llogarisë.”"
        },
        {
            "chapter": 38,
            "verse": 27,
            "text": "Ne nuk e kemi krijuar kot qiellin, Tokën dhe çfarë ndodhet midis tyre. Kjo është hamendja e jobesimtarëve; prandaj mjerë jobesimtarët kur të hidhen në zjarr"
        },
        {
            "chapter": 38,
            "verse": 28,
            "text": "A t’i trajtojmë njëlloj ata që besojnë e bëjnë vepra të mira dhe turbulluesit në Tokë?! A t’i trajtojmë njëlloj njerëzit e devotshëm dhe njerëzit e mbrapshtë"
        },
        {
            "chapter": 38,
            "verse": 29,
            "text": "Ky (Kuran) është një libër i bekuar, që Ne ta kemi zbritur ty (Muhamed), për të përsiatur mbi vargjet e tij dhe për t’u këshilluar me të mendarët"
        },
        {
            "chapter": 38,
            "verse": 30,
            "text": "Ne i falëm Davudit Sulejmanin, një rob të mrekullueshëm. Ai i drejtohej gjithnjë me pendesë Zotit"
        },
        {
            "chapter": 38,
            "verse": 31,
            "text": "Kur një pasdite iu paraqitën kuajt këmbëshpejtë"
        },
        {
            "chapter": 38,
            "verse": 32,
            "text": "ai tha: “Unë shfaqa dashuri më të madhe për pasurinë (kuajt), sesa për lutjen ndaj Zotit tim, derisa dielli humbi mbas malit"
        },
        {
            "chapter": 38,
            "verse": 33,
            "text": "M’i ktheni ata (kuajt)” - e pastaj nisi t’i presë me shpatë këmbët dhe qafat e tyre"
        },
        {
            "chapter": 38,
            "verse": 34,
            "text": "Ne e vumë në provë Sulejmanin dhe vendosëm në fronin e tij një trup, por ai iu drejtua Zotit"
        },
        {
            "chapter": 38,
            "verse": 35,
            "text": "dhe tha: “O Zoti im, më fal dhe më dhuro një pushtet që të mos e ketë askush pas meje! Me të vërtetë, Ti je Dhurues i madh!”"
        },
        {
            "chapter": 38,
            "verse": 36,
            "text": "Pastaj, Ne ia nënshtruam atij erën që të frynte me urdhrin e tij, andej nga të donte ai"
        },
        {
            "chapter": 38,
            "verse": 37,
            "text": "(Gjithashtu ia nënshtruam) edhe djajtë, ndërmjet të cilëve kishte ndërtues dhe zhytës në ujë"
        },
        {
            "chapter": 38,
            "verse": 38,
            "text": "si dhe të tjerë të lidhur në pranga"
        },
        {
            "chapter": 38,
            "verse": 39,
            "text": "(Ne i thamë): “Kjo është dhurata Jonë për ty, prandaj jep lirisht ose mos jep gjë prej saj, sepse nuk do të kesh kurrfarë llogarie për këtë"
        },
        {
            "chapter": 38,
            "verse": 40,
            "text": "Me të vërtetë, ai te Ne do të ketë vend të afërt dhe strehim të mirë (në jetën tjetër)"
        },
        {
            "chapter": 38,
            "verse": 41,
            "text": "Kujtoje robin Tonë Ejubin, kur iu lut Zotit të vet: “Me të vërtetë, më ka goditur djalli me mundim dhe vuajtje!”"
        },
        {
            "chapter": 38,
            "verse": 42,
            "text": "(Ne iu përgjigjëm): “Bjeri me këmbë tokës dhe aty do të dalë një burim me ujë të ftohtë për larje dhe pirje!”"
        },
        {
            "chapter": 38,
            "verse": 43,
            "text": "Ne ia kthyem atij familjen dhe dy herë më tepër, si mëshirë prej Nesh dhe këshillim për mendarët"
        },
        {
            "chapter": 38,
            "verse": 44,
            "text": "(Ne i thamë atij): “Merr me dorën tënde një tufë thuprash e bjeri lehtë me to (gruas tënde) dhe mos e shkel betimin tënd![279]” Ne e gjetëm atë të durueshëm, rob të mrekullueshëm. Ai kthehej vazhdimisht me pendesë tek Zoti"
        },
        {
            "chapter": 38,
            "verse": 45,
            "text": "Kujto robërit Tanë: Ibrahimin, Is’hakun dhe Jakubin, të fortë (në besim) dhe largpamës"
        },
        {
            "chapter": 38,
            "verse": 46,
            "text": "Ne u dhuruam atyre një virtyt të veçantë, që ta kenë gjithmonë në mend botën e ardhshme"
        },
        {
            "chapter": 38,
            "verse": 47,
            "text": "Njëmend, ata janë tek Ne, nga njerëzit më të mirë e më të zgjedhur"
        },
        {
            "chapter": 38,
            "verse": 48,
            "text": "Kujtoje edhe Ismailin, Eljesain dhe Dhulkiflin. Të gjithë ata kanë qenë nga besimtarët e zgjedhur e të mirë"
        },
        {
            "chapter": 38,
            "verse": 49,
            "text": "Ky është një përkujtim. Vërtet, për njerëzit që ruhen nga gjynahet, ka kthim të mirë (në botën tjetër)"
        },
        {
            "chapter": 38,
            "verse": 50,
            "text": "në kopshtet e Adnit, dyert e të cilit janë të hapura për ta"
        },
        {
            "chapter": 38,
            "verse": 51,
            "text": "Aty do të prehen e do të kënaqen me pemë dhe pije të llojllojshme"
        },
        {
            "chapter": 38,
            "verse": 52,
            "text": "Pranë tyre do të ketë hyri të dëlira e moshatare që nuk shikojnë anash"
        },
        {
            "chapter": 38,
            "verse": 53,
            "text": "Kjo ju është premtuar për Ditën e Llogarisë"
        },
        {
            "chapter": 38,
            "verse": 54,
            "text": "Këto janë, njëmend, begatitë Tona që nuk kanë të sosur"
        },
        {
            "chapter": 38,
            "verse": 55,
            "text": "Kjo është kështu (për besimtarët). Kurse për njerëzit e pabindur, do të ketë vërtet një kthim të keq"
        },
        {
            "chapter": 38,
            "verse": 56,
            "text": "në Xhehenem, ku do të digjen. Eh, sa vendqëndrim i shëmtuar që është ai"
        },
        {
            "chapter": 38,
            "verse": 57,
            "text": "Kjo i pret ata! Le ta shijojnë ujin e valuar dhe të qelbët"
        },
        {
            "chapter": 38,
            "verse": 58,
            "text": "dhe të tjera mundime të llojllojshme, të ngjashme me to"
        },
        {
            "chapter": 38,
            "verse": 59,
            "text": "Ne do t’u themi prijësve të jobesimtarëve: “Ky është një grumbull bashkë me ju.[280] Nuk ka mirëseardhje për ta. Me siguri që ata do të digjen në zjarr!”"
        },
        {
            "chapter": 38,
            "verse": 60,
            "text": "Pasuesit jobesimtarë do t’u thonë prijësve të tyre: “Ah, ju mos paçi çlirim e as qetësi! Ju na keni sjellë në këtë gjendje! Eh, sa strehim i keq është ky!”"
        },
        {
            "chapter": 38,
            "verse": 61,
            "text": "Pastaj ata do të thonë: “O Zoti ynë! Atyre që na e përgatitën këtë neve, dyfishojua dënimin në Zjarr!”"
        },
        {
            "chapter": 38,
            "verse": 62,
            "text": "Do të thonë: “Pse nuk po i shohim njerëzit, që ne i quanim të këqij"
        },
        {
            "chapter": 38,
            "verse": 63,
            "text": "dhe i përqeshnim apo na kanë humbur sysh?”"
        },
        {
            "chapter": 38,
            "verse": 64,
            "text": "Kjo do të ndodhë vërtet. Banorët e zjarrit (të Xhehenemit) do të grinden ndërmjet tyre"
        },
        {
            "chapter": 38,
            "verse": 65,
            "text": "Thuaj (o Muhamed): “Në të vërtetë, unë jam vetëm paralajmërues. Nuk ka zot tjetër të vërtetë përveç Allahut, të Vetmit, Ngadhënjimtarit"
        },
        {
            "chapter": 38,
            "verse": 66,
            "text": "Zotit të qiejve e të Tokës dhe të gjithçkaje që gjendet midis tyre, të Plotfuqishmit, Falësit të Madh”"
        },
        {
            "chapter": 38,
            "verse": 67,
            "text": "Thuaj: “Ky (Kuran) është një mesazh i madh"
        },
        {
            "chapter": 38,
            "verse": 68,
            "text": "e megjithatë ju nuk po ia vini veshin atij"
        },
        {
            "chapter": 38,
            "verse": 69,
            "text": "Unë nuk kam pasur asnjë dijeni për Grupin më të Lartë, kur diskutonin mes tyre (për krijimin e Ademit)"
        },
        {
            "chapter": 38,
            "verse": 70,
            "text": "Mua më është shpallur se jam vetëm paralajmërues i qartë.”"
        },
        {
            "chapter": 38,
            "verse": 71,
            "text": "Kur Zoti yt u tha engjëjve: “Unë do të krijoj një njeri prej balte"
        },
        {
            "chapter": 38,
            "verse": 72,
            "text": "Kur t’i jap trajtë dhe t’i fryj prej shpirtit Tim, përuljuni në sexhde atij!”"
        },
        {
            "chapter": 38,
            "verse": 73,
            "text": "të gjithë engjëjt së bashku u përulën në sexhde"
        },
        {
            "chapter": 38,
            "verse": 74,
            "text": "përveç Iblisit; ai u bë mendjemadh e një nga mohuesit"
        },
        {
            "chapter": 38,
            "verse": 75,
            "text": "Zoti tha: “O Iblis, ç’të pengoi ty që të mos përuleshe në sexhde para atij që e kam krijuar Vetë me duart e Mia? A mos u bëre mendjemadh apo mendon se je nga të lartët?”"
        },
        {
            "chapter": 38,
            "verse": 76,
            "text": "Iblisi tha: “Unë jam më i mirë se ai. Mua më ke krijuar prej zjarrit, kurse atë prej balte”"
        },
        {
            "chapter": 38,
            "verse": 77,
            "text": "Allahu tha: “Atëherë dil prej Xhenetit! Me të vërtetë, ti je i mallkuar"
        },
        {
            "chapter": 38,
            "verse": 78,
            "text": "dhe mallkimi Im do të jetë mbi ty deri në Ditën e Gjykimit”"
        },
        {
            "chapter": 38,
            "verse": 79,
            "text": "Ai tha: “O Zoti im, më jep afat deri në ditën kur do të ringjallen ata!”"
        },
        {
            "chapter": 38,
            "verse": 80,
            "text": "Zoti tha: “Në të vërtetë, ty do të të jepet afat"
        },
        {
            "chapter": 38,
            "verse": 81,
            "text": "deri në një ditë të caktuar (kur i fryhet Surit për herë të parë)”"
        },
        {
            "chapter": 38,
            "verse": 82,
            "text": "Ai tha: “Betohem në madhërinë Tënde se unë do t’i mashtroj ata të gjithë"
        },
        {
            "chapter": 38,
            "verse": 83,
            "text": "përveç robërve të Tu të sinqertë!”"
        },
        {
            "chapter": 38,
            "verse": 84,
            "text": "Zoti tha: “E vërteta është - dhe Unë them vetëm të vërtetën"
        },
        {
            "chapter": 38,
            "verse": 85,
            "text": "se, do ta mbush Xhehenemin me ty dhe me të gjithë ata që të pasojnë ty”"
        },
        {
            "chapter": 38,
            "verse": 86,
            "text": "Thuaj (o Muhamed): “Unë prej jush nuk kërkoj kurrfarë shpërblimi për këtë (Kuran) e as pretendoj të jem diçka që s’jam"
        },
        {
            "chapter": 38,
            "verse": 87,
            "text": "Në të vërtetë, ky Kuran është këshillë për tërë botën"
        },
        {
            "chapter": 38,
            "verse": 88,
            "text": "Dhe ju me siguri që do ta merrni vesh të vërtetën shumë shpejt!”"
        },
        {
            "chapter": 39,
            "verse": 1,
            "text": "Ky Libër është shpallur nga Allahu i Plotfuqishëm dhe i Gjithëdijshëm"
        },
        {
            "chapter": 39,
            "verse": 2,
            "text": "Njëmend, Ne ta kemi zbritur ty Librin me të vërtetën. Andaj adhuro vetëm Allahun me përkushtim të çiltër për Të"
        },
        {
            "chapter": 39,
            "verse": 3,
            "text": "Vetëm Allahut i takon adhurimi i vërtetë. Sa për ata që marrin mbrojtës të tjerë, përveç Tij, duke thënë: “Ne u lutemi atyre vetëm që të na afrojnë tek Allahu”, Allahu me siguri që do t’i gjykojë për mospajtimet që kanë pasur. Vërtet, Allahu nuk e udhëzon atë që është gënjeshtar e mohues"
        },
        {
            "chapter": 39,
            "verse": 4,
            "text": "Sikur të donte Allahu të merrte një bir, Ai do të zgjidhte kë të pëlqente prej krijesave të Veta. Qoftë i lartësuar Ai nga kjo gjë! Ai është Allahu, i Vetmi dhe Ngadhënjimtari"
        },
        {
            "chapter": 39,
            "verse": 5,
            "text": "Ai i ka krijuar qiejt dhe Tokën për të shpallur të Vërtetën. Ai e bën natën të kalojë në ditë dhe ditën në natë, Ai e ka nënshtruar Diellin dhe Hënën. Të gjitha lëvizin për një kohë të caktuar. Vërtet, Ai është i Plotfuqishëm dhe Falës i Madh"
        },
        {
            "chapter": 39,
            "verse": 6,
            "text": "Ai ju krijoi prej një njeriu të vetëm; pastaj, prej tij krijoi shoqen e tij. Ai ka krijuar për ju tetë çifte bagëtish[281]. Ai ju krijon në barqet e nënave tuaja, fazë pas faze në një errësirë të trefishtë. Ky është Allahu - Zoti juaj; Atij i përket i tërë pushteti; nuk ka zot tjetër të vërtetë përveç Tij. Atëherë, si është e mundur që largoheni prej Tij"
        },
        {
            "chapter": 39,
            "verse": 7,
            "text": "Nëse ju e mohoni Atë, dijeni se Allahu është vërtet i pavarur prej jush. Megjithatë, Ai nuk është i kënaqur me mosmirënjohjen e robërve të Tij, por kënaqet me ju, nëse e falënderoni. Asnjë gjynahqar nuk do t’i mbartë gjynahet e tjetrit. Pastaj, do të ktheheni te Zoti juaj e Ai do t’ju njoftojë për atë që keni bërë, sepse Ai e di vërtet se ç’keni në zemrat tuaja"
        },
        {
            "chapter": 39,
            "verse": 8,
            "text": "Kur njeriun e godet një e keqe, ai i lutet Zotit të vet, duke iu drejtuar me pendesë. E kur atij i vjen një e mirë prej Zotit, ai harron se për çfarë ishte duke u lutur më parë dhe sajon zota të tjerë të barabartë me Allahun, për t’i larguar të tjerët nga rruga e Tij. Thuaj (o Muhamed)[282]: “Kënaqu pak me mosbesimin tënd! Ti, me siguri, do të jesh nga banorët e zjarrit!”"
        },
        {
            "chapter": 39,
            "verse": 9,
            "text": "A mund të krahasohet ai që falet natën, duke bërë sexhde dhe duke qëndruar në këmbë e që ruhet prej jetës tjetër dhe shpreson në mëshirën e Zotit të tij (me jobesimtarin)?! Thuaj: “A janë të barabartë ata që dinë dhe ata që nuk dinë?! Vetëm mendarët i pranojnë këshillat!”"
        },
        {
            "chapter": 39,
            "verse": 10,
            "text": "Thuaj: “O robër besimtarë (të Allahut), frikësojuni Zotit tuaj! Ata që bëjnë mirë në këtë jetë, do të kenë të mira. Toka e Allahut është e gjerë. Vetëm ata që janë të durueshëm do të shpërblehen pa masë”"
        },
        {
            "chapter": 39,
            "verse": 11,
            "text": "Thuaj: “Unë jam urdhëruar që ta adhuroj Allahun me përkushtim të sinqertë"
        },
        {
            "chapter": 39,
            "verse": 12,
            "text": "Unë jam urdhëruar të jem i pari nga ata që i nënshtrohen Atij.”"
        },
        {
            "chapter": 39,
            "verse": 13,
            "text": "Thuaj: “Unë i trembem vërtet dënimit të Ditës së madhe, nëse nuk i bindem Zotit tim”"
        },
        {
            "chapter": 39,
            "verse": 14,
            "text": "Thuaj: “Vetëm Allahun e adhuroj me besimin tim të plotë e të sinqertë"
        },
        {
            "chapter": 39,
            "verse": 15,
            "text": "kurse ju adhuroni kë të doni në vend të Tij!” Thuaj: “Të humburit e vërtetë janë ata që do të humbin veten dhe familjen e tyre në Ditën e Kiametit. Ja, kjo është humbja e qartë”"
        },
        {
            "chapter": 39,
            "verse": 16,
            "text": "Ata do të mbulohen me shtresa zjarri nga sipër dhe nga poshtë. Me këtë, Allahu i tremb robërit e Vet. “O robërit e Mi, më kini frikë Mua!”"
        },
        {
            "chapter": 39,
            "verse": 17,
            "text": "Le të gëzohen ata që shmangen nga adhurimi i idhujve e kthehen nga Allahu! Pra, jepu lajme të gëzueshme robërve të Mi"
        },
        {
            "chapter": 39,
            "verse": 18,
            "text": "të cilët, pasi i dëgjojnë fjalët (që u thuhen), ndjekin atë që është më e mira prej tyre. Këta janë ata që Allahu i ka udhëzuar në rrugë të drejtë; këta janë mendarët"
        },
        {
            "chapter": 39,
            "verse": 19,
            "text": "Vallë, a mund ta udhëzosh ti (o Muhamed) atë që meriton të dënohet dhe a mund ta shpëtosh atë që gjendet në Zjarr"
        },
        {
            "chapter": 39,
            "verse": 20,
            "text": "Ndërkaq, ata që i frikësohen Zotit, do të kenë dhoma të ngritura mbi njëra-tjetrën, pranë të cilave rrjedhin lumenj. Ky është premtimi i Allahut; Allahu nuk e shkel premtimin e Vet"
        },
        {
            "chapter": 39,
            "verse": 21,
            "text": "A nuk e sheh se si Allahu e zbret ujin nga qielli dhe e bën atë të burojë nga toka? Nëpërmjet tij Ai nxjerr bimë të llojllojshme, ngjyrash të ndryshme, të cilat, më pas thahen e zverdhen dhe pastaj Ai i thërrmon. Me të vërtetë, në të gjitha këto ka këshilla për ata që janë të mençur"
        },
        {
            "chapter": 39,
            "verse": 22,
            "text": "A është njëlloj si ai që Allahu ia ka hapur kraharorin për të pranuar Islamin, duke qenë kështu në dritën e Zotit të vet, (ashtu edhe ai që e ka zemrën të mbyllur ndaj besimit?!) Prandaj, mjerë ata që e kanë zemrën të pandjeshme, kur përmendet Allahu! Njerëz të tillë janë në humbje të qartë"
        },
        {
            "chapter": 39,
            "verse": 23,
            "text": "Allahu ka shpallur Fjalën më të bukur (Kuranin) në formën e një libri, pjesët e të cilit i ngjasojnë njëra-tjetrës dhe përsëriten. Prej tij u rrëqethet lëkura atyre që i frikësohen Zotit të tyre e, mandej qetësohen lëkura dhe zemrat e tyre, kur përmendet Allahu. Ky Libër është udhëzim i Allahut. Nëpërmjet tij Allahu udhëzon kë të dojë. Ndërsa atë që Allahu e shpie në humbje, s’mund ta udhëzojë kush"
        },
        {
            "chapter": 39,
            "verse": 24,
            "text": "A është njësoj si ai që do ta vuajë me fytyrën e vet dënimin e rëndë në Ditën e Kiametit, (ashtu edhe ai që është i shpëtuar)?! Keqbërësve do t’u thuhet: “Shijoni atë që keni fituar!”"
        },
        {
            "chapter": 39,
            "verse": 25,
            "text": "Edhe ata që ishin para tyre i quajtën gënjeshtarë (të dërguarit), prandaj atyre u erdhi dënimi prej nga nuk e prisnin"
        },
        {
            "chapter": 39,
            "verse": 26,
            "text": "Allahu i poshtëroi ata që në këtë jetë, por dënimi i jetës tjetër do të jetë më i madh! Veç sikur ta dinin"
        },
        {
            "chapter": 39,
            "verse": 27,
            "text": "Vërtet, Ne u kemi sjellë njerëzve shembuj në këtë Kuran për çdo gjë, për t’ua vënë veshin"
        },
        {
            "chapter": 39,
            "verse": 28,
            "text": "Ne e kemi shpallur Kuranin në gjuhën arabe dhe pa asnjë kundërthënie, me qëllim që ata ta ruajnë veten nga e keqja"
        },
        {
            "chapter": 39,
            "verse": 29,
            "text": "Dëgjojeni këtë shembull që ka sjellë Allahu! Janë dy njerëz: njëri ka shumë bashkëpronarë që e kundërshtojnë njëri-tjetrin, ndërsa tjetri ka vetëm një pronar, të cilit i përkushtohet. A janë të njëjtë ata në krahasim?! Lavdëruar qoftë Allahu, por shumica e tyre nuk e dinë këtë"
        },
        {
            "chapter": 39,
            "verse": 30,
            "text": "Sigurisht që ti (o Muhamed) do të vdesësh një ditë e, sigurisht që edhe ata do të vdesin"
        },
        {
            "chapter": 39,
            "verse": 31,
            "text": "Pastaj, në Ditën e Gjykimit, ju do të grindeni para Zotit tuaj"
        },
        {
            "chapter": 39,
            "verse": 32,
            "text": "Kush është më i keq se ai që trillon gënjeshtra për Allahun dhe hedh poshtë të Vërtetën (Kuranin), kur ajo i vjen atij?! A nuk është Xhehenemi strehë për mohuesit"
        },
        {
            "chapter": 39,
            "verse": 33,
            "text": "Ata, që e shpallin të Vërtetën dhe që i besojnë asaj, pikërisht ata janë të përkushtuarit që i frikësohen Zotit"
        },
        {
            "chapter": 39,
            "verse": 34,
            "text": "Ata do të kenë çfarë të duan te Zoti i tyre. Ky është shpërblimi për punëmirët"
        },
        {
            "chapter": 39,
            "verse": 35,
            "text": "Allahu do t’ua falë atyre veprat më të këqija që kanë bërë dhe do t’i shpërblejë sipas veprave më të mira që kanë bërë"
        },
        {
            "chapter": 39,
            "verse": 36,
            "text": "A nuk i mjafton Allahu robit të Vet?! Ata të frikësojnë ty (o Muhamed) me zota të tjerë, përveç Tij. Atë që Allahu e shpie në humbje, nuk mund ta udhëzojë kush"
        },
        {
            "chapter": 39,
            "verse": 37,
            "text": "Ndërsa atë që e udhëzon Allahu, askush nuk mund ta shpjerë në humbje. A nuk është Allahu i Plotfuqishëm dhe i Zoti për t’u hakmarrë"
        },
        {
            "chapter": 39,
            "verse": 38,
            "text": "Nëse ti (o Muhamed) i pyet ata (mekasit paganë) se kush i ka krijuar qiejt dhe Tokën, me siguri që do të të thonë: “Allahu”. Thuaju: “Si mendoni, nëse Allahu dëshiron të më shkaktojë ndonjë dëm, a mund ta largojnë atë idhujt që ju i adhuroni krahas Tij?! Po nëse Ai dëshiron të më mëshirojë, a mund ta pengojnë ata mëshirën e Tij?!” Thuaju: “Mua më mjafton Allahu. Tek Ai le të mbështeten ata që kërkojnë mbështetje”"
        },
        {
            "chapter": 39,
            "verse": 39,
            "text": "Thuaj: “O populli im! Veproni sipas mënyrës suaj, edhe unë do të veproj sipas simes! Shumë shpejt do ta merrni vesh"
        },
        {
            "chapter": 39,
            "verse": 40,
            "text": "se kush do të marrë një dënim poshtërues dhe ndëshkim të përhershëm!”"
        },
        {
            "chapter": 39,
            "verse": 41,
            "text": "Ne ta kemi zbritur ty Librin me të vërtetën për të udhëzuar njerëzit. Kush shkon në rrugë të drejtë, ai e ka për të mirën e vet, ndërsa kush e humb këtë rrugë, ai humb në dëm të vet. Ti (o Muhamed) nuk je përgjegjës për ata"
        },
        {
            "chapter": 39,
            "verse": 42,
            "text": "Allahu ua merr shpirtrat atyre që u ka ardhur çasti i vdekjes dhe atyre që nuk kanë vdekur, por që janë në gjumë. Pastaj Ai ndal shpirtin e atij që i është caktuar vdekja, ndërsa të tjerëve ua lë deri në një kohë të caktuar. Me të vërtetë, këto janë shenja për njerëzit që mendojnë"
        },
        {
            "chapter": 39,
            "verse": 43,
            "text": "A zgjedhin ata, përveç Allahut, ndërmjetësues të tjerë (që gjoja do t’i afrojnë pranë Allahut)?! Thuaj: “Vallë, a i merrni edhe pse nuk kanë asgjë në dorë dhe nuk kuptojnë?!”"
        },
        {
            "chapter": 39,
            "verse": 44,
            "text": "Thuaju: “Ndërmjetësimi është i gjithi në duart e Allahut; Atij i takon pushteti i qiejve dhe i Tokës e pastaj tek Ai do të ktheheni”"
        },
        {
            "chapter": 39,
            "verse": 45,
            "text": "Kur përmendet vetëm Allahu, zemrat e atyre që nuk besojnë në jetën tjetër neveriten, ndërsa, kur përmenden të tjerët, përveç Allahut, ata menjëherë gëzohen"
        },
        {
            "chapter": 39,
            "verse": 46,
            "text": "Thuaj: “O Zoti im, Krijues i qiejve dhe i Tokës, Njohës i së dukshmes e i të padukshmes, Ti do të gjykosh mes robërve të Tu për kundërshtitë që kanë pasur”"
        },
        {
            "chapter": 39,
            "verse": 47,
            "text": "Sikur keqbërësit të kishin çdo gjë që gjendet në Tokë, dhe po kaq më tepër, të gjitha këto do t’i flijonin (për të shpëtuar) prej dënimit të ashpër në Ditën e Kiametit. Atëherë, do të përballen me atë që nuk e kanë llogaritur"
        },
        {
            "chapter": 39,
            "verse": 48,
            "text": "do t’u shfaqen atyre të këqijat që kanë bërë dhe do t’i kaplojë ajo të cilën e përqeshnin"
        },
        {
            "chapter": 39,
            "verse": 49,
            "text": "Kur njeriut i bie ndonjë e keqe, ai na lutet Neve; por, kur pas kësaj, i ofrojmë një të mirë prej Nesh, ai thotë: “Kjo më është dhënë vetëm pse kam ditur”. Nuk është kështu! Kjo është vetëm një sprovë, por shumica e tyre nuk e dinë"
        },
        {
            "chapter": 39,
            "verse": 50,
            "text": "Kështu thoshin edhe ata që ishin para tyre, prandaj nuk patën dobi nga ajo që patën fituar"
        },
        {
            "chapter": 39,
            "verse": 51,
            "text": "Prandaj ata i goditi dënimi i të këqijave që kishin punuar. Por, edhe keqbërësve prej këtyre[283] do t’u bjerë dënimi për të këqijat, që kanë bërë e nuk do të mund t’i ikin atij"
        },
        {
            "chapter": 39,
            "verse": 52,
            "text": "A nuk e dinë ata se Allahu ia shton apo ia pakëson riskun kujt të dojë?! Vërtet, në këtë ka shenja për njerëzit që besojnë"
        },
        {
            "chapter": 39,
            "verse": 53,
            "text": "Thuaj: “O robërit e Mi, që i keni bërë keq vetes me gjynahe, mos e humbni shpresën në mëshirën e Allahut! Allahu, me siguri, i fal të gjitha gjynahet. Vërtet, Ai është Falësi i madh dhe Mëshirëploti"
        },
        {
            "chapter": 39,
            "verse": 54,
            "text": "Kthehuni tek Zoti juaj dhe nënshtrojuni Atij, para se t’ju vijë dënimi, sepse atëherë nuk do të mund t’ju ndihmojë kush"
        },
        {
            "chapter": 39,
            "verse": 55,
            "text": "Ndiqni më të mirën e asaj që ju është shpallur nga Zoti juaj, para se t’ju vijë dënimi papritmas, pa e ndier atë"
        },
        {
            "chapter": 39,
            "verse": 56,
            "text": "që të mos thotë njeriu: “Mjerë për mua që nuk i kam kryer detyrimet ndaj Allahut, madje, edhe jam tallur!”"
        },
        {
            "chapter": 39,
            "verse": 57,
            "text": "Ose të thotë: “Sikur Allahu të më kishte udhëzuar, do të isha bërë njeri i devotshëm”"
        },
        {
            "chapter": 39,
            "verse": 58,
            "text": "Ose të thotë, kur ta shohë dënimin: “Ah, sikur të ishte e mundur për t’u kthyer edhe një herë e të bëhesha njeri i mirë”"
        },
        {
            "chapter": 39,
            "verse": 59,
            "text": "(Allahu do t’u thotë): “Me të vërtetë, juve ju erdhi shpallja Ime (Kurani), por nuk besuat dhe u bëtë mendjemëdhenj e jobesimtarë”"
        },
        {
            "chapter": 39,
            "verse": 60,
            "text": "Në Ditën e Kiametit do t’i shihni ata që kanë trilluar gënjeshtra për Allahun, me fytyra të nxira. Vallë, a nuk është Xhehenemi vend për ata që janë mendjemëdhenj"
        },
        {
            "chapter": 39,
            "verse": 61,
            "text": "Por Allahu do t’i shpëtojë ata që janë ruajtur me të mirat e bëra, prandaj ata nuk do t’i prekë e keqja e as nuk do të pikëllohen"
        },
        {
            "chapter": 39,
            "verse": 62,
            "text": "Allahu është Krijuesi i çdo gjëje dhe Ai është Mbikëqyrës i çdo gjëje"
        },
        {
            "chapter": 39,
            "verse": 63,
            "text": "Të Tij janë çelësat e qiejve e të Tokës! Sa për ata që i mohojnë shpalljet e Allahut, ata janë të humbur"
        },
        {
            "chapter": 39,
            "verse": 64,
            "text": "Thuaju atyre: “Vallë, ju po më urdhëroni që të adhuroj dikë tjetër, përveç Allahut, o të paditur?!”"
        },
        {
            "chapter": 39,
            "verse": 65,
            "text": "Me të vërtetë, të është shpallur ty (o Muhamed), si dhe atyre që kanë qenë para teje: “Nëse i shoqëron Allahut diçka tjetër (në adhurim), me siguri që punët e tua do të zhvlerësohen dhe do të jesh ndër të humburit"
        },
        {
            "chapter": 39,
            "verse": 66,
            "text": "Prandaj, adhuro vetëm Allahun dhe bëhu falënderues!”"
        },
        {
            "chapter": 39,
            "verse": 67,
            "text": "Ata nuk e kanë vlerësuar siç duhet fuqinë e Allahut. Në Ditën e Kiametit, e tërë Toka do të jetë në grushtin e Tij, ndërsa qiejt do të mbështillen nën të djathtën e Tij. Qoftë i lavdëruar Ai dhe i lartësuar mbi idhujt që ia shoqërojnë Atij (në adhurim)"
        },
        {
            "chapter": 39,
            "verse": 68,
            "text": "Kur do t’i fryhet Surit, do të vdesin të gjithë ata që gjenden në qiej dhe në Tokë, përveç atyre që do Allahu; pastaj do të fryhet për të dytën herë në Sur dhe ata përnjëherë do të ngjallen e do të presin"
        },
        {
            "chapter": 39,
            "verse": 69,
            "text": "Dhe Toka do të shndrisë me dritën e Zotit të vet dhe do të vendoset Libri (i veprave). Pastaj do të sillen profetët dhe dëshmitarët e ata do të gjykohen me drejtësi, e nuk do t’u bëhet asnjë padrejtësi"
        },
        {
            "chapter": 39,
            "verse": 70,
            "text": "Secilit do t’i jepet shpërblimi për atë që ka bërë, sepse Ai e di më së miri se çfarë kanë punuar"
        },
        {
            "chapter": 39,
            "verse": 71,
            "text": "Jobesimtarët do të shtyhen grupe-grupe në Xhehenem dhe, kur të arrijnë atje, do të hapen dyert e tij dhe rojtarët do t’u thonë atyre: “A nuk ju kanë ardhur të dërguar midis jush, të cilët ju lexonin shpalljen e Zotit tuaj e ju tërhiqnin vërejtjen për takimin e kësaj dite?!” Mohuesit do të thonë: “Po, është e vërtetë!” E kështu përmbushet fjala e Allahut për dënimin e mohuesve"
        },
        {
            "chapter": 39,
            "verse": 72,
            "text": "Atyre u thuhet: “Hyni në portat e Xhehenemit, ku do të qëndroni gjithmonë!” Sa vend i shëmtuar që është ai për mendjemëdhenjtë"
        },
        {
            "chapter": 39,
            "verse": 73,
            "text": "Ndërsa ata që i janë frikësuar Zotit të tyre, do të çohen grupe-grupe në Xhenet. Kur t’i afrohen atij, dyert e tij do të hapen e rojtarët e tij do t’u thonë atyre: “Shpëtimi qoftë mbi ju! Ju keni qenë njerëz të mirë, andaj hyni në të dhe qëndroni përgjithmonë!”"
        },
        {
            "chapter": 39,
            "verse": 74,
            "text": "Ata do të thonë: “Lavdi Allahut, që përmbushi premtimin e Vet e na dha në trashëgim Xhenetin, ku të vendosemi si të duam!” Sa i mrekullueshëm është shpërblimi i atyre që kanë punuar drejt"
        },
        {
            "chapter": 39,
            "verse": 75,
            "text": "Do t’i shohësh engjëjt të tubuar rreth Fronit, duke lavdëruar me falënderim Zotin e tyre. Njerëzimi do të gjykohet me drejtësi dhe të gjithë do të thonë: “Falënderimi qoftë për Allahun, Zotin e botëve!”"
        },
        {
            "chapter": 40,
            "verse": 1,
            "text": "Hâ, Mîm"
        },
        {
            "chapter": 40,
            "verse": 2,
            "text": "Shpallja e këtij Libri është prej Allahut, të Plotfuqishmit dhe të Gjithëdijshmit"
        },
        {
            "chapter": 40,
            "verse": 3,
            "text": "Falësit të gjynaheve dhe Pranuesit të pendimit, që dënon ashpër, si dhe Zotëruesit të të mirave. Nuk ka zot tjetër të vërtetë përveç Tij dhe tek Ai do të kthehen të gjithë"
        },
        {
            "chapter": 40,
            "verse": 4,
            "text": "Askush nuk i vë në dyshim shpalljet e Allahut, përveç atyre që nuk besojnë, prandaj mos të mashtrojë ty bredhja e tyre nëpër botë"
        },
        {
            "chapter": 40,
            "verse": 5,
            "text": "Në të vërtetë, edhe para tyre[284] i mohoi (shpalljet dhe mrekullitë e Allahut) populli i Nuhut. E po ashtu edhe grupet e tjera pas tij. Secili popull u përpoq ta mundonte të dërguarin e vet dhe ta mohonte të vërtetën me kundërshtime të rreme, andaj Unë i dënova ata. Eh, si ka qenë dënimi Im"
        },
        {
            "chapter": 40,
            "verse": 6,
            "text": "Dhe kështu, Fjala e Zotit tënd do të përmbushet për jobesimtarët: ata do të jenë vërtet banorë të Zjarrit"
        },
        {
            "chapter": 40,
            "verse": 7,
            "text": "Ata (engjëj), që e mbajnë Fronin dhe ata që janë rreth tij, e madhërojnë Zotin e tyre me falënderim dhe i besojnë Atij. Ata lypin falje për besimtarët, duke thënë: “O Zoti ynë, Ti përfshin çdo gjë me mëshirën dhe dijeninë Tënde, prandaj fali ata që janë penduar e që ndjekin rrugën Tënde dhe ruaji ata prej dënimit të Zjarrit flakërues"
        },
        {
            "chapter": 40,
            "verse": 8,
            "text": "O Zoti ynë, shpjeri ata në kopshtet e Adnit, të cilat ua ke premtuar, së bashku me të devotshmit prej prindërve të tyre, bashkëshorteve të tyre dhe pasardhësve të tyre! Ti je i Plotfuqishmi dhe i Urti"
        },
        {
            "chapter": 40,
            "verse": 9,
            "text": "Dhe shpëtoji ata nga e keqja! Atë që Ti e shpëton nga e keqja atë Ditë, Ti e ke mëshiruar; e ky, me të vërtetë, është shpëtimi i madh!”"
        },
        {
            "chapter": 40,
            "verse": 10,
            "text": "Atyre që kanë mohuar, do t’u thuhet: “Urrejtja e Allahut ndaj jush është më e madhe se urrejtja juaj ndaj vetvetes, kur jeni thirrur në besim, por keni mohuar.”"
        },
        {
            "chapter": 40,
            "verse": 11,
            "text": "Ata do të përgjigjen: “O Zoti ynë, na ke bërë të vdesim dy herë dhe na ke ngjallur dy herë. Tani i pranojmë gjynahet tona. Prandaj, a ka ndonjë rrugëdalje (nga Xhehenemi)?”"
        },
        {
            "chapter": 40,
            "verse": 12,
            "text": "Atyre do t’u thuhet: “Ju keni pësuar këtë fat, sepse, kur thirrej Allahu i Vetëm, ju mohonit, por, kur i shoqërohej Atij diçka tjetër (në adhurim), ju besonit. Sot gjykimi i përket vetëm Allahut, të Lartit e të Madhërishmit"
        },
        {
            "chapter": 40,
            "verse": 13,
            "text": "Është Ai që ju tregon shenjat e Tij dhe ju zbret riskun prej qiellit. Por askush nuk e kujton këtë, përveç atyre që kthehen tek Ai të penduar"
        },
        {
            "chapter": 40,
            "verse": 14,
            "text": "Andaj, lutjuni Allahut me adhurim të sinqertë për Të, edhe nëse këtë e urrejnë jobesimtarët"
        },
        {
            "chapter": 40,
            "verse": 15,
            "text": "Ai është zotërues i cilësive më të larta dhe Zoti i Fronit. Ai e dërgon Shpalljen me urdhrin e Tij tek ata, që ka zgjedhur prej robërve të Vet, për t’i paralajmëruar për Ditën e Takimit me Atë"
        },
        {
            "chapter": 40,
            "verse": 16,
            "text": "për Ditën, kur ata do të paraqiten të zbuluar, kur asgjë e tyre nuk do të jetë e fshehtë për Allahun. Kujt i përket pushteti i asaj dite? Allahut, të Vetmit, Ngadhënjimtarit"
        },
        {
            "chapter": 40,
            "verse": 17,
            "text": "Atë ditë, çdo njeri do të shpërblehet sipas asaj që ka punuar; atë ditë nuk ka padrejtësi! Allahu, me të vërtetë, është i shpejtë në llogari"
        },
        {
            "chapter": 40,
            "verse": 18,
            "text": "Paralajmëroji ata për Ditën e afërt të Gjykimit, kur zemrat do t’u vijnë deri në fyt prej pikëllimit. Për njerëzit e këqij nuk ka asnjë mik të afërt dhe as ndërmjetësues të pranueshëm"
        },
        {
            "chapter": 40,
            "verse": 19,
            "text": "Allahu e di shikimin e përvjedhur të syrit dhe atë që fsheh zemra"
        },
        {
            "chapter": 40,
            "verse": 20,
            "text": "Ai gjykon me drejtësi, ndërsa idhujt të cilëve u luten, përveç Tij, nuk gjykojnë asgjë. Vërtet, Allahu dëgjon dhe sheh çdo gjë"
        },
        {
            "chapter": 40,
            "verse": 21,
            "text": "A nuk kanë udhëtuar ata[285] nëpër botë, që të shohin se si ka qenë fundi i atyre që kanë jetuar më parë, kombe shumë herë më të fuqishëm dhe me më shumë gjurmë (përmendore, ndërtime) se këta? Allahu i dënoi për shkak të gjynaheve të tyre dhe ata nuk patën askënd që t’i mbronte prej dënimit të Allahut"
        },
        {
            "chapter": 40,
            "verse": 22,
            "text": "Kjo ndodhi, sepse atyre u vinin të dërguarit me prova të qarta, por ata nuk u besonin, prandaj Allahu i dënoi. Vërtet që Ai është i Fuqishëm dhe ndëshkon ashpër"
        },
        {
            "chapter": 40,
            "verse": 23,
            "text": "Më parë Ne e dërguam Musain me mrekullitë Tona dhe me një autoritet të qartë"
        },
        {
            "chapter": 40,
            "verse": 24,
            "text": "te Faraoni, Hamani dhe Karuni, por ata thanë: “Ky është magjistar dhe gënjeshtar!”"
        },
        {
            "chapter": 40,
            "verse": 25,
            "text": "Dhe, kur ai u solli atyre të Vërtetën prej Nesh, ata thanë: “Vritini djemtë e atyre që i kanë besuar atij dhe lërini të gjalla vajzat e tyre!” Por kurthet e mohuesve janë të dënuara të dështojnë"
        },
        {
            "chapter": 40,
            "verse": 26,
            "text": "Faraoni tha: “Më lini ta vras Musain e ai le ta thërrasë në ndihmë Zotin e vet. Unë vërtet druhem mos ai do t’jua ndryshojë fenë tuaj ose do të shkaktojë trazira në Tokë”"
        },
        {
            "chapter": 40,
            "verse": 27,
            "text": "Musai tha: “Unë i lutem Zotit Tim dhe Zotit tuaj për të më mbrojtur prej çdo mendjemadhi, që nuk beson në Ditën e Llogarisë”"
        },
        {
            "chapter": 40,
            "verse": 28,
            "text": "Por një njeri besimtar, nga të afërmit e Faraonit, i cili fshihte besimin e vet, tha: “Vallë, do të vrisni një njeri vetëm se thotë Allahu është Zoti im”, ndërkohë që ai ju ka sjellë shenja të qarta prej Zotit tuaj?! Nëse është gënjeshtar, atij i përket dënimi i gënjeshtrës së vet e, nëse është i drejtë, atëherë ju do t’ju godasë diçka prej asaj me të cilën ju kërcënohet ai. Vërtet, Allahu nuk e udhëzon në rrugë të drejtë atë që e tepron me të këqija dhe është gënjeshtar"
        },
        {
            "chapter": 40,
            "verse": 29,
            "text": "O populli im, sot juve ju përket pushteti i tokës, por kush do të na mbrojë nga dënimi i Allahut, kur ai të na bjerë neve?” Faraoni tha: “Unë ju tregoj vetëm atë që shoh dhe ju udhëzoj vetëm në rrugën e drejtë”"
        },
        {
            "chapter": 40,
            "verse": 30,
            "text": "Atëherë, ai që ishte besimtar tha: “O populli im, unë druaj që do t’ju arrijë dënimi si popujve të mëparshëm"
        },
        {
            "chapter": 40,
            "verse": 31,
            "text": "ashtu siç ka qenë për popullin e Nuhut, për fiset Ad e Themud dhe për breznitë pas tyre. Allahu nuk synon padrejtësi për robërit e Vet"
        },
        {
            "chapter": 40,
            "verse": 32,
            "text": "O populli im, unë i druhem vërtet Ditës, kur do të thërrisni njëri-tjetrin"
        },
        {
            "chapter": 40,
            "verse": 33,
            "text": "Ditës kur, nga frika do të ikni prapa, pa pasur askënd që t’ju mbrojë nga dënimi i Allahut. Atë që Allahu e shpie në humbje, nuk mund ta udhëzojë kush"
        },
        {
            "chapter": 40,
            "verse": 34,
            "text": "Shumë kohë më parë, juve ju pati ardhur Jusufi me prova të qarta, por ju vazhdimisht dyshonit në atë që ju kishte sjellë ai. E, kur ai vdiq, ju thatë: “Allahu nuk do të nisë më të dërguar pas tij!” Ja, kështu Allahu e shpie në humbje çdokënd që e kalon kufirin në të këqija dhe dyshon"
        },
        {
            "chapter": 40,
            "verse": 35,
            "text": "Ata që i kundërshtojnë shpalljet e Allahut, pa pasur asnjë provë, janë të urryer në sytë e Allahut dhe në sytë e atyre që besojnë. Kështu, Allahu ia vulos zemrën çdo mendjemadhi e dhunuesi”"
        },
        {
            "chapter": 40,
            "verse": 36,
            "text": "Dhe Faraoni tha: “O Haman, ndërtoma një kullë që t’i arrij rrugët"
        },
        {
            "chapter": 40,
            "verse": 37,
            "text": "rrugët e qiellit e të shoh Zotin e Musait, sepse jam i bindur se ai (Musai) gënjen”. Kështu, Faraonit iu dukën të bukura veprat e tij të shëmtuara dhe u shmang nga rruga e drejtë, por dredhia e tij e çoi vetëm në rrënim"
        },
        {
            "chapter": 40,
            "verse": 38,
            "text": "Ai që ishte besimtar tha: “O populli im, më pasoni, që unë t’ju udhëzoj në rrugën e drejtë"
        },
        {
            "chapter": 40,
            "verse": 39,
            "text": "O populli im, në të vërtetë, jeta e kësaj bote është vetëm kënaqësi e përkohshme, ndërsa jeta tjetër është Shtëpi e përhershme"
        },
        {
            "chapter": 40,
            "verse": 40,
            "text": "Ata që bëjnë vepra të këqija, do të dënohen vetëm sipas veprave të bëra; ndërsa ata që besojnë dhe bëjnë vepra të mira, qofshin meshkuj apo femra, do të hyjnë në Xhenet. Aty do të begatohen pa kufizim"
        },
        {
            "chapter": 40,
            "verse": 41,
            "text": "O populli im, ç’është kjo, unë ju thërras në shpëtim, ndërsa ju më thërrisni në zjarr"
        },
        {
            "chapter": 40,
            "verse": 42,
            "text": "Ju më thërrisni që të mohoj Allahun dhe t’i shoqëroj Atij (në adhurim) zota të tjerë, për të cilët nuk di asgjë, ndërsa unë ju bëj thirrje të adhuroni të Plotfuqishmin, Falësin e Madh"
        },
        {
            "chapter": 40,
            "verse": 43,
            "text": "Pa dyshim, zotave drejt të cilëve më ftoni ju, nuk mund t’u lutesh, as në këtë botë, as në tjetrën; kthimi ynë është tek Allahu. Ata që e teprojnë me të këqija, do të jenë banorë të Zjarrit"
        },
        {
            "chapter": 40,
            "verse": 44,
            "text": "Ju së shpejti do ta kujtoni atë që po ju them! Unë çështjen time ia lë Allahut, sepse Ai i sheh vërtet robërit e Vet”"
        },
        {
            "chapter": 40,
            "verse": 45,
            "text": "Dhe Allahu e ruajti atë prej të këqijave dhe kurtheve të tyre, ndërsa ithtarët e Faraonit i kaploi dënimi i vrazhdë"
        },
        {
            "chapter": 40,
            "verse": 46,
            "text": "Ata do të çohen para Zjarrit në mëngjes dhe mbrëmje (në jetën e varrit) e, kur të arrijë Ora (e Kiametit), do të thuhet: “Hidhni ithtarët e Faraonit në dënimin më të rëndë!”"
        },
        {
            "chapter": 40,
            "verse": 47,
            "text": "Dhe, kur të grinden në Zjarr, të dobëtit do t’u thonë eprorëve që madhështoheshin: “Ne ishim ithtarët tuaj, ndaj, a mund të shmangni prej nesh një pjesë të dënimit tonë?”"
        },
        {
            "chapter": 40,
            "verse": 48,
            "text": "Ata që madhështoheshin, do të thonë: “Të gjithë ne jemi në zjarr. Allahu tashmë i ka gjykuar robërit e Tij”"
        },
        {
            "chapter": 40,
            "verse": 49,
            "text": "Dhe ata që gjenden në zjarr, do t’u thonë rojtarëve të Xhehenemit: “Lutjuni Zotit tuaj që të na lehtësojë dënimin, qoftë vetëm një ditë”"
        },
        {
            "chapter": 40,
            "verse": 50,
            "text": "Ata do të përgjigjen: “Vallë, a nuk ju kanë sjellë të dërguarit tuaj prova të qarta?” Ata do të thonë: “Po, është vërtetë”. Do t’u thuhet: “Atëherë thërrisni për ndihmë!” Por thirrjet e tyre do të jenë të kota"
        },
        {
            "chapter": 40,
            "verse": 51,
            "text": "Sigurisht, Ne do t’i ndihmojmë të dërguarit Tanë dhe besimtarët, si në jetën e kësaj bote, ashtu edhe në Ditën, kur do të sillen dëshmitarët"
        },
        {
            "chapter": 40,
            "verse": 52,
            "text": "Atë Ditë, keqbërësve nuk do t’u bëjë dobi shfajësimi i tyre. Ata i pret mallkimi dhe një vendbanim i shëmtuar"
        },
        {
            "chapter": 40,
            "verse": 53,
            "text": "Ne i kemi dhënë Musait udhëzimin Tonë dhe u kemi dhënë në trashëgim bijve të Israilit Librin"
        },
        {
            "chapter": 40,
            "verse": 54,
            "text": "si udhërrëfyes dhe këshillë për mendarët"
        },
        {
            "chapter": 40,
            "verse": 55,
            "text": "Andaj, bëhu i durueshëm ti (o Muhamed!), sepse, pa dyshim, premtimi i Allahut është i vërtetë. Lutju Zotit për faljen e gjynaheve të tua dhe lartësoje Zotin tënd me falënderim, në mbrëmje dhe mëngjes"
        },
        {
            "chapter": 40,
            "verse": 56,
            "text": "Ata që polemizojnë për shpalljet e Allahut, pa pasur kurrfarë prove, kanë në zemrat e tyre vetëm mendjemadhësi, e cila nuk do t’i shpjerë në qëllimin e tyre. Prandaj kërko mbrojtje prej Allahut! Me të vërtetë, Ai i dëgjon të gjitha dhe i sheh të gjitha"
        },
        {
            "chapter": 40,
            "verse": 57,
            "text": "Krijimi i qiejve dhe i Tokës është më i madh se krijimi i njerëzve, por shumica e njerëzve nuk e di"
        },
        {
            "chapter": 40,
            "verse": 58,
            "text": "Nuk janë njësoj i verbri dhe ai që sheh; as ai që beson e bën vepra të mira nuk është i barabartë me atë që bën keq. Sa pak që mendoni"
        },
        {
            "chapter": 40,
            "verse": 59,
            "text": "Sigurisht që Ora (e Kiametit) do të vijë! Për këtë s’ka dyshim, por shumica e njerëzve nuk besojnë"
        },
        {
            "chapter": 40,
            "verse": 60,
            "text": "Zoti juaj ka thënë: “Lutmuni Mua, se do t’ju përgjigjem! Me të vërtetë, ata që tregohen mendjemëdhenj e nuk duan të Më adhurojnë, do të hyjnë në Xhehenem të poshtëruar”"
        },
        {
            "chapter": 40,
            "verse": 61,
            "text": "Allahu e ka bërë natën që ju të pushoni, ndërsa ditën e ka bërë të ndritshme për të parë. Vërtet, Allahu është Dhurues i madh ndaj njerëzve, por shumica e tyre nuk janë mirënjohës"
        },
        {
            "chapter": 40,
            "verse": 62,
            "text": "Ja, ky është Allahu, Zoti juaj, Krijues i gjithçkaje. S’ka zot tjetër të vërtetë përveç Tij. Atëherë, si largoheni prej Tij"
        },
        {
            "chapter": 40,
            "verse": 63,
            "text": "Kështu largohen ata që i mohojnë shenjat e Allahut"
        },
        {
            "chapter": 40,
            "verse": 64,
            "text": "Allahu është Ai që jua ka bërë Tokën vendbanim e qiellin kulm, ju ka dhënë formë e jua ka përsosur atë dhe ju ka furnizuar me ushqime të mira. Ja, ky është Allahu, Zoti juaj. Qoftë i lartësuar Allahu, Zoti i botëve"
        },
        {
            "chapter": 40,
            "verse": 65,
            "text": "Ai është i Përjetshmi, s’ka zot tjetër të vërtetë përveç Tij. Prandaj lutjuni vetëm Atij, duke iu drejtuar me adhurim të sinqertë. Qoftë i lavdëruar Allahu, Zoti i botëve"
        },
        {
            "chapter": 40,
            "verse": 66,
            "text": "Thuaj (o Muhamed!): “Mua më është ndaluar të adhuroj atë që adhuroni ju, përpos Allahut, pasi më kanë ardhur prova të qarta prej Zotit tim e më është urdhëruar që t’i nënshtrohem Zotit të botëve”"
        },
        {
            "chapter": 40,
            "verse": 67,
            "text": "Është Ai që ju ka krijuar prej dheut, pastaj prej pikës së farës e pastaj prej droçkës së gjakut. Ai ju bën që të lindni si foshnje, pastaj të arrini moshën e pjekurisë e pastaj të bëheni pleq (ndonëse disa prej jush vdesin më herët), me qëllim që të plotësoni afatin që ju është caktuar të jetoni dhe që të arrini të kuptoni"
        },
        {
            "chapter": 40,
            "verse": 68,
            "text": "Është Ai që ka në dorë jetën dhe vdekjen. Kur Ai vendos diçka, vetëm thotë për të: “Bëhu!” dhe ajo menjëherë bëhet"
        },
        {
            "chapter": 40,
            "verse": 69,
            "text": "A i sheh ata që polemizojnë për shpalljet e Allahut, se si largohen nga rruga e drejtë"
        },
        {
            "chapter": 40,
            "verse": 70,
            "text": "Ata që kanë mohuar Librin dhe mesazhet që i kemi sjellë me të dërguarit Tanë, do ta marrin vesh të vërtetën"
        },
        {
            "chapter": 40,
            "verse": 71,
            "text": "kur t’u vihen vargoj në qafë dhe të sillen me zinxhirë"
        },
        {
            "chapter": 40,
            "verse": 72,
            "text": "në ujë të valë e pastaj të digjen në zjarr"
        },
        {
            "chapter": 40,
            "verse": 73,
            "text": "Pastaj atyre do t’u thuhet: “Ku janë ata që i adhuronit"
        },
        {
            "chapter": 40,
            "verse": 74,
            "text": "në vend Allahut?” Ata do të përgjigjen: “Na kanë braktisur. Vërtet, ne nuk paskemi adhuruar asgjë më parë!” Ja, kështu Allahu i shpie mohuesit në humbje"
        },
        {
            "chapter": 40,
            "verse": 75,
            "text": "Ky dënim është për shkak se gëzoheshit në tokë, pa kurrfarë të drejte dhe ngaqë keni qenë të ndërkryer"
        },
        {
            "chapter": 40,
            "verse": 76,
            "text": "Hyni në dyert e Xhehenemit për të qëndruar përherë në të! Sa i shëmtuar që është vendbanimi i mendjemëdhenjve"
        },
        {
            "chapter": 40,
            "verse": 77,
            "text": "Andaj, bëhu i durueshëm, se premtimi i Allahut, me siguri që do të përmbushet. E, nëse të tregojmë ty (o Muhamed) diçka nga dënimi që u kemi premtuar atyre apo nëse të lëmë të vdesësh para kësaj, ata te Ne do të kthehen gjithsesi"
        },
        {
            "chapter": 40,
            "verse": 78,
            "text": "Edhe para teje (o Muhamed) Ne kemi nisur të dërguar, për disa prej të cilëve të kemi treguar ty e për disa të tjerë nuk të kemi treguar. Asnjë i dërguar nuk mund të sjellë ndonjë mrekulli, veçse me lejen e Allahut. Dhe kur të vijë urdhri i Allahut, do të gjykohet me drejtësi e atëherë, jobesimtarët kokëfortë do të shkatërrohen"
        },
        {
            "chapter": 40,
            "verse": 79,
            "text": "Allahu është Ai që ka krijuar për ju kafshët, në mënyrë që disa prej tyre t’i shaloni e disa të tjera t’i përdorni për ushqim"
        },
        {
            "chapter": 40,
            "verse": 80,
            "text": "Ju përfitoni prej tyre në shumë mënyra; ato ju çojnë ku të keni nevojë, duke ju mbartur nëpër tokë, siç ju mbartin anijet nëpër det"
        },
        {
            "chapter": 40,
            "verse": 81,
            "text": "Dhe Ai ju tregon shenjat e Tij (që tregojnë se Ai është Një Zot i Vetëm), prandaj cilat shenja të Allahut i mohoni ju"
        },
        {
            "chapter": 40,
            "verse": 82,
            "text": "Vallë, a nuk kanë udhëtuar ata nëpër botë, për të parë se si ka qenë fundi i atyre, që kanë jetuar më parë? Ata kanë qenë më të shumtë, më të fortë dhe kanë lënë më shumë gjurmë në Tokë, por nuk u ka bërë aspak dobi ajo që kishin fituar"
        },
        {
            "chapter": 40,
            "verse": 83,
            "text": "Kur të dërguarit e tyre iu sollën prova të qarta, ata u mburrën me diturinë që zotëronin vetë; por shumë shpejt i goditi ajo, me të cilën talleshin"
        },
        {
            "chapter": 40,
            "verse": 84,
            "text": "Dhe, kur panë dënimin Tonë, ata thanë: “Tani ne nuk besojmë në askënd tjetër veç Allahut dhe i mohojmë idhujt që ia shoqëronim Atij (në adhurim)”"
        },
        {
            "chapter": 40,
            "verse": 85,
            "text": "Por besimi i tyre nuk u solli kurrfarë dobie, kur panë dënimin Tonë. I tillë është ligji i Allahut, që ka vepruar gjithmonë midis robërve të Tij. Të humbur kanë qenë jobesimtarët"
        },
        {
            "chapter": 41,
            "verse": 1,
            "text": "Hâ, Mîm"
        },
        {
            "chapter": 41,
            "verse": 2,
            "text": "Kjo është Shpallje prej të Gjithëmëshirshmit, Mëshirëplotit"
        },
        {
            "chapter": 41,
            "verse": 3,
            "text": "Ky është një Libër, vargjet e të cilit janë shtjelluar qartë, një Kuran në gjuhën arabe, për njerëzit me dije"
        },
        {
            "chapter": 41,
            "verse": 4,
            "text": "Ai sjell lajme të mira dhe paralajmërime, por shumica e njerëzve ia kthejnë shpinën dhe largohen pa e dëgjuar"
        },
        {
            "chapter": 41,
            "verse": 5,
            "text": "Ata thonë: “Ajo për të cilën ti na thërret, nuk i arrin zemrat tona, sepse ato janë të mbrojtura mirë. Veshët tanë janë të shurdhër e midis nesh e teje ka perde. Prandaj ti vepro si të duash, se edhe ne kështu do të veprojmë”"
        },
        {
            "chapter": 41,
            "verse": 6,
            "text": "Thuaj (o Muhamed!): “Në të vërtetë, unë jam vetëm një njeri si ju. Mua më është shpallur që Zoti juaj është një Zot i Vetëm, andaj ecni në rrugën e drejtë që të çon tek Ai dhe kërkoni falje prej Tij! Mjerë ata të cilët i shoqërojnë Atij zota të tjerë"
        },
        {
            "chapter": 41,
            "verse": 7,
            "text": "e të cilët nuk japin zekatin dhe nuk besojnë në jetën tjetër"
        },
        {
            "chapter": 41,
            "verse": 8,
            "text": "Ndërsa ata që besojnë dhe bëjnë vepra të mira, sigurisht që do të kenë shpërblim të pandërprerë.”"
        },
        {
            "chapter": 41,
            "verse": 9,
            "text": "Thuaj: “Vallë, a me të vërtetë ju e mohoni Atë, i cili e ka krijuar Tokën në dy ditë dhe sajoni zota të barabartë me Atë?!” Ai është Zoti i botëve"
        },
        {
            "chapter": 41,
            "verse": 10,
            "text": "Ai krijoi në Tokë male të palëvizshme që ngrihen lart, e bekoi atë dhe përcaktoi në të furnizimin (për banorët) e saj me masë për katër ditë; ky është shpjegimi për të gjithë ata që pyesin"
        },
        {
            "chapter": 41,
            "verse": 11,
            "text": "Pastaj Ai iu kthye qiellit, që ishte në gjendje mjegullie e i tha atij dhe Tokës: “Ejani të dy me hir a me pahir!”. Ata u përgjigjën: “Erdhëm me gjithë dëshirë e të bindur!”"
        },
        {
            "chapter": 41,
            "verse": 12,
            "text": "Ai krijoi shtatë qiej në dy ditë dhe çdo qielli i caktoi detyrat e tij. Qiellin më të afërm Ne e zbukuruam me yje të shkëlqyer dhe i vumë roja. Ky është urdhri i të Plotfuqishmit dhe të Gjithëdijshmit"
        },
        {
            "chapter": 41,
            "verse": 13,
            "text": "Nëse ata shmangen, ti thuaju: “Ju paralajmëroj me rrufenë që goditi fiset Ad dhe Themud"
        },
        {
            "chapter": 41,
            "verse": 14,
            "text": "Kur atyre[286] u erdhën të dërguarit nga çdo anë, duke u thënë: “Mos adhuroni tjetër përveç Zotit!”, ata thanë: “Sikur të kishte dashur Zoti ynë, Ai do të kishte dërguar engjëj. Ne nuk besojmë në mesazhin tuaj.”"
        },
        {
            "chapter": 41,
            "verse": 15,
            "text": "Sa i përket fisit Ad, ata u treguan arrogantë në Tokë dhe, pa kurrfarë të drejte, thoshin: “Kush është më i fortë se ne?” Vallë, a nuk e dinin ata se Allahu që i kishte krijuar, është më i fuqishëm se ata?! Kështu, ata i mohuan shpalljet Tona"
        },
        {
            "chapter": 41,
            "verse": 16,
            "text": "Dhe, Ne u dërguam atyre në ditët e fatkeqësisë erë të acartë, për ta shijuar dënimin poshtërues që në këtë jetë; ndërsa dënimi në jetën tjetër do të jetë edhe më poshtërues dhe askush nuk do t’i ndihmojë"
        },
        {
            "chapter": 41,
            "verse": 17,
            "text": "Fisit Themud, Ne ia treguam rrugën e drejtë, por ai parapëlqeu verbërimin e jo rrugën e drejtë, andaj e goditi rrufeja e dënimit poshtërues, për atë që kishte bërë"
        },
        {
            "chapter": 41,
            "verse": 18,
            "text": "E Ne i shpëtuam ata që besuan dhe që u ruajtën (prej të këqijave)"
        },
        {
            "chapter": 41,
            "verse": 19,
            "text": "Paralajmëroji ata për Ditën, kur do të tubohen armiqtë e Allahut për në zjarr e do të shtyhen me radhë"
        },
        {
            "chapter": 41,
            "verse": 20,
            "text": "Kur të vijnë afër zjarrit, kundër tyre do të dëshmojnë veshët, sytë dhe lëkurët e tyre për atë që kanë bërë"
        },
        {
            "chapter": 41,
            "verse": 21,
            "text": "Ata do t’u thonë lëkurëve të veta: “Pse dëshmuat kundër nesh?” e ato do të përgjigjen: “Allahu, i Cili ia jep aftësinë e të folurit gjithçkaje, na ka bërë që të flasim. Ai ju ka krijuar për herë të parë dhe tek Ai do të ktheheni”"
        },
        {
            "chapter": 41,
            "verse": 22,
            "text": "Ju nuk u fshehët, që kundër jush të mos dëshmonin veshët, sytë e lëkura juaj, por ngaqë besonit se Allahu nuk i dinte shumë nga ato që bënit"
        },
        {
            "chapter": 41,
            "verse": 23,
            "text": "Ky mendim që keni pasur për Zotin tuaj, ju shkatërroi e ju u bëtë humbës"
        },
        {
            "chapter": 41,
            "verse": 24,
            "text": "Edhe nëse ata durojnë, sërish zjarri është vendstrehim për ta; edhe nëse kërkojnë falje, lutja nuk do t’u merret parasysh"
        },
        {
            "chapter": 41,
            "verse": 25,
            "text": "Ne u kishim caktuar atyre shokë të këqij, të cilët ua zbukuronin të tashmen dhe të shkuarën e tyre e për ta u përmbush Fjala, ashtu si për popujt që kanë qenë para tyre prej xhindesh dhe njerëzish. Ata kanë qenë vërtet të humbur"
        },
        {
            "chapter": 41,
            "verse": 26,
            "text": "Jobesimtarët thonë: “Mos e dëgjoni këtë Kuran! Flisni e qeshni me zë të lartë, që të ndërprisni leximin e tij!”"
        },
        {
            "chapter": 41,
            "verse": 27,
            "text": "Por, Ne do të bëjmë që mohuesit të shijojnë një dënim të ashpër dhe do t’i ndëshkojmë ata sipas veprave më të këqija që kanë bërë"
        },
        {
            "chapter": 41,
            "verse": 28,
            "text": "Ky është “shpërblimi” për armiqtë e Allahut. Xhehenemi është vendbanimi i përhershëm i tyre. Ky dënim është për ata, ngaqë mohonin shpalljet Tona"
        },
        {
            "chapter": 41,
            "verse": 29,
            "text": "Dhe jobesimtarët do të thonë: “O Zoti ynë, na i trego ata xhinde dhe njerëz, që na kanë shpënë në humbje, që t’i shkelim me këmbët tona e t’i poshtërojmë!”"
        },
        {
            "chapter": 41,
            "verse": 30,
            "text": "Me të vërtetë, atyre që thonë: “Zoti ynë është Allahu”, e pastaj vazhdojnë të vendosur në rrugën e drejtë, do t’u zbresin engjëjt (para vdekjes) e do t’u thonë: “Mos u frikësoni dhe mos u pikëlloni! Dhe gëzojuni Xhenetit që ju është premtuar"
        },
        {
            "chapter": 41,
            "verse": 31,
            "text": "Ne jemi mbrojtësit tuaj në jetën e kësaj bote dhe në botën tjetër. Atje do të keni çfarë t’ju dëshirojë zemra dhe çfarë të kërkoni"
        },
        {
            "chapter": 41,
            "verse": 32,
            "text": "dhuratë e pasur prej një Zoti Falës dhe Mëshirëplotë.”"
        },
        {
            "chapter": 41,
            "verse": 33,
            "text": "E kush flet më bukur se ai që i fton njerëzit drejt Allahut, bën vepra të mira dhe thotë: “Unë, me të vërtetë jam mysliman.”"
        },
        {
            "chapter": 41,
            "verse": 34,
            "text": "Nuk barazohet e mira me të keqen! Të keqen ktheje me të mirë e atëherë armiku yt do të të bëhet menjëherë mik i ngushtë"
        },
        {
            "chapter": 41,
            "verse": 35,
            "text": "Ky virtyt u dhurohet vetëm atyre që durojnë dhe vetëm atyre që kanë një fat të madh"
        },
        {
            "chapter": 41,
            "verse": 36,
            "text": "Nëse djalli fillon të të joshë, kërko mbështetje te Allahu. Me të vërtetë, Ai i dëgjon të gjitha dhe i di të gjitha"
        },
        {
            "chapter": 41,
            "verse": 37,
            "text": "Ndër shenjat e Tij janë nata dhe dita, si dhe Dielli dhe Hëna. Mos bëni sexhde as për Diellin, as për Hënën, por, nëse jeni adhurues të Atij, bëni sexhde për Allahun i Cili i ka krijuar ato"
        },
        {
            "chapter": 41,
            "verse": 38,
            "text": "E, nëse idhujtarët tregohen kryeneçë, le ta dinë se ata[288] që janë te Zoti yt, e lavdërojnë Atë natën dhe ditën e kurrë nuk ndihen të lodhur"
        },
        {
            "chapter": 41,
            "verse": 39,
            "text": "Ndër shenjat e Tij është edhe ringjallja e tokës. Ti e sheh tokën të thatë e të shkretë, por, kur zbresim shi mbi të, ajo lëviz dhe gjallërohet. Pa dyshim, Ai që e ngjall atë, i ngjall edhe të vdekurit. Ai është vërtet i pushtetshëm për çdo gjë"
        },
        {
            "chapter": 41,
            "verse": 40,
            "text": "Ata që i shtrembërojnë shpalljet Tona, nuk mund të Na fshihen. Si mendoni, a është më i mirë ai që do të hidhet në zjarr apo ai që në Ditën e Kiametit do të vijë i sigurt? Bëni ç’të doni, se Ai i sheh të gjitha çfarë punoni ju"
        },
        {
            "chapter": 41,
            "verse": 41,
            "text": "Ata që e mohojnë Fjalën Tonë përkujtuese[289], kur u vjen, do të dënohen rëndë. Ai është vërtet një Libër i madhërishëm"
        },
        {
            "chapter": 41,
            "verse": 42,
            "text": "Atij nuk mund t’i afrohet gënjeshtra nga asnjëra anë. Kjo është shpallje prej një të Urti që meriton të gjitha lavdet"
        },
        {
            "chapter": 41,
            "verse": 43,
            "text": "Nuk të thuhet ty (o Muhamed) asgjë, përpos asaj që u është thënë të dërguarve para teje. Në të vërtetë, Zoti yt fal shumë, por edhe dënon ashpër"
        },
        {
            "chapter": 41,
            "verse": 44,
            "text": "Sikur ta kishim shpallur Kuranin në një gjuhë tjetër, ata do të thoshin: “Ah, sikur vargjet e tij të ishin të kuptueshme! Vallë, pse të jetë në një gjuhë të huaj, ndërkohë që ai[290] është arab?!” Thuaj: “Ai është udhërrëfyes dhe shërim për besimtarët”. Por ata që nuk besojnë, janë të shurdhër dhe të verbër, njësoj si të thirreshin prej vendeve të largëta"
        },
        {
            "chapter": 41,
            "verse": 45,
            "text": "Vërtet, Ne ia dhamë Musait Librin, por rreth tij pati shumë mospajtime. Dhe, sikur të mos ishte Vendimi i Zotit tënd i dhënë më parë (për shtyrjen e gjykimit deri në Ditën e Kiametit), ata (që u përçanë) do të gjykoheshin menjëherë. Me të vërtetë, ata dyshojnë thellë në këtë"
        },
        {
            "chapter": 41,
            "verse": 46,
            "text": "Kush bën mirë, e bën për dobi të vet, e kush punon keq, punon në dëm të vet. Zoti yt nuk u bën padrejtësi robërve të Tij"
        },
        {
            "chapter": 41,
            "verse": 47,
            "text": "Vetëm Allahu e di se kur do të vijë Ora. Kurrfarë frute nuk mund të dalë prej kupës së lules dhe asnjë femër nuk mund të mbetet shtatzënë apo të lindë pa dijeninë e Tij. Ditën kur Ai t’i thërrasë njerëzit e t’u thotë: “Ku janë ata zota që i quanit si ortakët e Mi?”, ata do të përgjigjen: “Askush prej nesh nuk dëshmon sot se ata janë ortakët e Tu.”"
        },
        {
            "chapter": 41,
            "verse": 48,
            "text": "Idhujt, që ata i adhuronin më parë, do t’i zhgënjejnë dhe ata do ta dinë se nuk ka më shpëtim"
        },
        {
            "chapter": 41,
            "verse": 49,
            "text": "Njeriu nuk lodhet kurrë duke kërkuar të mirën, por, nëse e godet e keqja, ai menjëherë bie në dëshpërim dhe humb shpresën"
        },
        {
            "chapter": 41,
            "verse": 50,
            "text": "Nëse pas fatkeqësisë, Ne i japim atij që të shijojë nga mirësitë Tona, ai me siguri, do të thotë: “Këtë e meritoj! Unë nuk besoj se do të vijë Ora (e Kiametit), por, edhe nëse kthehem te Zoti im, sigurisht që Ai do të më japë shpërblimin më të mirë.” Në të vërtetë, Ne do t’i njoftojmë mohuesit për atë që kanë bërë dhe do t’i bëjmë të shijojnë një dënim të ashpër"
        },
        {
            "chapter": 41,
            "verse": 51,
            "text": "Kur njeriut i dhurojmë dhuntitë Tona, ai shmanget dhe na kthen kurrizin, mirëpo, kur atë e godet e keqja, ai lutet gjerë e gjatë"
        },
        {
            "chapter": 41,
            "verse": 52,
            "text": "Thuaju, (o Muhamed): “Më thoni! Nëse ky Kuran është vërtet prej Allahut dhe ju e mohoni atë, atëherë kush është në humbje më të madhe se ai që është në kundërshtim të hapur me Të?!”"
        },
        {
            "chapter": 41,
            "verse": 53,
            "text": "Ne do t’u tregojmë atyre shenjat Tona në hapësirat tokësore e qiellore, si dhe në vetvete, derisa t’u bëhet plotësisht e qartë se ai (Kurani) është e vërteta. Vallë, a nuk të mjafton ty që, Zoti yt është Dëshmues i çdo gjëje"
        },
        {
            "chapter": 41,
            "verse": 54,
            "text": "Vërtet, ata dyshojnë në takimin me Zotin e tyre, por le ta dinë se Ai ka nën kontroll çdo gjë"
        },
        {
            "chapter": 42,
            "verse": 1,
            "text": "Hâ, Mîm"
        },
        {
            "chapter": 42,
            "verse": 2,
            "text": "Ajn, Sîn, Kâf"
        },
        {
            "chapter": 42,
            "verse": 3,
            "text": "Kështu Allahu, i Plotfuqishmi, i Urti, të frymëzon ty (o Muhamed), ashtu siç i ka frymëzuar edhe ata para teje"
        },
        {
            "chapter": 42,
            "verse": 4,
            "text": "Atij i përket gjithçka që gjendet në qiej dhe gjithçka që gjendet në Tokë. Ai është i Larti, i Madhërishmi"
        },
        {
            "chapter": 42,
            "verse": 5,
            "text": "Qiejt gati sa nuk çahen nga sipër (prej madhështisë së Allahut), ndërkohë që engjëjt lavdërojnë e falënderojnë Zotin e tyre dhe kërkojnë falje për ata që janë në Tokë. Me të vërtetë që Allahu është Falësi dhe Mëshirëploti"
        },
        {
            "chapter": 42,
            "verse": 6,
            "text": "Allahu është Mbikëqyrës mbi ata që zgjedhin mbrojtës përveç Tij, ndërsa ti (o Muhamed) nuk je kujdestar i tyre"
        },
        {
            "chapter": 42,
            "verse": 7,
            "text": "Dhe kështu pra, Ne të kemi shpallur ty një Kuran në gjuhën arabe, për të paralajmëruar popullin e Mekës dhe ata rreth saj; për t’i paralajmëruar ata për Ditën, e cila do të vijë me siguri: kur të gjithë njerëzit do të tubohen, disa në Xhenet e disa në Xhehenem"
        },
        {
            "chapter": 42,
            "verse": 8,
            "text": "Sikur të donte Allahu, do t’i kishte bërë të gjithë të një besimi, por Ai pranon në mëshirën e Vet kë të dojë, kurse mohuesit nuk kanë as mbrojtës, as ndihmës"
        },
        {
            "chapter": 42,
            "verse": 9,
            "text": "Vallë, a mos zgjedhin ata mbrojtës tjetër, përveç Atij?! Sigurisht, vetëm Allahu është Mbrojtësi. Ai i ngjall të vdekurit dhe është i Fuqishëm për çdo gjë"
        },
        {
            "chapter": 42,
            "verse": 10,
            "text": "Për çfarëdo gjëje që ju të diskutoni, fjala e fundit i përket Allahut. Ky është Allahu, Zoti im. Unë tek Ai mbështetem dhe tek Ai kthehem i penduar"
        },
        {
            "chapter": 42,
            "verse": 11,
            "text": "Krijues i qiejve dhe i Tokës, Ai ju ka dhënë bashkëshorte nga vetja juaj për t’ju shumuar, si dhe bagëti në çifte. Asgjë nuk i shëmbëllen Atij. Ai i dëgjon të gjitha dhe i sheh të gjitha"
        },
        {
            "chapter": 42,
            "verse": 12,
            "text": "Tek Ai janë çelësat e qiejve dhe të Tokës. Ai ia zgjeron mjetet e jetesës kujt të dojë, por edhe ia pakëson kujt të dojë. Vërtet, Ai është i Gjithëdijshëm për çdo gjë"
        },
        {
            "chapter": 42,
            "verse": 13,
            "text": "Ai ka urdhëruar për ju atë Fe, të cilën ta zbuloi ty (o Muhamed) dhe që pati urdhëruar për Nuhun, Ibrahimin, Musain dhe Isain, duke thënë: “Qëndroni në fenë e drejtë dhe mos u përçani në të!” Por për idhujtarët është e rëndë ajo, në të cilën po i fton ti. Allahu zgjedh për këtë fe kë të dojë dhe udhëzon drejt saj këdo që kthehet tek Ai me pendim"
        },
        {
            "chapter": 42,
            "verse": 14,
            "text": "Sidoqoftë, ata[291] u përçanë midis tyre prej smirës, vetëm pasi u erdhi dijenia. Dhe, sikur të mos kishte paraprirë fjala e Zotit tënd (për shtyrjen e dënimit) deri në një afat të caktuar, ata do të gjykoheshin menjëherë. Edhe ata[292] që trashëguan Librin më pas, dyshojnë thellë në të"
        },
        {
            "chapter": 42,
            "verse": 15,
            "text": "Andaj, ti thirru dhe bëhu këmbëngulës, ashtu siç je urdhëruar, mos i ndiq epshet e tyre dhe thuaj: “Unë besoj çdo libër që e ka shpallur Allahu dhe jam urdhëruar që të gjykoj drejt midis jush; Allahu është Zoti ynë dhe Zoti juaj. Veprat tona janë për ne, e veprat tuaja janë për ju. Midis nesh dhe jush nuk ka kurrfarë mosmarrëveshjeje. Allahu do të na tubojë të gjithëve dhe tek Ai do të kthehemi të gjithë”"
        },
        {
            "chapter": 42,
            "verse": 16,
            "text": "Sa për ata që polemizojnë rreth Allahut, pasi i janë përgjigjur Atij, arsyetimet e tyre do të jenë të pavlefshme te Zoti i tyre, mbi ata do të bjerë zemërimi i Tij e do të dënohen ashpër"
        },
        {
            "chapter": 42,
            "verse": 17,
            "text": "Allahu është Ai që e ka shpallur Librin me vërtetësi dhe drejtësi. E si do ta dije ti që ndoshta Dita e Kiametit është afër"
        },
        {
            "chapter": 42,
            "verse": 18,
            "text": "Kiametin kërkojnë ta shpejtojnë ata që nuk besojnë në të, kurse ata që besojnë, kanë frikë nga ai dhe e dinë se është plotësisht i vërtetë. Pa dyshim, ata që kundërshtojnë për Ditën e Kiametit, janë në një gabim shumë të madh"
        },
        {
            "chapter": 42,
            "verse": 19,
            "text": "Allahu është i Mirë me robërit e Vet dhe i jep begati kujt të dojë; Ai është i Plotfuqishëm dhe i Pushtetshëm"
        },
        {
            "chapter": 42,
            "verse": 20,
            "text": "Atij që dëshiron shpërblim në jetën tjetër, Ne do t’ia shtojmë atë. Ndërsa atij që dëshiron shpërblim në këtë jetë, Ne do t’i japim pjesë prej saj, por ai nuk do të ketë pjesë në jetën tjetër"
        },
        {
            "chapter": 42,
            "verse": 21,
            "text": "A kanë ata idhuj, të cilët u kanë caktuar një fe që nuk e ka lejuar Allahu?! Sikur të mos kishte qenë Fjala e vendimit të mëparshëm, ata do të ishin gjykuar menjëherë. Për keqbërësit është përgatitur një dënim i dhembshëm"
        },
        {
            "chapter": 42,
            "verse": 22,
            "text": "Atë Ditë ti do t’i shohësh keqbërësit se si tmerrohen për atë që kanë fituar, ndërkohë që ndëshkimi Ynë do t’i godasë me siguri. Ndërsa ata që kanë besuar dhe bërë vepra të mira, do të jenë në kopshtet e mrekullueshme të Xheneteve. Ata do të kenë te Zoti i tyre çfarë të duan; kjo është dhurata e madhe"
        },
        {
            "chapter": 42,
            "verse": 23,
            "text": "Kështu i gëzon Allahu robërit e Vet, që kanë besuar dhe që kanë bërë vepra të mira. Thuaju: “Për këtë nuk kërkoj kurrfarë shpërblimi tjetër prej jush, përveç respektit (për mua) për hir të farefisnisë (që kemi).” Atij që bën vepër të mirë, Ne do t’ia shtojmë shpërblimin. Allahu, me të vërtetë, është Falës dhe Mirënjohës"
        },
        {
            "chapter": 42,
            "verse": 24,
            "text": "A thonë ata: “Ai (Muhamedi a.s.) trillon gënjeshtra për Allahun”?! Po të donte Allahu, do ta vuloste zemrën tënde! Allahu e shkatërron të pavërtetën dhe e forcon të vërtetën me fjalët e Veta. Ai e di mirë ç’ka në zemrat e tyre"
        },
        {
            "chapter": 42,
            "verse": 25,
            "text": "Ai e pranon pendimin e robërve të Vet, i fal gjynahet dhe i di të gjitha çfarë punoni ju"
        },
        {
            "chapter": 42,
            "verse": 26,
            "text": "Ai u përgjigjet lutjeve të atyre që besojnë dhe bëjnë vepra të mira e u jep edhe më tepër prej dhuntisë së Vet, kurse për mohuesit do të ketë dënim të ashpër"
        },
        {
            "chapter": 42,
            "verse": 27,
            "text": "Sikur Allahu t’i shtonte mjetet e jetesës për robërit e Vet, ata do ta mbushnin Tokën me mbrapshti. Por Ai u jep me masë, sa dëshiron, sepse Ai i njeh dhe i sheh mirë robërit e Vet"
        },
        {
            "chapter": 42,
            "verse": 28,
            "text": "Është Ai që e zbret shiun, kur ata kanë humbur çdo shpresë dhe përhap mëshirën e Vet; Ai është Mbrojtësi i vërtetë dhe i Denji për falënderim"
        },
        {
            "chapter": 42,
            "verse": 29,
            "text": "Një prej shenjave të Tij është krijimi i qiejve dhe i Tokës dhe i qenieve të gjalla, që ka shpërndarë nëpër to; Ai është i Fuqishëm t’i tubojë ata kur të dojë"
        },
        {
            "chapter": 42,
            "verse": 30,
            "text": "Çfarëdo fatkeqësie që ju godet, është si pasojë e asaj që keni bërë vetë; por Ai fal shumë"
        },
        {
            "chapter": 42,
            "verse": 31,
            "text": "Në këtë Tokë ju nuk mund t’i shpëtoni Atij, sepse, veç Allahut, nuk ka tjetër mbrojtës apo ndihmës për ju"
        },
        {
            "chapter": 42,
            "verse": 32,
            "text": "Një prej shenjave të Tij janë anijet e mëdha që lundrojnë në det – si malet"
        },
        {
            "chapter": 42,
            "verse": 33,
            "text": "Nëse Ai do, e qetëson erën dhe ato mbesin të palëvizshme në sipërfaqen e tij (detit). Këtu ka shenja për çdokënd që është i durueshëm dhe mirënjohës"
        },
        {
            "chapter": 42,
            "verse": 34,
            "text": "Ose, Ai mund t’i fundosë anijet, për shkak të gjynaheve që kanë bërë ata[293]. Sidoqoftë, Ai fal shumë"
        },
        {
            "chapter": 42,
            "verse": 35,
            "text": "Le ta dinë ata që vënë në dyshim shenjat Tona, se nuk kanë ku t’i shmangen dënimit Tonë"
        },
        {
            "chapter": 42,
            "verse": 36,
            "text": "Çdo gjë që ju është dhënë juve, është vetëm kënaqësi në jetën e kësaj bote. Por shpërblimi i Allahut është më i mirë dhe më i përhershëm për ata që besojnë dhe mbështeten te Zoti i tyre"
        },
        {
            "chapter": 42,
            "verse": 37,
            "text": "për ata që ruhen prej gjynaheve të mëdha e mbrapshtive dhe që, kur i zemëron dikush, falin"
        },
        {
            "chapter": 42,
            "verse": 38,
            "text": "për ata që i përgjigjen thirrjes së Zotit të tyre, e falin namazin rregullisht dhe këshillohen për punët e veta me njëri-tjetrin; për ata që ndajnë lëmoshë prej asaj që u kemi dhënë Ne"
        },
        {
            "chapter": 42,
            "verse": 39,
            "text": "dhe për ata që, kur i godet ndonjë padrejtësi e madhe, i bëjnë qëndresë dhe marrin hak"
        },
        {
            "chapter": 42,
            "verse": 40,
            "text": "Shpërblimi për të keqen është i njëjtë me atë të keqe. Por, atë që fal dhe pajton, e pret shpërblimi i Allahut. Ai, në të vërtetë, nuk i do të padrejtët"
        },
        {
            "chapter": 42,
            "verse": 41,
            "text": "Për atë që përgjigjet, kur i është bërë një padrejtësi, nuk ka kurrfarë qortimi ndaj tij"
        },
        {
            "chapter": 42,
            "verse": 42,
            "text": "Qortim ka vetëm kundër atyre që u bëjnë keq njerëzve dhe që pa të drejtë mbjellin ngatërresa në Tokë; për ata ka dënim të dhembshëm"
        },
        {
            "chapter": 42,
            "verse": 43,
            "text": "Kushdo që duron dhe fal, ta dijë se, në të vërtetë, këto janë nga veprimet më të virtytshme"
        },
        {
            "chapter": 42,
            "verse": 44,
            "text": "Për atë që Allahu e shpie në humbje, nuk ka mbrojtës tjetër përveç Tij. Ti do të shohësh se si keqbërësit, kur ta shohin dënimin, do të thonë: “A ka ndonjë rrugë për t’u kthyer?”"
        },
        {
            "chapter": 42,
            "verse": 45,
            "text": "Ti do t’i shohësh se si do të ballafaqohen me zjarrin të përulur nga poshtërimi dhe duke parë tinëzisht me bisht të syrit. Ata që kanë besuar do të thonë: “Me të vërtetë që humbësit janë ata që kanë humbur vetveten dhe familjen e tyre në Ditën e Kiametit”. Me të vërtetë, keqbërësit do të vuajnë një dënim të përhershëm"
        },
        {
            "chapter": 42,
            "verse": 46,
            "text": "Ata nuk do të kenë asnjë mbrojtës që do t’i ndihmojë, në vend Allahut. Për atë që Allahu e shpie në humbje, s’ka kurrfarë rruge (shpëtimi)"
        },
        {
            "chapter": 42,
            "verse": 47,
            "text": "Përgjigjuni thirrjes së Zotit tuaj, para se të vijë Dita, të cilën Allahu nuk e kthen më. Atë Ditë ju nuk do të keni kurrfarë strehimi dhe nuk do të mund të mohoni"
        },
        {
            "chapter": 42,
            "verse": 48,
            "text": "Nëse ata kthejnë kurrizin, dije se Ne nuk të kemi dërguar ty (o Muhamed), si rojë për ata. Detyra jote është vetëm që të kumtosh. Kur Ne i japim njeriut të shijojë mëshirën Tonë, Ai i gëzohet asaj. Por, nëse atë e godet ndonjë e keqe për shkak të asaj që kanë bërë duart e tij, atëherë, ai bëhet mosmirënjohës i vërtetë"
        },
        {
            "chapter": 42,
            "verse": 49,
            "text": "I Allahut është pushteti mbi qiejt dhe Tokën. Ai krijon çfarë të dojë. Ai i dhuron vajza kujt të dojë e djem kujt të dojë"
        },
        {
            "chapter": 42,
            "verse": 50,
            "text": "Disave u dhuron të dyja gjinitë: djem e vajza; e, kë të dojë e lë pa fëmijë. Vërtet, Ai është i Gjithëdijshëm dhe i Fuqishëm"
        },
        {
            "chapter": 42,
            "verse": 51,
            "text": "Asnjë njeriu nuk i është dhënë t’i flasë Allahu, përveçse me anë të Frymëzimit ose pas perdes, ose me anën e një Kumtuesi (Engjëlli) të dërguar me lejen e Tij, për të shpallur vullnetin e Tij. Ai, me të vërtetë, është i Lartë dhe i Urtë"
        },
        {
            "chapter": 42,
            "verse": 52,
            "text": "Dhe kështu, Ne të kemi dërguar ty Shpallje me urdhrin dhe vullnetin Tonë. Ti më parë nuk e ke ditur se çfarë është Libri e as ç’është besimi. Por atë (Kuranin), Ne e bëmë dritë, me anë të së cilës udhëzojmë kë të duam nga robërit Tanë. Ti, me të vërtetë, udhëzon në rrugën e drejtë"
        },
        {
            "chapter": 42,
            "verse": 53,
            "text": "(në) rrugën e Allahut, të Cilit i përket gjithçka që ndodhet në qiej dhe gjithçka që ndodhet në Tokë. Dhe vërtet, tek Allahu kthehen të gjitha çështjet"
        },
        {
            "chapter": 43,
            "verse": 1,
            "text": "Hâ, Mîm"
        },
        {
            "chapter": 43,
            "verse": 2,
            "text": "Betohem në Librin e qartë"
        },
        {
            "chapter": 43,
            "verse": 3,
            "text": "Në të vërtetë, Ne e kemi shpallur Kuranin në gjuhën arabe, për ta kuptuar ju"
        },
        {
            "chapter": 43,
            "verse": 4,
            "text": "e ai është te Ne, në Librin kryesor (Leuhi-mahfûdh), i lartësuar dhe plot urtësi"
        },
        {
            "chapter": 43,
            "verse": 5,
            "text": "A ta tërheqim Përkujtimin (Kuranin) prej jush ngaqë jeni popull i shfrenuar"
        },
        {
            "chapter": 43,
            "verse": 6,
            "text": "Eh, sa profetë u dërguam Ne breznive të mëparshme"
        },
        {
            "chapter": 43,
            "verse": 7,
            "text": "por, sa herë që u vinte atyre ndonjë profet, ata talleshin me të"
        },
        {
            "chapter": 43,
            "verse": 8,
            "text": "Prandaj Ne i shkatërruam ata, edhe pse ishin më të fuqishëm se këta (paganët e Mekës). Kështu, pra, është shembulli i popujve të lashtë"
        },
        {
            "chapter": 43,
            "verse": 9,
            "text": "Nëse ti i pyet ata: “Kush i ka krijuar qiejt dhe Tokën?” Ata, me siguri do të thonë: “Ato i ka krijuar i Plotfuqishmi dhe i Gjithëdijshmi"
        },
        {
            "chapter": 43,
            "verse": 10,
            "text": "Ai, që jua ka bërë Tokën djep dhe ka krijuar për ju rrugë në të, që të arrini atje ku synoni"
        },
        {
            "chapter": 43,
            "verse": 11,
            "text": "Ai, që prej qiellit zbret ujë me masë e nëpërmjet tij ngjall tokën e vdekur -kështu do të ngriheni edhe ju (prej varreve)"
        },
        {
            "chapter": 43,
            "verse": 12,
            "text": "Ai, që ka krijuar çifte për çdo lloj krijese, që ka bërë anije e kafshë që t’i shaloni"
        },
        {
            "chapter": 43,
            "verse": 13,
            "text": "e të mbaheni fort mbi to, e pastaj t’i kujtoni dhuntitë e Zotit tuaj dhe të thoni: “Qoftë lavdëruar Ai që i nënshtroi këto për ne, se vetë ne këto nuk do të mund t’i kishim nën pushtet"
        },
        {
            "chapter": 43,
            "verse": 14,
            "text": "dhe ne, me siguri, do të kthehemi te Zoti ynë!”"
        },
        {
            "chapter": 43,
            "verse": 15,
            "text": "Ata i kanë quajtur si pjesë të Tij[294] disa prej robërve të Tij! Me të vërtetë, njeriu është mohues i hapët"
        },
        {
            "chapter": 43,
            "verse": 16,
            "text": "Vallë, prej krijesave të Veta, Ai të zgjedhë vajza e juve t’ju dhurojë djem"
        },
        {
            "chapter": 43,
            "verse": 17,
            "text": "Kur ndonjëri nga ata merr lajmin e mirë për lindjen e asaj, që ia veshin të Gjithëmëshirshmit (si pjesë e Tij)[295], atij i nxihet fytyra dhe pikëllohet"
        },
        {
            "chapter": 43,
            "verse": 18,
            "text": "Vallë, a është ajo që rritet në stoli dhe e pafuqishme për të kundërshtuar (diçka që mund t’i vishet Allahut si pjesë e Tij)"
        },
        {
            "chapter": 43,
            "verse": 19,
            "text": "Engjëjt, të cilët janë robërit e të Gjithëmëshirshmit, ata i bëjnë për femra. A mos vallë ata kanë qenë të pranishëm gjatë krijimit të tyre?! Dëshmia e tyre do të shënohet dhe ata do të përgjigjen (për atë shpifje)"
        },
        {
            "chapter": 43,
            "verse": 20,
            "text": "Dhe ata thonë: “Sikur të kishte dashur i Gjithëmëshirshmi, ne nuk do t’i kishim adhuruar ata[296].” Ata nuk dinë asgjë për këtë, ata vetëm gënjejnë"
        },
        {
            "chapter": 43,
            "verse": 21,
            "text": "Vallë, a u kemi dhënë Ne atyre Libër para tij (Kuranit), të cilit ata i janë përmbajtur"
        },
        {
            "chapter": 43,
            "verse": 22,
            "text": "Jo, por ata thonë: “Ne i kemi gjetur etërit tanë në këtë fe dhe ne po ndjekim gjurmët e tyre”"
        },
        {
            "chapter": 43,
            "verse": 23,
            "text": "Po ashtu, në çdo vend që Ne kemi dërguar paralajmërues para teje, pasanikët e atij vendi thonin: “Ne i kemi gjetur etërit tanë në këtë fe dhe po ndjekim gjurmët e tyre”"
        },
        {
            "chapter": 43,
            "verse": 24,
            "text": "(Çdo i dërguar) thoshte: “Po sikur unë t’ju kem sjellë (një fe) më të ndriçuar se ajo e të parëve tuaj?!” Ata thonin: “Ne e mohojmë mesazhin me të cilin jeni dërguar!”"
        },
        {
            "chapter": 43,
            "verse": 25,
            "text": "Atëherë, Ne hakmerreshim kundër atyre, prandaj shiko si ka qenë përfundimi i femohuesve"
        },
        {
            "chapter": 43,
            "verse": 26,
            "text": "(Kujto) kur Ibrahimi i tha të atit dhe popullit të tij: “Në të vërtetë, Unë i urrej dhe s’kam të bëj fare me ato që adhuroni ju"
        },
        {
            "chapter": 43,
            "verse": 27,
            "text": "në vend të Atij që më ka krijuar dhe i Cili do të më udhëzojë në rrugën e drejtë”"
        },
        {
            "chapter": 43,
            "verse": 28,
            "text": "Ai e bëri këtë fjalë të përhershme te pasardhësit e tij, me qëllim që ata të kthehen (vazhdimisht tek Allahu)"
        },
        {
            "chapter": 43,
            "verse": 29,
            "text": "Kurse Unë i lashë të kënaqen këta[297] dhe etërit e tyre, derisa u erdhi e Vërteta (Kurani) dhe i Dërguari, që ua bëri të qarta"
        },
        {
            "chapter": 43,
            "verse": 30,
            "text": "Por, kur u erdhi e Vërteta, ata thanë: “Kjo është magji dhe ne sigurisht që këtë nuk e besojmë"
        },
        {
            "chapter": 43,
            "verse": 31,
            "text": "Sikur t’i kishte zbritur ky Kuran ndonjë njeriu të madh prej njërit nga këto dy qytete"
        },
        {
            "chapter": 43,
            "verse": 32,
            "text": "Vallë, a mos janë ata që e ndajnë mëshirën e Zotit tënd? Jemi Ne ata që ua ndajmë njerëzve mjetet e jetesës në këtë botë, duke i ngritur në shkallë disa më lart mbi të tjerët, me qëllim që disa t’u shërbejnë të tjerëve. Mëshira e Zotit tënd është më e mirë nga ajo që grumbullojnë ata"
        },
        {
            "chapter": 43,
            "verse": 33,
            "text": "Dhe, sikur njerëzit të mos ishin një bashkësi mohuesish, Ne do t’i bënim prej argjendi çatitë e shtëpive të atyre që nuk besojnë në të Gjithëmëshirshmin[299], madje edhe shkallët nëpër të cilat ngjiten"
        },
        {
            "chapter": 43,
            "verse": 34,
            "text": "edhe dyert e shtëpive të tyre, edhe divanet në të cilat mbështeten"
        },
        {
            "chapter": 43,
            "verse": 35,
            "text": "dhe (do t’u jepnim) stoli prej ari. Por të gjitha këto janë vetëm kënaqësi të kësaj jete, kurse jeta tjetër te Zoti yt është për punëdrejtët që ruhen (nga gjynahet dhe nga dënimi i Allahut)"
        },
        {
            "chapter": 43,
            "verse": 36,
            "text": "Atij që shmanget nga Këshilla e të Gjithëmëshirshmit (Kurani), Ne do t’ia caktojmë një djall, që do t’i bëhet shok i pandashëm"
        },
        {
            "chapter": 43,
            "verse": 37,
            "text": "Në të vërtetë, djajtë i shmangin jobesimtarët nga rruga e drejtë, ndonëse ata mendojnë se janë të udhëzuar drejt"
        },
        {
            "chapter": 43,
            "verse": 38,
            "text": "Dhe, kur të vijë te Ne, (jobesimtari) do t’i thotë (djallit që e kishte shok): “Ah, sikur të kishte qenë largësia midis meje dhe teje sa ajo mes lindjes e perëndimit! Sa shok i keq paske qenë ti!”"
        },
        {
            "chapter": 43,
            "verse": 39,
            "text": "(Atyre do t’u thuhet): “Nuk do t’ju bëjë dobi (pendimi) juve sot[300], sepse ju u larguat nga e vërteta dhe humbët. Me të vërtetë, ju jeni pjesëtarë në dënim”"
        },
        {
            "chapter": 43,
            "verse": 40,
            "text": "Vallë, a mos ti do të bësh të dëgjojë i shurdhri dhe të udhëzosh të verbrin dhe atë që është në humbje të qartë"
        },
        {
            "chapter": 43,
            "verse": 41,
            "text": "Edhe sikur të të marrim ty, Ne, me siguri do të hakmerremi ndaj tyre (në jetën tjetër)"
        },
        {
            "chapter": 43,
            "verse": 42,
            "text": "ose do të të tregojmë atë çka u kemi premtuar atyre. Ne jemi vërtet të Plotfuqishëm mbi ta"
        },
        {
            "chapter": 43,
            "verse": 43,
            "text": "Andaj, përmbaju fort asaj që të është shpallur ty, sepse ti, në të vërtetë, je në rrugën e drejtë"
        },
        {
            "chapter": 43,
            "verse": 44,
            "text": "Pa dyshim që Kurani është përkujtesë për ty dhe popullin tënd; e ju do të pyeteni"
        },
        {
            "chapter": 43,
            "verse": 45,
            "text": "Pyeti të dërguarit Tanë, që i kemi nisur para teje, a mos kemi urdhëruar Ne që të adhurohen zota të tjerë, përveç të Gjithëmëshirshmit"
        },
        {
            "chapter": 43,
            "verse": 46,
            "text": "Ne dërguam Musain me shenjat Tona te Faraoni dhe paria e tij, dhe ai tha: “Unë jam i dërguar i Zotit të botëve!”"
        },
        {
            "chapter": 43,
            "verse": 47,
            "text": "Kur ai u solli atyre shenjat Tona, ata filluan t’i përqeshin ato"
        },
        {
            "chapter": 43,
            "verse": 48,
            "text": "Çdo shenjë që Ne u tregonim atyre, ishte më e madhe se ajo para saj. Prandaj Ne i dënonim ata me ndëshkim, që të ktheheshin (në rrugën e drejtë)"
        },
        {
            "chapter": 43,
            "verse": 49,
            "text": "Ata i thoshin (Musait): “O magjistar! Lutju Zotit tënd për ne, ashtu sipas besëlidhjes tënde me Atë, sepse ne do të kthehemi në rrugë të drejtë!”"
        },
        {
            "chapter": 43,
            "verse": 50,
            "text": "Por, sapo ua largonim dënimin, ata e shkelnin premtimin"
        },
        {
            "chapter": 43,
            "verse": 51,
            "text": "Dhe Faraoni i thërriste popullit të vet: “O populli im! Vallë, a nuk më përket mua sundimi i Egjiptit dhe i këtyre lumenjve që rrjedhin pranë meje? A nuk shihni"
        },
        {
            "chapter": 43,
            "verse": 52,
            "text": "Vallë, a nuk jam unë më i mirë se ky i mjerë, i cili mezi mund të shprehet"
        },
        {
            "chapter": 43,
            "verse": 53,
            "text": "Përse nuk i janë dhënë atij byzylykë ari? Përse nuk kanë ardhur bashkë me të engjëjt?”"
        },
        {
            "chapter": 43,
            "verse": 54,
            "text": "Kështu, ai e mashtroi popullin e vet. Ata iu nënshtruan atij, sepse ishin vërtet një popull i pabindur"
        },
        {
            "chapter": 43,
            "verse": 55,
            "text": "E, kur Na zemëruan, Ne u hakmorëm ndaj tyre dhe i fundosëm të gjithë"
        },
        {
            "chapter": 43,
            "verse": 56,
            "text": "Ne i bëmë ata shembull dhe mësim për popujt e mëvonshëm"
        },
        {
            "chapter": 43,
            "verse": 57,
            "text": "Kur u soll si shembull i biri i Merjemes (Isai a.s.), populli yt (o Muhamed) menjëherë nisi të qeshë"
        },
        {
            "chapter": 43,
            "verse": 58,
            "text": "duke thënë: “A janë më të mirë idhujt tanë apo ai?” Ata ta paraqesin këtë shembull vetëm për shkak se duan të hahen, sepse janë popull grindavec"
        },
        {
            "chapter": 43,
            "verse": 59,
            "text": "Isai ishte vetëm një rob, të cilit Ne i dhuruam (Profeci) dhe e bëmë shembull për bijtë e Israilit"
        },
        {
            "chapter": 43,
            "verse": 60,
            "text": "Sikur të duam, Ne (do t’ju shkatërronim dhe) në vendin tuaj do të bënim engjëj, që do t’ju trashëgonin në Tokë"
        },
        {
            "chapter": 43,
            "verse": 61,
            "text": "Në të vërtetë, Isai është shenjë e Orës (së Kiametit), në ardhjen e së cilës mos dyshoni kurrsesi. Pra, ndiqmëni mua, kjo është rruga e drejtë"
        },
        {
            "chapter": 43,
            "verse": 62,
            "text": "Le të mos ju shmangë kurrsesi djalli! Ai është vërtet armiku juaj i hapët"
        },
        {
            "chapter": 43,
            "verse": 63,
            "text": "E, kur Isai solli prova të qarta, tha: “Ju kam sjellë urtësinë (Profecinë) dhe do t’ju shpjegoj disa gjëra, për të cilat nuk po pajtoheni. Andaj, frikësojuni Allahut dhe bindmuni mua"
        },
        {
            "chapter": 43,
            "verse": 64,
            "text": "Pa dyshim, Allahu është Zoti im dhe Zoti juaj, andaj adhuroni vetëm Atë! Kjo është rruga e drejtë!”"
        },
        {
            "chapter": 43,
            "verse": 65,
            "text": "E megjithatë, sektet e ndryshme patën kundërshti midis tyre. Mjerë ata që kanë bërë padrejtësi – për dënimin e Ditës së dhembshme"
        },
        {
            "chapter": 43,
            "verse": 66,
            "text": "A mos presin ata diçka tjetër, përveç Orës (së Kiametit), që do t’u vijë papritmas e pa e ndier fare"
        },
        {
            "chapter": 43,
            "verse": 67,
            "text": "Atë Ditë miqtë do të bëhen armiq të njëri-tjetrit, përveç të drejtëve, që e kanë pasur frikë Allahun"
        },
        {
            "chapter": 43,
            "verse": 68,
            "text": "(Allahu do t’u thotë): “O robërit e Mi, për ju sot nuk ka frikë dhe as që do të pikëlloheni"
        },
        {
            "chapter": 43,
            "verse": 69,
            "text": "Ju që keni besuar shpalljet Tona dhe keni qenë myslimanë"
        },
        {
            "chapter": 43,
            "verse": 70,
            "text": "hyni në Xhenet të gëzuar, ju dhe bashkëshortet tuaja"
        },
        {
            "chapter": 43,
            "verse": 71,
            "text": "ku do t’ju shërbehet me pjata dhe gota prej ari. Aty do të ketë çfarë t’ju dojë shpirti dhe gjithçka që ta kënaq syrin dhe atje do të qëndroni përgjithmonë"
        },
        {
            "chapter": 43,
            "verse": 72,
            "text": "Ja, ky është Xheneti që ju është dhënë në trashëgim për atë që keni bërë"
        },
        {
            "chapter": 43,
            "verse": 73,
            "text": "Aty do të keni fruta të shumëllojshme, prej të cilave do të hani.”"
        },
        {
            "chapter": 43,
            "verse": 74,
            "text": "Sa për punëmbrapshtët, pa dyshim që ata do të qëndrojnë përherë në dënimin e Xhehenemit"
        },
        {
            "chapter": 43,
            "verse": 75,
            "text": "Ai (dënim) nuk do t’u lehtësohet atyre e kurrfarë shprese për shpëtim nuk do të kenë"
        },
        {
            "chapter": 43,
            "verse": 76,
            "text": "Ne atyre nuk u bëmë padrejtësi, por ata vetë i bënë keq vetvetes"
        },
        {
            "chapter": 43,
            "verse": 77,
            "text": "Ata do të thërrasin: “O Malik[302]! (Më mirë) Le të na vdesë Zoti yt!”, ndërsa Ai do të thotë: “Ju do të qëndroni përherë aty!”"
        },
        {
            "chapter": 43,
            "verse": 78,
            "text": "Tashmë, Ne ju kemi sjellë të Vërtetën, por shumica prej jush e urren të Vërtetën"
        },
        {
            "chapter": 43,
            "verse": 79,
            "text": "Nëse ata kurdisin kurthe, edhe Ne do t’u ngremë kurthe"
        },
        {
            "chapter": 43,
            "verse": 80,
            "text": "Vallë, a mos kujtojnë ata se Ne nuk i dëgjojmë fjalët e tyre tinëzare dhe bisedat e tyre të fshehta? Pa dyshim, Ne dëgjojmë, ndërsa të dërguarit Tanë (engjëj) që janë pranë tyre, shënojnë"
        },
        {
            "chapter": 43,
            "verse": 81,
            "text": "Thuaju[303] (o Muhamed): “Sikur i Gjithëmëshirshmi të kishte bir, Unë do të isha i pari që do ta adhuroja atë"
        },
        {
            "chapter": 43,
            "verse": 82,
            "text": "Qoftë i lartësuar Zoti i qiejve dhe i Tokës, Zoti i Fronit, nga ajo çfarë i veshin Atij"
        },
        {
            "chapter": 43,
            "verse": 83,
            "text": "Lëri ata të flasin marrëzi dhe le të argëtohen derisa të takojnë Ditën që u është premtuar"
        },
        {
            "chapter": 43,
            "verse": 84,
            "text": "Ai është i vetmi Zot (i vërtetë) në qiell dhe i vetmi Zot (i vërtetë) në Tokë. Ai është i Urtë dhe i Gjithëdijshëm"
        },
        {
            "chapter": 43,
            "verse": 85,
            "text": "Qoftë i lartësuar në lavdi Ai, të Cilit i përket pushteti i qiejve dhe i Tokës dhe gjithçka që gjendet mes tyre. Vetëm Ai ka dijeni mbi Orën (e Kiametit) dhe tek Ai do të ktheheni"
        },
        {
            "chapter": 43,
            "verse": 86,
            "text": "Ata që u adhuruan në vend të Allahut, nuk do të mund të ndërmjetësojnë për askënd, përveç atyre që dëshmuan për të Vërtetën[304] dhe e dinë mirë (se s’ka Zot tjetër të vërtetë veç Allahut)"
        },
        {
            "chapter": 43,
            "verse": 87,
            "text": "Nëse i pyet ata[305] se kush i ka krijuar, me siguri që ata do të thonë: “Allahu!” Atëherë, përse largohen prej Tij"
        },
        {
            "chapter": 43,
            "verse": 88,
            "text": "I Dërguari thotë: “O Zoti im, ky është një popull që nuk beson!”"
        },
        {
            "chapter": 43,
            "verse": 89,
            "text": "Largohu prej tyre (o Muhamed) dhe thuaju: “Paqe!” Ata së shpejti do ta marrin vesh"
        },
        {
            "chapter": 44,
            "verse": 1,
            "text": "Hâ, Mîm"
        },
        {
            "chapter": 44,
            "verse": 2,
            "text": "Betohem në Librin e qartë"
        },
        {
            "chapter": 44,
            "verse": 3,
            "text": "Ne e zbritëm Kuranin në një natë të bekuar[306]. Vërtet, Ne gjithmonë kemi qenë paralajmërues"
        },
        {
            "chapter": 44,
            "verse": 4,
            "text": "Në atë (natë të zbritjes së Kuranit) vendoset çdo punë e urtë"
        },
        {
            "chapter": 44,
            "verse": 5,
            "text": "me urdhrin Tonë! Ne gjithmonë kemi nisur të dërguar"
        },
        {
            "chapter": 44,
            "verse": 6,
            "text": "si mëshirë prej Zotit tënd. Me të vërtetë, Ai i dëgjon të gjitha dhe i di të gjitha"
        },
        {
            "chapter": 44,
            "verse": 7,
            "text": "Ai është Zoti i qiejve, i Tokës dhe i gjithçkaje që gjendet midis tyre, nëse besoni me bindje"
        },
        {
            "chapter": 44,
            "verse": 8,
            "text": "S’ka zot tjetër të vërtetë përveç Atij. Ai e jep jetën dhe e shkakton vdekjen. Ai është Zoti juaj dhe Zoti i të parëve tuaj të lashtë"
        },
        {
            "chapter": 44,
            "verse": 9,
            "text": "Por ata argëtohen duke dyshuar"
        },
        {
            "chapter": 44,
            "verse": 10,
            "text": "Andaj ti prite atë (ditë), kur qielli do të lëshojë tym të qartë"
        },
        {
            "chapter": 44,
            "verse": 11,
            "text": "që do t’i mbulojë njerëzit, (e do t’u thuhet): “Ky është dënim i dhembshëm!”"
        },
        {
            "chapter": 44,
            "verse": 12,
            "text": "(Mohuesit do të thonë): “O Zoti ynë, lirona prej dënimit! Ne tashmë besojmë!”"
        },
        {
            "chapter": 44,
            "verse": 13,
            "text": "E si mund të përfitojnë ata nga këshilla, ndërkohë që më parë atyre u pat ardhur një i Dërguar me shpjegime të qarta"
        },
        {
            "chapter": 44,
            "verse": 14,
            "text": "e ata i kthyen shpinën, duke thënë: “Ai është një i çmendur i mësuar nga të tjerët”"
        },
        {
            "chapter": 44,
            "verse": 15,
            "text": "Edhe sikur t’ju lirojmë nga dënimi pak (kohë), ju me siguri që do të ktheheni (në mosbesim)"
        },
        {
            "chapter": 44,
            "verse": 16,
            "text": "Ditën, kur do t’i mbërthejmë ata me forcën më të madhe, Ne do të hakmerremi"
        },
        {
            "chapter": 44,
            "verse": 17,
            "text": "Përpara tyre Ne vumë në sprovë popullin e Faraonit, kur u pat ardhur i Dërguari fisnik"
        },
        {
            "chapter": 44,
            "verse": 18,
            "text": "(i cili u tha): “Më sillni robërit e Allahut,[307] sepse Unë jam për ju një i dërguar i besuar"
        },
        {
            "chapter": 44,
            "verse": 19,
            "text": "Dhe mos u madhëroni mbi Allahun, sepse unë po ju sjell provë të qartë"
        },
        {
            "chapter": 44,
            "verse": 20,
            "text": "Unë kërkoj mbështetje në Zotin tim dhe Zotin tuaj, që të mos më vrisni me gurë"
        },
        {
            "chapter": 44,
            "verse": 21,
            "text": "Nëse nuk më besoni, atëherë largohuni prej meje!”"
        },
        {
            "chapter": 44,
            "verse": 22,
            "text": "Dhe ai iu lut Zotit të vet: “Ky është vërtet një popull keqbërës!”"
        },
        {
            "chapter": 44,
            "verse": 23,
            "text": "(Allahu i tha): “Ec bashkë me robërit e Mi natën, sepse ata[308] do t’ju ndjekin"
        },
        {
            "chapter": 44,
            "verse": 24,
            "text": "Lëreni pas detin e hapur, se ata, me siguri, do të fundosen si ushtri”"
        },
        {
            "chapter": 44,
            "verse": 25,
            "text": "Eh, sa e sa kopshte dhe burime i lanë ata"
        },
        {
            "chapter": 44,
            "verse": 26,
            "text": "sa ara të mbjella dhe ndërtesa fisnike"
        },
        {
            "chapter": 44,
            "verse": 27,
            "text": "dhe sa begati, në të cilat kënaqeshin"
        },
        {
            "chapter": 44,
            "verse": 28,
            "text": "Kështu, Ne ua lamë trashëgim ato një populli tjetër"
        },
        {
            "chapter": 44,
            "verse": 29,
            "text": "Nuk i vajtoi ata as qielli, as Toka, as nuk iu dha afat atyre"
        },
        {
            "chapter": 44,
            "verse": 30,
            "text": "Ne i shpëtuam bijtë e Israilit nga dënimi poshtërues"
        },
        {
            "chapter": 44,
            "verse": 31,
            "text": "prej Faraonit, që ishte tiran, njeri që kalonte çdo kufi të së keqes"
        },
        {
            "chapter": 44,
            "verse": 32,
            "text": "Ne i zgjodhëm ata, me qëllim mbi popujt e tjerë (të asaj kohe)"
        },
        {
            "chapter": 44,
            "verse": 33,
            "text": "dhe u dhamë shenja, në të cilat ka sprova të qarta"
        },
        {
            "chapter": 44,
            "verse": 34,
            "text": "E megjithatë, jobesimtarët thonë"
        },
        {
            "chapter": 44,
            "verse": 35,
            "text": "“Ekziston vetëm vdekja jonë e parë, ne nuk do të ringjallemi"
        },
        {
            "chapter": 44,
            "verse": 36,
            "text": "Na i risillni, pra, të parët tanë, nëse thoni të vërtetën!”"
        },
        {
            "chapter": 44,
            "verse": 37,
            "text": "A janë këta më të mirë se populli i Tubbas apo ata para tyre? Ne i shkatërruam ata, sepse ishin vërtet punëmbrapshtë"
        },
        {
            "chapter": 44,
            "verse": 38,
            "text": "Ne nuk i kemi krijuar qiejt, Tokën dhe çfarë gjendet midis tyre, për t’u zbavitur"
        },
        {
            "chapter": 44,
            "verse": 39,
            "text": "Ne i kemi krijuar ato me qëllim të plotë, por shumica e tyre nuk e dinë"
        },
        {
            "chapter": 44,
            "verse": 40,
            "text": "Me të vërtetë, Dita e Gjykimit, është e caktuar për të gjithë ata"
        },
        {
            "chapter": 44,
            "verse": 41,
            "text": "Atë Ditë, i afërmi nuk mund ta ndihmojë aspak të afërmin e as ata vetë nuk do t’i ndihmojë kush"
        },
        {
            "chapter": 44,
            "verse": 42,
            "text": "me përjashtim të atyre që i ka mëshiruar Allahu. Ai është vërtet i Plotfuqishëm dhe Mëshirëplotë"
        },
        {
            "chapter": 44,
            "verse": 43,
            "text": "Pema e zekumit"
        },
        {
            "chapter": 44,
            "verse": 44,
            "text": "do të jetë ushqim i gjynahqarit"
        },
        {
            "chapter": 44,
            "verse": 45,
            "text": "Si tunxh i shkrirë ajo do të vlojë në barkun e tij"
        },
        {
            "chapter": 44,
            "verse": 46,
            "text": "ashtu si vlon uji i nxehtë"
        },
        {
            "chapter": 44,
            "verse": 47,
            "text": "(Engjëjve do t’u thuhet): “Rrëmbejeni atë dhe çojeni në mes të zjarrit flakërues"
        },
        {
            "chapter": 44,
            "verse": 48,
            "text": "Pastaj, për dënim, hidhni mbi kokën e tij ujë të valuar (duke i thënë)"
        },
        {
            "chapter": 44,
            "verse": 49,
            "text": "“Shijoje këtë, o njeri “i fuqishëm” dhe “fisnik”"
        },
        {
            "chapter": 44,
            "verse": 50,
            "text": "Ja, ky është dënimi për të cilin ju dyshonit!”"
        },
        {
            "chapter": 44,
            "verse": 51,
            "text": "Punëdrejtët, me të vërtetë, do të jenë në vend të sigurt"
        },
        {
            "chapter": 44,
            "verse": 52,
            "text": "midis kopshteve dhe burimeve"
        },
        {
            "chapter": 44,
            "verse": 53,
            "text": "të veshur në petka mëndafshi të hollë dhe armaç, të ulur përballë njëri-tjetrit"
        },
        {
            "chapter": 44,
            "verse": 54,
            "text": "Po, kështu do të jetë, dhe Ne do t’i martojmë ata me hyri sybukura"
        },
        {
            "chapter": 44,
            "verse": 55,
            "text": "Aty do të kërkojnë çfarëdo frutash që të dëshirojnë e do të jenë të sigurt"
        },
        {
            "chapter": 44,
            "verse": 56,
            "text": "Atje nuk do ta provojnë më vdekjen, përveç vdekjes së parë dhe Ai do t’i shpëtojë prej dënimit të zjarrit flakërues"
        },
        {
            "chapter": 44,
            "verse": 57,
            "text": "Kjo do të jetë dhunti prej Zotit tënd. Kjo është fitorja madhështore"
        },
        {
            "chapter": 44,
            "verse": 58,
            "text": "Ne e kemi bërë të lehtë Kuranin në gjuhën tënde, që ata të mund të marrin këshilla"
        },
        {
            "chapter": 44,
            "verse": 59,
            "text": "Andaj ti prit, se edhe ata vetë po presin"
        },
        {
            "chapter": 45,
            "verse": 1,
            "text": "Hâ, Mîm"
        },
        {
            "chapter": 45,
            "verse": 2,
            "text": "Ky Libër është shpallur prej Allahut, të Plotfuqishmit dhe të Urtit"
        },
        {
            "chapter": 45,
            "verse": 3,
            "text": "Me të vërtetë, në qiej dhe në Tokë ka shenja për ata që besojnë"
        },
        {
            "chapter": 45,
            "verse": 4,
            "text": "Edhe në krijimin tuaj dhe të kafshëve të shpërndara nëpër Tokë, ka shenja për besimtarët e bindur"
        },
        {
            "chapter": 45,
            "verse": 5,
            "text": "Edhe në ndërrimin e natës dhe të ditës, edhe në ujin që Allahu e zbret nga qielli, duke gjallëruar nëpërmjet tij tokën e shkretuar, edhe në ndërrimin e erërave, ka shenja për njerëzit që mendojnë"
        },
        {
            "chapter": 45,
            "verse": 6,
            "text": "Këto janë shpalljet e Allahut, të cilat Ne t’i tregojmë ty me tërë të vërtetën. Atëherë, në çfarë fjalësh të tjera do të besojnë ata, nëse mohojnë Allahun dhe shenjat e Tij"
        },
        {
            "chapter": 45,
            "verse": 7,
            "text": "Mjerë gjynahqari gënjeshtar"
        },
        {
            "chapter": 45,
            "verse": 8,
            "text": "Ai i dëgjon shpalljet e Allahut që i lexohen e përsëri ngulmon në mendjemadhësi, sikur nuk i ka dëgjuar ato; jepi lajmin për dënim të dhembshëm"
        },
        {
            "chapter": 45,
            "verse": 9,
            "text": "E, kur merr vesh diçka nga shpalljet Tona, ai i përqesh. Për njerëz të tillë do të ketë dënim poshtërues"
        },
        {
            "chapter": 45,
            "verse": 10,
            "text": "Para tyre është Xhehenemi dhe nuk do t’u vijë në ndihmë asgjë nga ato që kanë fituar apo nga ata (idhuj) që i kanë marrë për mbrojtës në vend të Allahut! Ata i pret mundim i madh"
        },
        {
            "chapter": 45,
            "verse": 11,
            "text": "Ky (Kuran) është udhërrëfyes në rrugën e drejtë. Ata që nuk besojnë shpalljet e Zotit të tyre, do të vuajnë një mundim të madh, të dhembshëm"
        },
        {
            "chapter": 45,
            "verse": 12,
            "text": "Allahu është Ai që ka nënshtruar për ju detin, që nëpër të, me urdhrin e Tij, të lundrojnë anijet, për të kërkuar dhuntitë e Tij dhe që ju të jeni mirënjohës"
        },
        {
            "chapter": 45,
            "verse": 13,
            "text": "Ai ka vënë në shërbimin tuaj çka gjendet në qiej dhe në Tokë, të gjitha janë prej Tij. Me të vërtetë, në këto ka shenja për njerëzit që mendojnë"
        },
        {
            "chapter": 45,
            "verse": 14,
            "text": "Thuaju besimtarëve, që t’i falin ata që nuk shpresojnë në ditët e Allahut[309], kështu që Ai të shpërblejë çdo popull sipas veprave të veta"
        },
        {
            "chapter": 45,
            "verse": 15,
            "text": "Kush bën mirë, e ka për vete e kush bën keq, e bën kundër vetes; e në fund do të ktheheni (të gjithë) te Zoti juaj"
        },
        {
            "chapter": 45,
            "verse": 16,
            "text": "Ne u dhamë bijve të Israilit Librin, pushtetin dhe Profecinë. Ne i begatuam ata me gjëra të mira dhe i ngritëm mbi të gjithë popujt e tjerë (të asaj kohe)"
        },
        {
            "chapter": 45,
            "verse": 17,
            "text": "Gjithashtu, Ne u dhamë udhëzime të qarta mbi besimin, por ata u përçanë, atëherë kur u erdhi dituria, pasi patën smirë në mes tyre. Zoti yt, me siguri, do t’i gjykojë (ata) në Ditën e Kiametit për kundërshtitë që patën"
        },
        {
            "chapter": 45,
            "verse": 18,
            "text": "Dhe tani, Ne të kemi vendosur ty në rrugën e drejtë të fesë, andaj ndiqe atë dhe mos shko pas dëshirave të atyre që nuk dinë"
        },
        {
            "chapter": 45,
            "verse": 19,
            "text": "Ata nuk mund të të mbrojnë aspak nga zemërimi i Allahut. Pa dyshim, keqbërësit kanë për mbrojtës njëri-tjetrin, kurse Allahu është Mbrojtësi i atyre që i frikësohen Atij e që ruhen nga gjynahet"
        },
        {
            "chapter": 45,
            "verse": 20,
            "text": "Ky Kuran është tregues i qartë, udhërrëfyes dhe mëshirë për njerëzit që kanë besim të patundur"
        },
        {
            "chapter": 45,
            "verse": 21,
            "text": "A mos mendojnë ata që bëjnë vepra të këqija, se Ne do t’i bëjmë të njëjtë me ata që kanë besuar dhe që kanë bërë vepra të mira, se jeta dhe vdekja e tyre do të jetë e njëjtë? Sa keq që gjykojnë ata"
        },
        {
            "chapter": 45,
            "verse": 22,
            "text": "Allahu i krijoi qiejt dhe Tokën me qëllim të plotë, në mënyrë që çdo njeri të jetë i shpërblyer për atë që ka punuar. E, askujt nuk do t’i bëhet padrejtësi"
        },
        {
            "chapter": 45,
            "verse": 23,
            "text": "Mendo pak! Kush, përveç Allahut, mund ta udhëzojë atë njeri, që dëshirat e veta i ka bërë zot; atë njeri, të cilin Allahu, duke e njohur për të tillë, e ka shpënë në humbje, duke ia vulosur dëgjimin dhe zemrën e duke i vënë perde para syve të tij?! A nuk po merrni vesh"
        },
        {
            "chapter": 45,
            "verse": 24,
            "text": "Ata thonë: “Nuk ka tjetër veç jetës së kësaj bote, vdesim e jetojmë dhe vetëm koha na shkatërron”. Ata nuk kanë kurrfarë dijenie për këtë, ata vetëm hamendësojnë ashtu"
        },
        {
            "chapter": 45,
            "verse": 25,
            "text": "Kur atyre u lexohen shpalljet Tona të qarta, argumenti i tyre i vetëm është: “Ringjallni të parët tanë, nëse thoni të vërtetën!”"
        },
        {
            "chapter": 45,
            "verse": 26,
            "text": "Thuaju: “Allahu jua jep jetën, pastaj ju bën të vdisni e mandej do t’ju tubojë në Ditën e Kiametit e për këtë nuk ka kurrfarë dyshimi; por shumica e njerëzve nuk e dinë”"
        },
        {
            "chapter": 45,
            "verse": 27,
            "text": "I Allahut është pushteti i qiejve dhe i Tokës! E kur të arrijë Ora (e Kiametit), atë ditë mohuesit do të humbasin"
        },
        {
            "chapter": 45,
            "verse": 28,
            "text": "Atëherë të gjithë popujt do t’i shohësh të gjunjëzuar. Çdo popull do të thirret në Librin e vet (e do t’i thuhet): “Sot do të shpërbleheni për atë që keni bërë"
        },
        {
            "chapter": 45,
            "verse": 29,
            "text": "Ky është Libri Ynë, që do t’ju tregojë të vërtetën. Ne i kemi urdhëruar (engjëjt) që të shkruajnë të gjitha ç’keni bërë”"
        },
        {
            "chapter": 45,
            "verse": 30,
            "text": "Për sa u përket atyre që kanë besuar dhe kanë bërë vepra të mira, ata do t’i pranojë Zoti i tyre në mëshirën e Vet[310]. Kjo është fitorja e lavdishme"
        },
        {
            "chapter": 45,
            "verse": 31,
            "text": "Ndërsa mohuesve do t’u thuhet: “Vallë, a nuk ju janë lexuar shpalljet e Mia?! Por ju shfaqët mendjemadhësi dhe u bëtë njerëz të këqij"
        },
        {
            "chapter": 45,
            "verse": 32,
            "text": "Dhe, kur juve ju thuhej: “Premtimi i Allahut është i vërtetë: Ora (e Kiametit) pa dyshim që do të vijë!” - ju thoshit: “Ne nuk e dimë ç’është Ora (e Kiametit). Ne mendojmë se është vetëm një hamendje, prandaj nuk jemi të bindur;”"
        },
        {
            "chapter": 45,
            "verse": 33,
            "text": "Natyrisht, atyre do t’u dalin në shesh të këqijat që kanë bërë e do t’u bjerë kokës ajo me të cilën talleshin"
        },
        {
            "chapter": 45,
            "verse": 34,
            "text": "Pastaj do t’u thuhet: “Ne sot po ju braktisim në harresë, ashtu siç e keni harruar ju takimin e kësaj dite. Vendqëndrimi juaj është Zjarri dhe për ju nuk ka kurrfarë ndihmësi"
        },
        {
            "chapter": 45,
            "verse": 35,
            "text": "Ky dënim ju erdhi ngaqë i përqeshnit shpalljet e Allahut dhe u mashtruat nga jeta e kësaj bote.” Atë ditë ata nuk do të nxirren nga zjarri e nuk do të pranohet prej tyre asnjë arsyetim"
        },
        {
            "chapter": 45,
            "verse": 36,
            "text": "Falënderimi i përket vetëm Allahut, Zotit të qiejve dhe Zotit të Tokës - Zotit të gjithësisë"
        },
        {
            "chapter": 45,
            "verse": 37,
            "text": "Atij i përket e tërë madhështia në qiej dhe në Tokë. Ai është i Plotfuqishmi dhe i Urti"
        },
        {
            "chapter": 46,
            "verse": 1,
            "text": "Hâ, Mîm"
        },
        {
            "chapter": 46,
            "verse": 2,
            "text": "Ky Libër është shpallur prej Allahut, të Plotfuqishmit dhe të Urtit"
        },
        {
            "chapter": 46,
            "verse": 3,
            "text": "Ne i kemi krijuar qiejt dhe Tokën dhe çfarë gjendet midis tyre me qëllim të plotë dhe me afat të caktuar. E megjithatë, mohuesit shmangen nga ajo që u është paralajmëruar"
        },
        {
            "chapter": 46,
            "verse": 4,
            "text": "Thuaju: “A i shihni ata që i adhuroni në vend të Allahut? Më tregoni, çfarë pjese të Tokës kanë krijuar ata?! Mos vallë kanë ndonjë pjesë në krijimin e qiejve?! Më sillni një libër të shpallur para këtij (Kuranit) ose ndonjë gjurmë tjetër të dijes (hyjnore), nëse flisni të vërtetën”"
        },
        {
            "chapter": 46,
            "verse": 5,
            "text": "Kush është më i humbur se ai, i cili, në vend Allahut, u lutet atyre që nuk mund t’u përgjigjen deri në Ditën e Kiametit e që janë krejt të pavetëdijshëm ndaj lutjes së tyre"
        },
        {
            "chapter": 46,
            "verse": 6,
            "text": "Kur të tubohen njerëzit (në Ditën e Gjykimit), idhujt do të jenë armiq të tyre dhe do ta mohojnë adhurimin e tyre"
        },
        {
            "chapter": 46,
            "verse": 7,
            "text": "Kur mohuesve u lexohen shpalljet Tona të qarta, ata thonë për të Vërtetën (Kuranin) që u vjen: “Kjo është magji e qartë!”"
        },
        {
            "chapter": 46,
            "verse": 8,
            "text": "Ose ata thonë: “Ai (Muhamedi) e ka trilluar vetë atë (Kuranin).” Thuaju: “Por, nëse unë e trilloj atë, ju nuk do të mund të më mbroni nga dënimi i Allahut. Ai i di më së miri të gjitha shpifjet tuaja për të (Kuranin). Mjafton Ai dëshmitar ndërmjet meje dhe jush. Ai është Falës dhe Mëshirëplotë”"
        },
        {
            "chapter": 46,
            "verse": 9,
            "text": "Thuaju: “Unë nuk jam i pari i dërguar dhe nuk e di çfarë do të ndodhë me mua ose me ju. Unë ndjek vetëm atë që më është shpallur dhe kam për detyrë vetëm të jap paralajmërime të qarta”"
        },
        {
            "chapter": 46,
            "verse": 10,
            "text": "Thuaju: “Më tregoni, se ç’do të bëhet me ju, nëse Kurani është vërtet prej Allahut e ju e mohoni, ndërkohë që një dëshmitar nga bijtë e Israilit[311] dëshmon për vërtetësinë e tij dhe e beson atë, kurse ju tregoheni kryelartë?!” Me të vërtetë, Allahu, nuk i udhëzon (në rrugë të drejtë) njerëzit e padrejtë"
        },
        {
            "chapter": 46,
            "verse": 11,
            "text": "Mohuesit thonë për besimtarët: “Nëse (Kurani) do të ishte ndonjë gjë e mirë, ata nuk do ta kishin besuar atë para nesh!” E përderisa ata nuk e pranojnë udhëzimin e tij, ata thonë: “Ky është një trillim i lashtë”"
        },
        {
            "chapter": 46,
            "verse": 12,
            "text": "Para Kuranit është shpallur Libri i Musait, një udhërrëfyes dhe mëshirë për gjithë njerëzimin. Ky Libër (Kurani) e vërteton atë. Ai është shpallur në gjuhën arabe për t’i paralajmëruar ata që bëjnë të këqija dhe për t’u sjellë lajme të mira punëdrejtëve"
        },
        {
            "chapter": 46,
            "verse": 13,
            "text": "Pa dyshim, ata që thonë: “Zoti ynë është Allahu!” dhe pastaj qëndrojnë në rrugën e drejtë, nuk do të kenë arsye për t’u frikësuar e as për t’u dëshpëruar (kur t’u vijë vdekja)"
        },
        {
            "chapter": 46,
            "verse": 14,
            "text": "Ata do të jenë banorë të Xhenetit, ku do të qëndrojnë përgjithmonë, si shpërblim për atë që kanë punuar"
        },
        {
            "chapter": 46,
            "verse": 15,
            "text": "Njeriun e kemi porositur të jetë i sjellshëm ndaj prindërve të vet. Nëna e mbart atë me mund dhe me mund e lind. Ai mbartet dhe ushqehet me gji për tridhjetë muaj dhe, kur arrin në moshën e burrërisë e i mbush dyzet vjet, ai thotë: “O Zoti im! Më frymëzo që të të falënderoj për begatitë që Ti më ke dhënë mua dhe prindërve të mi dhe që të bëj vepra të mira, me të cilat Ti do të jesh i kënaqur! Më dhuro pasardhës të mirë! Tek Ti kthehem i penduar dhe Ty të dorëzohem!”"
        },
        {
            "chapter": 46,
            "verse": 16,
            "text": "Këta janë ata njerëz, të cilëve do t’ua pranojmë veprat e tyre më të mira e nuk do t’ua vëmë re veprat e tyre të këqija. Ata do të jenë banorë të Xhenetit; ky është premtimi i vërtetë që u është premtuar"
        },
        {
            "chapter": 46,
            "verse": 17,
            "text": "Mirëpo ndonjëri u thotë prindërve të vet: “Uf ju! A po më premtoni se do të ringjallem, ndonëse para meje kanë kaluar shumë brezni?!” Kur ata i drejtohen Allahut për ndihmë, (duke i thënë djalit): “Mjerë për ty! Beso, sepse premtimi i Allahut është i vërtetë!”, ai përgjigjet: “Këto janë vetëm përrallat e popujve të lashtë!”"
        },
        {
            "chapter": 46,
            "verse": 18,
            "text": "Njerëz të tillë do të pësojnë fatin e kombeve të kaluara prej xhindeve dhe njerëzve, ndaj të cilëve u përmbush Fjala (e dënimit). Vërtet, ata janë përherë të humburit"
        },
        {
            "chapter": 46,
            "verse": 19,
            "text": "Për të gjithë do të ketë shkallë të caktuara, sipas asaj që kanë punuar, në mënyrë që Allahu t’i shpërblejë për veprat e tyre. Askujt nuk do t’i bëhet padrejtësi"
        },
        {
            "chapter": 46,
            "verse": 20,
            "text": "Ditën, kur ata që kanë mohuar do të vihen para Zjarrit (do t’u thuhet): “Ju keni shfrytëzuar gjithë të mirat në jetën tuaj tokësore dhe jeni kënaqur me to, ndërsa sot do të ndëshkoheni me dënim poshtërues, sepse keni qenë arrogantë në Tokë pa kurrfarë të drejte dhe nuk i jeni bindur Allahut”"
        },
        {
            "chapter": 46,
            "verse": 21,
            "text": "Kujtoje vëllanë e fisit Ad (Hudin), kur e paralajmëroi popullin e vet në Ahkaf, ndërsa ka pasur paralajmërues edhe para tij, edhe pas tij (kur u tha): “Adhuroni vetëm Allahun! Unë, me të vërtetë, kam frikë se do t’ju godasë dënimi i Ditës së Madhe!”"
        },
        {
            "chapter": 46,
            "verse": 22,
            "text": "Ata u përgjigjën: “Vallë, a ke ardhur të na largosh ne prej hyjnive tona. Sillna atë (dënim) që po na premton dhe të shohim nëse thua të vërtetën!”"
        },
        {
            "chapter": 46,
            "verse": 23,
            "text": "Ai u tha (atyre): “Vetëm Allahu e di (se kur do të vijë dënimi). Unë kam për detyrë vetëm që t’ju përcjell mesazhin për të cilin jam dërguar, por unë po shoh se ju jeni popull i zhytur në padije”"
        },
        {
            "chapter": 46,
            "verse": 24,
            "text": "Dhe kur panë një ré që u duk se vinte në drejtim të luginave të tyre, ata thanë: “Kjo re po sjell shiun!” “Jo!” – u përgjigj ai – “kjo është ajo që ju e keni shpejtuar: një erë që mbart një dënim të dhembshëm"
        },
        {
            "chapter": 46,
            "verse": 25,
            "text": "që, me urdhrin e Allahut, shkatërron çdo gjë.” E në mëngjes u panë vetëm shtëpitë e tyre të zbrazëta; ja, kështu e ndëshkojmë Ne popullin keqbërës"
        },
        {
            "chapter": 46,
            "verse": 26,
            "text": "Ne i kishim bërë ata më të fuqishëm se ju[312] dhe u kishim dhënë atyre dëgjimin, shikimin dhe zemrën, por as dëgjimi i tyre, as shikimi i tyre e as zemra e tyre, nuk u sollën kurrfarë dobie, sepse mohuan shpalljet e Allahut; ata i goditi ajo me të cilën talleshin"
        },
        {
            "chapter": 46,
            "verse": 27,
            "text": "Edhe më parë Ne kemi shkatërruar vendbanime rreth jush e u kemi shpjeguar atyre shpalljet Tona, që ata të mund të ktheheshin (në rrugën e drejtë)"
        },
        {
            "chapter": 46,
            "verse": 28,
            "text": "Përse nuk u erdhën në ndihmë atyre idhujt, që i adhuruan si zota krahas Allahut, për t’u afruar tek Ai?! Vërtet, idhujt i lanë në baltë ata[313]. Këto ishin vetëm gënjeshtrat dhe shpifjet e tyre (idhujtarëve)"
        },
        {
            "chapter": 46,
            "verse": 29,
            "text": "Kur Ne dërguam te ti një grup xhindesh për të dëgjuar Kuranin, ata, kur erdhën, i thanë njëri-tjetrit: “Heshtni!” Dhe kur përfundoi (leximi), ata u kthyen te populli i tyre si këshillues"
        },
        {
            "chapter": 46,
            "verse": 30,
            "text": "Ata thanë: “O populli ynë! Ne dëgjuam një Libër të shpallur pas Musait, i cili vërteton shpalljet para tij, udhëzon nga e vërteta dhe tregon rrugën e drejtë"
        },
        {
            "chapter": 46,
            "verse": 31,
            "text": "O populli ynë, përgjigjjuni thirrësit të Allahut dhe besojini Atij! Ai do t’jua falë gjynahet tuaja dhe do t’ju shpëtojë prej dënimit të dhembshëm"
        },
        {
            "chapter": 46,
            "verse": 32,
            "text": "Ndërsa ata që nuk i përgjigjen thirrësit të Allahut, nuk do të mund t’i ikin Atij në Tokë; për ata s’ka mbrojtës tjetër, përveç Tij. Ata janë në humbje të madhe"
        },
        {
            "chapter": 46,
            "verse": 33,
            "text": "A nuk e shohin ata se Allahu, i Cili krijoi qiejt dhe Tokën pa u lodhur aspak në krijimin e tyre, është i Fuqishëm t’i ngjallë të vdekurit? Po, Ai është vërtet i Fuqishëm për çdo gjë"
        },
        {
            "chapter": 46,
            "verse": 34,
            "text": "Ditën, kur ata që kanë mohuar do të ballafaqohen me zjarrin (do t’u thuhet): “Vallë, a nuk është kjo e vërtetë?” Ata do të thonë: “Po, për Zotin tonë!” Ai do t’u thotë: “Atëherë, shijoni dënimin për mohimin që keni bërë!”"
        },
        {
            "chapter": 46,
            "verse": 35,
            "text": "Prandaj, ti bëhu i durueshëm (o Muhamed), ashtu siç kanë duruar me këmbëngulje të dërguarit e vendosur dhe mos kërko shpejtimin e dënimit për ata[314]! Ditën, kur të përjetojnë atë që u është premtuar, atyre do t’u duket se kanë qëndruar (në Tokë) vetëm një çast të ditës. Kjo është shpallje e qartë. E kush do të shkatërrohet tjetër, përveç popullit të pabindur"
        },
        {
            "chapter": 47,
            "verse": 1,
            "text": "Allahu do t’ua zhvlerësojë veprat atyre që mohojnë dhe i pengojnë njerëzit nga rruga e Tij"
        },
        {
            "chapter": 47,
            "verse": 2,
            "text": "Ndërsa atyre që besojnë, kryejnë vepra të mira dhe besojnë në atë që i është shpallur Muhamedit - dhe e cila është e Vërteta prej Zotit të tyre, - Ai do t’ua fshijë gjynahet dhe do t’ua përmirësojë gjendjen"
        },
        {
            "chapter": 47,
            "verse": 3,
            "text": "Kjo, sepse ata që mohojnë, ndjekin të pavërtetën, kurse besimtarët mbështeten në të Vërtetën e ardhur nga Zoti i tyre. Kështu ua sjell Allahu njerëzve shembujt e tyre"
        },
        {
            "chapter": 47,
            "verse": 4,
            "text": "Kur të ballafaqoheni në luftë me mohuesit, goditini në qafë, derisa t’i rraskapitni e t’i shkatërroni ata dhe pastaj lidhini fort. Mandej ose i lironi me zemërgjerësi, ose me shpërblim, derisa të bëhet armëpushimi. Kështu bëni! Sikur të donte Allahu, do t’i shkatërronte ata, por Ai dëshiron t’ju sprovojë ju me njëri tjetrin. Ai nuk ua humb veprat atyre që vdesin në rrugën e Allahut"
        },
        {
            "chapter": 47,
            "verse": 5,
            "text": "Ai do t’i udhëzojë ata, do t’ua përmirësojë gjendjen"
        },
        {
            "chapter": 47,
            "verse": 6,
            "text": "dhe do t’i shpjerë në Xhenet, të cilin ua ka bërë të njohur më parë"
        },
        {
            "chapter": 47,
            "verse": 7,
            "text": "O besimtarë, nëse e ndihmoni Allahun[315], edhe Ai do t’ju ndihmojë dhe do t’ju bëjë të qëndroni fort në këmbët tuaja"
        },
        {
            "chapter": 47,
            "verse": 8,
            "text": "Ndërsa ata që nuk besojnë, do të shkatërrohen! Ai do t’ua humbë veprat atyre"
        },
        {
            "chapter": 47,
            "verse": 9,
            "text": "Kjo për shkak se ata e urrejnë atë që ka shpallur Allahu, andaj Ai i ka zhvlerësuar veprat e tyre"
        },
        {
            "chapter": 47,
            "verse": 10,
            "text": "Vallë, a nuk kanë udhëtuar ata nëpër Tokë, për të parë përfundimin e atyre që qenë përpara tyre!? Allahu i shfarosi ata plotësisht, e kështu do të përfundojnë edhe mohuesit e tjerë"
        },
        {
            "chapter": 47,
            "verse": 11,
            "text": "Kjo për shkak se Allahu është Mbrojtës i atyre që besojnë, kurse për mohuesit nuk ka mbrojtës"
        },
        {
            "chapter": 47,
            "verse": 12,
            "text": "Pa dyshim, ata që besojnë dhe bëjnë vepra të mira, Allahu do t’i shpjerë në Xhenete, nëpër të cilat rrjedhin lumenj. Ndërsa ata që nuk besojnë dhe kënaqen e hanë ashtu siç gëlltisin bagëtia, do të kenë Zjarrin si vendbanim"
        },
        {
            "chapter": 47,
            "verse": 13,
            "text": "Eh, sa shumë qytete, të cilat kanë qenë më të fuqishme se qyteti yt, që të ka përzënë, Ne i kemi shkatërruar dhe nuk kanë pasur asnjë ndihmës"
        },
        {
            "chapter": 47,
            "verse": 14,
            "text": "Vallë, a është i njëjtë ai që i përmbahet udhëzimit të Zotit të tij me atë që i zbukurohen punët e veta të shëmtuara dhe lëshohet pas pasioneve të veta"
        },
        {
            "chapter": 47,
            "verse": 15,
            "text": "Ja përshkrimi i Xhenetit, që u premtohet të përkushtuarve (ndaj Allahut): një vend, ku ka lumenj me ujë të pandotur, lumenj qumështi me shije të pandryshuar, lumenj vere me shije të këndshme për ata që e pinë dhe lumenj prej mjalti të kulluar. Ata do të kenë aty lloj-lloj frutash dhe falje prej Zotit të tyre. A mund të krahasohet ky shembull me Xhehenemin, ku gjynahqarët do të qëndrojnë përherë në zjarr dhe do t’u jepet ujë i valuar, që ua copëton zorrët"
        },
        {
            "chapter": 47,
            "verse": 16,
            "text": "Midis tyre ka që bëjnë sikur të dëgjojnë ty, por, posa largohen prej teje, i pyesin ata të cilëve u është dhënë dituria: “Ç’tha ai më parë?!” Këta janë ata, zemrat e të cilëve ua ka vulosur Allahu dhe të cilët lëshohen pas epsheve të veta"
        },
        {
            "chapter": 47,
            "verse": 17,
            "text": "Sa për ata që ndjekin rrugën e drejtë, Ai ua shton udhëzimin dhe u jep devotshmëri e vetëpërmbajtje"
        },
        {
            "chapter": 47,
            "verse": 18,
            "text": "A mos vallë mohuesit presin, që t’u vijë befasisht vetëm Ora (e Kiametit)? Ndërkohë, shenjat e saj kanë ardhur. Po për çfarë do t’u shërbejnë atyre këshillat, kur t’iu ketë ardhur Kiameti"
        },
        {
            "chapter": 47,
            "verse": 19,
            "text": "Dije se nuk ka zot tjetër të vërtetë përveç Allahut! Kërko falje për gjynahun tënd dhe për besimtarët e besimtaret! Allahu e di se si silleni ju dhe ku qëndroni"
        },
        {
            "chapter": 47,
            "verse": 20,
            "text": "Besimtarët thonë: “Sikur të ishte shpallur një sure!” Por, kur shpallet një sure e qartë dhe në të përmendet lufta, i sheh ata me zemra të sëmura[316], si të vështrojnë ty me shikim si të agonisë së vdekjes! Ndërkohë, më e përshtatshme do të ishte për ata"
        },
        {
            "chapter": 47,
            "verse": 21,
            "text": "bindja dhe fjala e mirë! Madje, kur çështja (e luftës) është vendosur, do të ishte më mirë për ata që të tregohen të sinqertë ndaj Allahut"
        },
        {
            "chapter": 47,
            "verse": 22,
            "text": "Nëse ju (o hipokritë) i ktheni shpinën besimit, atëherë do të bënit ngatërresa në Tokë dhe do t’i shkatërronit lidhjet farefisnore"
        },
        {
            "chapter": 47,
            "verse": 23,
            "text": "Këta janë ata, të cilët Allahu i ka mallkuar, i ka bërë të shurdhër dhe ua ka verbuar shikimin"
        },
        {
            "chapter": 47,
            "verse": 24,
            "text": "Vallë, a nuk përsiatin ata për Kuranin apo i kanë zemrat të kyçura"
        },
        {
            "chapter": 47,
            "verse": 25,
            "text": "Vërtet, ata që kthehen në mosbesim, pasi u është treguar rruga e drejtë, djalli i ka joshur dhe i ka ushqyer me shpresa të rreme"
        },
        {
            "chapter": 47,
            "verse": 26,
            "text": "Kjo për shkak se u thoshin atyre që nuk e donin atë, që e ka shpallur Allahu: “Ne do t’ju bindemi juve në disa gjëra” – por Allahu i di mirë fshehtësitë e tyre"
        },
        {
            "chapter": 47,
            "verse": 27,
            "text": "E çfarë do të bëjnë ata, kur engjëjt do t’ua marrin shpirtin, duke i rrahur në fytyrat dhe shpinat e tyre"
        },
        {
            "chapter": 47,
            "verse": 28,
            "text": "Kjo, sepse ata pasuan atë që shkakton zemërimin e Allahut dhe urryen pëlqimin e Tij e kështu, Ai ua zhvlerësoi atyre veprat"
        },
        {
            "chapter": 47,
            "verse": 29,
            "text": "Vallë, a mendojnë ata që kanë sëmundje në zemrat e tyre[317], se Allahu nuk do t’ua nxirrte në shesh urrejtjen e tyre (ndaj Islamit)"
        },
        {
            "chapter": 47,
            "verse": 30,
            "text": "Sikur të donim, Ne do të t’i tregonim ty ata dhe ti, me siguri, do t’i njihje sipas shenjave të tyre. Por, ti do t’i njohësh ata sipas mënyrës së shprehjes së tyre. Allahu i di veprat tuaja"
        },
        {
            "chapter": 47,
            "verse": 31,
            "text": "Ne do t’ju vëmë në provë ju, derisa t’i njohim ata midis jush, që luftojnë (në rrugën e drejtë) dhe durojnë, e derisa të provojmë ato që thuhen për veprat tuaja"
        },
        {
            "chapter": 47,
            "verse": 32,
            "text": "Me të vërtetë, ata që nuk besojnë, i pengojnë (të tjerët) nga rruga e Allahut dhe kundërshtojnë të Dërguarin, pasi u është shpjeguar qartë rruga e drejtë, nuk do t’i sjellin Allahut kurrfarë dëmi; Ai do t’i zhvlerësojë veprat e tyre"
        },
        {
            "chapter": 47,
            "verse": 33,
            "text": "O ju që keni besuar! Bindjuni Allahut dhe bindjuni të Dërguarit dhe mos i çoni dëm veprat tuaja"
        },
        {
            "chapter": 47,
            "verse": 34,
            "text": "Pa dyshim, ata që nuk besojnë, (i) pengojnë (të tjerët) nga rruga e Allahut dhe vdesin si jobesimtarë, Allahu kurrsesi nuk do t’i falë"
        },
        {
            "chapter": 47,
            "verse": 35,
            "text": "Dhe mos u bëni të dobët e të kërkoni armëpushim, ndërkohë që jeni më të fuqishmit dhe Allahu është me ju. Ai nuk do t’jua pakësojë (shpërblimin për) veprat tuaja"
        },
        {
            "chapter": 47,
            "verse": 36,
            "text": "Jeta e kësaj bote nuk është asgjë tjetër, veçse lojë dhe zbavitje. Nëse (i) besoni (Allahut) dhe (i) ruheni (Atij), Ai do t’ju shpërblejë dhe nuk do të kërkojë prej jush pasurinë tuaj"
        },
        {
            "chapter": 47,
            "verse": 37,
            "text": "Sikur ta kërkonte prej jush tërë pasurinë me këmbëngulje, ju do të bëheshit koprracë dhe, Ai do të nxirrte në shesh urrejtjen tuaj"
        },
        {
            "chapter": 47,
            "verse": 38,
            "text": "Ja, juve ju bëhet thirrje të shpenzoni në rrugën e Allahut, por disa prej jush janë koprracë. Kush tregohet koprrac, ta dijë se i bën dëm vetes, sepse Allahu është i Pasur (s’ka nevojë për asgjë), ndërsa ju jeni të varfër. E, nëse ju ia ktheni shpinën dhe i largoheni Atij, Ai do t’ju zëvendësojë me një popull tjetër, i cili nuk do ta ndjekë shembullin tuaj"
        },
        {
            "chapter": 48,
            "verse": 1,
            "text": "Ne të dhamë ty një fitore të qartë"
        },
        {
            "chapter": 48,
            "verse": 2,
            "text": "për të t’i falur ty Allahu gabimet e mëparshme dhe të ardhshme, për ta plotësuar dhuntinë e Vet ndaj teje dhe për të të udhëzuar në rrugën e drejtë"
        },
        {
            "chapter": 48,
            "verse": 3,
            "text": "dhe që Allahu të të japë ndihmë të madhe"
        },
        {
            "chapter": 48,
            "verse": 4,
            "text": "Është Ai, që zbriti qetësi[319] në zemrat e besimtarëve, për t’ua forcuar besimin, krahas besimit që patën. Të Allahut janë ushtritë e qiejve dhe të Tokës; Allahu është i Gjithëdijshëm dhe i Urtë"
        },
        {
            "chapter": 48,
            "verse": 5,
            "text": "(Ai e bëri këtë) për t’i çuar besimtarët dhe besimtaret në kopshte nëpër të cilat rrjedhin lumenj e ku do të qëndrojnë përherë, si dhe që t’ua falë gjynahet atyre. Kjo, në sytë e Allahut, është fitorja më e madhe"
        },
        {
            "chapter": 48,
            "verse": 6,
            "text": "Gjithashtu, (Ai e bëri këtë) për t’i ndëshkuar hipokritët dhe hipokritet, idhujtarët e idhujtaret, që mendojnë keq për Allahun. Radha e fatkeqësisë le t’i godasë ata! Allahu është zemëruar me ata, i ka mallkuar dhe u ka përgatitur Xhehenemin; eh, sa vend i shëmtuar që është ai"
        },
        {
            "chapter": 48,
            "verse": 7,
            "text": "Të Allahut janë ushtritë e qiejve dhe të Tokës; Allahu është i Plotfuqishëm dhe i Urtë"
        },
        {
            "chapter": 48,
            "verse": 8,
            "text": "Me të vërtetë, Ne të kemi dërguar ty (Muhamed) dëshmitar, sjellës të lajmeve të mira dhe paralajmërues"
        },
        {
            "chapter": 48,
            "verse": 9,
            "text": "që t’i besoni Allahut dhe të Dërguarit të Tij, që ta ndihmoni e ta nderoni atë (Muhamedin a.s.) dhe që ta lavdëroni Atë (Allahun xh.sh.) me namaz në mëngjes dhe mbrëmje"
        },
        {
            "chapter": 48,
            "verse": 10,
            "text": "Ata që të janë betuar për besnikëri, në të vërtetë, i janë betuar për besnikëri Allahut. Dora e Allahut është mbi duart e tyre! Ai që e prish betimin, e prish në dëm të vetes, por, nëse e mban besën ndaj Allahut, Ai do t’i japë atij shpërblim të madh"
        },
        {
            "chapter": 48,
            "verse": 11,
            "text": "Do të të thonë ty arabët e shkretëtirës, të cilët ngelën pas jush[320]: “Ne ishim të zënë me bagëtitë dhe familjet tona, prandaj lutju Allahut që të na falë ne!” Ata thonë me gjuhën e tyre atë që nuk e kanë në zemrat e tyre. Thuaju: “Kush mund ta pengojë Allahun ndaj jush, nëse Ai kërkon t’ju godasë ose, nëse synon t’ju bëjë ndonjë të mirë?” Allahu e di atë që ju bëni"
        },
        {
            "chapter": 48,
            "verse": 12,
            "text": "Jo! Ju[321] menduat se i Dërguari dhe besimtarët nuk do të kthehen kurrë te familjet e tyre dhe zemrat tuaja ishin të kënaqura me këtë trill. Ju ushqyet mendime shumë të këqija dhe kështu u bëtë popull i pavlefshëm i nisur drejt shkatërrimit"
        },
        {
            "chapter": 48,
            "verse": 13,
            "text": "Kush nuk beson në Allahun dhe në të Dërguarin e Tij, ta dijë se Ne kemi përgatitur për mohuesit një Zjarr flakërues"
        },
        {
            "chapter": 48,
            "verse": 14,
            "text": "I Allahut është pushteti i qiejve dhe i Tokës. Ai fal kë të dojë e dënon kë të dojë. Allahu është Falës i madh dhe Mëshirëplotë"
        },
        {
            "chapter": 48,
            "verse": 15,
            "text": "Ata që ngelën pas jush, do t’ju thonë, kur të niseni për të marrë plaçkën e luftës: “Na lejoni edhe ne që të vijmë pas jush!” Ata do të donin t’i ndërronin fjalët e Allahut. Thuaju: “Ju kurrsesi nuk do të vini pas nesh, këtë e ka thënë Allahu qysh më parë!” E ata do të thonë: “Nuk është ashtu, por ju na keni zili”. Ah, sa pak që kuptojnë"
        },
        {
            "chapter": 48,
            "verse": 16,
            "text": "Thuaju atyre arabëve të shkretëtirës, që ngelën pas jush: “Ju do të thirreni për të luftuar kundër një populli shumë luftarak, nëse ata nuk dorëzohen. Nëse bindeni, Allahu do t’ju japë shpërblim të mirë, por, nëse shmangeni, ashtu siç keni bërë edhe më parë, Ai do t’ju ndëshkojë me dënim të dhembshëm"
        },
        {
            "chapter": 48,
            "verse": 17,
            "text": "Nuk është gjynah për të verbrin, as për të çalin, as të sëmurin (që të mos marrin pjesë në luftë). Kush i bindet Allahut dhe të Dërguarit të Tij, do të shkojë në Xhenete, nëpër të cilat rrjedhin lumenj, kurse ai që shmanget, do të ndëshkohet me dënim të dhembshëm"
        },
        {
            "chapter": 48,
            "verse": 18,
            "text": "Allahu është i kënaqur me ata besimtarë, kur t’u betuan për besnikëri nën hijen e pemës. Ai e dinte se ç’kishte në zemrat e tyre, prandaj u dha atyre qetësi[322] dhe i shpërbleu me një fitore të afërt"
        },
        {
            "chapter": 48,
            "verse": 19,
            "text": "e me një plaçkë të madhe që do ta fitojnë. Allahu është i Plotfuqishëm dhe i Urtë"
        },
        {
            "chapter": 48,
            "verse": 20,
            "text": "Allahu ju premtoi plaçkë të pasur, të cilën do ta fitoni e jua shpejtoi këtë juve. Ai i largoi duart e njerëzve prej jush, me qëllim që (fitorja juaj) të jetë një shenjë për besimtarët e vërtetë dhe që t’ju udhëzojë në rrugën e drejtë"
        },
        {
            "chapter": 48,
            "verse": 21,
            "text": "Allahu e di edhe për të tjera (fitore e plaçka lufte), të cilat ju ende nuk i keni fituar. Allahu është i Fuqishëm për çdo gjë"
        },
        {
            "chapter": 48,
            "verse": 22,
            "text": "Nëse mohuesit nisen në luftë kundër jush, me siguri që ata do të ikin dhe pastaj nuk do të gjejnë as mbrojtës, as ndihmës"
        },
        {
            "chapter": 48,
            "verse": 23,
            "text": "I tillë ka qenë ligji i Allahut edhe më parë, e ti kurrë nuk do të gjesh ndryshime në ligjin e Allahut"
        },
        {
            "chapter": 48,
            "verse": 24,
            "text": "Është Ai që i ka penguar duart e tyre ndaj jush dhe duart tuaja ndaj tyre brenda në Mekë, pasi ju dha fitoren mbi ata. Allahu i sheh të gjitha çfarë bëni ju"
        },
        {
            "chapter": 48,
            "verse": 25,
            "text": "Jobesimtarët ju penguan t’i afroheni Xhamisë së Shenjtë dhe (penguan) kafshët për kurban, që të arrinin në vend. Po të mos kishte qenë për disa besimtarë e besimtare (në Mekë) që ju nuk i njihnit e kështu mund t’i merrnit nëpër këmbë, duke bërë gjynah kundrejt tyre pa e ditur, Allahu do t’ju kishte urdhëruar t’i luftonit ata. Sikur ata të ishin veç, Ne do t’i ndëshkonim me dënim të dhembshëm ata (banorë të Mekës), që nuk besuan"
        },
        {
            "chapter": 48,
            "verse": 26,
            "text": "Dhe, kur në zemrat e mohuesve u shfaq zelltaria pagane, Allahu zbriti qetësinë e Tij në zemrën e të Dërguarit të Tij dhe të besimtarëve e i bëri ata të mbështeten fort në fjalën e përkushtimit (ndaj Allahut)[324]. Ata kishin më shumë të drejtë e qenë më të denjë për të. Allahu është i Gjithëdijshëm për çdo gjë"
        },
        {
            "chapter": 48,
            "verse": 27,
            "text": "Allahu e përmbushi me të vërtetë vizionin e të Dërguarit të Tij, i cili kishte thënë: “Me siguri, ju do të hyni në Xhaminë e Shenjtë, dashtë Allahu, të sigurt, kokërruar dhe flokëshkurtuar, pa kurrfarë frike.” Ai e dinte atë që nuk e dinit ju dhe, veç kësaj, ju dhuroi një fitore të afërt"
        },
        {
            "chapter": 48,
            "verse": 28,
            "text": "Është Ai që e ka çuar të Dërguarin e Vet me Udhëzimin dhe fenë e vërtetë, për ta ngritur atë mbi të gjitha fetë. Allahu mjafton si dëshmitar"
        },
        {
            "chapter": 48,
            "verse": 29,
            "text": "Muhamedi është i Dërguar i Allahut. Ata që janë me të, janë të ashpër ndaj jobesimtarëve e të mëshirshëm midis tyre. I sheh ata si përkulen dhe bien në sexhde, duke kërkuar dhuntinë dhe kënaqësinë e Allahut. Në fytyrat e tyre shihen shenjat e sexhdes. Ky është përshkrimi i tyre në Teurat. Ndërsa në Ungjill, shembulli i tyre përshkruhet si një farë e mbjellë që lëshon filiza e forcohet e pastaj ngrihet e fortë me kërcellin e vet, duke i gëzuar mbjellësit.[325] (Kështu përshkruhen ata) me qëllim që, nëpërmjet tyre, Ai t’i zemërojë mohuesit. Për ata midis tyre që besojnë dhe kryejnë vepra të mira, Allahu ka premtuar falje dhe shpërblim të madh"
        },
        {
            "chapter": 49,
            "verse": 1,
            "text": "O ju që keni besuar! Mos nxitoni para (urdhrit të) Allahut dhe të Dërguarit të Tij dhe kijeni frikë Allahun! Vërtet, Allahu dëgjon gjithçka dhe është i Gjithëdijshëm"
        },
        {
            "chapter": 49,
            "verse": 2,
            "text": "O ju që keni besuar! Mos e ngrini zërin tuaj mbi zërin e Profetit dhe mos i flisni atij me zë të lartë, siç bëni me njëri-tjetrin, në mënyrë që të mos ju humbin veprat tuaja pa e ndier ju fare"
        },
        {
            "chapter": 49,
            "verse": 3,
            "text": "Vërtet, ata që ulin zërin në prani të të Dërguarit të Allahut janë njerëzit, zemrat e të cilëve Allahu i ka kalitur për besim e përkushtim. Për ata ka falje dhe shpërblim të madh"
        },
        {
            "chapter": 49,
            "verse": 4,
            "text": "Vërtet, ata që të thërrasin ty (o Muhamed) me zë të lartë nga jashtë dhomave të tua, shumica e tyre nuk marrin vesh"
        },
        {
            "chapter": 49,
            "verse": 5,
            "text": "E sikur të duronin derisa ti të dilje jashtë tek ata, do të ishte më mirë për ata. Por Allahu është Falës dhe Mëshirues"
        },
        {
            "chapter": 49,
            "verse": 6,
            "text": "O ju që keni besuar! Nëse ndonjë njeri i pandershëm ju sjell ndonjë lajm, sigurohuni mirë (në është i vërtetë), për të mos i bërë dëm ndokujt pa dashje, e të pendoheni pastaj për atë që keni bërë"
        },
        {
            "chapter": 49,
            "verse": 7,
            "text": "Dhe ta dini se midis jush gjendet i Dërguari i Allahut! Sikur ai t’ju bindej juve në shumë gjëra, ju do ta kishit pësuar. Por Allahu jua ka bërë të dashur besimin dhe jua ka zbukuruar atë në zemrat tuaja, ashtu siç jua ka bërë të urryer mosbesimin, shthurjen dhe mosbindjen. Pikërisht ata janë të udhëzuarit drejt"
        },
        {
            "chapter": 49,
            "verse": 8,
            "text": "me mirësinë dhe hirin e Allahut. Allahu është i Gjithëdijshëm dhe i Urtë"
        },
        {
            "chapter": 49,
            "verse": 9,
            "text": "Nëse dy palë besimtarësh bëjnë luftë midis tyre, pajtojini ata. Por, nëse njëra palë sulmon tjetrën, atëherë luftoni kundër sulmuesit, derisa të kthehet në urdhrat e Allahut. E, nëse kthehet, atëherë pajtojini ata midis tyre, me drejtësi dhe paanësi, sepse Allahu i do ata që veprojnë me drejtësi"
        },
        {
            "chapter": 49,
            "verse": 10,
            "text": "Në të vërtetë, besimtarët janë vëllezër, andaj pajtojini vëllezërit tuaj midis tyre dhe kijeni frikë Allahun, në mënyrë që ju të mëshiroheni"
        },
        {
            "chapter": 49,
            "verse": 11,
            "text": "O ju që keni besuar! Asnjë burrë prej jush të mos tallet me burra të tjerë, se këta mund të jenë më të mirë se ai. Gjithashtu, asnjë grua të mos tallet me gra të tjera, se këto mund të jenë më të mira se ajo. Mos e nënçmoni dhe mos e qesëndisni njëri tjetrin me nofka (të këqija)! Sa e shëmtuar është të thirresh me emër të keq pas (pranimit të) besimit! Ata që nuk pendohen, janë vërtet keqbërës"
        },
        {
            "chapter": 49,
            "verse": 12,
            "text": "O ju që keni besuar! Mënjanoni shumë dyshime, se, vërtet, disa dyshime janë gjynah. Mos e spiunoni dhe mos e përgojoni njëri-tjetrin! Mos vallë dëshiron ndokush prej jush të hajë mishin e vëllait të vet të vdekur?! Sigurisht që ju do ta urrenit këtë! Kijeni frikë Allahun! Me të vërtetë, Allahu është Pranues i pendimit dhe Mëshirëplotë"
        },
        {
            "chapter": 49,
            "verse": 13,
            "text": "O njerëz! Në të vërtetë, Ne ju krijuam ju prej një mashkulli dhe një femre dhe ju bëmë popuj e fise, për ta njohur njëri tjetrin. Më i nderuari prej jush tek Allahu është ai që i frikësohet më shumë Atij. Vërtet, Allahu është i Gjithëdijshëm dhe për Atë asgjë nuk është e fshehtë"
        },
        {
            "chapter": 49,
            "verse": 14,
            "text": "Arabët e shkretëtirës deklarojnë: “Ne besojmë”. Thuaju: “Ju nuk keni besuar! Por më mirë thoni: ‘Ne përulemi’, pasi besimi ende nuk ka hyrë (si duhet) në zemrat tuaja. E, nëse i bindeni Allahut dhe të Dërguarit të Tij, nuk do t’ju pakësohet asgjë prej veprave tuaja. Sigurisht, Allahu është Falës dhe Mëshirëplotë.”"
        },
        {
            "chapter": 49,
            "verse": 15,
            "text": "Besimtarë të vërtetë janë vetëm ata që besojnë Allahun dhe të Dërguarin e Tij dhe pastaj nuk dyshojnë, por luftojnë në rrugën e Allahut me pasurinë dhe jetën e tyre. Këta janë besimtarë të sinqertë"
        },
        {
            "chapter": 49,
            "verse": 16,
            "text": "Thuaju: “Vallë, a do ta njoftoni Allahun për fenë tuaj, ndërkohë që Ai di gjithçka që përmbajnë qiejt dhe Toka?! Allahu është i Dijshëm për çdo gjë.”"
        },
        {
            "chapter": 49,
            "verse": 17,
            "text": "Ata e quajnë si favor për ty që kanë pranuar Islamin. Thuaju: “Mos e quani si favor për mua se keni pranuar Islamin; përkundrazi, Allahu ju ka dhuruar mirësi dhe ju ka udhëzuar në besim, nëse ajo që thoni është e vërtetë!”"
        },
        {
            "chapter": 49,
            "verse": 18,
            "text": "Allahu i di fshehtësitë e qiejve dhe të Tokës. Allahu i sheh të gjitha ato që bëni ju"
        }
    ]
}
{
    "chapter": [
        {
            "chapter": 36,
            "verse": 1,
            "text": "Jâ Sîn"
        },
        {
            "chapter": 36,
            "verse": 2,
            "text": "Për Kuranin plot urtësi"
        },
        {
            "chapter": 36,
            "verse": 3,
            "text": "Në të vërtetë, ti (Muhamed) je një nga të dërguarit"
        },
        {
            "chapter": 36,
            "verse": 4,
            "text": "në rrugë të drejtë"
        },
        {
            "chapter": 36,
            "verse": 5,
            "text": "me Shpalljen e të Plotfuqishmit, Mëshirëplotit"
        },
        {
            "chapter": 36,
            "verse": 6,
            "text": "që të paralajmërosh një popull, paraardhësit e të cilit nuk ishin të paralajmëruar, prandaj këta janë të pakujdesshëm"
        },
        {
            "chapter": 36,
            "verse": 7,
            "text": "Shumica e tyre meritojnë dënimin Tonë, se ata nuk besojnë"
        },
        {
            "chapter": 36,
            "verse": 8,
            "text": "Ne do t’u vëmë në qafë vargonj, të cilët do t’u arrijnë deri në mjekër, e kështu do të jenë si të mpirë"
        },
        {
            "chapter": 36,
            "verse": 9,
            "text": "Ne kemi vënë pengesë para tyre dhe pas tyre e i kemi mbuluar, kështu që ata nuk shohin"
        },
        {
            "chapter": 36,
            "verse": 10,
            "text": "Për ata është njëlloj, i paralajmërove apo nuk i paralajmërove, ata nuk besojnë"
        },
        {
            "chapter": 36,
            "verse": 11,
            "text": "Në të vërtetë, paralajmërimi yt i sjell dobi vetëm atij që ndjek Këshillën (Kuranin) dhe i frikësohet të Gjithëmëshirshmit, edhe pa e parë Atë. Këtij jepi lajmin e mirë për falje gjynahesh dhe shpërblim bujar"
        },
        {
            "chapter": 36,
            "verse": 12,
            "text": "Sigurisht, Ne i ringjallim të vdekurit dhe shënojmë veprat që kanë bërë dhe gjurmët e (punëve të) tyre. Ne e kemi llogaritur çdo gjë në një Libër të qartë"
        },
        {
            "chapter": 36,
            "verse": 13,
            "text": "Përmendu atyre shembullin e banorëve të qytetit, kur u erdhën të dërguarit"
        },
        {
            "chapter": 36,
            "verse": 14,
            "text": "Ne u dërguam atyre dy vetë, që ata i quajtën gënjeshtarë. Pastaj i përforcuam të dërguarit me një të tretë e ata thanë: “Ne, me të vërtetë, jemi dërguar te ju!”"
        },
        {
            "chapter": 36,
            "verse": 15,
            "text": "Banorët u thanë: “Ju jeni vetëm njerëz si ne, e i Gjithëmëshirshmi nuk ju ka shpallur asgjë; ju vetëm gënjeni”"
        },
        {
            "chapter": 36,
            "verse": 16,
            "text": "Ata u përgjigjën: “Zoti ynë e di që ne jemi vërtet të dërguar te ju"
        },
        {
            "chapter": 36,
            "verse": 17,
            "text": "dhe kemi detyrë vetëm që të shpallim qartë”"
        },
        {
            "chapter": 36,
            "verse": 18,
            "text": "Banorët thanë: “Ne parandiejmë fatkeqësi nga ju. Nëse nuk tërhiqeni, do t’ju gurëzojmë dhe me siguri do t’ju godasë një dënim i dhembshëm prej nesh”"
        },
        {
            "chapter": 36,
            "verse": 19,
            "text": "Ata u përgjigjën: “Fatkeqësia, që ju ndollët, mund të vijë vetëm nga vetja juaj. Vallë, për shkak se po ju këshillojmë, na kërcënoni?! Ju jeni popull që kaloni çdo lloj kufiri.”"
        },
        {
            "chapter": 36,
            "verse": 20,
            "text": "Dhe nga skajet e qytetit erdhi një njeri, duke nxituar dhe tha: “O populli im, ndiqni të dërguarit"
        },
        {
            "chapter": 36,
            "verse": 21,
            "text": "Ndiqni ata, që nuk kërkojnë prej jush kurrfarë shpërblimi e që janë në rrugë të drejtë"
        },
        {
            "chapter": 36,
            "verse": 22,
            "text": "Përse të mos e adhuroj Atë, i Cili më ka krijuar e tek i Cili do të ktheheni të gjithë"
        },
        {
            "chapter": 36,
            "verse": 23,
            "text": "Vallë, përse duhet të adhuroj zota të tjerë përveç Tij? Nëse i Gjithëmëshirshmi do të dëshironte të më godiste me ndonjë të keqe, ndërmjetësimi i atyre (zotave) nuk do të më sillte kurrfarë dobie e as që do të mund të më shpëtonin"
        },
        {
            "chapter": 36,
            "verse": 24,
            "text": "Atëherë, unë do të isha me siguri në humbje të dukshme"
        },
        {
            "chapter": 36,
            "verse": 25,
            "text": "Unë i kam besuar Zotit tuaj, andaj, më dëgjoni!”"
        },
        {
            "chapter": 36,
            "verse": 26,
            "text": "(Pasi e vrau populli i vet, atij) iu tha: “Hyr në Xhenet!” Ai tha: “Ah, sikur ta dinte populli im"
        },
        {
            "chapter": 36,
            "verse": 27,
            "text": "se si më fali Zoti im dhe më bëri të nderuar!”"
        },
        {
            "chapter": 36,
            "verse": 28,
            "text": "Por pas (vdekjes së) tij, Ne nuk i dërguam kurrfarë ushtrie nga qielli (si dënim) popullit të tij dhe as që kishte nevojë për të dërguar"
        },
        {
            "chapter": 36,
            "verse": 29,
            "text": "(Mjaftoi për t’i dënuar ata) vetëm një zë i tmerrshëm, pas të cilit u shuan përnjëherësh"
        },
        {
            "chapter": 36,
            "verse": 30,
            "text": "Ah, sa mjerim për ata njerëz! Kurdo që u vinte ndonjë i dërguar, ata nuk bënin tjetër, por vetëm talleshin me të"
        },
        {
            "chapter": 36,
            "verse": 31,
            "text": "Vallë, a nuk e kishin parë ata se sa e sa brezni para tyre që kishim shkatërruar nuk u kthyen më"
        },
        {
            "chapter": 36,
            "verse": 32,
            "text": "Të gjithë ata do të paraqiten bashkërisht te Ne"
        },
        {
            "chapter": 36,
            "verse": 33,
            "text": "Shenjë për ata është toka e vdekur; Ne e ringjallim atë dhe nga ajo nxjerrim drithëra, me të cilat ushqehen"
        },
        {
            "chapter": 36,
            "verse": 34,
            "text": "Ne kemi krijuar në tokë kopshte hurmash dhe vreshta e kemi bërë të shpërthejnë në të burime uji"
        },
        {
            "chapter": 36,
            "verse": 35,
            "text": "që ata t’i hanë frutat e tyre. Këto nuk i bënë duart e tyre; ndaj, përse ata nuk duan të jenë mirënjohës"
        },
        {
            "chapter": 36,
            "verse": 36,
            "text": "Qoftë lavdëruar Ai që i ka krijuar çift të gjitha llojet: çka mbin prej tokës, ata vetë dhe ato që nuk i dinë"
        },
        {
            "chapter": 36,
            "verse": 37,
            "text": "Një shenjë tjetër për ata është nata, prej së cilës Ne e tërheqim ditën dhe atëherë ata mbeten në errësirë"
        },
        {
            "chapter": 36,
            "verse": 38,
            "text": "Dielli sillet në drejtimin e vet të caktuar. Kështu e ka paracaktuar i Plotfuqishmi, i Gjithëdijshmi"
        },
        {
            "chapter": 36,
            "verse": 39,
            "text": "Hënës i kemi caktuar faza; ajo përditë hahet e bëhet si rremi i përkulur i hurmës"
        },
        {
            "chapter": 36,
            "verse": 40,
            "text": "As Dielli nuk mund ta arrijë Hënën e as nata nuk mund t’ia kalojë ditës; të gjitha lundrojnë në orbitat e veta"
        },
        {
            "chapter": 36,
            "verse": 41,
            "text": "Një shenjë tjetër për ata është që paraardhësit e tyre Ne i ngarkuam në anijen e mbushur plot (të Nuhut)"
        },
        {
            "chapter": 36,
            "verse": 42,
            "text": "dhe për ata Ne krijuam mjete të ngjashme me atë anije, në të cilat hipin"
        },
        {
            "chapter": 36,
            "verse": 43,
            "text": "Po të duam, Ne i fundosim ata e atëherë as nuk do të mund t’i ndihmojë kush, as nuk do të mund të shpëtojnë"
        },
        {
            "chapter": 36,
            "verse": 44,
            "text": "përveçse me mëshirën Tonë, duke i lënë ata të kënaqen njëfarë kohe"
        },
        {
            "chapter": 36,
            "verse": 45,
            "text": "Kur atyre u thuhet: “Druajuni asaj që keni para jush dhe asaj që është pas jush, me qëllim që Allahu t’ju mëshirojë” (ata nuk ia vënë veshin)"
        },
        {
            "chapter": 36,
            "verse": 46,
            "text": "Sa herë që atyre u vjen ndonjë nga shenjat e Zotit të tyre, ata i shmangen asaj"
        },
        {
            "chapter": 36,
            "verse": 47,
            "text": "E kur atyre u thuhet: “Jepni nga ato që ju ka dhënë Allahu”, atëherë, mohuesit u thonë besimtarëve: “Pse, ne do t’i ushqejmë ata që, po të donte Allahu, do t’i ushqente Vetë? Ju jeni vërtet në humbje të qartë!”"
        },
        {
            "chapter": 36,
            "verse": 48,
            "text": "Ata (jobesimtarët) thonë gjithashtu: “Kur do të përmbushet ky premtim, nëse ajo që thoni është e vërtetë?”"
        },
        {
            "chapter": 36,
            "verse": 49,
            "text": "Ata presin vetëm një zë të tmerrshëm, që do t’i kaplojë, ndërsa grinden me njëri-tjetrin"
        },
        {
            "chapter": 36,
            "verse": 50,
            "text": "Atëherë ata nuk do të mund të lënë testament e as të kthehen te familjet e tyre"
        },
        {
            "chapter": 36,
            "verse": 51,
            "text": "Dhe, kur të fryhet në Sur, ata do të dalin nga varret dhe do të nxitojnë drejt Zotit të tyre"
        },
        {
            "chapter": 36,
            "verse": 52,
            "text": "duke thënë: “Mjerë ne! Kush na ngriti prej varreve tona?” (Do t’u thuhet): “Ja, kjo është ajo që ka premtuar i Gjithëmëshirshmi; të dërguarit kanë thënë të vërtetën!”"
        },
        {
            "chapter": 36,
            "verse": 53,
            "text": "Do të jetë ai vetëm një zë i tmerrshëm e ata të gjithë do të paraqiten para Nesh"
        },
        {
            "chapter": 36,
            "verse": 54,
            "text": "Atë ditë askujt nuk do t’i bëhet ndonjë padrejtësi dhe ju do të shpërbleheni vetëm sipas asaj që keni bërë"
        },
        {
            "chapter": 36,
            "verse": 55,
            "text": "Sigurisht që atë ditë banorët e Xhenetit nuk do të mendojnë për gjë tjetër, veç lumturisë së tyre"
        },
        {
            "chapter": 36,
            "verse": 56,
            "text": "Ata dhe gratë e tyre do të jenë në hije, të mbështetur në ndenjëse të lartuara"
        },
        {
            "chapter": 36,
            "verse": 57,
            "text": "Për ata do të ketë aty fruta dhe çdo gjë që dëshirojnë"
        },
        {
            "chapter": 36,
            "verse": 58,
            "text": "“Paqe!” do të jetë fjala prej një Zoti Mëshirëplotë"
        },
        {
            "chapter": 36,
            "verse": 59,
            "text": "(Ndërsa keqbërësve Ai do t’u thotë): “Veçohuni sot ju, o kriminelë"
        },
        {
            "chapter": 36,
            "verse": 60,
            "text": "Vallë, a nuk ju kam urdhëruar, o bijtë e Ademit, që të mos e adhuroni djallin, se ai është vërtet armik i hapët juaji"
        },
        {
            "chapter": 36,
            "verse": 61,
            "text": "por të më adhuroni vetëm Mua?! Kjo është rruga e drejtë"
        },
        {
            "chapter": 36,
            "verse": 62,
            "text": "Sigurisht që ai (djalli) ka shpënë në humbje një mizëri prej jush; vallë a nuk po mendoni"
        },
        {
            "chapter": 36,
            "verse": 63,
            "text": "Ky është Xhehenemi, që ju ishte premtuar"
        },
        {
            "chapter": 36,
            "verse": 64,
            "text": "Digjuni tani në të, sepse kurrë nuk besuat!”"
        },
        {
            "chapter": 36,
            "verse": 65,
            "text": "Sot Ne do t’ua vulosim atyre gojët e do të Na flasin duart e tyre dhe do të dëshmojnë këmbët e tyre për atë që kanë bërë"
        },
        {
            "chapter": 36,
            "verse": 66,
            "text": "Sikur të donim, Ne do t’ua verbonim atyre sytë, kështu që ata do ta kërkonin më kot rrugën! Vallë, si do të shihnin"
        },
        {
            "chapter": 36,
            "verse": 67,
            "text": "Sikur të kishim dashur, Ne do t’i kishim shndërruar ata (në krijesa të tjera) në atë vend e ata nuk do të mund as të shkonin e as të ktheheshin"
        },
        {
            "chapter": 36,
            "verse": 68,
            "text": "Kujtdo, që i japim jetë të gjatë, Ne e bëjmë sërish krijesë të dobët. Vallë, a nuk kuptojnë ata"
        },
        {
            "chapter": 36,
            "verse": 69,
            "text": "Ne nuk ia kemi mësuar atij (Muhamedit) poezinë e ajo as që është për të. Ky (libër që ka sjellë) është vetëm këshillë dhe një Kuran i qartë"
        },
        {
            "chapter": 36,
            "verse": 70,
            "text": "për të paralajmëruar këdo që është gjallë dhe për t’u përmbushur fjala e Tij ndaj mohuesve"
        },
        {
            "chapter": 36,
            "verse": 71,
            "text": "Vallë, a nuk e shohin ata se, ndër gjërat që Duart Tona kanë krijuar për ta, janë bagëtitë që ata zotërojnë"
        },
        {
            "chapter": 36,
            "verse": 72,
            "text": "Ne bëmë që ato t’u nënshtrohen atyre, kështu që disa i shalojnë e prej disave ushqehen"
        },
        {
            "chapter": 36,
            "verse": 73,
            "text": "prej disave pinë dhe nxjerrin dobi të tjera. Vallë, si të mos falënderojnë"
        },
        {
            "chapter": 36,
            "verse": 74,
            "text": "Por ata kanë zgjedhur zota të tjerë në vend të Allahut, duke shpresuar se do të ndihmohen prej tyre"
        },
        {
            "chapter": 36,
            "verse": 75,
            "text": "Zotat nuk mund t’i ndihmojnë, e megjithatë idhujtarët janë si një ushtri e pranishme për (t’i mbrojtur) ata"
        },
        {
            "chapter": 36,
            "verse": 76,
            "text": "Mos u dëshpëro nga fjalët e tyre! Ne e dimë çfarë fshehin dhe çfarë shpallin"
        },
        {
            "chapter": 36,
            "verse": 77,
            "text": "A nuk sheh njeriu se si Ne e krijuam atë prej pikës së farës, e megjithatë ai bëhet kundërshtar i hapët"
        },
        {
            "chapter": 36,
            "verse": 78,
            "text": "Ai na sjell shembull, duke harruar krijimin e vet dhe thotë: “Kush do t’i ngjallë eshtrat kur të kalben?”"
        },
        {
            "chapter": 36,
            "verse": 79,
            "text": "Thuaj: “Do t’i ngjallë Ai që i krijoi ato për herë të parë; Ai ka njohuri të plotë për çdo krijesë"
        },
        {
            "chapter": 36,
            "verse": 80,
            "text": "Ai që prej drurit të njomë bëri për ju zjarrin, të cilin e përdorni për të ndezur”"
        },
        {
            "chapter": 36,
            "verse": 81,
            "text": "Vallë, a nuk është i Zoti Ai që krijoi qiejt dhe Tokën, t’i rikrijojë ato? Po! Ai është Krijuesi i çdo gjëje dhe i Gjithëdijshmi"
        },
        {
            "chapter": 36,
            "verse": 82,
            "text": "Vërtet, urdhri i Tij, kur Ai dëshiron diçka, është që t’i thotë asaj “Bëhu!” - dhe ajo bëhet"
        },
        {
            "chapter": 36,
            "verse": 83,
            "text": "Prandaj, qoftë lartësuar Ai, në Dorën e të Cilit është pushteti mbi çdo gjë! Tek Ai do të ktheheni"
        }
    ]
}
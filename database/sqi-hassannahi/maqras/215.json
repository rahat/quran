{
    "maqras": [
        {
            "chapter": 56,
            "verse": 75,
            "text": "Betohem në çastin e perëndimit të yjeve"
        },
        {
            "chapter": 56,
            "verse": 76,
            "text": "e ky është betim i madh, veç sikur ta dinit"
        },
        {
            "chapter": 56,
            "verse": 77,
            "text": "se ky është vërtet një Kuran i nderuar"
        },
        {
            "chapter": 56,
            "verse": 78,
            "text": "në Librin e ruajtur"
        },
        {
            "chapter": 56,
            "verse": 79,
            "text": "Atë (Kuranin) e prekin vetëm të pastrit"
        },
        {
            "chapter": 56,
            "verse": 80,
            "text": "Ai është Shpallje prej Zotit të botëve"
        },
        {
            "chapter": 56,
            "verse": 81,
            "text": "Vallë, një Fjalë të tillë ju e mohoni"
        },
        {
            "chapter": 56,
            "verse": 82,
            "text": "dhe e bëni detyrën tuaj (të përditshme) ta përgënjeshtroni"
        },
        {
            "chapter": 56,
            "verse": 83,
            "text": "Atëherë, përse kur (dikujt) i vjen (shpirti) në grykë"
        },
        {
            "chapter": 56,
            "verse": 84,
            "text": "para syve tuaj"
        },
        {
            "chapter": 56,
            "verse": 85,
            "text": "ndërkohë që Ne jemi më afër atij se ju, por ju nuk e vini re"
        },
        {
            "chapter": 56,
            "verse": 86,
            "text": "përse pra, nëse nuk do të gjykoheni (në jetën e përtejme)"
        },
        {
            "chapter": 56,
            "verse": 87,
            "text": "ju nuk ia ktheni shpirtin atij? Përgjigjjuni kësaj, nëse thoni të vërtetën"
        },
        {
            "chapter": 56,
            "verse": 88,
            "text": "Kështu, nëse ai (në agoni) është nga ata që janë të afërt (me Allahun)"
        },
        {
            "chapter": 56,
            "verse": 89,
            "text": "do të ketë prehje, kënaqësi dhe dhunti të Xhenetit"
        },
        {
            "chapter": 56,
            "verse": 90,
            "text": "E, nëse është nga njerëzit e së djathtës"
        },
        {
            "chapter": 56,
            "verse": 91,
            "text": "(ai do të përshëndetet) “Paqe për ty” nga njerëzit e së djathtës"
        },
        {
            "chapter": 56,
            "verse": 92,
            "text": "Por, nëse (ai në agoni) është nga përgënjeshtruesit e humbur"
        },
        {
            "chapter": 56,
            "verse": 93,
            "text": "ai do të gostitet me ujë të valuar"
        },
        {
            "chapter": 56,
            "verse": 94,
            "text": "dhe do të përcëllohet në Zjarrin e flakëruar (të Xhehenemit)"
        },
        {
            "chapter": 56,
            "verse": 95,
            "text": "Pa dyshim, kjo është e Vërteta e sigurt"
        },
        {
            "chapter": 56,
            "verse": 96,
            "text": "Andaj lavdëroje emrin e Zotit tënd të Madhërishëm"
        },
        {
            "chapter": 57,
            "verse": 1,
            "text": "Allahun e lartëson çdo gjë që është në qiej dhe në Tokë. Ai është i Plotfuqishmi, i Urti"
        },
        {
            "chapter": 57,
            "verse": 2,
            "text": "Atij i përket sundimi i qiejve dhe i Tokës. Ai jep jetë e vdekje dhe është i fuqishëm për çdo gjë"
        },
        {
            "chapter": 57,
            "verse": 3,
            "text": "Ai është i Pari dhe i Mbrami, i Dukshmi (me argumente) dhe i Padukshmi (me sy). Ai është i Dijshëm për çdo gjë"
        },
        {
            "chapter": 57,
            "verse": 4,
            "text": "Ai i krijoi qiejt dhe Tokën për gjashtë ditë, pastaj u ngrit mbi Fron. Ai e di se çfarë hyn në Tokë dhe çfarë del prej saj, çfarë zbret prej qiellit dhe çfarë ngjitet drejt tij. Ai është me ju kudo që të gjendeni; Ai sheh gjithçka që bëni"
        },
        {
            "chapter": 57,
            "verse": 5,
            "text": "Atij i përket sundimi i qiejve dhe i Tokës; tek Allahu do të kthehet gjithçka"
        },
        {
            "chapter": 57,
            "verse": 6,
            "text": "Ai e ndërfut natën tek dita dhe ditën tek nata. Ai e di çfarë ka çdokush në kraharor"
        },
        {
            "chapter": 57,
            "verse": 7,
            "text": "Besoni Allahun dhe të Dërguarin e Tij dhe shpenzoni nga ato që Ai jua ka lënë trashëgim, se për ata midis jush që besojnë dhe shpenzojnë (për bamirësi), do të ketë shpërblim të madh"
        },
        {
            "chapter": 57,
            "verse": 8,
            "text": "Çfarë keni që nuk besoni në Allahun, ndërkohë që i Dërguari i Tij ju fton që të besoni në Zotin tuaj, i Cili, tashmë, ka marrë besën prej jush?! Atëherë besoni, nëse jeni besimtarë të vërtetë"
        },
        {
            "chapter": 57,
            "verse": 9,
            "text": "Është Ai që i ka zbritur robit të Vet shpallje të qarta për t’ju nxjerrë nga errësira në dritë. Allahu është vërtet i Butë dhe Mëshirëplotë me ju"
        },
        {
            "chapter": 57,
            "verse": 10,
            "text": "Atëherë, çfarë keni që nuk shpenzoni në rrugën e Allahut, ndërkohë që vetëm Atij i përket trashëgimia e qiejve dhe e Tokës? Nuk janë të barabartë ata që kanë shpenzuar dhe kanë luftuar para fitores me ata që kanë shpenzuar dhe kanë luftuar më pas. Ata kanë shkallë më të lartë, mirëpo Allahu u premton të gjithëve më të mirën (Xhenetin). Allahu e di mirë atë që bëni ju"
        },
        {
            "chapter": 57,
            "verse": 11,
            "text": "Kush është ai, që do t’i japë vullnetarisht Allahut një hua të mirë, që Ai pastaj t’ia kthejë shumëfish?! (Veç kësaj), për atë do të ketë shpërblim fisnik"
        },
        {
            "chapter": 57,
            "verse": 12,
            "text": "ditën që do të shohësh besimtarët dhe besimtaret, me dritën e tyre që shkëlqen para dhe në të djathtë të tyre (e do t’u thuhet): “Lajm i mirë sot për ju: kopshtet e Xhenetit nëpër të cilat rrjedhin lumenjtë e ku do të banoni përgjithmonë. Kjo është fitorja më e madhe!”"
        },
        {
            "chapter": 57,
            "verse": 13,
            "text": "Atë Ditë, hipokritët dhe hipokritet do t’u thonë besimtarëve: “Na prisni edhe ne që të marrim nga drita juaj”! Por atyre do t’u thuhet: “Kthehuni prapa e kërkoni tjetër dritë!” Dhe, ndërmjet tyre, do të vendoset një mur me portë: brenda saj ka mëshirë, kurse jashtë saj ka dënim"
        },
        {
            "chapter": 57,
            "verse": 14,
            "text": "“A nuk kemi qenë me ju?” - do të thërrasin ata. - “Po, - do t’u përgjigjen, - por ju e çuat veten në tundim, pritët, dyshuat dhe u mashtruat nga vetë dëshirat tuaja të kota, derisa arriti urdhri i Allahut, e djalli ju mashtroi për Allahun"
        },
        {
            "chapter": 57,
            "verse": 15,
            "text": "Sot nuk pranohet prej jush kurrfarë shpërblese e as prej atyre që nuk kanë besuar: zjarri është vendbanimi juaj, ai është për ju; eh, sa vendbanim i tmerrshëm që është ai!”"
        }
    ]
}
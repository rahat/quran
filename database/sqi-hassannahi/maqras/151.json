{
    "maqras": [
        {
            "chapter": 27,
            "verse": 1,
            "text": "Tâ, Sîn. Këto janë vargjet e Kuranit, të një Libri të qartë"
        },
        {
            "chapter": 27,
            "verse": 2,
            "text": "një udhërrëfyesi dhe lajmi të mirë për besimtarët"
        },
        {
            "chapter": 27,
            "verse": 3,
            "text": "të cilët falin namazin, ndajnë zekatin dhe besojnë bindshëm në jetën tjetër"
        },
        {
            "chapter": 27,
            "verse": 4,
            "text": "Njëmend, atyre që nuk besojnë në jetën tjetër, Ne kemi bërë që t’u duken të bukura veprat e tyre, prandaj ata ecin verbërisht"
        },
        {
            "chapter": 27,
            "verse": 5,
            "text": "Janë pikërisht ata që i pret dënimi i rëndë dhe në jetën tjetër do të jenë më të humburit"
        },
        {
            "chapter": 27,
            "verse": 6,
            "text": "Në të vërtetë, ty (o Muhamed) po të shpallet Kurani nga ana e një të Urti të Gjithëdijshëm"
        },
        {
            "chapter": 27,
            "verse": 7,
            "text": "Kujto kur Musai i tha familjes së tij: “Unë pashë një zjarr. Do të shkoj që t’ju sjell ndonjë lajm prej atje ose t’ju sjell një urë zjarri, për t’u ngrohur”"
        },
        {
            "chapter": 27,
            "verse": 8,
            "text": "Kur shkoi te zjarri, një zë e thirri: “Bekuar qoftë kush është te zjarri dhe të gjithë (engjëjt) rreth tij! Qoftë i lavdëruar Allahu, Zoti i botëve"
        },
        {
            "chapter": 27,
            "verse": 9,
            "text": "O Musa! Jam Unë, Allahu, i Plotfuqishmi, i Urti"
        },
        {
            "chapter": 27,
            "verse": 10,
            "text": "Hidhe shkopin tënd!” Kur e pa shkopin që po lëvizte si gjarpër, ai iku me vrap e nuk u kthye prapa. “O Musa, mos u frikëso! Në të vërtetë, të dërguarit e Mi nuk frikësohen në praninë Time"
        },
        {
            "chapter": 27,
            "verse": 11,
            "text": "Sa për ata që bëjnë keq, e pastaj të keqen e zëvendësojnë me vepër të mirë, Unë jam vërtet Falës dhe Mëshirëplotë"
        },
        {
            "chapter": 27,
            "verse": 12,
            "text": "Fute dorën tënde brenda në gji dhe do të dalë e bardhë pa kurrfarë sëmundjeje. Kjo do të jetë njëra prej nëntë mrekullive, që do t’i tregohen Faraonit dhe popullit të tij. Vërtet, ata janë popull i pabindur!”"
        },
        {
            "chapter": 27,
            "verse": 13,
            "text": "Por kur u erdhën atyre shenjat Tona të dukshme, ata thanë: “Kjo është magji e qartë”"
        },
        {
            "chapter": 27,
            "verse": 14,
            "text": "Kështu, ata i mohuan ato padrejtësisht dhe me mendjemadhësi, edhe pse shpirti i tyre i besonte për të vërteta. Pa shiko, cili ka qenë fundi i shkatërrimtarëve"
        },
        {
            "chapter": 27,
            "verse": 15,
            "text": "Ne i dhamë Davudit dhe Sulejmanit dituri dhe ata thanë: “Qoftë lavdëruar Allahu që na ka ngritur mbi shumicën e robërve të Tij besimtarë"
        },
        {
            "chapter": 27,
            "verse": 16,
            "text": "Sulejmani e trashëgoi Davudin (në misionin e tij profetik) dhe tha: “O populli im! Neve na është mësuar gjuha e shpendëve dhe na është dhënë gjithçka. Kjo është vërtet dhunti e madhe”"
        },
        {
            "chapter": 27,
            "verse": 17,
            "text": "Para Sulejmanit u tubua ushtria e Tij e përbërë prej xhindeve, njerëzve dhe shpendëve, të gjithë të radhitur në çeta të gatshme"
        },
        {
            "chapter": 27,
            "verse": 18,
            "text": "Kur arritën në Luginën e Milingonave, një milingonë tha: “O milingona, hyni në banesat tuaja, që të mos ju shkelë Sulejmani dhe ushtria e tij, duke mos ju parë”"
        },
        {
            "chapter": 27,
            "verse": 19,
            "text": "Ai vuri buzën në gaz, duke qeshur me fjalët e saj dhe tha: “O Zoti im, më frymëzo që të jem mirënjohës për mirësitë që Ti më ke dhënë mua dhe prindërve të mi, dhe që të bëj vepra të mira, me të cilat Ti do të jesh i kënaqur. Më prano, me mëshirën Tënde, në gjirin e robërve të Tu të devotshëm!”"
        },
        {
            "chapter": 27,
            "verse": 20,
            "text": "Ai bëri kontrollin e shpendëve e tha: “Pse nuk e shoh pupëzën këtu, a nuk është e pranishme ajo"
        },
        {
            "chapter": 27,
            "verse": 21,
            "text": "Nëse nuk do të më sjellë arsyetim bindës, do ta dënoj me dënim të rëndë ose do ta ther!”"
        },
        {
            "chapter": 27,
            "verse": 22,
            "text": "Nuk vonoi shumë e ajo erdhi dhe tha: “Kam marrë vesh diçka që ti nuk e ke ditur dhe të kam sjellë lajme të vërteta prej (qytetit të) Sebës"
        },
        {
            "chapter": 27,
            "verse": 23,
            "text": "Kam parë një grua që sundonte popullin (e atij qyteti). Ajo zotëronte çdo gjë dhe kishte një fron madhështor"
        },
        {
            "chapter": 27,
            "verse": 24,
            "text": "Kam parë se ajo dhe populli i saj adhuronin Diellin e jo Allahun. Djalli ua paraqiste të bukura sjelljet e tyre, duke i larguar nga rruga e drejtë, prandaj nuk ishin të udhëzuar"
        },
        {
            "chapter": 27,
            "verse": 25,
            "text": "Ata nuk i përuleshin në sexhde Allahut, i Cili nxjerr gjithçka që është e fshehur në qiej dhe në Tokë dhe di çfarë fshihni ju dhe çfarë tregoni haptazi"
        },
        {
            "chapter": 27,
            "verse": 26,
            "text": "Allahu është Një, s’ka zot të vërtetë përveç Tij, Zotit të Arshit të madh!”"
        }
    ]
}
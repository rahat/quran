{
    "maqras": [
        {
            "chapter": 27,
            "verse": 27,
            "text": "Sulejmani tha: “Do të shohim se a thua të vërtetën apo je gënjeshtar"
        },
        {
            "chapter": 27,
            "verse": 28,
            "text": "Shko me këtë letër timen e çojua atyre. Pastaj largohu pak nga ata dhe shiko cila do të jetë përgjigjja e tyre!”"
        },
        {
            "chapter": 27,
            "verse": 29,
            "text": "Mbretëresha (e Sebës) tha: “O paria ime! Mua më ka ardhur një letër fisnike"
        },
        {
            "chapter": 27,
            "verse": 30,
            "text": "Ajo është nga Sulejmani dhe është: “Me emrin e Allahut, të Gjithëmëshirshmit, Mëshirëplotit"
        },
        {
            "chapter": 27,
            "verse": 31,
            "text": "Mos u madhështoni para meje dhe ejani të përulur si besimtarë”"
        },
        {
            "chapter": 27,
            "verse": 32,
            "text": "Ajo tha: “O paria ime, më këshilloni se ç’duhet të bëj në këtë çështje! Unë nuk do të vendos asgjë pa ju!”"
        },
        {
            "chapter": 27,
            "verse": 33,
            "text": "Ata thanë: “Ne jemi shumë të fortë dhe luftëtarë të guximshëm, por urdhri të takon ty, andaj mendo mirë se ç’do të urdhërosh!”"
        },
        {
            "chapter": 27,
            "verse": 34,
            "text": "Ajo tha: “Njëmend, kur mbretërit pushtojnë ndonjë vendbanim, e rrënojnë atë dhe e poshtërojnë parinë e tij. Kështu veprojnë ata"
        },
        {
            "chapter": 27,
            "verse": 35,
            "text": "Tani do t’u dërgoj atyre një dhuratë dhe do të shoh me se do të kthehen të deleguarit.”"
        },
        {
            "chapter": 27,
            "verse": 36,
            "text": "Kur erdhën (të deleguarit), Sulejmani tha: “A mos doni të më ndihmoni me pasuri?! Ajo që më ka dhënë Allahu, është më e mirë nga ajo që ju ka dhënë juve. Por ju gëzoheni me dhuratën tuaj"
        },
        {
            "chapter": 27,
            "verse": 37,
            "text": "Kthehuni tek ata! Ne do të sjellim ushtri, të cilën nuk do të mund ta përballojnë ata dhe, me siguri, do t’i dëbojmë ata prej Sebës të poshtëruar dhe të përulur”"
        },
        {
            "chapter": 27,
            "verse": 38,
            "text": "Pastaj ai tha: “O parësi, kush prej jush do të më sjellë fronin e saj, para se ata të vijnë të dorëzuar?”"
        },
        {
            "chapter": 27,
            "verse": 39,
            "text": "Njëri nga xhindet - Ifriti, tha: “Unë do të ta sjell ty para se të ngrihesh prej vendit; unë për këtë jam i fuqishëm dhe i sigurt”"
        },
        {
            "chapter": 27,
            "verse": 40,
            "text": "Po ai që ishte i pajisur me dijen e Librit, tha: “Unë do të ta sjell ty sa çel e mbyll sytë”. Kur (Sulejmani) e pa të vendosur para tij, tha: “Kjo është nga dhuntitë e Zotit tim, për të më provuar a jam mirënjohës apo mohues. Kush falënderon, e bën për të mirën e vet e, kush mohon, (ta dijë se) Zoti im është i Vetëmjaftueshëm dhe Dhurues"
        },
        {
            "chapter": 27,
            "verse": 41,
            "text": "Ndryshojeni edhe fronin e saj! Do të shohim se a do ta vërë re këtë apo jo.”"
        },
        {
            "chapter": 27,
            "verse": 42,
            "text": "Kur erdhi ajo, i thanë: “I tillë është froni yt?” Ajo u përgjigj: “Duket sikur të ishte ai”. Sulejmani tha: “Para saj na është dhënë dituria dhe para saj i jemi nënshtruar Allahut”"
        },
        {
            "chapter": 27,
            "verse": 43,
            "text": "Atë (Belkisën) e kishte penguar (nga Islami) ajo që adhuronte në vend të Allahut, sepse ajo ishte nga populli mohues"
        },
        {
            "chapter": 27,
            "verse": 44,
            "text": "Asaj i thanë të hynte në pallat. Kur e pa atë, ajo kujtoi se ishte ujë i thellë dhe përvoli fustanin te këmbët. Sulejmani i tha: “Ky pallat është i shtruar me xhama”. Ajo tha: “O Zoti im, me të vërtetë unë e paskam dëmtuar veten dhe tani, bashkë me Sulejmanin i dorëzohem Allahut - Zotit të botëve!”"
        },
        {
            "chapter": 27,
            "verse": 45,
            "text": "Ne i dërguam fisit të Themudit, vëllanë e tij Salihun. Ai tha: “Adhuroni Allahun!” Por ata u ndanë në dy grupe, që grindeshin midis tyre"
        },
        {
            "chapter": 27,
            "verse": 46,
            "text": "(Salihu) tha: “O populli im, përse ju e dëshironi të keqen para së mirës?! Përse nuk kërkoni nga Allahu falje (të gjynaheve) që të mund të mëshiroheni?!”"
        },
        {
            "chapter": 27,
            "verse": 47,
            "text": "Ata thanë: “Ne kemi ogur të keq prej teje dhe atyre që janë me ty”. Ai u tha: “E mira dhe e keqja është prej Allahut. Në të vërtetë, ju jeni popull i vënë në sprovë”"
        },
        {
            "chapter": 27,
            "verse": 48,
            "text": "Në qytet kishin qenë nëntë vetë që bënin ngatërresa e nuk vinin rregull"
        },
        {
            "chapter": 27,
            "verse": 49,
            "text": "Ata i thanë (njëri-tjetrit): “Betohuni në Allahun se natën do ta vrasim atë me gjithë familjen e tij. Pastaj do t’u themi të afërmve të tij se ne nuk kemi qenë të pranishëm në zhdukjen e familjes së tij dhe se po themi të vërtetën.”"
        },
        {
            "chapter": 27,
            "verse": 50,
            "text": "Dhe kurdisën një kurth, por Ne u ngritëm një grackë, pa e ndier ata"
        },
        {
            "chapter": 27,
            "verse": 51,
            "text": "Tani shiko se si ka qenë fundi i ngatërresave të tyre. Ne i shkatërruam ata të gjithë dhe popullin e tyre"
        },
        {
            "chapter": 27,
            "verse": 52,
            "text": "Ja shtëpitë e tyre të rrënuara, për shkak të këqijave që bënin. Sigurisht që këtu ka këshillë për njerëzit që dinë"
        },
        {
            "chapter": 27,
            "verse": 53,
            "text": "Ndërsa, ata që kishin besuar dhe (i) frikësoheshin (Allahut), Ne i shpëtuam"
        },
        {
            "chapter": 27,
            "verse": 54,
            "text": "Kur Luti i tha popullit të vet: “Përse bëni vepra të mbrapshta e të turpshme, madje në sytë e njëri-tjetrit"
        },
        {
            "chapter": 27,
            "verse": 55,
            "text": "Vallë, a mos ju u qaseni me epsh meshkujve, në vend të femrave? Në të vërtetë, ju jeni popull i paditur”"
        }
    ]
}
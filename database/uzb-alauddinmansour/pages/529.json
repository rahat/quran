{
    "pages": [
        {
            "chapter": 54,
            "verse": 7,
            "text": "Улар (кофирлар) кўзлари (қўрқувдан) қуйига боққан ҳолларида гўё ёйилган чигирткалар каби, қабрларидан чиқиб келурлар"
        },
        {
            "chapter": 54,
            "verse": 8,
            "text": "Чорлагувчи томонига шошганларича кетар эканлар, у кофирлар «Бу оғир кундир», дерлар"
        },
        {
            "chapter": 54,
            "verse": 9,
            "text": "Улардан (Макка кофирларидан) илгари Нуҳнинг қавми ҳам (уни) ёлғончи қилган эди. — Улар Бизнинг бандамиз (Нуҳ)ни ёлғончи қилишиб: «(У) бир мажнун», дедилар ва у (ўз пайғамбарлик вазифасини адо этишдан) тўсиб қўйилди"
        },
        {
            "chapter": 54,
            "verse": 10,
            "text": "Шунда у Парвардигорига: «Мен (у кофир қавмимдан) мағлубдирман. Ўзинг ёрдам қилгин», деб дуо-илтижо қилган эди"
        },
        {
            "chapter": 54,
            "verse": 11,
            "text": "Биз осмон дарвозаларини (тинимсиз) қуйилгувчи сув — сел билан очиб юбордик"
        },
        {
            "chapter": 54,
            "verse": 12,
            "text": "Ва барча ердан чашмалар чиқариб юбордик. Бас, (осмон ва Ернинг) суви тақдир қилиб қўйилган бир иш (яъни, кофирларни ғарқ қилиб юбориш) устида учрашдилар"
        },
        {
            "chapter": 54,
            "verse": 13,
            "text": "Уни (Нуҳни) эса тахта-ю, михлар эгасида (яъни, тахталар ва михлардан ясалган бир кемада) кўтардик"
        },
        {
            "chapter": 54,
            "verse": 14,
            "text": "У (кема) Бизнинг кўз ўнгимизда (ҳифзу-ҳимоямизда) сузар. (Бу ўз қавми томонидан пайғамбарлиги) инкор қилинган киши (яъни, Нуҳ пайғамбар) учун мукофотдир"
        },
        {
            "chapter": 54,
            "verse": 15,
            "text": "Дарҳақиқат, Биз у (Тўфон балоси)ни бир оят-ибрат қилиб қолдирдик. Бас, бирон эслатма-ибрат олгувчи борми"
        },
        {
            "chapter": 54,
            "verse": 16,
            "text": "Бас, Менинг (пайғамбарларимни ёлғончи қилган кимсаларга кўрсатган) азобим ва огоҳлантириш қандоқ бўлди"
        },
        {
            "chapter": 54,
            "verse": 17,
            "text": "Қасамки, Биз Қуръонни зикр-эслатма олиш учун осон қилиб қўйдик. Бас, бирон эслатма-ибрат олгувчи борми"
        },
        {
            "chapter": 54,
            "verse": 18,
            "text": "Од (қабиласи ҳам ўзларига юборилган Ҳуд пайғамбарни) ёлғончи қилди. Бас, Менинг азобим огоҳлантиришим қандоқ бўлди"
        },
        {
            "chapter": 54,
            "verse": 19,
            "text": "Дарвоқеъ, Биз уларнинг устига бир давомли нахс кунида (яъни, нахс-шумлиги ҳеч кетмайдиган кунда) бир даҳшатли бўронни юбордикки"
        },
        {
            "chapter": 54,
            "verse": 20,
            "text": "у одамларни гўёки улар суғуриб олинган хурмо (дарахти)нинг таналаридек юлиб-учириб кетур"
        },
        {
            "chapter": 54,
            "verse": 21,
            "text": "Бас, Менинг азобим ва огоҳлантиришим қандоқ бўлди"
        },
        {
            "chapter": 54,
            "verse": 22,
            "text": "Қасамки, Биз Қуръонни зикр-эслатма олиш учун осон қилиб қўйдик. Бас, бирон эслатма-ибрат олгувчи борми"
        },
        {
            "chapter": 54,
            "verse": 23,
            "text": "Самуд (қабиласи ҳам Солиҳ пайғамбар келтирган) огоҳлантиришларни ёлғон деди"
        },
        {
            "chapter": 54,
            "verse": 24,
            "text": "Бас, улар айтдилар: «Бизлар ўзимизнинг орамиздаги бир одамга (пайғамбар деб) эргашурмизми?! У ҳолда бизлар ҳақиқатан ҳам гумроҳлик ва аҳмоқлик-нодонликда бўлурмиз-ку"
        },
        {
            "chapter": 54,
            "verse": 25,
            "text": "Бизларнинг орамиздан ана ўшанга эслатма — ваҳий ташланибдими?! Йўқ, у ҳаддан ошган ёлғончидир»"
        },
        {
            "chapter": 54,
            "verse": 26,
            "text": "Улар эртага (Охиратда) ким ҳаддан ошган ёлғончи эканлигини билиб олажаклар"
        },
        {
            "chapter": 54,
            "verse": 27,
            "text": "Албатта Биз уларни имтиҳон қилиш учун бир туя юборгувчидирмиз. Бас, (эй Солиҳ), сен (уларнинг қилмишларини) кузатиб ва (озор-азийятларига) сабр қилиб туравергин"
        }
    ]
}
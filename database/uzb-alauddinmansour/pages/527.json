{
    "pages": [
        {
            "chapter": 53,
            "verse": 27,
            "text": "Дарвоқеъ, Охиратга иймон келтирмайдиган кимсалар фаришталарни аёллар номи билан атайдилар"
        },
        {
            "chapter": 53,
            "verse": 28,
            "text": "Ҳолбуки, улар учун бу ҳақда (яъни, фаришталарнинг қайси жинсдан эканлиги ҳақида) бирон билим-ҳужжат йўқдир. Улар фақат гумон-тахминга эргашурлар, холос. Аниқки, гумон ҳақиқатдан бирон нарсанинг ўрнига ўтмас"
        },
        {
            "chapter": 53,
            "verse": 29,
            "text": "Бас, (эй Муҳаммад алайҳис-салоту вас-салом), сиз Бизнинг эслатмамиздан орқа ўгириб кетган ва фақат ҳаёти дунёнигина истаган кимсалардан юз ўгиринг"
        },
        {
            "chapter": 53,
            "verse": 30,
            "text": "Уларнинг «илм»дан етган жойлари мана шу (ҳаёти дунё матоларинигина исташ)дир. Албатта Парвардигорингизнинг Ўзи Унинг йўлидан озган кимсаларни жуда яхши билгувчидир ва У ҳидоят топган зотларни ҳам жуда яхши билгувчидир"
        },
        {
            "chapter": 53,
            "verse": 31,
            "text": "Осмонлардаги ва Ердаги бор нарсалар ёлғиз Аллоҳникидир. У зотнинг Ўзи ёмонлик-гуноҳ қилиб ўтган кимсаларни қилган амаллари билан жазолагай ва чиройли амал қилган зотларни гўзал (савоб-жаннат) билан мукофотлагай"
        },
        {
            "chapter": 53,
            "verse": 32,
            "text": "Улар (яъни, жаннатга сазовор бўлганлар) кичик хатолардан бошқа катта гуноҳлардан ва бузуқликлардан йироқ бўладиган зотлардир. Албатта Парвардигорингиз мағфирати кенг Зотдир. У сизларни (яъни, оталарингиз Одамни) Ердан — тупроқдан пайдо қилган пайтиданоқ ва сизлар оналарингизнинг қорнида ҳомила бўлган пайтингизданоқ жуда яхши билгувчидир. Бас, сизлар ўзларингизни покламай қўя қолинглар! У тақводор бўлган кишиларни жуда яхши билгувчидир"
        },
        {
            "chapter": 53,
            "verse": 33,
            "text": "(Эй Муҳаммад алайҳис-салоту вас-салом, иймондан) юз ўгириб кетган"
        },
        {
            "chapter": 53,
            "verse": 34,
            "text": "ва озгина (мол) бериб, (кейин шарт қилинган молни беришни) тўхтатган кимсани кўрдингизми"
        },
        {
            "chapter": 53,
            "verse": 35,
            "text": "Унинг ҳузурида ғайб илми бормидики, у (келажакда бошқа биров ўзининг гуноҳини зиммасига олишини) билиб олса"
        },
        {
            "chapter": 53,
            "verse": 36,
            "text": "Ёки унга Мусонинг саҳифаларидаги сўзлар хабари берилмаганмиди"
        },
        {
            "chapter": 53,
            "verse": 37,
            "text": "Ва (аҳдига) вафодор зот бўлган Иброҳимнинг саҳифаларидаги сўзлар (хабари берилмаганмиди)"
        },
        {
            "chapter": 53,
            "verse": 38,
            "text": "Ҳеч бир кўтаргувчи (яъни, гуноҳкор жон) ўзга жоннинг юкини (яъни, гуноҳини) кўтармас"
        },
        {
            "chapter": 53,
            "verse": 39,
            "text": "Инсон учун фақат ўзи қилган ҳаракатигина бўлур (яъни, ўзгаларнинг қилган яхши амалларидан унга бирон фойда етмас)"
        },
        {
            "chapter": 53,
            "verse": 40,
            "text": "Унинг қилган саъй-ҳаракати эса яқинда (Қиёмат Кунида) кўринур"
        },
        {
            "chapter": 53,
            "verse": 41,
            "text": "Сўнгра у (ўша саъй-ҳаракати учун) тўла-тўкис жазо-мукофот олур"
        },
        {
            "chapter": 53,
            "verse": 42,
            "text": "Албатта охирги чегара ёлғиз Парвардигорингиз олдига (бормоқлик)дир"
        },
        {
            "chapter": 53,
            "verse": 43,
            "text": "Албатта кулдирган ҳам, йиғлатган ҳам Унинг Ўзидир"
        },
        {
            "chapter": 53,
            "verse": 44,
            "text": "Албатта ўлдирган ҳам, тирилтирган ҳам Унинг Ўзидир"
        }
    ]
}
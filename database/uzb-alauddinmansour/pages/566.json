{
    "pages": [
        {
            "chapter": 68,
            "verse": 43,
            "text": "Улар (кофирлар) кўзлари (қуйига) эгилган, хорлик уларни ўраб-эгаллаб олган ҳолларида (сажда қилишга чорланишиб, лекин саждага кучлари етмай қоладиган Кунни эсланг)! (Чунки ҳаёти дунёдалик пайтларида) улар соғ-саломат бўлган ҳолларида сажда қилишга чорланар эдилар (аммо саждага қодир бўла туриб ундан бош тортар эдилар)"
        },
        {
            "chapter": 68,
            "verse": 44,
            "text": "Бас, (эй Муҳаммад алайҳис-салоту вас-салом), сиз ушбу Сўзни — Қуръонни ёлғон дейдиган кимсаларни Менга қўйиб беринг! Яқинда Биз уларни ўзлари билмайдиган — сезмайдиган томондан аста-секин (ҳалокатга дучор қилажакмиз)"
        },
        {
            "chapter": 68,
            "verse": 45,
            "text": "Мен (гуноҳларини кўпайтиришлари учун) уларга муҳлат бериб, (умрларини узун қилиб) қўюрман. Дарвоқеъ, Менинг «макрим» жуда қаттиқдир"
        },
        {
            "chapter": 68,
            "verse": 46,
            "text": "Балки сиз (эй Муҳаммад алайҳис-салоту вас-салом, динга даъват қилганингиз учун), улардан ажр-ҳақ сўраб, улар зиён қилишларидан оғирсинаётгандирлар? (Яъни, сиз улардан ҳеч қандай ҳақ сўраётганингиз йўқ-ку)"
        },
        {
            "chapter": 68,
            "verse": 47,
            "text": "Балки уларнинг олдиларида ғайб (яъни, ғайбда бўладиган барча ишлар битилган Лавҳул-Маҳфуз) мавжуд бўлиб, улар (айтаётган сўзларини ўшандан) ёзиб олаётгандирлар"
        },
        {
            "chapter": 68,
            "verse": 48,
            "text": "Бас, (эй Муҳаммад алайҳис-салоту вас-салом), сиз Парвардигорингизнинг ҳукмига (яъни, у Зот кофирларга муҳлат бериб қўйганича, Ислом дини тезроқ ғолиб бўлмаётганига) сабр қилинг ва наҳанг-балиқ соҳиби (яъни, Юнус пайғамбар) каби (бесабр) бўлманг! Эсланг, ўзи бесабрлиги учун тушиб қолган балиқ қорнида туриб ғамга тўлган ҳолда (Парвардигордан паноҳ тилаб) нидо қилган эди"
        },
        {
            "chapter": 68,
            "verse": 49,
            "text": "Агар унга Парвардигори томонидан бўлган неъмат-марҳамат етмаганида, албатта қуруқликка мазамматланган ҳолида улоқтирилган бўлур эди, (лекин Парвардигори унга марҳамат кўрсатиб балиқ қорнидан соғ-омон чиқарди)"
        },
        {
            "chapter": 68,
            "verse": 50,
            "text": "Сўнг Парвардигори уни (яна қайта пайғамбарликка) танлаб, солиҳ (пайғамбар)лардан қилди"
        },
        {
            "chapter": 68,
            "verse": 51,
            "text": "Албатта кофир бўлган кимсалар эслатма — Қуръонни эшитган вақтларида сизни кўзлари билан йиқитаёзурлар ва (Муҳаммад) шак-шубҳасиз, мажнундир, дерлар"
        },
        {
            "chapter": 68,
            "verse": 52,
            "text": "Ҳолбуки, у (Қуръон) барча оламлар учун фақат бир (буюк) эслатмадир"
        },
        {
            "chapter": 69,
            "verse": 1,
            "text": "Аниқ рўй бергувчи (Қиёмат)"
        },
        {
            "chapter": 69,
            "verse": 2,
            "text": "Ўша аниқ рўй бергувчи нимадир"
        },
        {
            "chapter": 69,
            "verse": 3,
            "text": "(Эй Муҳаммад алайҳис-салоту вас-салом), сиз Аниқ рўй бергувчининг нима эканлигини қаердан билурсиз"
        },
        {
            "chapter": 69,
            "verse": 4,
            "text": "Самуд ва Од (қабилалари ўз даҳшатлари билан қалбларни) қаттиқ қоқувчи (Қиёмат Куни)ни ёлғон, дедилар"
        },
        {
            "chapter": 69,
            "verse": 5,
            "text": "Энди Самуд (қабиласи)га келсак, бас, улар ҳаддан ташқари қаттиқ нарса (чақмоқ) билан ҳалок қилиндилар"
        },
        {
            "chapter": 69,
            "verse": 6,
            "text": "Энди Од (қабиласи)га келсак, бас, улар бир даҳшатли, қутурган бурон билан ҳалок қилиндилар"
        },
        {
            "chapter": 69,
            "verse": 7,
            "text": "У (бўронни Аллоҳ) уларнинг устига пайдар-пай етти кеча ва саккиз кундуз ҳоким қилиб қўйдики, энди у жойдаги қавмни худди чириб — ичи бўшаб қолган хурмо дарахтининг танасидек қулаб, ҳалок бўлиб ётганларини кўрурсиз"
        },
        {
            "chapter": 69,
            "verse": 8,
            "text": "Бас, улардан бирон (омон) қолгувчини кўрармисиз? (Асло, уларнинг барчалари ҳалок бўлиб битдилар)"
        }
    ]
}
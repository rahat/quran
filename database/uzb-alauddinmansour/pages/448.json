{
    "pages": [
        {
            "chapter": 37,
            "verse": 52,
            "text": "У (менга) «Ростдан ҳам сен (ўлганимиздан сўнг яна қайта тирилишимизни) тасдиқ этгувчиларданмисан"
        },
        {
            "chapter": 37,
            "verse": 53,
            "text": "Бизлар ўлиб, тупроқ ва суякларга айланиб кетган вақтимизда ҳақиқатан ҳам (қайта тирилтирилиб) жазолангучимизми?», дер эди"
        },
        {
            "chapter": 37,
            "verse": 54,
            "text": "(Сўзлагувчи ҳаёти дунёда Охиратни инкор қилган дўсти ҳақидаги ҳикояни тугатгач, жаннатдаги биродарларига): Сизлар (ҳам мен билан бирга ўша дўстимнинг дўзахдаги ҳоли нима бўлганига) қарагувчимисизлар?», деди"
        },
        {
            "chapter": 37,
            "verse": 55,
            "text": "Сўнг ўзи қараб уни дўзахнинг ўртасида кўргач"
        },
        {
            "chapter": 37,
            "verse": 56,
            "text": "Деди: «Аллоҳ номига қасамки, дарҳақиқат, сен мени ҳам ҳалок қилаёзган эдинг"
        },
        {
            "chapter": 37,
            "verse": 57,
            "text": "Агар Парвардигоримнинг неъмати (яъни, ҳидояти) бўлмаса эди, албатта мен (сен билан бирга дўзахга) ҳозир қилингувчилардан бўлур эдим"
        },
        {
            "chapter": 37,
            "verse": 58,
            "text": "(Қани сен менга айтгинчи), бизлар (яъни, жаннат аҳли худди ҳаёти дунёда бизга ваъда қилинганидек), ўлгувчи эмас эканмизми"
        },
        {
            "chapter": 37,
            "verse": 59,
            "text": "Фақат биринчи ўлимимиздан бошқа (ўлгувчи эмаслигимиз рост эканми?). Бизлар (ростдан ҳам) азоблангувчи эмас эканмизми"
        },
        {
            "chapter": 37,
            "verse": 60,
            "text": "Албатта мана шу (аҳли жаннат етадиган неъматлар) улуғ бахтнинг ўзидир"
        },
        {
            "chapter": 37,
            "verse": 61,
            "text": "Бас, амал қилгувчилар мана шундай (мангу бахт саодат) учун амал қилсинлар"
        },
        {
            "chapter": 37,
            "verse": 62,
            "text": "Мана шу яхшироқ зиёфатми ёки заққум дарахтими"
        },
        {
            "chapter": 37,
            "verse": 63,
            "text": "Ҳақиқатан, Биз уни (яъни, Заққум дарахтини) золим кимсалар учун фитна-алдов қилиб қўйдик"
        },
        {
            "chapter": 37,
            "verse": 64,
            "text": "Дарҳақиқат, у дўзах қаърида ўсадиган бир дарахтдир"
        },
        {
            "chapter": 37,
            "verse": 65,
            "text": "Унинг бутоқлари(даги мевалари хунукликда) худди шайтонларнинг бошларига ўхшар"
        },
        {
            "chapter": 37,
            "verse": 66,
            "text": "Бас, улар (яъни, дўзахилар) албатта ундан еб, қоринларини тўлдиргувчидирлар"
        },
        {
            "chapter": 37,
            "verse": 67,
            "text": "Сўнгра албатта улар учун унинг (Заққум меваларининг) устига қайноқ сувдан аралаштирилур (яъни, уларга мажбуран қайнаётган сув ичирилур)"
        },
        {
            "chapter": 37,
            "verse": 68,
            "text": "Сўнгра уларнинг қайтадиган жойлари яна албатта дўзахда бўлур (яъни, қайноқ сув уларнинг бутун ички аъзоларини куйдириб битганидан сўнг, энди дўзах ўти уларнинг баданларини куйдирур)"
        },
        {
            "chapter": 37,
            "verse": 69,
            "text": "Албатта улар (яъни, Макка мушриклари) ўзларининг ота-боболарини йўлдан озган ҳолда топдилар"
        },
        {
            "chapter": 37,
            "verse": 70,
            "text": "Энди ўзлари ҳам уларнинг изларидан чопмоқдалар"
        },
        {
            "chapter": 37,
            "verse": 71,
            "text": "Аниқки, улардан аввал ўтганларнинг кўплари ҳам йўлдан озган эдилар"
        },
        {
            "chapter": 37,
            "verse": 72,
            "text": "Ҳолбуки, Биз уларнинг (яъни, аввал ўтганларнинг) орасига огоҳлантиргувчи (пайғамбар)ларни юборган эдик"
        },
        {
            "chapter": 37,
            "verse": 73,
            "text": "Бас, (эй Муҳаммад алайҳис-салоту вас-салом), огоҳлантирилган кимсаларнинг оқибатлари қандай бўлганини кўринг"
        },
        {
            "chapter": 37,
            "verse": 74,
            "text": "Магар Аллоҳнинг покиза бандаларигина (ҳалокатга дучор бўлмадилар)"
        },
        {
            "chapter": 37,
            "verse": 75,
            "text": "Қасамки, Нуҳ (қавми уни ёлғончи қилган вақтда) Бизга илтижо қилди. Бас, (Биз) нақадар яхши ижобат қилгувчидирмиз"
        },
        {
            "chapter": 37,
            "verse": 76,
            "text": "Биз унга ва унинг аҳли-тобеъларига улуғ ғамдан (яъни, ғарқ бўлишдан) нажот бердик"
        }
    ]
}
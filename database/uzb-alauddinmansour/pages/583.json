{
    "pages": [
        {
            "chapter": 78,
            "verse": 31,
            "text": "Албатта тақводор зотлар учун (жаннатда) нажот манзили бордир"
        },
        {
            "chapter": 78,
            "verse": 32,
            "text": "Яна боғлар ва узумзорлар"
        },
        {
            "chapter": 78,
            "verse": 33,
            "text": "(Ёш ва ҳуснда) тенгдош хушқад (ҳур)лар"
        },
        {
            "chapter": 78,
            "verse": 34,
            "text": "Ва (шароб билан) тўла майкосалар бордир"
        },
        {
            "chapter": 78,
            "verse": 35,
            "text": "Улар у жойда бирон беҳуда ва ёлғон сўз эшитмаслар"
        },
        {
            "chapter": 78,
            "verse": 36,
            "text": "(Бу) Парвардигорингиз томонидан (берилган) мукофот, етарли марҳаматдир"
        },
        {
            "chapter": 78,
            "verse": 37,
            "text": "Осмонлар ва Ернинг ҳамда уларнинг ўртасидаги бор нарсаларнинг Парвардигори бўлмиш Меҳрибон Зот томонидан (берилган мукофот, етарли марҳаматдир). Улар (инсонлар) У зотдан (Аллоҳдан) қўрқиб бирон сўз айтишга қодир бўлмаслар"
        },
        {
            "chapter": 78,
            "verse": 38,
            "text": "Руҳ (Жаброил) ва (барча) фаришталар саф тортиб турадиган Кунда улар сўзлай олмаслар, фақат У Меҳрибон зот изн берган кишигина (сўзлар) ва (фақат) рост сўзни айтур"
        },
        {
            "chapter": 78,
            "verse": 39,
            "text": "Бу ҳаққи-рост Кундир. Бас, ким хоҳласа, ўз Парвардигори томон қайтадиган йўлни тутур"
        },
        {
            "chapter": 78,
            "verse": 40,
            "text": "(Эй Макка кофирлари), дарҳақиқат, Биз сизларни яқин(да воқеъ бўладиган) азобдан огоҳлантирдик. У Кунда (ҳар бир) киши ўзи қилиб ўтган нарсани (яъни, барча яхши-ёмон амалларини) кўрур ва кофир кимса: «Эҳ, кошки эди (қайтадан) тупроққа айланиб кетсам(-у муҳаққақ бошимга тушадиган азобдан қутулсам)», деб қолур"
        },
        {
            "chapter": 79,
            "verse": 1,
            "text": "(Кофирларнинг жонларини баданларининг) ич-ичидан қаттиқ суғуриб оладиган (фаришта)ларга қасам"
        },
        {
            "chapter": 79,
            "verse": 2,
            "text": "(Мўминларнинг жонларини осонлик билан) илдам тортиб оладиган (фаришта)ларга қасам"
        },
        {
            "chapter": 79,
            "verse": 3,
            "text": "(Осмонлар билан Ер ўртасида) силлиқ сузадиган (фаришта)ларга қасам"
        },
        {
            "chapter": 79,
            "verse": 4,
            "text": "(Ўз зиммаларидаги вазифаларни адо этишда) шошиб-ўзадиган (фаришта)ларга қасам"
        },
        {
            "chapter": 79,
            "verse": 5,
            "text": "(Аллоҳ буюрган барча) ишнинг тадбирини тузиб турадиган (фаришта)ларга қасамки, (сизлар албатта қайта тирилиб, ҳисоб-китоб қилинурсизлар)"
        },
        {
            "chapter": 79,
            "verse": 6,
            "text": "У Кунда (Сур биринчи марта чалиниши билан) титрагувчи (ер) титраб (устидаги бор жонзот ҳалок қилинади)"
        },
        {
            "chapter": 79,
            "verse": 7,
            "text": "Унга эргашувчи эргашур (яъни, орадан қирқ сана ўтгач, Сур иккинчи марта чалиниб барча нарсага қайтадан ҳаёт ато этилади ва Қиёмат Куни бошланади)"
        },
        {
            "chapter": 79,
            "verse": 8,
            "text": "У Кунда (кофирларнинг) диллари қўрқувга тушгувчи"
        },
        {
            "chapter": 79,
            "verse": 9,
            "text": "Кўзлари эса (даҳшатдан Ерга) эгилиб қолгувчидир"
        },
        {
            "chapter": 79,
            "verse": 10,
            "text": "Улар (бу дунёда) дерлар: «Ҳақиқатан ҳам бизлар (ўлганимиздан кейин яна қайта тирилиб) аввалги ҳолатимизга қайтарилгувчимизми"
        },
        {
            "chapter": 79,
            "verse": 11,
            "text": "Чириган суякларга айланиб қолган вақтимизда-я?»"
        },
        {
            "chapter": 79,
            "verse": 12,
            "text": "Улар (истеҳзо билан): «Ундоқ бўлса бу (бизлар учун) зиён қилгувчи қайтиш-ку!», дедилар"
        },
        {
            "chapter": 79,
            "verse": 13,
            "text": "Бас, у (қайтиш) фақат биргина даҳшатли қичқириқдир (яъни, Сурнинг иккинчи марта чалинишидир)"
        },
        {
            "chapter": 79,
            "verse": 14,
            "text": "Сўнг баногоҳ улар (тирик ҳолда) Ер устида бўлиб қолурлар"
        },
        {
            "chapter": 79,
            "verse": 15,
            "text": "(Эй Муҳаммад алайҳис-салоту вас-салом), сизга Мусонинг хабари келдими"
        }
    ]
}
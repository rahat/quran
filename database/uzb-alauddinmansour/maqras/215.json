{
    "maqras": [
        {
            "chapter": 56,
            "verse": 75,
            "text": "Мен юлдузларнинг ботар жойларига қасам ичурманки"
        },
        {
            "chapter": 56,
            "verse": 76,
            "text": "— Ҳолбуки, бу (қасам) агар билсангизлар, шак-шубҳасиз, улуғ-катта қасамдир"
        },
        {
            "chapter": 56,
            "verse": 77,
            "text": "— албатта у Улуғ Қуръондир"
        },
        {
            "chapter": 56,
            "verse": 78,
            "text": "(Қуръон сеҳр ёки уйдирма эмас, балки) асралган Китобдаги (Лавҳул-Маҳфуздаги Улуғ Қуръондир)"
        },
        {
            "chapter": 56,
            "verse": 79,
            "text": "Уни фақат таҳоратли — пок кишиларгина ушларлар"
        },
        {
            "chapter": 56,
            "verse": 80,
            "text": "(У) барча оламлар Парвардигори томонидан нозил қилингандир"
        },
        {
            "chapter": 56,
            "verse": 81,
            "text": "Бас, (эй кофирлар), сизлар мана шу Сўз — Қуръонга бепарволик қилурмисизлар (яъни, сизлар шундай улуғ Китобни назарларингизга илмасдан инкор қилмоқдасизларми)"
        },
        {
            "chapter": 56,
            "verse": 82,
            "text": "Ва сизлар (Қуръонни) ёлғон дейиш(дек бадбахтлик)ни ўзларингизнинг ризқ-насибаларингиз қилиб олурсизларми"
        },
        {
            "chapter": 56,
            "verse": 83,
            "text": "Бас, қачон (вафот қилаётган кишининг жони) халқумига етганида"
        },
        {
            "chapter": 56,
            "verse": 84,
            "text": "— Ҳолбуки, ўша вақтда сизлар қараб турурсизлар"
        },
        {
            "chapter": 56,
            "verse": 85,
            "text": "Ва Биз унга сизлардан кўра яқинроқ булурмиз, лекин сизлар (буни) курмайсизлар (билмайсизлар)"
        },
        {
            "chapter": 56,
            "verse": 86,
            "text": "Бас, агар сизлар эгасиз бўлсангизлар"
        },
        {
            "chapter": 56,
            "verse": 87,
            "text": "(Ва ўзларингизнинг: «Ҳеч қандай Эга — Парвардигор ҳам, қайта тирилиш ҳам йуқ», деган сўзларингизда) ростгўй булсангизлар ўша (жонни яна жасадга) қайтара олсангизлар эди! (Йуқ, ҳеч қачон қайтара олмассизлар)"
        },
        {
            "chapter": 56,
            "verse": 88,
            "text": "Энди агар ўша (вафот қилгувчи киши Аллоҳга) яқин қилинган (пешқадам)лардан булса"
        },
        {
            "chapter": 56,
            "verse": 89,
            "text": "у ҳолда (унинг учун) роҳат-фароғат, гўзал ризқ ва ноз-неъматли жаннат бордир"
        },
        {
            "chapter": 56,
            "verse": 90,
            "text": "Энди агар у ўнг томон эгаларидан бўлса"
        },
        {
            "chapter": 56,
            "verse": 91,
            "text": "у ҳолда (эй саодатманд бандам), сенга ўнг томон эгаларидан салом бўлгай"
        },
        {
            "chapter": 56,
            "verse": 92,
            "text": "Энди агар у (қайта тирилишни) ёлғон дегувчи гумроҳлардан (яъни, чап томон эгаларидан) бўлса"
        },
        {
            "chapter": 56,
            "verse": 93,
            "text": "у ҳолда қайноқ сувдан иборат «зиёфат»"
        },
        {
            "chapter": 56,
            "verse": 94,
            "text": "ва дўзахга киритилиш бордир"
        },
        {
            "chapter": 56,
            "verse": 95,
            "text": "Шак-шубҳасиз, (ушбу сурада зикр қилинган нарсалар) айни ҳақиқатнинг ўзидир"
        },
        {
            "chapter": 56,
            "verse": 96,
            "text": "Бас, улуғ Парвардигорингизнинг номини (ҳар қандай айб-нуқсондан) поклаб-тасбеҳ айтинг"
        },
        {
            "chapter": 57,
            "verse": 1,
            "text": "Осмонлар ва Ердаги бор нарса Аллоҳга тасбеҳ айтди. У қудрат ва ҳикмат Соҳибидир"
        },
        {
            "chapter": 57,
            "verse": 2,
            "text": "Осмонлар ва Ер Унинг мулкидир. У ҳаёт ва ўлим берур. У барча нарсага қодирдир"
        },
        {
            "chapter": 57,
            "verse": 3,
            "text": "Аввал ҳам, охир ҳам, зоҳир ҳам, ботин ҳам Унинг Ўзидир. У барча нарсани билгувчидир"
        },
        {
            "chapter": 57,
            "verse": 4,
            "text": "У осмонлар ва Ерни олти кунда яратиб, сўнгра (Зоти ва Улуғлигига муносиб тарзда) Аршга олий бўлган Зотдир. У Ерга кирадиган (ёмғир-қор суви хазина-ю дафина ва жасадлар каби) нарсаларни ҳам, ундан чиқадиган (ўт-ўлан, наботот ва булоқ сувлари каби нарсаларни ҳам, самодан тушадиган (ризқу насиба, хайру барака каби) нарсаларни ҳам, унга (самога) кўтариладиган (яъни, амал ва дуо-илтижо каби) нарсаларни ҳам билур. Сизлар қаерда бўлсангизлар, У сизлар билан биргадир. Аллоҳ қилаётган амалларингизни кўриб тургувчидир"
        },
        {
            "chapter": 57,
            "verse": 5,
            "text": "Осмонлар ва Ер Унинг мулкидир. Барча ишлар ёлғиз Аллоҳга қайтарилур"
        },
        {
            "chapter": 57,
            "verse": 6,
            "text": "У кечани кундузга киритур ва кундузни кечага киритур. У диллардаги сирларни билгувчидир"
        },
        {
            "chapter": 57,
            "verse": 7,
            "text": "(Эй инсонлар), Аллоҳга ва Унинг пайғамбари (Муҳаммад алайҳис-салоту вас-салом)га иймон келтиринглар ҳамда У зот сизларни халифа қилиб қўйган нарсалардан (яъни, вақтинча қўлларингизда турган эрта бир кун сизлар истасангиз-истамасангиз ўзгаларнинг қўлларига ўтиб кетадиган Аллоҳ берган мол-давлатдан) инфоқ-эҳсон қилинглар! Бас, сизлардан иймон келтирган ва инфоқ-эҳсон қилган зотлар учун катта ажр-мукофот бордир"
        },
        {
            "chapter": 57,
            "verse": 8,
            "text": "Агар сизлар иймон келтиргувчи бўлсангизлар — пайғамбар (ораларингизда) сизларни Парвардигорингизга иймон келтиришга даъват қилиб тургани ҳолда (Аллоҳ эса сизларнинг руҳларингизни яратган пайтидаёқ, иймон келтириш ҳақидаги) аҳду-паймонингизни олгани ҳолда нега сизлар (Аллоҳга) иймон келтирмаяпсизлар"
        },
        {
            "chapter": 57,
            "verse": 9,
            "text": "У Ўз бандаси (Муҳаммад алайҳис-салоту вас-салом)га токи у сизларни (куфр) зулматларидан (иймон) нурига олиб чиқиш учун аниқ-равшан оятларни (яъни, Қуръони Каримни) нозил қиладиган Зотдир. Албатта Аллоҳ сизларга меҳрибон ва раҳмлидир"
        },
        {
            "chapter": 57,
            "verse": 10,
            "text": "Нега сизлар Аллоҳ йўлида инфоқ-эҳсон қилмаяпсизлар?! Ҳолбуки, осмонлар ва Ернинг ворислиги ёлғиз Аллоҳники-ку (яъни, оз кунда сизлар бу оламдан ўтиб кетиб, қўлларингиздаги барча мол-дунёларингиз Аллоҳга мерос бўлиб қолади-ку)! Сизлардан (Макка) фатҳ бўлишидан илгари инфоқ-эҳсон қилган ва (Расулуллоҳ билан бирга кофирларга қарши) урушган кишилар (Макка фатҳидан кейин инфоқ-эҳсон қилган ва урушган кишилар билан) баробар бўлмас. Улар кейин инфоқ-эҳсон қилган ва урушган кишилардан улуғроқ мартабададирлар. Барчаларига Аллоҳ гўзал (оқибат-жаннат) ваъда қилгандир. Аллоҳ қилаётган амалларингиздан хабардордир"
        },
        {
            "chapter": 57,
            "verse": 11,
            "text": "Аллоҳга қарзи ҳасана (ихтиёрий қарз, яъни Унинг йўлида хайру саховат) қиладиган ким бор? Бас, У зот ўша (киши)га бир неча ҳисса қилиб қайтарур ва унинг учун улуғ ажр-мукофот бўлур"
        },
        {
            "chapter": 57,
            "verse": 12,
            "text": "Мўмин ва мўминаларнинг олдиларида ва ўнг томонларида нурлари (яъни, қилган яхши амаллари ва номаи аъмоллари йўлларини ёритиб) кетаётганини кўрадиган Кунни (эсланг)! (Ўша Кунда уларга дейилур): «Сизлар учун Бугунги хушхабар — остидан дарёлар оқиб турадиган, (сизлар) мангу қоладиган жаннатлардир. Бу улуғ бахтнинг ўзидир!»"
        },
        {
            "chapter": 57,
            "verse": 13,
            "text": "У Кунда мунофиқ ва мунофиқалар иймон келтирган зотларга: «Бизга қараб туринглар, биз ҳам сизларнинг нурингиздан озгина олиб фойдаланайлик», десалар, (уларга) «Ортингларга қайтиб нур истайверинглар», дейилур. Сўнг улар (билан мўминлар)нинг ўртасига дарвозали бир девор урилурки, унинг ичида раҳмат-жаннат, ташқарисида-олдида эса азоб-дўзах бўлур"
        },
        {
            "chapter": 57,
            "verse": 14,
            "text": "Улар (мўминларга) «Биз (ҳаёти дунёда) сизлар билан бирга эмасмидик», деб нидо қилганларида, (мўминлар) дерлар: «Ҳа, (кўринишда биз билан бирга эдинглар), лекин сизлар (мунофиқлик билан) ўзларингизни фитнага дучор қилдинглар ва (бизларга бало-офатлар етишига) кўз тутдинглар ҳамда (Исломнинг ҳақ «дин эканлиги тўғрисида) шубҳаландинглар ва то Аллоҳнинг амри (яъни, ўлим) келгунича сизларни (ҳали умр узоқ эканлиги, Аллоҳ ҳар қандай гуноҳни кечиб юборавериши каби) хомхаёллар алдади. Сизларни Аллоҳ ҳақида (У зотнинг карами кенг, ҳеч қачон Ўзи яратган бандаларни азобга гирифтор қилмайди, деб) алдагувчи (шайтон) алдаб қўйди»"
        },
        {
            "chapter": 57,
            "verse": 15,
            "text": "Мана Бугун сизлардан ҳам, (эй мунофиқлар), кофир бўлган кимсалардан ҳам (дўзах азобидан қутулишларингиз учун) бирон тўлов олинмас. Жойларингиз дўзахдир! У сизларга энг муносиб жойдир! Нақадар ёмон оқибат (бу)"
        }
    ]
}
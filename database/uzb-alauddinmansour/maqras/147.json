{
    "maqras": [
        {
            "chapter": 26,
            "verse": 1,
            "text": "То, Син, Мим"
        },
        {
            "chapter": 26,
            "verse": 2,
            "text": "Ушбу (оятлар) очиқ-равшан Китоб оятларидир"
        },
        {
            "chapter": 26,
            "verse": 3,
            "text": "(Эй Муҳаммад алайҳис-салоту вас-салом), эҳтимол сиз (Макка мушриклари) мўмин бўлмаганлари учун ўзингизни ҳалок қилгувчидирсиз. (Ундоқ қилманг, чунки)"
        },
        {
            "chapter": 26,
            "verse": 4,
            "text": "Агар Биз (уларнинг мўмин бўлишларини) хоҳласак, уларга осмондан оят-мўъжиза нозил қилиб, шу билан бўйинлари эгилиб қоларди. (Лекин Биз буни истамаймиз, зеро иймон-ишонч ночор-ноиложликдан эмас, балки қалб қаноати билан ихтиёрий бўлиши лозимдир)"
        },
        {
            "chapter": 26,
            "verse": 5,
            "text": "Уларга Раҳмон томонидан бирон янги эслатма келса, албатта, улар ундан юз ўгирувчи бўлдилар"
        },
        {
            "chapter": 26,
            "verse": 6,
            "text": "Бас, аниқки улар (пайғамбарни) ёлғончи қилдилар. Энди яқинда уларга ўзлари масхара қилган нарсанинг хабарлари (яъни, оқибати) келур"
        },
        {
            "chapter": 26,
            "verse": 7,
            "text": "Ахир улар Ерни — унда, Биз барча турли фойдали (ўсимлик) навларидан қанчасини ундириб қўйганимизни кўрмадиларми"
        },
        {
            "chapter": 26,
            "verse": 8,
            "text": "Албатта бунда оят — ибрат бордир. (Лекин Макка мушрикларининг) кўплари иймон келтиргувчи бўлмадилар"
        },
        {
            "chapter": 26,
            "verse": 9,
            "text": "Шак-шубҳасиз, Парвардигорингизнинг Ўзи (кофирлар устидан) ғолиб, (мўминларга) меҳрибондир"
        },
        {
            "chapter": 26,
            "verse": 10,
            "text": "(Эй Муҳаммад алайҳис-салоту вас-салом), эсланг, Парвардигорингиз Мусога нидо қилиб: «У золим қавмга боргин"
        },
        {
            "chapter": 26,
            "verse": 11,
            "text": "Фиръавн қавмига (боргин), улар (Мендан) қўрқмайдиларми?!», (деган эди)"
        },
        {
            "chapter": 26,
            "verse": 12,
            "text": "Мусо айтди: «Парвардигорим, (албатта амрингга итоат этурман — у золим қавм олдига борурман, фақат) улар мени ёлғончи қилишларидан қўрқурман"
        },
        {
            "chapter": 26,
            "verse": 13,
            "text": "Ва (улар мени ёлғончи қилишларидан) дилим сиқилур, тилим бурро эмасдир, бас, (Мисрда Фиръавн зулми остида яшаб турган биродарим) Ҳорунга ҳам (пайғамбарлик) юборсанг, (у менга ёрдамчи бўлса)"
        },
        {
            "chapter": 26,
            "verse": 14,
            "text": "Яна уларнинг наздида мен гуноҳкорман (яъни, улар мени бир мисрлик — қибтий йигитни қасддан ўлдиришликда айблайдилар), бас, мени, (Сенинг фармонингни уларга етказмасимдан) ўлдириб қўйишларидан қўрқурман»"
        },
        {
            "chapter": 26,
            "verse": 15,
            "text": "(Аллоҳ) деди: «Йўқ (улар сени ўлдира олмаслар). Бас, (биродаринг Ҳорун билан) Бизнинг оят-мўъжизаларимизни олиб боринглар! Албатта Биз сизлар билан бирга (савол-жавобларингизни) эшитиб тургувчидирмиз"
        },
        {
            "chapter": 26,
            "verse": 16,
            "text": "Энди Фиръавнга бориб айтинглар: «Ҳақиқатан биз барча оламлар Парвардигорининг элчиларидирмиз"
        },
        {
            "chapter": 26,
            "verse": 17,
            "text": "(Қўл остингдаги) Бани Исроил (қавми)ни бизга қўшиб (ўз юртлари — Фаластинга) жўнатгин»"
        },
        {
            "chapter": 26,
            "verse": 18,
            "text": "(Улар келиб Фиръавнга шу сўзларни айтишгач, у Мусога қараб) деди: «Биз сени болалик чоғингда ўз ичимизда (яъни, саройимизда) тарбияламаганмидик, умрингнинг бир неча йилида орамизда турган эдинг-ку"
        },
        {
            "chapter": 26,
            "verse": 19,
            "text": "Кейин нонкўрлардан бўлиб қилган қилмишингни — қилган эдинг-ку (яъни, бир Қибтийни ўлдириб қўйиб қочиб кетган эдинг-ку)!»"
        },
        {
            "chapter": 26,
            "verse": 20,
            "text": "(Мусо) айтди: «Ўшанда мен у ишни билмаган ҳолда қилган эдим"
        },
        {
            "chapter": 26,
            "verse": 21,
            "text": "Сўнг сизлардан қўрқиб қочиб кетдим. Кейин Парвардигорим, менга ҳикмат — илм ҳадя этди ва мени пайғамбарлардан қилди"
        },
        {
            "chapter": 26,
            "verse": 22,
            "text": "Ўша сен менга миннат қилаётган неъмат (аслида) сен Бани Исроилни қул қилиб олишингдир»"
        },
        {
            "chapter": 26,
            "verse": 23,
            "text": "Фиръавн деди: «Барча оламларнинг Парвардигори (деганинг) нимаси яна?»"
        },
        {
            "chapter": 26,
            "verse": 24,
            "text": "(Мусо) айтди: «У агар ишонадиган бўлсанглар, осмонлар ва Ернинг ҳамда уларнинг орасидаги барча нарсаларнинг Парвардигори — Хожасидир»"
        },
        {
            "chapter": 26,
            "verse": 25,
            "text": "(Фиръавн) атрофидаги (аъёнлар)ига: «Қулоқ солмайсизларми?», деб (масхара қилди)"
        },
        {
            "chapter": 26,
            "verse": 26,
            "text": "(Мусо) айтди: «У сизларнинг ҳам, ўтган ота-боболарингизнинг ҳам Парвардигоридир»"
        },
        {
            "chapter": 26,
            "verse": 27,
            "text": "(Фиръавн) деди: «Сизларга элчи қилиб юборилган бу пайғамбарингиз шак-шубҳасиз, жиннидир»"
        },
        {
            "chapter": 26,
            "verse": 28,
            "text": "(Мусо) айтди: «Агар ақл юргизувчи бўлсангизлар, У машриқ ва мағрибни ҳамда уларнинг ўртасидаги бор нарсаларнинг Парвардигоридир»"
        },
        {
            "chapter": 26,
            "verse": 29,
            "text": "(Фиръавн) деди: «Қасамки, агар сен мендан ўзгани илоҳ қилиб оладиган бўлсанг, албатта мен сени зиндонбанд кимсалардан қилиб қўюрман!»"
        },
        {
            "chapter": 26,
            "verse": 30,
            "text": "(Мусо) айтди: «Агар мен сенга (ўзимнинг ҳақ пайғамбар эканлигимни далолат қиладиган) очиқ нарса — мўъжиза келтирсам ҳам-а?»"
        },
        {
            "chapter": 26,
            "verse": 31,
            "text": "(Фиръавн) деди: «Бас, агар ростгўйлардан бўлсанг, ўша (мўъжизангни) келтир-чи?!»"
        },
        {
            "chapter": 26,
            "verse": 32,
            "text": "Шунда (Мусо) асосини ташлаган эди, баногоҳ у ростакам аждарга айланди"
        },
        {
            "chapter": 26,
            "verse": 33,
            "text": "Кейин қўлини (чўнтагидан) чиқарган эди, баногоҳ у қараб турганларга (кундан ҳам) оқ бўлиб кўринди, (ҳолбуки, Мусо ўзи қорамағиз одам эди)"
        },
        {
            "chapter": 26,
            "verse": 34,
            "text": "(Фиръавн) атрофидаги одамларга: «Шубҳасиз, бу (Мусо) ўткир сеҳргардир"
        },
        {
            "chapter": 26,
            "verse": 35,
            "text": "У ўз сеҳри билан сизларни ўз ерларингиздан чиқармоқчи, нима дейсизлар?», деди"
        },
        {
            "chapter": 26,
            "verse": 36,
            "text": "Улар айтишди: «Уни ва акаси (Ҳорун)ни қўйиб тургин-да, ҳамма шаҳарларга (сеҳргарларни йиғиб келадиган кишиларни жўнатгин)"
        },
        {
            "chapter": 26,
            "verse": 37,
            "text": "Улар айтишди: «Уни ва акаси (Ҳорун)ни қўйиб юбормай тургин-да, ҳамма шаҳарларга (сеҳргарларни йиғиб келадиган кишиларни жўнатгин)"
        },
        {
            "chapter": 26,
            "verse": 38,
            "text": "Бас, сеҳргарлар маълум кунда белгиланган жойга тўпландилар"
        },
        {
            "chapter": 26,
            "verse": 39,
            "text": "Ва одамларга: «Сизлар ҳам тўпланиб бўлдингларми"
        },
        {
            "chapter": 26,
            "verse": 40,
            "text": "Агар сеҳргарлар ғолиб бўлиб чиқсалар, эҳтимол бизлар ўшаларга эргашурмиз», дейилди"
        },
        {
            "chapter": 26,
            "verse": 41,
            "text": "Энди қачонки, сеҳргарлар келишгач, Фиръавнга: «Агар биз ғолиб бўлсак, албатта бизлар учун (катта) мукофот бўлурми?», дейишди"
        },
        {
            "chapter": 26,
            "verse": 42,
            "text": "У: «Ҳа, у ҳолда албатта сизлар менинг яқинларимдан бўлурсизлар», деди"
        },
        {
            "chapter": 26,
            "verse": 43,
            "text": "Мусо уларга: «Ташлайдиган нарсаларингизни ташланглар», деди"
        },
        {
            "chapter": 26,
            "verse": 44,
            "text": "Бас, улар арқон ва асоларни (ерга) ташладилар ва: «Фиръавннинг қудратига қасамки, албатта бизларгина ғолиб бўлгувчидирмиз», дедилар"
        },
        {
            "chapter": 26,
            "verse": 45,
            "text": "Сўнг Мусо асосини ташлаган эди, баногоҳ у (асо) уларнинг «уйдирма»ларини юта бошлади"
        },
        {
            "chapter": 26,
            "verse": 46,
            "text": "Бас, у сеҳргарлар сажда қилган ҳолларида ерга ташланиб"
        },
        {
            "chapter": 26,
            "verse": 47,
            "text": "«Барча оламларнинг Парвардигорига —"
        },
        {
            "chapter": 26,
            "verse": 48,
            "text": "Мусо ва Ҳоруннинг Парвардигорига иймон келтирдик», дедилар"
        },
        {
            "chapter": 26,
            "verse": 49,
            "text": "(Фиръавн) айтди: «Мен изн бермай туриб унга иймон келтирдингизми?! Албатта у (Мусо) сизларга сеҳр ўргатган каттангиздир. Энди яқинда билурсизлар — албатта мен оёқ-қўлларингизни қарама-қаршисига (ўнг қўл, чап оёқ ёки аксинча) кесурман ва сизларнинг барчангизни дорга осурман»"
        },
        {
            "chapter": 26,
            "verse": 50,
            "text": "Улар дедилар: «Зарари йўқ. Зеро, бизлар Парвардигоримизга қайтгувчидирмиз"
        },
        {
            "chapter": 26,
            "verse": 51,
            "text": "Албатта бизлар (Мусога) биринчи иймон келтирган кишилар бўлганимиз сабабли Парвардигоримиз бизларнинг хато-гуноҳларимизни мағфират этишини умид қилурмиз»"
        }
    ]
}
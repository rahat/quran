{
    "maqras": [
        {
            "chapter": 43,
            "verse": 57,
            "text": "(Эй Муҳаммад алайҳис-салоту вас-салом), качонки (Ийсо) бинни Марям мисол келтирилса, баногоҳ қавмингиз (бу мисолдан шодланиб) қичқира бошлайдилар"
        },
        {
            "chapter": 43,
            "verse": 58,
            "text": "Улар: «Бизларнинг илоҳларимиз яхшироқми ёки уми (яъни, Ийсоми?!) дедилар. Улар (бу мисолни) сизга фақат талашиб-тортишиш учунгина келтирдилар. Ахир улар хусуматчи-урушқоқ қавмдирлар"
        },
        {
            "chapter": 43,
            "verse": 59,
            "text": "У фақатгина Биз (пайғамбарлик) инъом этган бир бандадир. Биз уни (отасиз дунёга келтириш билан) Бани Исроил учун (Бизнинг қудратимизни намойиш қиладиган) бир мисол-ибрат қилдик"
        },
        {
            "chapter": 43,
            "verse": 60,
            "text": "Агар хоҳлаганимизда, албатта сизларнинг ўрнингизга Ерда халифа бўладиган фаришталарни (пайдо) қилган бўлар эдик"
        },
        {
            "chapter": 43,
            "verse": 61,
            "text": "Албатта (Ийсо Қиёмат) соати ҳақидаги билим-аломатдир. Бас, сизлар у (соат) ҳақида ҳаргиз шак-шубҳа қилмангиз! (Эй Муҳаммад алайҳис-салоту вас-салом, Макка аҳлига айтинг): «Менга эргашинглар! Мана шу Тўғри Йўлдир»"
        },
        {
            "chapter": 43,
            "verse": 62,
            "text": "Сизларни ҳаргиз шайтон (Аллоҳнинг динидан) тўсмасин. Албатта у сизлар учун очиқ душмандир"
        },
        {
            "chapter": 43,
            "verse": 63,
            "text": "Қачонки Ийсо аниқ-равшан ҳужжат-мўъжизаларни келтиргач, деди: «Мана мен сизларга Ҳикмат — Инжил билан, сизларга ўзларингиз ихтилоф қилаётган айрим нарсаларни баён қилиб бериш учун келдим. Бас, Аллоҳдан қўрқингиз ва менга итоат этингиз"
        },
        {
            "chapter": 43,
            "verse": 64,
            "text": "Албатта Аллоҳнинг Ўзи Парвардигорим ва Парвардигорингиздир, бас, (ёлғиз) Унга ибодат қилингиз! Мана шу Тўғри Йўлдир»"
        },
        {
            "chapter": 43,
            "verse": 65,
            "text": "Сўнг (Насронийларнинг ичидан чиққан) фирқалар (Ийсо хусусида, айримлари уни «худо», деб, айримлари «Худонинг ўғли, деб) ўзаро ихтилоф қилдилар. Бас, у золим кимсаларга аламли Кун (Қиёмат)нинг азоби — ҳалокат бўлгай"
        },
        {
            "chapter": 43,
            "verse": 66,
            "text": "Улар фақат ўзлари ҳам сезмаган ҳолларида (Қиёмат) соати тўсатдан келиб қолишини кутадилар, холос"
        },
        {
            "chapter": 43,
            "verse": 67,
            "text": "У Кунда дўстлар бир-бирларига душмандир, магар (Аллоҳ йўлида дўстлашган) тақводор зотларгина (мангу дўстдирлар)"
        },
        {
            "chapter": 43,
            "verse": 68,
            "text": "(У Кунда уларга айтилур): «Эй бандаларим, бу Кун сизлар учун ҳеч хавфу-хатар йўқдир ва сизлар асло ғамгин бўлмайсизлар"
        },
        {
            "chapter": 43,
            "verse": 69,
            "text": "Улар Бизнинг оятларимизга иймон келтирган ва мусулмон бўлиб ўтган зотлардир"
        },
        {
            "chapter": 43,
            "verse": 70,
            "text": "Сизлар жуфти ҳалолларингиз билан бирга шод-хуррам бўлган ҳолларингизда жаннатга кирингиз!»"
        },
        {
            "chapter": 43,
            "verse": 71,
            "text": "Уларга олтиндан бўлган лаганлар(да таомлар) ва қадаҳлар(да шароблар) айлантирилур. У жойда кўнгиллар тилайдиган ва кўзлар лаззатланадиган (барча) нарса бордир. Сизлар у жойда мангу қолурсизлар"
        },
        {
            "chapter": 43,
            "verse": 72,
            "text": "Қилиб ўтган амалларингиз сабабли сизларга мерос қилиб берилган жаннат мана шудир"
        },
        {
            "chapter": 43,
            "verse": 73,
            "text": "Сизлар учун у жойда кўплаб мева-чевалар бўлиб, сизлар улардан ерсизлар"
        },
        {
            "chapter": 43,
            "verse": 74,
            "text": "Албатта жиноятчи кимсалар (яъни, кофирлар) жаҳаннам азобида мангу қолгувчидирлар"
        },
        {
            "chapter": 43,
            "verse": 75,
            "text": "Улардан (азоб бирон лаҳза ҳам) енгиллатилмас ва улар (ўша азобда қолиб) бутунлай номурод бўлгувчидирлар"
        },
        {
            "chapter": 43,
            "verse": 76,
            "text": "Уларга Биз зулм қилмадик, лекин улар (ўзларига) зулм қилгувчи бўлдилар"
        },
        {
            "chapter": 43,
            "verse": 77,
            "text": "Улар (дўзах ходими бўлган фариштага) «Эй Молик, Парвардигоринг бизларга ҳукмини қилсин (яъни, тезроқ жонимизни олсин, бизлар бу азобдан қутулайлик», деб) нидо қилганларида, у «Албатта сизлар (мана шу азобда мангу) тургувчидирсизлар», деди"
        },
        {
            "chapter": 43,
            "verse": 78,
            "text": "Аниқки, Биз сизларга Ҳақ — Қуръонни келтирганмиз, лекин сизларнинг кўпларингиз Ҳақни ёмон кўргувчидирсизлар"
        },
        {
            "chapter": 43,
            "verse": 79,
            "text": "Балки улар (яъни, Макка мушриклари Пайғамбар алайҳис-салоту вас-саломга суиқасд қилиш учун) бирон ишга қарор қилгандирлар?! Бас, албатта Биз ҳам (Ўз пайғамбаримизга уларнинг макрларидан нажот бериб, у суиқасд қилгувчиларнинг ўзларини ҳалок этишга) қарор қилгувчидирмиз"
        },
        {
            "chapter": 43,
            "verse": 80,
            "text": "Балки уларнинг гумонларича, Биз уларнинг сирларини (билмасмиз) ва шивир-шивирларини эшитмасмиз?! Ундоқ эмас! Бизнинг элчиларимиз (фаришталар) уларнинг олдиларида (ҳар бир қилган ишларини) ёзиб турурлар"
        },
        {
            "chapter": 43,
            "verse": 81,
            "text": "(Эй Муҳаммад алайҳис-салоту вас-салом, «Аллоҳнинг боласи бор», дейдиган мушрикларга) айтинг: «Агар Раҳмоннинг боласи бўлганида мен (у болага) ибодат қилгувчиларнинг биринчиси бўлур эдим, (лекин У зотнинг боласи ҳам, оиласи ҳам йўқдир)!»"
        },
        {
            "chapter": 43,
            "verse": 82,
            "text": "Осмонлар ва Ернинг Парвардигори, Арш Эгаси (бўлган Аллоҳ) улар сифатлаётган айблардан покдир"
        },
        {
            "chapter": 43,
            "verse": 83,
            "text": "Бас, сиз уларни тарк қилинг! Улар то ўзларига ваъда қилинган Кунга рўбарў бўлгунларича (ноҳақ йўлларига) шўнғишиб, (ўз дунёларида) ўйнаб-кулиб юраверсинлар"
        },
        {
            "chapter": 43,
            "verse": 84,
            "text": "У (Аллоҳ) осмонда ҳам илоҳ, Ерда ҳам илоҳ бўлган Зотдир. У ҳикмат Эгаси ва билгувчидир"
        },
        {
            "chapter": 43,
            "verse": 85,
            "text": "Осмонлар ва Ер ҳамда уларнинг ўртасидаги бор нарсалар подшоҳлиги Ўзиники бўлган Зот баракотли — буюкдир. (Қиёмат) соати ҳақидаги билим ҳам ёлғиз Унинг ҳузуридадир. Ёлғиз Унгагина қайтарилурсизлар"
        },
        {
            "chapter": 43,
            "verse": 86,
            "text": "(Мушриклар Аллоҳни) қўйиб дуо илтижо қилаётган бутлари (Қиёмат Кунида бирон кишини) шафоат қилишга эга бўла олмас, магар ўзлари билган ҳолларида Ҳақ гувоҳлик берган (яъни, «Ҳеч қандай илоҳ йўқ, магар ёлғиз Аллоҳгина бор эканлигига гувоҳлик бераман», деган) кишиларгина (Аллоҳнинг изни иродаси билан шафоат қилишга қодир бўлурлар)"
        },
        {
            "chapter": 43,
            "verse": 87,
            "text": "(Эй Муҳаммад алайҳис-салоту вас-салом), қасамки, агар сиз улардан ўзларини ким яратгани ҳақида сўрасангиз, албатта улар: «Аллоҳ», дерлар. Бас, (Ўша яратгувчига ибодат қилиш ўрнига) қаёққа бурилиб кетмоқдалар"
        },
        {
            "chapter": 43,
            "verse": 88,
            "text": "(Аллоҳ таоло Муҳаммад алайҳис-салоту вас-саломнинг): «Парвардигорим, дарҳақиқат, ана улар иймон келтирмайдиган қавмдир», деган (сўзларини ҳам билур)"
        },
        {
            "chapter": 43,
            "verse": 89,
            "text": "Бас, (эй Муҳаммад алайҳис-салоту вас-салом), сиз улардан юз ўгиринг ва «Тинчлик-омонлик бўлсин», денг! Бас, улар яқинда (куфру исёнларининг оқибати қандай бўлишини) билиб олажаклар"
        },
        {
            "chapter": 44,
            "verse": 1,
            "text": "Ҳо, Мим"
        },
        {
            "chapter": 44,
            "verse": 2,
            "text": "Очиқ-равшан Китобга — Қуръонга қасамки"
        },
        {
            "chapter": 44,
            "verse": 3,
            "text": "Албатта Биз уни бир муборак-баракотли кечада нозил қилдик. Дарҳақиқат, Биз (инсонларни ушбу Қуръон билан Охират азобидан) огоҳлантиргувчи бўлдик"
        },
        {
            "chapter": 44,
            "verse": 4,
            "text": "У (кеча)да барча пухта-аниқ иш(лар) айрилур (белгиланур)"
        },
        {
            "chapter": 44,
            "verse": 5,
            "text": "(Бу кечада тақдир қилинадиган барча ишлар) Бизнинг ҳузуримиздан бўлган Ишдир. Дарҳақиқат, Биз (башариятга пайғамбарлар) юборгувчи бўлдикки"
        },
        {
            "chapter": 44,
            "verse": 6,
            "text": "(Бу) Парвардигорингиз томонидан бўлган раҳмат-меҳрибонликдир. Албатта Унинг Ўзигина (барча нарсани) эшитгувчи, билгувчидир"
        },
        {
            "chapter": 44,
            "verse": 7,
            "text": "Агар ҳақиқий ишонгувчи бўлсангизлар, (ўша сизларнинг Парвардигорингиз) осмонлар ва Ернинг ҳамда уларнинг ўртасидаги бор нарсаларнинг ҳам Парвардигоридир"
        },
        {
            "chapter": 44,
            "verse": 8,
            "text": "Ҳеч қандай илоҳ йўқ, магар Унинг Ўзи бордир. Ҳаёт ва ўлим берадиган ҳам Унинг Ўзидир. Сизларнинг Парвардигорингиз ҳам, аввалги ота-боболарингизнинг Парвардигори ҳам (Унинг Ўзидир)"
        },
        {
            "chapter": 44,
            "verse": 9,
            "text": "Йўқ, улар (яъни, мушриклар қайта тирилиш хусусида) шак-шубҳада бўлиб, (Аллоҳнинг пайғамбарларининг устидан масхара қилиб) ўйнарлар"
        },
        {
            "chapter": 44,
            "verse": 10,
            "text": "Бас, (эй Муҳаммад алайҳис-салоту вас-салом), сиз осмон очиқ (яъни, барчага кўринадиган) тутунни келтирадиган Кунга кўз тутинг"
        },
        {
            "chapter": 44,
            "verse": 11,
            "text": "У (тутун барча) одамларни ўраб олур. Бу аламли азобдир"
        },
        {
            "chapter": 44,
            "verse": 12,
            "text": "«Парвардигор, Ўзинг бизлардан бу азобни аритгин. Албатта бизлар иймон келтиргувчидирмиз»"
        },
        {
            "chapter": 44,
            "verse": 13,
            "text": "(Лекин) улар учун қаёқдан ҳам (бошларига тушган бу бало-офатлардан) эслатма-ибрат олиш бўлсин?! Ҳолбуки, уларга очиқ пайғамбар (яъни, Муҳаммад алайҳис-салоту вас-салом) келди"
        },
        {
            "chapter": 44,
            "verse": 14,
            "text": "сўнгра ундан юз ўгирдилар ва: «(Унга Қуръон бировлар томонидан) ўргатиб қўйилган, (у) мажнун», дедилар-ку?! (Бас, очиқ-равшан мўъжиза — Қуръонни келтирган пайғамбарга иймон келтирмай, ундан юз ўгирган кимсалар бошқа бирон нарсадан панд-насиҳат олармидилар)"
        },
        {
            "chapter": 44,
            "verse": 15,
            "text": "Албатта Биз бу азобни (сизлардан) бир оз (вақтгача) аритгувчидирмиз, сизлар ҳам шак-шубҳасиз, (ўз куфру исёнларингизга) қайтувчидирсизлар"
        },
        {
            "chapter": 44,
            "verse": 16,
            "text": "Биз даҳшатли ушлаш билан ушлайдиган кунда (яъни, Бадр жангида ёки Қиёмат Кунида Биз улардан интиқом олурмиз). Зеро, Биз интиқом олгувчидирмиз"
        }
    ]
}
{
    "maqras": [
        {
            "chapter": 70,
            "verse": 19,
            "text": "Дарҳақиқат, инсон бетоқат қилиб яратилгандир"
        },
        {
            "chapter": 70,
            "verse": 20,
            "text": "Қачон унга ёмонлик (камбағаллик-кулфат) етиб қолса, у ўта бесабрлик қилгувчидир"
        },
        {
            "chapter": 70,
            "verse": 21,
            "text": "Қачон унга яхшилик (бойлик, саломатлик) етса, у ўта манъ қилгувчи — бахилдир"
        },
        {
            "chapter": 70,
            "verse": 22,
            "text": "Фақат намоз ўқигувчи зотлар (яъни, мусулмонларгина ундоқ эмасдирлар)ки"
        },
        {
            "chapter": 70,
            "verse": 23,
            "text": "Улар намозларида доим — барқарор бўлгувчи зотлардир"
        },
        {
            "chapter": 70,
            "verse": 24,
            "text": "Улар (топган) мол-мулкларида маълум ҳақ (яъни, закот) бўлган зотлардир"
        },
        {
            "chapter": 70,
            "verse": 25,
            "text": "Сўрагувчи ва (мол-давлатдан) маҳрум кишилар учун (маълум ҳақ ажратган зотлардир)"
        },
        {
            "chapter": 70,
            "verse": 26,
            "text": "Улар жазо — Қиёмат Кунини тасдиқ этадиган зотлардир"
        },
        {
            "chapter": 70,
            "verse": 27,
            "text": "Улар Парвардигорларининг азобидан қўрқувчи бўлган зотлардир"
        },
        {
            "chapter": 70,
            "verse": 28,
            "text": "Зотан, Парвардигорларининг азоби (ҳеч ким учун) бехатар эмасдир (яъни, ҳеч кимнинг «Менга Аллоҳнинг азоби тушмайди», деб хотиржам бўлишга ҳаққи йўқдир)"
        },
        {
            "chapter": 70,
            "verse": 29,
            "text": "Улар авратларини (ҳаромдан — зинодан пок) сақлагувчи зотлардир"
        },
        {
            "chapter": 70,
            "verse": 30,
            "text": "Магар ўз жуфти ҳалолларидан ва қўлларидаги чўриларидангина (сақланмайдилар). Бас, улар маломат қилинмаслар"
        },
        {
            "chapter": 70,
            "verse": 31,
            "text": "Энди ким бундан ўзгани (яъни, зино ва шу каби шариати исломийяда ҳаром қилинган бошқа нарсаларни) истаса, бас, ана ўшалар ҳаддан ошгувчи кимсалардир"
        },
        {
            "chapter": 70,
            "verse": 32,
            "text": "Улар (яъни, мўмин-мусулмонлар) ўзларига ишонилган омонатларга ва (ўзгаларга) берган аҳд-паймонларига риоя қилгувчи зотлардир"
        },
        {
            "chapter": 70,
            "verse": 33,
            "text": "Улар ўз гувоҳликларини тўғри-холис адо қилгувчи зотлардир"
        },
        {
            "chapter": 70,
            "verse": 34,
            "text": "Улар намозларини (вақтида адо этиб, қазо бўлишдан) сақлагувчи бўлган зотлардир"
        },
        {
            "chapter": 70,
            "verse": 35,
            "text": "Ана ўшалар жаннатларда ҳурмат-иззат кўргувчидирлар"
        },
        {
            "chapter": 70,
            "verse": 36,
            "text": "Бас, (эй Муҳаммад алайҳис-салоту вас-салом), бу кофир бўлган кимсаларга нима бўлдики, сиз томонга чопурлар"
        },
        {
            "chapter": 70,
            "verse": 37,
            "text": "Улар ўнг ва сўлдан тўда-тўда бўлиб, (сиз томонга чопурлар)"
        },
        {
            "chapter": 70,
            "verse": 38,
            "text": "Ё улардан ҳар бир кимса ноз-неъмат жаннатига киритилишни тамаъ қилурми"
        },
        {
            "chapter": 70,
            "verse": 39,
            "text": "Йўқ, (улар ҳеч қачон жаннатга кирмаслар)! Албатта Биз уларни ўзлари биладиган нарсадан (яъни, бир томчи сувдан) яратдик"
        },
        {
            "chapter": 70,
            "verse": 40,
            "text": "Бас, (шундоқ экан) машриқу мағрибларнинг Парвардигорига қасам ичурманки, шак-шубҳасиз, Биз қодирдирмиз"
        },
        {
            "chapter": 70,
            "verse": 41,
            "text": "(бу кофирларни ҳалок қилиб ўринларига), улардан яхшироқ (инсонларни) алмаштириб қўйишга ва Биз (бу ишга) ожиз эмасдирмиз"
        },
        {
            "chapter": 70,
            "verse": 42,
            "text": "Бас, (эй Муҳаммад алайҳис-салоту вас-салом), сиз уларни тарк қилинг! Улар то ўзларига ваъда қилинаётган кунларига рўбарў бўлгунларича (ўз ботил-беҳуда хаёлларига) шўнғишиб, ўйнаб-кулиб юраверсинлар"
        },
        {
            "chapter": 70,
            "verse": 43,
            "text": "У кунда улар гўё (ўзлари сиғинадиган) бутларга қараб чопишаётгандек шошилган ҳолларида қабрларидан чиқиб келурлар"
        },
        {
            "chapter": 70,
            "verse": 44,
            "text": "Кўзлари (қуйига) эгилган, хорлик уларни ўраб-эгаллаб олган ҳолларида (қабрларидан чиқиб келурлар!) Мана шу (ҳаёти дунёда) уларга ваъда қилингувчи бўлган Кундир"
        },
        {
            "chapter": 71,
            "verse": 1,
            "text": "Дарҳақиқат, Биз Нуҳни: «Қавмингни уларга аламли азоб келиб қолишидан илгари огоҳлантиргин», деб ўз қавмига пайғамбар қилиб юбордик"
        },
        {
            "chapter": 71,
            "verse": 2,
            "text": "У деди: «Эй қавмим, албатта мен сизларга (юборилган) очиқ огоҳлантиргувчидирман"
        },
        {
            "chapter": 71,
            "verse": 3,
            "text": "Аллоҳга ибодат қилинглар ва У зотдан қўрқинглар ҳамда менга итоат этинглар"
        },
        {
            "chapter": 71,
            "verse": 4,
            "text": "(Шунда Аллоҳ) сизларни гуноҳларингиздан мағфират қилур ва сизларни белгиланган муддатгача (яъни, ажалларингиз битгунича тирик) қолдирур. Агар билгувчи бўлсангизлар, Аллоҳнинг (ўлим учун белгилаб қўйган) муддати келган вақтида асло ортга сурилмас"
        },
        {
            "chapter": 71,
            "verse": 5,
            "text": "(Нуҳнинг бу даъватлари уларга кор қилмагач), у деди: «Парвардигорим, албатта мен қавмимни кеча-ю кундуз (иймон-эътиқодга) даъват этдим"
        },
        {
            "chapter": 71,
            "verse": 6,
            "text": "(Аммо) менинг даъватим уларга фақат (иймондан) қочишни зиёда қилди, холос"
        },
        {
            "chapter": 71,
            "verse": 7,
            "text": "Дарвоқеъ, ҳар қачон мен уларни Сенинг мағфиратингга (сабаб бўладиган дин йўлига) даъват қилсам, улар (менинг сўзларимни эшитмаслик учун) бармоқларини қулоқларига тиқиб, (мени кўрмаслик учун юзу кўзларига) кийимларини ўраб-чирмаб олдилар ва (ўз куфрларида) оёқ тираб турдилар ҳамда (менга итоат этишдан бош тортиб) кибр-ҳаво қилдилар"
        },
        {
            "chapter": 71,
            "verse": 8,
            "text": "Сўнгра, мен уларни ошкора (яъни, одамлар тўпланган жойларда баланд овозда) даъват этдим"
        },
        {
            "chapter": 71,
            "verse": 9,
            "text": "Сўнгра мен уларга (ўз даъватимни) очиқ эълон ҳам қилдим, пинҳона сир қилиб ҳам айтдим"
        },
        {
            "chapter": 71,
            "verse": 10,
            "text": "Мен дедимки: «Парвардигорингиз (Аллоҳ)дан мағфират сўранглар, албатта У ўта мағфиратли бўлган Зотдир"
        },
        {
            "chapter": 71,
            "verse": 11,
            "text": "(Шунда) У зот устларингизга осмондан ёмғир қуйдирур"
        },
        {
            "chapter": 71,
            "verse": 12,
            "text": "Ва сизларга мол-дунё, бола-чақа билан мадад берур ҳамда сизларга боғу бўстонлар (ато) қилур ва сизларга оқар дарёлар (ато) қилур"
        },
        {
            "chapter": 71,
            "verse": 13,
            "text": "Нега сизлар Аллоҳни улуғлашни (яъни, Унга ибодат қилишни) ўйламайсизлар"
        },
        {
            "chapter": 71,
            "verse": 14,
            "text": "Ҳолбуки, У зот сизларни босқичма-босқич яратди-ку"
        },
        {
            "chapter": 71,
            "verse": 15,
            "text": "Аллоҳ етти осмонни қандай устма-уст қилиб яратганини"
        },
        {
            "chapter": 71,
            "verse": 16,
            "text": "Ва ойни улардаги нур-ёруғлик қилиб, қуёшни эса (нур сочгувчи) чироқ қилиб қўйганини кўрмадингларми"
        },
        {
            "chapter": 71,
            "verse": 17,
            "text": "Аллоҳ сизларнинг (отангиз Одамни) Ердан ундириб-ўстирди (яъни, пайдо қилди)"
        },
        {
            "chapter": 71,
            "verse": 18,
            "text": "Сўнгра (вафот қилганларингизда) У зот сизларни яна (ерга) қайтарур ва (Қиёмат қойим бўлганида) сизларни чиқариб олур"
        },
        {
            "chapter": 71,
            "verse": 19,
            "text": "Аллоҳ Ерни сизлар учун ёйиқ-текис қилиб қўйди"
        },
        {
            "chapter": 71,
            "verse": 20,
            "text": "— Сизлар ундаги кенг йўлларда юришларингиз учун (ёйиқ-текис қилиб қўйди)»"
        },
        {
            "chapter": 71,
            "verse": 21,
            "text": "Нуҳ айтди: «Парвардигорим, дарҳақиқат, улар менга итоатсизлик қилдилар ҳамда (топган) мол-дунёси ва бола-чақаси ўзига фақат зиённи (яъни, куфр ва туғённи) зиёда қилган кимсаларга (ўзларининг бой-бадавлат бошлиқларига) эргашиб кетдилар»"
        },
        {
            "chapter": 71,
            "verse": 22,
            "text": "У (бошлиқлари Нуҳга қарши) жуда катта макр-ҳийлалар қилдилар"
        },
        {
            "chapter": 71,
            "verse": 23,
            "text": "Ва (ўзларига эргашган тубан-пасткаш кимсаларга): «Сизлар ҳаргиз ўз худоларингизни тарк қилманглар! Вадни ҳам, Сувоъни ҳам, Яғусни ҳам, Яъуқни ва Насрни ҳам ҳаргиз тарк қилманглар!», дедилар"
        },
        {
            "chapter": 71,
            "verse": 24,
            "text": "«Дарҳақиқат, улар (яъни, Нуҳ қавмининг бой-бадавлат бошлиқлари) кўп (кишилар)ни йўлдан оздирдилар. (Парвардигорим), бу золим кимсаларга фақат гумроҳликни зиёда қилгин», (деди Нуҳ)"
        },
        {
            "chapter": 71,
            "verse": 25,
            "text": "Улар ўз хато-гуноҳлари сабабли ғарқ қилиниб, дўзахга киритилдилар. Бас, ўзлари учун Аллоҳдан ўзга ёрдам бергувчиларни топмадилар (яъни, сиғинган бут-санамлари уларни Аллоҳнинг азобидан қутқара олмадилар)"
        },
        {
            "chapter": 71,
            "verse": 26,
            "text": "Нуҳ айтди: «Парвардигорим, Ер юзида кофирлардан бирон ҳовли-жой эгасини қолдирмагин"
        },
        {
            "chapter": 71,
            "verse": 27,
            "text": "Чунки Сен агар уларни (Ер юзида) қолдирсанг, улар бандаларингни йўлдан оздирурлар ва улар фақат кўрнамак, нопок (кимсалар)ни туғиб-кўпайтирурлар"
        },
        {
            "chapter": 71,
            "verse": 28,
            "text": "Парвардигорим, Ўзинг мени, ота-онамни, менинг уйимга мўмин ҳолда кирган кишиларни ва барча мўмину мўминаларни мағфират қилган, золим кимсаларга эса фақат ҳалокатни зиёда қилгин»"
        }
    ]
}
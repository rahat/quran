{
    "chapter": [
        {
            "chapter": 44,
            "verse": 1,
            "text": "Ҳо, Мим"
        },
        {
            "chapter": 44,
            "verse": 2,
            "text": "Очиқ-равшан Китобга — Қуръонга қасамки"
        },
        {
            "chapter": 44,
            "verse": 3,
            "text": "Албатта Биз уни бир муборак-баракотли кечада нозил қилдик. Дарҳақиқат, Биз (инсонларни ушбу Қуръон билан Охират азобидан) огоҳлантиргувчи бўлдик"
        },
        {
            "chapter": 44,
            "verse": 4,
            "text": "У (кеча)да барча пухта-аниқ иш(лар) айрилур (белгиланур)"
        },
        {
            "chapter": 44,
            "verse": 5,
            "text": "(Бу кечада тақдир қилинадиган барча ишлар) Бизнинг ҳузуримиздан бўлган Ишдир. Дарҳақиқат, Биз (башариятга пайғамбарлар) юборгувчи бўлдикки"
        },
        {
            "chapter": 44,
            "verse": 6,
            "text": "(Бу) Парвардигорингиз томонидан бўлган раҳмат-меҳрибонликдир. Албатта Унинг Ўзигина (барча нарсани) эшитгувчи, билгувчидир"
        },
        {
            "chapter": 44,
            "verse": 7,
            "text": "Агар ҳақиқий ишонгувчи бўлсангизлар, (ўша сизларнинг Парвардигорингиз) осмонлар ва Ернинг ҳамда уларнинг ўртасидаги бор нарсаларнинг ҳам Парвардигоридир"
        },
        {
            "chapter": 44,
            "verse": 8,
            "text": "Ҳеч қандай илоҳ йўқ, магар Унинг Ўзи бордир. Ҳаёт ва ўлим берадиган ҳам Унинг Ўзидир. Сизларнинг Парвардигорингиз ҳам, аввалги ота-боболарингизнинг Парвардигори ҳам (Унинг Ўзидир)"
        },
        {
            "chapter": 44,
            "verse": 9,
            "text": "Йўқ, улар (яъни, мушриклар қайта тирилиш хусусида) шак-шубҳада бўлиб, (Аллоҳнинг пайғамбарларининг устидан масхара қилиб) ўйнарлар"
        },
        {
            "chapter": 44,
            "verse": 10,
            "text": "Бас, (эй Муҳаммад алайҳис-салоту вас-салом), сиз осмон очиқ (яъни, барчага кўринадиган) тутунни келтирадиган Кунга кўз тутинг"
        },
        {
            "chapter": 44,
            "verse": 11,
            "text": "У (тутун барча) одамларни ўраб олур. Бу аламли азобдир"
        },
        {
            "chapter": 44,
            "verse": 12,
            "text": "«Парвардигор, Ўзинг бизлардан бу азобни аритгин. Албатта бизлар иймон келтиргувчидирмиз»"
        },
        {
            "chapter": 44,
            "verse": 13,
            "text": "(Лекин) улар учун қаёқдан ҳам (бошларига тушган бу бало-офатлардан) эслатма-ибрат олиш бўлсин?! Ҳолбуки, уларга очиқ пайғамбар (яъни, Муҳаммад алайҳис-салоту вас-салом) келди"
        },
        {
            "chapter": 44,
            "verse": 14,
            "text": "сўнгра ундан юз ўгирдилар ва: «(Унга Қуръон бировлар томонидан) ўргатиб қўйилган, (у) мажнун», дедилар-ку?! (Бас, очиқ-равшан мўъжиза — Қуръонни келтирган пайғамбарга иймон келтирмай, ундан юз ўгирган кимсалар бошқа бирон нарсадан панд-насиҳат олармидилар)"
        },
        {
            "chapter": 44,
            "verse": 15,
            "text": "Албатта Биз бу азобни (сизлардан) бир оз (вақтгача) аритгувчидирмиз, сизлар ҳам шак-шубҳасиз, (ўз куфру исёнларингизга) қайтувчидирсизлар"
        },
        {
            "chapter": 44,
            "verse": 16,
            "text": "Биз даҳшатли ушлаш билан ушлайдиган кунда (яъни, Бадр жангида ёки Қиёмат Кунида Биз улардан интиқом олурмиз). Зеро, Биз интиқом олгувчидирмиз"
        },
        {
            "chapter": 44,
            "verse": 17,
            "text": "Аниқки, Биз улардан илгари Фиръавн қавмини ҳам имтиҳон қилганмиз ва уларга бир улуғ пайғамбар (яъни, Мусо алайҳиссалом) келгандир"
        },
        {
            "chapter": 44,
            "verse": 18,
            "text": "(У уларга деди): «Сизлар менга Аллоҳнинг бандаларини (яъни, Бани Исроил қавмини) топширинглар! Албатта мен сизлар учун ишончли пайғамбардирман»"
        },
        {
            "chapter": 44,
            "verse": 19,
            "text": "«Ва Аллоҳга кибру ҳаво қилманглар! Албатта мен сизларга (ўзимнинг ҳақ пайғамар эканлигимга) очиқ-равшан ҳужжат (мўъжизалар) келтирурман»"
        },
        {
            "chapter": 44,
            "verse": 20,
            "text": "(Шунда Фиръавн ва унинг қавми Мусони ўлдириш билан таҳдид солганларида у деди): «Албатта мен Парвардигорим ва Парвардигорингиздан сизлар мени тошбўрон қилишларингиздан паноҳ сўраганман, (демак сизларнинг таҳдидларингиздан қўрқмайман)"
        },
        {
            "chapter": 44,
            "verse": 21,
            "text": "Агар менга иймон келтирмасангизлар, у ҳолда мени холи қўйинглар!»"
        },
        {
            "chapter": 44,
            "verse": 22,
            "text": "Бас, у Парвардигорига «Дарҳақиқат, улар жиноятчи қавмдир (яъни, Ўзинг уларнинг жазоларини бергин»,) деб дуо қилди"
        },
        {
            "chapter": 44,
            "verse": 23,
            "text": "Бас, (Аллоҳ Мусога ваҳий юбордики,) «Бандаларим (яъни, Бани Исроил қавми) билан бирга тунда йўлга чиққин! Албатта, сизларнинг изингизга тушилур (яъни, Фиръавн ва унинг қўшини ортингиздан қувиб етур)"
        },
        {
            "chapter": 44,
            "verse": 24,
            "text": "Ва денгизни сокин (яъни, сизлар ўтаётганда иккига бўлинган эди, ана ўша ҳолида) қўявергин (ва Фиръавн ўз қўшини билан ундан ўтиб олишидан қўрқма). Шак-шубҳасиз, улар ғарқ қилингувчи қўшиндир»"
        },
        {
            "chapter": 44,
            "verse": 25,
            "text": "Улар қанчадан-қанча боғларни, чашмаларни"
        },
        {
            "chapter": 44,
            "verse": 26,
            "text": "экинзорларни ва улуғ-гўзал жойларни қолдириб (ўзлари ғарқ бўлиб) кетдилар"
        },
        {
            "chapter": 44,
            "verse": 27,
            "text": "Ва (қанчадан-қанча) ўзлари вақтичоғлик қилган неъматларни (қолдириб кетдилар)"
        },
        {
            "chapter": 44,
            "verse": 28,
            "text": "Мана шундай! Биз у (неъматларни бошқа) бир қавмга мерос қилиб бердик"
        },
        {
            "chapter": 44,
            "verse": 29,
            "text": "Бас, уларга осмон ҳам, Ер ҳам (аза тутиб) йиғлагани йўқ ва уларга (тавба-тазарруъ учун) муҳлат ҳам берилмади"
        },
        {
            "chapter": 44,
            "verse": 30,
            "text": "Дарҳақиқат, Биз Бани Исроилга хор қилгувчи азобдан нажот бердик"
        },
        {
            "chapter": 44,
            "verse": 31,
            "text": "— Фиръавндан (нажот бердик). У ҳақиқатан, мутакаббир, ҳаддан ошувчилардан эди"
        },
        {
            "chapter": 44,
            "verse": 32,
            "text": "Дарҳақиқат, Биз уларни (Бани Исроил қавмини) билган ҳолимизда (ўз замонларидаги барча) оламлар — одамлардан танлаб олдик — афзал қилдик"
        },
        {
            "chapter": 44,
            "verse": 33,
            "text": "Ва уларга оят-мўъжизалардан (денгизнинг қоқ ўртасидан бўлиниши, осмондан ризқу рўз ёғилиши каби) нарсаларни ато этдикки, уларда (тафаккур қилгувчи учун) очиқ имтиҳон-синов бордир"
        },
        {
            "chapter": 44,
            "verse": 34,
            "text": "Албатта ана улар (яъни, Қурайш кофирлари дерларки)"
        },
        {
            "chapter": 44,
            "verse": 35,
            "text": "(«Ўлим) фақат биринчи ўлимимиздир ва бизлар қайта тирилгувчи эмасмиз"
        },
        {
            "chapter": 44,
            "verse": 36,
            "text": "Бас, агар («Охират ҳаёти ҳам бор», деган сўзларингизда) ростгўй бўлсангизлар, (ўлиб кетган) ота-боболаримизни (қайта тирилтириб) келтиринглар-чи?», дерлар"
        },
        {
            "chapter": 44,
            "verse": 37,
            "text": "Улар (куч-қувватда) яхшироқми ёки Туббаъ қавми ва улардан аввалги кимсаларми?! Биз уларни ҳалок қилдик. Чунки улар жиноятчи — осий эдилар"
        },
        {
            "chapter": 44,
            "verse": 38,
            "text": "Биз осмонлар ва Ерни ҳамда уларнинг орасидаги нарсаларни ўйнаб-беҳуда яратганимиз йўқ"
        },
        {
            "chapter": 44,
            "verse": 39,
            "text": "Биз уларни фақат Ҳақ (қонун, интизом) билан яратганмиз. Лекин уларнинг кўплари билмаслар"
        },
        {
            "chapter": 44,
            "verse": 40,
            "text": "(Ҳақ билан ботилнинг) ажралиш Куни (яъни, Қиёмат Куни) барчаларининг (инсонларнинг) ҳисоб-китоб вақтидир"
        },
        {
            "chapter": 44,
            "verse": 41,
            "text": "У Кунда дўст дўстга бирон нарсада асқотмас ва уларга ёрдам ҳам берилмас"
        },
        {
            "chapter": 44,
            "verse": 42,
            "text": "Магар Аллоҳ раҳмат қилган кишиларгагина (ёрдам берилур). Албатта Унинг Ўзигина қудратли ва меҳрибондир"
        },
        {
            "chapter": 44,
            "verse": 43,
            "text": "Албатта (дўзахнинг ўртасида ўсадиган) Заққум дарахти"
        },
        {
            "chapter": 44,
            "verse": 44,
            "text": "гуноҳкорнинг таомидир"
        },
        {
            "chapter": 44,
            "verse": 45,
            "text": "(У таом) мисоли қоринларда қайнайдиган эритилган (доғланган) ёғдир"
        },
        {
            "chapter": 44,
            "verse": 46,
            "text": "Қайноқ сувнинг қайнаши каби"
        },
        {
            "chapter": 44,
            "verse": 47,
            "text": "(Дўзах фаришталарига): «Уни (гуноҳкорни) ушлаб дўзахнинг ўртасига судраб олиб боринглар"
        },
        {
            "chapter": 44,
            "verse": 48,
            "text": "сўнгра боши устидан қайноқ сувдан — азобдан қуйинглар!», (деб амр этилур)"
        },
        {
            "chapter": 44,
            "verse": 49,
            "text": "(Унга масхара қилиш учун: «Мана бул азобни) тотиб кўргин! Дарҳақиқат, сенинг ўзинггина «қудратли ва улуғдирсан»"
        },
        {
            "chapter": 44,
            "verse": 50,
            "text": "Дарвоқеъ, бу (азоб) сизлар (ҳаёти дунёдалик пайтингизда) шак-шубҳа қилган нарсангиздир!», (дейилур)"
        },
        {
            "chapter": 44,
            "verse": 51,
            "text": "Албатта тақводор зотлар (у Кунда) осойишта жойда"
        },
        {
            "chapter": 44,
            "verse": 52,
            "text": "боғлар ва чашмалар устида бўлурлар"
        },
        {
            "chapter": 44,
            "verse": 53,
            "text": "Улар бир-бирларига рўбарў бўлган ҳолларида ипак-шойидан либослар кийиб (ўлтирурлар)"
        },
        {
            "chapter": 44,
            "verse": 54,
            "text": "Мана шундай! Яна Биз уларга оҳукўз ҳурларни жуфти ҳалол қилиб қўйгандирмиз"
        },
        {
            "chapter": 44,
            "verse": 55,
            "text": "Улар у жойда тинч-хотиржам бўлган ҳолларида (хизматкорлардан) барча мева-чевани чақирурлар"
        },
        {
            "chapter": 44,
            "verse": 56,
            "text": "Улар (жаннатда) биринчи ўлимдан (яъни, ҳаёти дунёдан кўз юмганларидан) бошқа ўлимни тотмаслар. (Аллоҳ) уларни дўзах азобидан сақлагандир"
        },
        {
            "chapter": 44,
            "verse": 57,
            "text": "(Бу) Парвардигорингиз томонидан бўлган фазлу марҳаматдир. Мана шу улуғ бахтдир"
        },
        {
            "chapter": 44,
            "verse": 58,
            "text": "Бас, (эй Муҳаммад алайҳис-салоту вас-салом), дарҳақиқат, шояд улар эслатма-ибрат олсалар, деб Биз (бу Қуръонни) сизнинг тилингиз билан осон-енгил қилиб бердик. (Лекин улар Қуръон панд-насиҳатларини қабул қилмадилар)"
        },
        {
            "chapter": 44,
            "verse": 59,
            "text": "Бас, энди сиз (уларнинг ҳоллари не кечишига) кўз тутинг! Улар ҳам албатта (сизнинг ҳалокатингизга) кўз тутгувчидирлар"
        }
    ]
}
{
    "chapter": [
        {
            "chapter": 42,
            "verse": 1,
            "text": "حا، ميم"
        },
        {
            "chapter": 42,
            "verse": 2,
            "text": "عين، سين، قاف"
        },
        {
            "chapter": 42,
            "verse": 3,
            "text": "خداوند پيروزمند حكيم، به تو و كسانى كه پيش از تو بودند اينچنين وحى مى‌فرستد"
        },
        {
            "chapter": 42,
            "verse": 4,
            "text": "از آن اوست هر چه در آسمانها و زمين است. و اوست آن بلند مرتبه بزرگوار"
        },
        {
            "chapter": 42,
            "verse": 5,
            "text": "نزديك است كه آسمانها بر فراز يكديگر در هم شكنند و فرشتگان به ستايش پروردگارشان تسبيح مى‌گويند و براى ساكنان زمين آمرزش مى‌طلبند. آگاه باشيد كه خدا آمرزنده و مهربان است"
        },
        {
            "chapter": 42,
            "verse": 6,
            "text": "خدا مراقب اعمال كسانى است كه جز او را به دوستى گرفتند، و تو وكيل آنها نيستى"
        },
        {
            "chapter": 42,
            "verse": 7,
            "text": "و نيز اين قرآن را به زبان عربى بر تو وحى كرديم تا ام‌القرى و ساكنان اطرافش را بيم دهى. همچنين آنان را از روز قيامت -كه در آن ترديدى نيست- بترسانى كه گروهى در بهشتند و گروهى در آتش سوزان"
        },
        {
            "chapter": 42,
            "verse": 8,
            "text": "اگر خدا مى‌خواست همه را يك امت كرده بود. ولى او هر كه را كه بخواهد به رحمت خويش درآورد، و ستمكاران را هيچ دوست و ياورى نيست"
        },
        {
            "chapter": 42,
            "verse": 9,
            "text": "آيا جز خدا را به دوستى گرفتند؟ دوست حقيقى خداست. و اوست كه مردگان را زنده مى‌كند، و اوست كه بر هر كارى تواناست"
        },
        {
            "chapter": 42,
            "verse": 10,
            "text": "در هر چه اختلاف مى‌كنيد حكمش با خداست. اين خداى يكتا پروردگار من است. بر او توكل كردم و به او روى مى‌آورم"
        },
        {
            "chapter": 42,
            "verse": 11,
            "text": "آفريدگار آسمانها و زمين است. براى شما، هم از شما، همسرانى بيافريد. و نيز براى چارپايان جفتهايى پديد آورد. با آفرينش همسران بر شمارتان مى‌افزايد. هيچ چيز همانند او نيست و اوست كه شنوا و بيناست"
        },
        {
            "chapter": 42,
            "verse": 12,
            "text": "كليدهاى آسمانها و زمين از آن اوست. در روزى هر كه بخواهد گشايش مى‌دهد يا تنگ مى‌گيرد، و او به هر چيزى داناست"
        },
        {
            "chapter": 42,
            "verse": 13,
            "text": "براى شما آيينى مقرر كرد، از همان گونه كه به نوح توصيه كرده بود و از آنچه بر تو وحى كرده‌ايم و به ابراهيم و موسى و عيسى توصيه كرده‌ايم كه دين را بر پاى نگه داريد و در آن فرقه فرقه مشويد. تحمل آنچه بدان دعوت مى‌كنيد بر مشركان دشوار است. خدا هر كه را خواهد براى رسالت خود بر مى‌گزيند و هر كه را بدو باز گردد به خود راه مى‌نمايد"
        },
        {
            "chapter": 42,
            "verse": 14,
            "text": "از روى حسد و عداوت فرقه فرقه نشدند، مگر از آن پس كه به دانش دست يافتند. و اگر پروردگار تو از پيش مقرر نكرده بود كه آنها را تا زمانى معين مهلت است، بر آنها حكم عذاب مى‌رفت. و كسانى كه بعد از ايشان وارث كتاب خدا شده‌اند درباره آن سخت به ترديد افتاده‌اند"
        },
        {
            "chapter": 42,
            "verse": 15,
            "text": "براى آن دعوت كن و چنان كه فرمان يافته‌اى پايدارى ورز و از پى خواهشهايشان مرو و بگو: به كتابى كه خدا نازل كرده است ايمان دارم و به من فرمان داده‌اند كه در ميان شما به عدالت رفتار كنم. خداى يكتا پروردگار ما و پروردگار شماست. اعمال ما از آن ما و اعمال شما از آن شما. ميان ما و شما هيچ محاجه‌اى نيست. خدا ما را در يك جا گرد مى‌آورد و سرانجام به سوى اوست"
        },
        {
            "chapter": 42,
            "verse": 16,
            "text": "و كسانى كه درباره خدا جدال مى‌كنند، پس از آنكه دعوت او را اجابت كرده‌اند نزد پروردگارشان حجتشان ناچيز است. بر آنهاست خشم خدا و بر آنهاست عذابى سخت"
        },
        {
            "chapter": 42,
            "verse": 17,
            "text": "خداست كه اين كتاب بر حق و ترازو را نازل كرده است. و تو چه مى‌دانى؟ شايد قيامت نزديك باشد"
        },
        {
            "chapter": 42,
            "verse": 18,
            "text": "آنان كه باورش ندارند آن را به شتاب مى‌طلبند، و آنان كه ايمان آورده‌اند از آن بيمناكند و مى‌دانند كه حق است. آگاه باش، كسانى كه درباره قيامت جدال مى‌كنند سخت در گمراهى هستند"
        },
        {
            "chapter": 42,
            "verse": 19,
            "text": "خدا با بندگانش مهربان است. هر كه را بخواهد روزى مى‌دهد. و او توانا و پيروزمند است"
        },
        {
            "chapter": 42,
            "verse": 20,
            "text": "هر كس كشت آخرت را بخواهد به كشته‌اش مى‌افزاييم و هر كس كشت دنيا را بخواهد به او عطا مى‌كنيم، ولى ديگر در كشت آخرتش نصيبى نيست"
        },
        {
            "chapter": 42,
            "verse": 21,
            "text": "آيا مشركان را بتانى است كه آيينى برايشان آورده‌اند كه خدا رخصت آن را نداده است؟ و اگر قصد تاخير عذابشان نبود، كارشان به پايان آمده بود و ستمكاران را عذابى است دردآور"
        },
        {
            "chapter": 42,
            "verse": 22,
            "text": "ستمكاران را بينى كه از حاصل اعمالشان بيمناكند. و البته به كيفر خود خواهند رسيد. ولى آنها كه ايمان آورده‌اند و كارهاى شايسته كرده‌اند، در باغهاى بهشتند. هر چه بخواهند نزد پروردگارشان هست. و اين فضل و بخشايش بزرگى است"
        },
        {
            "chapter": 42,
            "verse": 23,
            "text": "اين است آن چيزى كه خدا آن گروه از بندگانش را كه ايمان آورده‌اند و كارهاى شايسته كرده‌اند، بدان مژده مى‌دهد. بگو: بر اين رسالت مزدى از شما، جز دوست داشتن خويشاوندان، نمى‌خواهم. و هر كه كار نيكى كند به نيكويى‌اش مى‌افزاييم، زيرا خدا آمرزنده و شكرپذير است"
        },
        {
            "chapter": 42,
            "verse": 24,
            "text": "يا مى‌گويند كه بر خدا دروغ مى‌بندد. اگر خدا بخواهد بر دل تو مهر مى‌نهد. و خدا به كلمات خود باطل را محو مى‌كند و حق را ثابت مى‌گرداند. او به هر چه در دلها مى‌گذرد داناست"
        },
        {
            "chapter": 42,
            "verse": 25,
            "text": "و اوست كه توبه بندگانش را مى‌پذيرد و از گناهان عفوشان مى‌كند و هر چه مى‌كنيد مى‌داند"
        },
        {
            "chapter": 42,
            "verse": 26,
            "text": "و دعاى كسانى را كه ايمان آورده‌اند و كارهاى شايسته كرده‌اند اجابت مى‌كند، و از فضل خويش آنان را افزون مى‌دهد. و كافران را عذابى سخت است"
        },
        {
            "chapter": 42,
            "verse": 27,
            "text": "اگر خدا روزى بندگانش را افزون كند در زمين فساد مى‌كنند؛ ولى به اندازه‌اى كه بخواهد روزى مى‌فرستد. زيرا بر بندگان خود آگاه و بيناست"
        },
        {
            "chapter": 42,
            "verse": 28,
            "text": "و اوست آن خدايى كه بعد از نوميديشان باران مى‌فرستد و رحمت خود را به همه جا منتشر مى‌كند و اوست كارساز و ستودنى"
        },
        {
            "chapter": 42,
            "verse": 29,
            "text": "و از نشانه‌هاى قدرت او آفرينش آسمانها و زمين و پراكندن جنبندگان در آن دوست. و هرگاه بخواهد، بر گردآوردنشان تواناست"
        },
        {
            "chapter": 42,
            "verse": 30,
            "text": "اگر شما را مصيبتى رسد، به خاطر كارهايى است كه كرده‌ايد. و خدا بسيارى از گناهان را عفو مى‌كند"
        },
        {
            "chapter": 42,
            "verse": 31,
            "text": "شما نتوانيد در روى زمين از او بگريزيد و شما را جز او كارساز و ياورى نيست"
        },
        {
            "chapter": 42,
            "verse": 32,
            "text": "از نشانه‌هاى قدرت او كشتيهايى است چون كوه كه در درياها روانند"
        },
        {
            "chapter": 42,
            "verse": 33,
            "text": "اگر بخواهد، باد را نگه مى‌دارد تا كشتيها بر روى دريا از رفتن بازمانند. هر آينه در اين براى صابران شكرگزار عبرتهايى است"
        },
        {
            "chapter": 42,
            "verse": 34,
            "text": "يا آنها را به خاطر اعمالشان غرقه مى‌كند و بسيارى را نيز مى‌بخشايد"
        },
        {
            "chapter": 42,
            "verse": 35,
            "text": "و تا بدانند كسانى كه در آيات ما جدال مى‌كنند. آنان را هيچ گريزگاهى نيست"
        },
        {
            "chapter": 42,
            "verse": 36,
            "text": "آنچه شما را داده‌اند بهره اين زندگى دنيوى است. و آنچه در نزد خداست براى آنها كه ايمان آورده‌اند و به پروردگارشان توكل مى‌كنند، بهتر و پاينده‌تر است"
        },
        {
            "chapter": 42,
            "verse": 37,
            "text": "و آن كسان كه از گناهان بزرگ و زشتيها اجتناب مى‌كنند و چون در خشم شوند خطاها را مى‌بخشايند؛"
        },
        {
            "chapter": 42,
            "verse": 38,
            "text": "و آنان كه دعوت پروردگارشان را پاسخ مى‌گويند و نماز مى‌گزارند و كارشان بر پايه مشورت با يكديگر است و از آنچه به آنها روزى داده‌ايم انفاق مى‌كنند؛"
        },
        {
            "chapter": 42,
            "verse": 39,
            "text": "و آنان كه چون ستمى به آنها رسد انتقام مى‌گيرند"
        },
        {
            "chapter": 42,
            "verse": 40,
            "text": "جزاى هر بدى بديى است همانند آن. پس كسى كه عفو كند و آشتى ورزد مزدش با خداست، زيرا او ستمكاران را دوست ندارد"
        },
        {
            "chapter": 42,
            "verse": 41,
            "text": "بر كسانى كه پس از ستمى كه بر آنها رفته باشد انتقام مى‌گيرند، ملامتى نيست"
        },
        {
            "chapter": 42,
            "verse": 42,
            "text": "ملامت در خور كسانى است كه به مردم ستم مى‌كنند و به ناحق در روى زمين سركشى مى‌كنند. براى آنهاست عذابى دردآور"
        },
        {
            "chapter": 42,
            "verse": 43,
            "text": "و آن كه صبر كند و از خطا درگذرد، اين از كارهاى پسنديده است"
        },
        {
            "chapter": 42,
            "verse": 44,
            "text": "هر كس را كه خدا گمراه كند از آن پس هيچ دوستى نخواهد داشت. و ظالمان را مى‌بينى كه چون عذاب را بنگرند، مى‌گويند: آيا ما را راه بازگشتى هست؟"
        },
        {
            "chapter": 42,
            "verse": 45,
            "text": "آنها را مى‌بينى كه به جهنم مى‌برند. ترسان و ذليل از گوشه چشم نگاهى دزديده مى‌كنند. كسانى كه ايمان آورده بودند مى‌گويند: اينان خود و كسانشان را در روز قيامت بر باد دادند. آگاه باش كه ستمكاران در عذاب دايم خواهند بود"
        },
        {
            "chapter": 42,
            "verse": 46,
            "text": "جز خدا يار و مددكارى ندارند و هر كس را كه خدا گمراه كند هيچ راهى برايش نيست"
        },
        {
            "chapter": 42,
            "verse": 47,
            "text": "پيش از آنكه روزى بيايد كه از جانب خدا بازگشتى ندارد، به پروردگارتان پاسخ قبول دهيد. در آن روز نه پناهى خواهيد داشت و نه كسى از شما دفاعى تواند كرد"
        },
        {
            "chapter": 42,
            "verse": 48,
            "text": "اگر اعراض كنند، تو را نفرستاده‌ايم كه نگهبانشان باشى. بر تو جز تبليغ رسالت هيچ نيست. و ما چون به انسان از رحمت خود بچشانيم شادمان مى‌گردد، و اگر به خاطر كارهايى كه كرده است ناروايى بدو رسد ناسپاسى مى‌كند"
        },
        {
            "chapter": 42,
            "verse": 49,
            "text": "از آن خداست فرمانروايى آسمانها و زمين. هر چه بخواهد مى‌آفريند. به هر كه بخواهد دختر مى‌بخشد و به هر كه بخواهد پسر مى‌بخشد"
        },
        {
            "chapter": 42,
            "verse": 50,
            "text": "و يا هم پسر دهد و هم دختر. و هر كس را بخواهد عقيم مى‌گرداند، زيرا او دانا و تواناست"
        },
        {
            "chapter": 42,
            "verse": 51,
            "text": "هيچ بشرى را نرسد كه خدا جز به وحى يا از آن سوى پرده، با او سخن گويد. يا فرشته‌اى مى‌فرستد تا به فرمان او هر چه بخواهد به او وحى كند. او بلند پايه و حكيم است"
        },
        {
            "chapter": 42,
            "verse": 52,
            "text": "همچنين كلام خود را به فرمان خود به تو وحى كرديم. تو نمى‌دانستى كتاب و ايمان چيست. ولى ما آن را نورى ساختيم تا هر يك از بندگانمان را كه بخواهيم بدان هدايت كنيم و تو به راه راست راه مى‌نمايى،"
        },
        {
            "chapter": 42,
            "verse": 53,
            "text": "راه آن خدايى كه از آن اوست هر چه در آسمانها و زمين است. آگاه باشيد كه همه كارها به خدا باز مى‌گردد"
        }
    ]
}
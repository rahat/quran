{
    "juzs": [
        {
            "chapter": 27,
            "verse": 56,
            "text": "جواب قوم او جز اين نبود كه گفتند: خاندان لوط را از قريه خود بيرون كنيد. آنان دعوى پاكى مى‌كنند"
        },
        {
            "chapter": 27,
            "verse": 57,
            "text": "او و كسانش، جز زنش، را نجات داديم. چنان خواستيم كه آن زن از بازماندگان باشد"
        },
        {
            "chapter": 27,
            "verse": 58,
            "text": "بارانى بر آنها بارانيديم و باران تهديدشدگان چه بد بارانى است"
        },
        {
            "chapter": 27,
            "verse": 59,
            "text": "بگو: سپاس اللّه را و سلام بر بندگان برگزيده او. آيا اللّه بهتر است يا آن چيزها كه شريك او قرار مى‌دهند؟"
        },
        {
            "chapter": 27,
            "verse": 60,
            "text": "يا آن كسى كه آسمانها و زمين را آفريد و از آسمان برايتان آب فرستاد، و بدان بوستانهايى خوش‌منظر رويانيديم كه شما را توان رويانيدن درختى از آن نيست. آيا با وجود اللّه خداى ديگرى هست؟ نه، آنها مردمى هستند از حق منحرف"
        },
        {
            "chapter": 27,
            "verse": 61,
            "text": "يا آن كه زمين را آرامگاه ساخت و در آن رودها پديد آورد و كوه‌ها، و ميان دو دريا مانعى قرار داد. آيا با وجود اللّه خداى ديگرى هست؟ نه، بيشترينشان نمى‌دانند"
        },
        {
            "chapter": 27,
            "verse": 62,
            "text": "يا آن كه درمانده را چون بخواندش پاسخ مى‌دهد و رنج از او دور مى‌كند و شما را در زمين جانشين پيشينيان مى‌سازد. آيا با وجود اللّه خداى ديگرى هست؟ چه اندك پند مى‌گيريد"
        },
        {
            "chapter": 27,
            "verse": 63,
            "text": "يا آن كه شما را در تاريكيهاى بيابان و دريا راه مى‌نمايد، و آن كه پيش از باران رحمتش بادها را به مژده مى‌فرستد. آيا با وجود اللّه خداى ديگرى هست؟ اللّه برتر است از هر چه شريك او مى‌سازند"
        },
        {
            "chapter": 27,
            "verse": 64,
            "text": "يا آن كه مخلوقات را مى‌آفريند سپس آنها را باز مى‌گرداند، و آن كه از آسمان و زمين به شما روزى مى‌دهد. آيا با وجود اللّه خداى ديگرى هست؟ بگو: اگر راست مى‌گوييد، برهان خويش بياوريد"
        },
        {
            "chapter": 27,
            "verse": 65,
            "text": "بگو: هيچ كس در آسمانها و زمين غيب نمى‌داند مگر اللّه. و نيز نمى‌دانند چه وقت زنده مى‌شوند"
        },
        {
            "chapter": 27,
            "verse": 66,
            "text": "در باب آخرت به يقين رسيدند؟ نه، همچنان در شك هستند، كه مردمى نابينايند"
        },
        {
            "chapter": 27,
            "verse": 67,
            "text": "كافران گفتند: چگونه اگر ما و پدرانمان خاك شديم ما را از قبر بيرون مى‌آورند؟"
        },
        {
            "chapter": 27,
            "verse": 68,
            "text": "به ما و پدرانمان هم پيش از اين چنين وعده‌اى داده بودند. اينها چيزى جز افسانه‌هاى پيشينيان نيست"
        },
        {
            "chapter": 27,
            "verse": 69,
            "text": "بگو: در زمين سير كنيد و بنگريد كه پايان كار مجرمان چگونه بوده است"
        },
        {
            "chapter": 27,
            "verse": 70,
            "text": "بر ايشان اندوهگين مباش و از حيله‌اى كه مى‌انديشند تنگدل مشو"
        },
        {
            "chapter": 27,
            "verse": 71,
            "text": "مى‌گويند: اگر راست مى‌گوييد، آن وعده چه وقت خواهد بود؟"
        },
        {
            "chapter": 27,
            "verse": 72,
            "text": "بگو: شايد پاره‌اى از آنچه به شتاب مى‌طلبيد نزديك شما باشد"
        },
        {
            "chapter": 27,
            "verse": 73,
            "text": "و پروردگار تو فضل خود را بر مردم ارزانى مى‌دارد، ولى بيشترينشان شكر نمى‌گويند"
        },
        {
            "chapter": 27,
            "verse": 74,
            "text": "و پروردگار تو مى‌داند كه چه چيز را در دل نهان كرده‌اند و چه چيز را آشكار مى‌سازند"
        },
        {
            "chapter": 27,
            "verse": 75,
            "text": "و در آسمانها و زمين هيچ رازى نيست، مگر آنكه در كتاب مبين آمده است"
        },
        {
            "chapter": 27,
            "verse": 76,
            "text": "اين قرآن بسيارى از چيزهايى را كه بنى‌اسرائيل در آن اختلاف دارند، بر ايشان حكايت مى‌كند"
        },
        {
            "chapter": 27,
            "verse": 77,
            "text": "و براى مؤمنان هدايت و رحمت است"
        },
        {
            "chapter": 27,
            "verse": 78,
            "text": "هرآينه پروردگار تو به رأى خويش ميانشان قضاوت خواهد كرد، كه او پيروزمند و داناست"
        },
        {
            "chapter": 27,
            "verse": 79,
            "text": "پس بر خدا توكل كن كه تو همراه با حقيقتى روشن هستى"
        },
        {
            "chapter": 27,
            "verse": 80,
            "text": "تو نمى‌توانى مردگان را شنوا سازى و آواز خود را به گوش كرانى كه از تو روى مى‌گردانند برسانى"
        },
        {
            "chapter": 27,
            "verse": 81,
            "text": "تو نمى‌توانى كوران را از گمراهيشان راه نمايى. آواز خود را تنها به گوش كسانى توانى رساند كه به آيات ما ايمان آورده‌اند و مسلمان هستند"
        },
        {
            "chapter": 27,
            "verse": 82,
            "text": "چون فرمان قيامت مقرّر گردد، بر ايشان جنبنده‌اى از زمين بيرون مى‌آوريم كه با آنان سخن بگويد كه اين مردم به آيات ما يقين نمى‌آوردند"
        },
        {
            "chapter": 27,
            "verse": 83,
            "text": "روزى كه از هر ملتى فوجى -از آنان كه آيات ما را تكذيب مى‌كردند- گرد مى‌آوريم و آنان را به صف برانند؛"
        },
        {
            "chapter": 27,
            "verse": 84,
            "text": "تا چون به محشر برسند، گويد: آيا شما آيات مرا تكذيب مى‌كرديد و حال آنكه دانش شما بدان احاطه نيافته بود؟ آن چه كارى بود كه مى‌كرديد؟"
        },
        {
            "chapter": 27,
            "verse": 85,
            "text": "به كيفر ستمى كه مى‌كردند حكم عذاب بر آنها مقرر شود. بى‌آنكه هيچ سخنى بگويند"
        },
        {
            "chapter": 27,
            "verse": 86,
            "text": "آيا نمى‌بينند كه شب را پديد آورديم تا در آن بيارامند و روز را روشنى بخشيديم. هرآينه در اين براى مؤمنان عبرتهاست"
        },
        {
            "chapter": 27,
            "verse": 87,
            "text": "روزى كه در صور دميده شود و همه كسانى كه در آسمانها و زمين هستند -مگر آن كه خدا بخواهد- بترسند و همه خوار و ذليل به سوى او روان شوند"
        },
        {
            "chapter": 27,
            "verse": 88,
            "text": "و كوه‌ها را بينى، پندارى كه جامدند، حال آنكه به سرعت ابر مى‌روند. كار خداوند است كه هر چيزى را به كمال پديد آورده است. هرآينه او به هر چه مى‌كنيد آگاه است"
        },
        {
            "chapter": 27,
            "verse": 89,
            "text": "هر كس كه كار نيكى كند بهتر از آن را پاداش گيرد و نيكوكاران از وحشت آن روز در امان باشند"
        },
        {
            "chapter": 27,
            "verse": 90,
            "text": "و آنان را كه كارهاى بد مى‌كنند سرنگون در آتش اندازند، آيا جز بر وفق كارهايى كه كرده‌ايد كيفر يابيد؟"
        },
        {
            "chapter": 27,
            "verse": 91,
            "text": "به من فرمان شده كه پروردگار اين شهر را بپرستم. شهرى كه خداوندى كه همه چيز از آن اوست حرمتش نهاده، و مأمورم كه از مسلمانان باشم"
        },
        {
            "chapter": 27,
            "verse": 92,
            "text": "و قرآن را تلاوت كنم. پس هر كه هدايت يافت به سود خود هدايت يافته است و هر كه گمراه شد، بگو: جز اين نيست كه من بيم‌دهنده‌اى هستم"
        },
        {
            "chapter": 27,
            "verse": 93,
            "text": "و بگو: سپاس خدا راست. آيات خود را به شما خواهد نمود تا آنها را بشناسيد. و پروردگار تو از هيچ كارى كه مى‌كنيد بى‌خبر نيست"
        },
        {
            "chapter": 28,
            "verse": 1,
            "text": "طا. سين. ميم"
        },
        {
            "chapter": 28,
            "verse": 2,
            "text": "اين است آيات اين كتاب روشنگر"
        },
        {
            "chapter": 28,
            "verse": 3,
            "text": "براى آنها كه ايمان مى‌آورند داستان راستين موسى و فرعون را بر تو مى‌خوانيم"
        },
        {
            "chapter": 28,
            "verse": 4,
            "text": "فرعون در آن سرزمين برترى جست و مردمش را فرقه‌فرقه ساخت. فرقه‌اى را زبون مى‌داشت و پسرانشان را مى‌كشت و زنانشان را زنده مى‌گذاشت كه او از تبهكاران بود"
        },
        {
            "chapter": 28,
            "verse": 5,
            "text": "و ما بر آن هستيم كه بر مستضعفان روى زمين نعمت دهيم و آنان را پيشوايان سازيم و وارثان گردانيم"
        },
        {
            "chapter": 28,
            "verse": 6,
            "text": "و آنها را در آن سرزمين مكانت بخشيم و به فرعون و هامان و لشكريانشان چيزى را كه از آن مى‌ترسيدند نشان دهيم"
        },
        {
            "chapter": 28,
            "verse": 7,
            "text": "و به مادر موسى وحى كرديم كه: شيرش بده و اگر بر او بيمناك شدى به دريايش بينداز و مترس و غمگين مشو، او را به تو باز مى‌گردانيم و در شمار پيامبرانش مى‌آوريم"
        },
        {
            "chapter": 28,
            "verse": 8,
            "text": "خاندان فرعون يافتندش تا دشمنشان و سبب اندوهشان گردد. فرعون و هامان و لشكرهاشان خطا مى‌كردند"
        },
        {
            "chapter": 28,
            "verse": 9,
            "text": "زن فرعون گفت: اين مايه شادمانى من و توست. او را مكشيد، شايد به ما سودى برساند يا او را به فرزندى گيريم. و نمى‌دانستند كه چه مى‌كنند"
        },
        {
            "chapter": 28,
            "verse": 10,
            "text": "مادر موسى را دل تهى شد. و اگر دلش را قوى نكرده بوديم كه از مؤمنان باشد، نزديك بود كه آن راز را فاش سازد"
        },
        {
            "chapter": 28,
            "verse": 11,
            "text": "و به خواهر او گفت: از پى او برو. و زن بى‌آنكه آنان دريابند از دور در او مى‌نگريست"
        },
        {
            "chapter": 28,
            "verse": 12,
            "text": "پستان همه دايگان را از پيش بر او حرام كرده بوديم. آن زن گفت: آيا مى‌خواهيد شما را به خانواده‌اى راهنمايى كنم كه او را برايتان نگه دارند و نيكخواهش باشند؟"
        },
        {
            "chapter": 28,
            "verse": 13,
            "text": "پس او را نزد مادرش برگردانيديم تا چشمان آن زن روشن گردد و غمگين نباشد و بداند كه وعده خدا حق است، ولى بيشترينشان نمى‌دانند"
        },
        {
            "chapter": 28,
            "verse": 14,
            "text": "چون به حد بلوغ رسيد و برومند شد، او را فرزانگى و دانش داديم و نيكوكاران را چنين پاداش مى‌دهيم"
        },
        {
            "chapter": 28,
            "verse": 15,
            "text": "بى‌خبر از مردم شهر به شهر داخل شد. دو تن را ديد كه با هم نزاع مى‌كنند. اين يك از پيروانش بود و آن يك از دشمنانش. آن كه از پيروانش بود بر ضد آن ديگر كه از دشمنانش بود از او يارى خواست. موسى مشتى بر او نواخت و او را كشت. گفت: اين كار شيطان بود. او به آشكارا دشمنى گمراه‌كننده است"
        },
        {
            "chapter": 28,
            "verse": 16,
            "text": "گفت: اى پروردگار من، من به خود ستم كردم، مرا بيامرز. و خدايش بيامرزيد. زيرا آمرزنده و مهربان است"
        },
        {
            "chapter": 28,
            "verse": 17,
            "text": "گفت: اى پروردگار من، به پاس نعمتى كه بر من عطا كردى هرگز پشتيبان گنهكاران نخواهم شد"
        },
        {
            "chapter": 28,
            "verse": 18,
            "text": "ديگر روز در شهر ترسان و چشم بر راه حادثه مى‌گرديد. مردى كه ديروز از او مدد خواسته بود باز هم از او مدد خواست. موسى به او گفت: تو به آشكارا گمراه هستى"
        },
        {
            "chapter": 28,
            "verse": 19,
            "text": "چون خواست مردى را كه دشمن هر دو آنها بود بزند، گفت: اى موسى، آيا مى‌خواهى همچنان كه ديروز يكى را كشتى مرا نيز بكشى؟ تو مى‌خواهى كه در اين سرزمين جبارى باشى و نمى‌خواهى كه از مصلحان باشى"
        },
        {
            "chapter": 28,
            "verse": 20,
            "text": "مردى از دور دست شهر دوان آمد و گفت: اى موسى، مهتران شهر در باره تو رأى مى‌زنند تا بكشندت. بيرون برو. من خيرخواه تو هستم"
        },
        {
            "chapter": 28,
            "verse": 21,
            "text": "ترسان و نگران از شهر بيرون شد. گفت: اى پروردگار من، مرا از ستمكاران رهايى بخش"
        },
        {
            "chapter": 28,
            "verse": 22,
            "text": "چون به جانب مدين روان شد، گفت: شايد پروردگار من مرا به راه راست رهبرى كند"
        },
        {
            "chapter": 28,
            "verse": 23,
            "text": "چون به آب مدين رسيد، گروهى از مردم را ديد كه چارپايان خود را آب مى‌دهند و پشت سرشان دو زن را ديد كه گوسفندان خود را باز مى‌رانند. گفت: شما چه مى‌كنيد؟ گفتند: ما آب نمى‌دهيم تا آنگاه كه چوپانان باز گردند، كه پدر ما پيرى بزرگوار است"
        },
        {
            "chapter": 28,
            "verse": 24,
            "text": "گوسفندانشان را آب داد. سپس به سايه بازگشت و گفت: اى پروردگار من، من به آن نعمتى كه برايم مى‌فرستى نيازمندم"
        },
        {
            "chapter": 28,
            "verse": 25,
            "text": "يكى از آن دو زن كه به آزرم راه مى‌رفت نزد او آمد و گفت: پدرم تو را مى‌خواند تا مزد آب‌دادنت را بدهد. چون نزد او آمد و سرگذشت خويش بگفت، گفت: مترس، كه تو از مردم ستمكاره نجات يافته‌اى"
        },
        {
            "chapter": 28,
            "verse": 26,
            "text": "يكى از آن دو گفت: اى پدر، اجيرش كن، كه اگر چنين كنى بهترين مرد نيرومند امينى است كه اجير كرده‌اى"
        },
        {
            "chapter": 28,
            "verse": 27,
            "text": "گفت: مى‌خواهم يكى از اين دو دخترم را زن تو كنم به شرط آنكه هشت سال مزدور من باشى. و اگر ده سال را تمام كنى، خود خدمتى است و من نمى‌خواهم كه تو را به مشقت افكنم. ان شاء اللّه مرا از صالحان خواهى يافت"
        },
        {
            "chapter": 28,
            "verse": 28,
            "text": "گفت: اين است پيمان ميان من و تو. هر يك از دو مدت را كه سپرى سازم بر من ستمى نخواهد رفت و خدا بر آنچه مى‌گوييم وكيل است"
        },
        {
            "chapter": 28,
            "verse": 29,
            "text": "چون موسى مدت را به سر آورد و با زنش روان شد، از سوى طور آتشى ديد. به كسان خود گفت: درنگ كنيد. آتشى ديدم. شايد از آن خبرى يا پاره آتشى بياورم تا گرم شويد"
        },
        {
            "chapter": 28,
            "verse": 30,
            "text": "چون نزد آتش آمد، از كناره راست وادى در آن سرزمين مبارك، از آن درخت ندا داده شد كه: اى موسى، من خداى يكتا پروردگار جهانيانم"
        },
        {
            "chapter": 28,
            "verse": 31,
            "text": "عصايت را بينداز. چون ديدش كه همانند مارى مى‌جنبد، گريزان بازگشت و به عقب ننگريست. اى موسى، پيش آى و مترس. تو در امان هستى"
        },
        {
            "chapter": 28,
            "verse": 32,
            "text": "دست خود در گريبان ببر تا بيرون آيد سفيد بى‌هيچ آسيبى. و تا از وحشت بيارامى دست خود در بغل كن. اين دو از جانب پروردگارت حجتهاى تو براى فرعون و مهتران اوست، كه آنان مردمى نافرمانند"
        },
        {
            "chapter": 28,
            "verse": 33,
            "text": "گفت: اى پروردگار من، يكى از ايشان را كشته‌ام، و مى‌ترسم مرا بكشند"
        },
        {
            "chapter": 28,
            "verse": 34,
            "text": "و برادرم هارون به زبان از من فصيح‌تر است، او را به مدد من بفرست تا مرا تصديق كند، كه بيم آن دارم كه دروغگويم شمارند"
        },
        {
            "chapter": 28,
            "verse": 35,
            "text": "گفت: تو را به برادرت قويدست خواهيم كرد و برايتان حجتى قرار مى دهيم. به سبب نشانه‌هايى كه شما را داده‌ايم، به شما دست نخواهند يافت. شما و پيروانتان پيروز خواهيد بود"
        },
        {
            "chapter": 28,
            "verse": 36,
            "text": "چون موسى آيات روشن ما را نزدشان آورد گفتند: اين جادويى است برساخته، ما از نياكانمان چنين چيزهايى نشنيده‌ايم"
        },
        {
            "chapter": 28,
            "verse": 37,
            "text": "و موسى گفت: پروردگار من به آن كسى كه از جانب او به هدايت آمده است و عاقبت پسنديده در آن سراى از آن اوست، آگاه‌تر است. زيرا ستمكاران رستگار نمى‌شوند"
        },
        {
            "chapter": 28,
            "verse": 38,
            "text": "فرعون گفت: اى مهتران، من براى شما خدايى جز خود نمى‌شناسم. اى هامان، براى من آجر بپز و طارمى بلند بساز، مگر خداى موسى را ببينم، كه دروغگويش پندارم"
        },
        {
            "chapter": 28,
            "verse": 39,
            "text": "او و لشكرهايش به ناحق در زمين سركشى كردند و پنداشتند كه به نزد ما بازگردانيده نمى‌شوند"
        },
        {
            "chapter": 28,
            "verse": 40,
            "text": "پس او و لشكرهايش را گرفتيم و به دريا افكنديم. بنگر كه عاقبت كار ستمكاران چگونه بود"
        },
        {
            "chapter": 28,
            "verse": 41,
            "text": "و آنان را از آن گونه پيشوايانى ساختيم كه مردم را به آتش دعوت مى‌كنند و در روز قيامت كسى ياريشان نكند"
        },
        {
            "chapter": 28,
            "verse": 42,
            "text": "در اين دنيا از پى‌شان لعنت روانه ساختيم و در روز قيامت از زشت‌رويانند"
        },
        {
            "chapter": 28,
            "verse": 43,
            "text": "پس از آنكه مردم روزگار پيشين را هلاك ساختيم، به موسى كتاب داديم تا مردم را بصيرت و هدايت و رحمت باشد. شايد پند گيرند"
        },
        {
            "chapter": 28,
            "verse": 44,
            "text": "آنگاه كه به موسى فرمان امر نبوت را وحى كرديم تو نه در جانب غربى طور بودى و نه از حاضران"
        },
        {
            "chapter": 28,
            "verse": 45,
            "text": "ولى ما از آن پس نسلهايى را بيافريديم كه عمرشان به درازا كشيد. و تو در ميان مردم مدين مقيم نبودى كه آيات ما را بر آنها بخوانى. ولى ما بوديم كه پيامبرانى مى‌فرستاديم"
        },
        {
            "chapter": 28,
            "verse": 46,
            "text": "تو در كنار طور نبودى آنگاه كه موسى را ندا در داديم. ولى اين رحمتى است از جانب پروردگارت تا مردمى را كه پيش از تو بيم‌دهنده‌اى نداشتند، بيم دهى. باشد كه پندپذير شوند"
        },
        {
            "chapter": 28,
            "verse": 47,
            "text": "تا چون به سبب اعمالى كه مرتكب شده‌اند مصيبتى به آنها رسد نگويند: اى پروردگار ما، چرا پيامبرى بر ما نفرستادى تا از آيات تو پيروى كنيم و از مؤمنان باشيم؟"
        },
        {
            "chapter": 28,
            "verse": 48,
            "text": "چون پيامبر راستگوى از جانب ما بر آنان مبعوث شد، گفتند: چرا آنچه به موسى داده شده به او داده نشده؟ آيا اينان پيش از اين به آنچه به موسى داده شده بود كافر نشده بودند؟ و گفتند كه اين هر دو، دو جادوست همانند هم و ما به هيچ يك ايمان نمى‌آوريم"
        },
        {
            "chapter": 28,
            "verse": 49,
            "text": "بگو: اگر راست مى‌گوييد، از جانب خداوند كتابى بياوريد كه از اين دو بهتر راه بنمايد تا من هم از آن پيروى كنم"
        },
        {
            "chapter": 28,
            "verse": 50,
            "text": "پس اگر اجابتت نكردند، بدان كه از پى هواى نفس خويش مى‌روند و كيست گمراه‌تر از آن كس كه بى‌آنكه راهنمايى از خدا خواهد، از پى هواى نفس خويش رود؟ زيرا خدا مردم ستمكاره را هدايت نمى‌كند"
        },
        {
            "chapter": 28,
            "verse": 51,
            "text": "برايشان سخن در سخن پيوستيم، باشد كه پندپذير گردند"
        },
        {
            "chapter": 28,
            "verse": 52,
            "text": "كسانى كه پيش از اين كتاب، كتابشان داده بوديم بدان ايمان مى‌آورند"
        },
        {
            "chapter": 28,
            "verse": 53,
            "text": "و چون بر آنان تلاوت شد گفتند: بدان ايمان آورديم. حقى است از جانب پروردگار ما و ما پيش از آن تسليم بوده‌ايم"
        },
        {
            "chapter": 28,
            "verse": 54,
            "text": "اينان به سبب صبرى كه كرده‌اند دو بار پاداش داده شوند. اينان بدى را به نيكى مى‌زدايند و نيز از آنچه روزيشان داده‌ايم انفاق مى‌كنند"
        },
        {
            "chapter": 28,
            "verse": 55,
            "text": "و چون سخن لغوى بشنوند، از آن اعراض كنند و گويند: كردارهاى ما از آن ما و كردارهاى شما از آن شما. به سلامت بمانيد. ما خواستار جاهلان نيستيم"
        },
        {
            "chapter": 28,
            "verse": 56,
            "text": "تو هر كس را كه بخواهى هدايت نمى‌كنى. خداست كه هر كه را بخواهد هدايت مى‌كند و او هدايت يافتگان را بهتر مى‌شناسد"
        },
        {
            "chapter": 28,
            "verse": 57,
            "text": "گفتند: اگر از كيش تو پيروى كنيم، ما را از سرزمينمان بر مى‌كنند. آيا آنها را در حرمى امن جاى نداده‌ايم كه همه گونه ثمرات در آن فراهم مى‌شود، و اين رزقى است از جانب ما؟ ولى بيشترينشان نمى‌دانند"
        },
        {
            "chapter": 28,
            "verse": 58,
            "text": "چه بسا مردم قريه‌اى را هلاك ساختيم كه از زندگى خويش دچار سرمستى شده بودند و اين خانه‌هاى آنهاست كه بعد از آنها، جز اندك زمانى كس در آنها سكنى نگرفت و ما وارث آنان بوديم"
        },
        {
            "chapter": 28,
            "verse": 59,
            "text": "پروردگار تو مردم قريه‌ها را هلاك نكرد تا آنگاه كه از خودشان پيامبرى بر آنها مبعوث داشت و او آيات ما را بر آنها بخواند. و ما قريه‌ها را نابود نكرده‌ايم مگر آنكه مردمش ستمكار بوده‌اند"
        },
        {
            "chapter": 28,
            "verse": 60,
            "text": "چيزهايى كه به شما داده شده است، برخوردارى و آرايش اين زندگى دنيوى است. حال آنكه آنچه نزد خداست، بهتر و ماندنى‌تر است. چرا در نمى‌يابيد؟"
        },
        {
            "chapter": 28,
            "verse": 61,
            "text": "آيا آن كس كه او را وعده‌هاى نيك داده‌ايم و آن وعده‌ها را خواهد ديد، همانند كسى است كه او را از متاع اينجهانى برخوردار كرده‌ايم و در روز قيامت هم به بازخواستش فرا مى‌خوانيم؟"
        },
        {
            "chapter": 28,
            "verse": 62,
            "text": "و روزى كه آنان را ندا مى‌دهد و مى‌گويد: شريكانى را كه براى من مى‌پنداشته‌ايد كجايند؟"
        },
        {
            "chapter": 28,
            "verse": 63,
            "text": "آنان كه حكم درباره‌شان محقق شده مى‌گويند: اى پروردگار ما، اينان كسانى هستند كه ما گمراهشان كرديم. از آن رو گمراهشان كرديم كه خود گمراه بوديم. از آنها بيزارى مى‌جوييم و به تو مى‌گرويم. اينان ما را نمى‌پرستيده‌اند"
        },
        {
            "chapter": 28,
            "verse": 64,
            "text": "و گفته شود: اكنون بتانتان را بخوانيد. مى‌خوانندشان، ولى به آنها پاسخ نمى‌دهند. و چون عذاب را ببينند آرزو كنند كه كاش از هدايت‌يافتگان مى‌بودند"
        },
        {
            "chapter": 28,
            "verse": 65,
            "text": "و روزى كه خدا ندايشان دهد و گويد: پيامبران را چگونه اجابت كرديد؟"
        },
        {
            "chapter": 28,
            "verse": 66,
            "text": "در اين روز خبرها بر آنان پوشيده شود و از يكديگر نيز نتوانند پرسيد"
        },
        {
            "chapter": 28,
            "verse": 67,
            "text": "اما آن كس كه توبه كرده و ايمان آورده و عمل صالح به جاى آورده، شايد كه از رستگاران باشد"
        },
        {
            "chapter": 28,
            "verse": 68,
            "text": "پروردگار تو هر چه را كه بخواهد مى‌آفريند و برمى‌گزيند. ولى ايشان را توان اختيار نيست. منزه است خدا و از هر چه برايش شريك مى‌سازند برتر است"
        },
        {
            "chapter": 28,
            "verse": 69,
            "text": "و پروردگار تو هر چه را كه در دل پنهان داشته‌اند يا آشكار كرده‌اند مى‌داند"
        },
        {
            "chapter": 28,
            "verse": 70,
            "text": "اوست خداى يكتا. هيچ خدايى به جز او نيست. ستايش خاص اوست، چه در اين جهان و چه در جهان ديگر. و فرمان فرمان اوست. و همگان به او بازگردانده مى‌شويد"
        },
        {
            "chapter": 28,
            "verse": 71,
            "text": "بگو: چه تصور مى‌كنيد اگر الله شبتان را تا روز قيامت طولانى سازد؟ جز او كدام خداست كه شما را روشنى ارزانى دارد؟ مگر نمى‌شنويد؟"
        },
        {
            "chapter": 28,
            "verse": 72,
            "text": "بگو: چه تصور مى‌كنيد اگر الله روزتان را تا روز قيامت طولانى سازد؟ جز او كدام خداست كه شما را شب ارزانى دارد كه در آن بياساييد؟ مگر نمى‌بينيد؟"
        },
        {
            "chapter": 28,
            "verse": 73,
            "text": "و از رحمت او آنكه براى شما شب و روز را پديد آورد تا در آن يك بياساييد و در اين يك به طلب روزى برخيزيد، باشد كه سپاس گوييد"
        },
        {
            "chapter": 28,
            "verse": 74,
            "text": "و روزى كه خدا ندايشان دهد و گويد: شريكانى را كه براى من تصور مى‌كرديد، كجايند؟"
        },
        {
            "chapter": 28,
            "verse": 75,
            "text": "و از هر ملتى شاهدى بياوريم و گوييم: برهان خويش بياوريد. آنگاه بدانند كه حق از آن الله است و آن بتان كه به دروغ خدا مى‌خواندند تباه شوند"
        },
        {
            "chapter": 28,
            "verse": 76,
            "text": "قارون از قوم موسى بود كه بر آنها افزونى جست. و به او چنان گنجهايى داديم كه حمل كليدهايش بر گروهى از مردم نيرومند دشوار مى‌نمود. آنگاه كه قومش به او گفتند: سرمست مباش، زيرا خدا سرمستان را دوست ندارد،"
        },
        {
            "chapter": 28,
            "verse": 77,
            "text": "در آنچه خدايت ارزانى داشته، سراى آخرت را بجوى و بهره خويش را از دنيا فراموش مكن. و همچنان كه خدا به تو نيكى كرده نيكى كن و در زمين از پى فساد مرو كه خدا فسادكنندگان را دوست ندارد"
        },
        {
            "chapter": 28,
            "verse": 78,
            "text": "گفت: آنچه به من داده شده، در خور دانش من بوده است. آيا ندانسته است كه خدا پيش از او نسلهايى را هلاك كرده كه قوتشان از او افزون‌تر و شمارشان بيشتر بوده است؟ و اين مجرمان را از گناهشان نمى‌پرسند"
        },
        {
            "chapter": 28,
            "verse": 79,
            "text": "آراسته به زيورهاى خود به ميان مردمش آمد. آنان كه خواستار زندگى دنيوى بودند گفتند: اى كاش آنچه به قارون داده شده ما را نيز مى‌بود، كه او سخت برخوردار است"
        },
        {
            "chapter": 28,
            "verse": 80,
            "text": "اما دانش‌يافتگان گفتند: واى بر شما. براى آنها كه ايمان مى‌آورند و كارهاى شايسته مى‌كنند ثواب خدا بهتر است. و بدين ثواب جز صابران نرسند"
        },
        {
            "chapter": 28,
            "verse": 81,
            "text": "پس او و خانه‌اش را در زمين فرو برديم و در برابر خدا هيچ گروهى نداشت كه ياريش كند و خود يارى كردن خويش نمى‌توانست"
        },
        {
            "chapter": 28,
            "verse": 82,
            "text": "روز ديگر آن كسان كه ديروز آرزو مى‌كردند كه به جاى او مى‌بودند، مى‌گفتند: شگفتا كه خدا روزى هر كس را كه خواهد فراوان كند يا تنگ سازد. اگر خدا به ما نيز نعمت فراوان داده بود، ما را نيز در زمين فرو مى‌برد. نمى‌بينى كه كافران رستگار نمى‌شوند؟"
        },
        {
            "chapter": 28,
            "verse": 83,
            "text": "اين سراى آخرت را از آن كسانى ساخته‌ايم كه در اين جهان نه خواهان برترى‌جويى هستند و نه خواهان فساد. و سرانجام نيك از آن پرهيزگاران است"
        },
        {
            "chapter": 28,
            "verse": 84,
            "text": "هر كس كه كار نيكى به جاى آرد، بهتر از آن را پاداش يابد و هر كه مرتكب گناهى شود، پس آنان كه مرتكب گناه مى‌شوند جز به اندازه عملشان مجازات نشوند"
        },
        {
            "chapter": 28,
            "verse": 85,
            "text": "آن كس كه قرآن را بر تو فرض كرده است تو را به وعده‌گاهت باز مى‌گرداند. بگو: پروردگار من بهتر مى‌داند كه چه كسى بر راه راست است و چه كسى در گمراهى آشكار است"
        },
        {
            "chapter": 28,
            "verse": 86,
            "text": "اگر رحمت پروردگارت نبود، اميد آن را نداشتى كه اين كتاب بر تو القا شود. پس نبايد پشتيبان كافران باشى"
        },
        {
            "chapter": 28,
            "verse": 87,
            "text": "پس از آنكه آيات خدا بر تو نازل شد، تو را از آن منحرف نكنند. مردم را به سوى پروردگارت بخوان و از مشركان مباش"
        },
        {
            "chapter": 28,
            "verse": 88,
            "text": "با خداى يكتا خداى ديگرى را مخوان. هيچ خدايى جز او نيست. هر چيزى نابودشدنى است مگر ذات او. فرمان، فرمان اوست و همه به او بازگردانيده شويد"
        },
        {
            "chapter": 29,
            "verse": 1,
            "text": "الف، لام، ميم"
        },
        {
            "chapter": 29,
            "verse": 2,
            "text": "آيا مردم پنداشته‌اند كه چون بگويند: ايمان آورديم، رها شوند و ديگر آزمايش نشوند؟"
        },
        {
            "chapter": 29,
            "verse": 3,
            "text": "هر آينه مردمى را كه پيش از آنها بودند آزموديم، تا خدا كسانى را كه راست گفته‌اند معلوم دارد و دروغگويان را متمايز گرداند"
        },
        {
            "chapter": 29,
            "verse": 4,
            "text": "آيا آنان كه مرتكب گناه مى‌شوند پنداشته‌اند كه از ما مى‌گريزند؟ چه بد داورى مى‌كنند"
        },
        {
            "chapter": 29,
            "verse": 5,
            "text": "هر كس كه به ديدار خدا اميد مى‌دارد بداند كه وعده خدا آمدنى است و او شنوا و داناست"
        },
        {
            "chapter": 29,
            "verse": 6,
            "text": "هر كه جهاد كند به سود خود كرده است، زيرا خدا از همه جهانيان بى‌نياز است"
        },
        {
            "chapter": 29,
            "verse": 7,
            "text": "گناهان آنان را كه ايمان آوردند و كارهاى شايسته كردند، مى‌زداييم و بهتر از آنچه عمل كرده‌اند پاداششان مى‌دهيم"
        },
        {
            "chapter": 29,
            "verse": 8,
            "text": "به آدمى سفارش كرديم كه به پدر و مادر خود نيكى كند. و اگر آن دو بكوشند كه تو چيزى را كه بدان آگاه نيستى شريك من قرار دهى، اطاعتشان مكن. بازگشت همه شما به سوى من است و شما را به كارهايى كه مى‌كرده‌ايد آگاه مى‌كنم"
        },
        {
            "chapter": 29,
            "verse": 9,
            "text": "كسانى را كه ايمان آوردند و كردارهاى شايسته كردند در زمره صالحان در آوريم"
        },
        {
            "chapter": 29,
            "verse": 10,
            "text": "بعضى از مردم مى‌گويند: به خدا ايمان آورده‌ايم. و چون در راه خدا آزارى ببينند، آن آزار را چون عذاب خدا به شمار مى‌آورند. و چون از سوى پروردگار تو مددى رسد، مى‌گويند: ما نيز با شما بوده‌ايم. آيا خدا به آنچه در دلهاى مردم جهان مى‌گذرد آگاه‌تر نيست؟"
        },
        {
            "chapter": 29,
            "verse": 11,
            "text": "البته خدا مى‌داند كه مؤمنان چه كسانند و منافقان چه كسان"
        },
        {
            "chapter": 29,
            "verse": 12,
            "text": "كافران به مؤمنان گفتند: به راه ما بياييد، بار گناهتان بر گردن ما. حال آنكه اينان بار گناه كسى را بر گردن نخواهند گرفت و دروغ مى‌گويند"
        },
        {
            "chapter": 29,
            "verse": 13,
            "text": "بلكه بار گناه خود و بارهايى با بار خود بر گردن خواهند گذاشت و در روز قيامت به سبب دروغهايى كه بر هم مى‌بافته‌اند بازخواست خواهند شد"
        },
        {
            "chapter": 29,
            "verse": 14,
            "text": "ما نوح را بر مردمش به پيامبرى فرستاديم. او هزار سال و پنجاه سال كم در ميان آنان بزيست. و چون مردمى ستم پيشه بودند، طوفانشان فروگرفت"
        },
        {
            "chapter": 29,
            "verse": 15,
            "text": "او و كسانى را كه در كشتى بودند نجات داديم و آن طوفان را نشان عبرتى براى جهانيان گردانيديم"
        },
        {
            "chapter": 29,
            "verse": 16,
            "text": "و نيز ابراهيم را به پيامبرى فرستاديم، آنگاه كه به مردمش گفت: خداى يكتا را بپرستيد و از او بترسيد. اين برايتان بهتر است اگر مردمى دانا باشيد"
        },
        {
            "chapter": 29,
            "verse": 17,
            "text": "شما، سواى خداى يكتا بتانى را مى‌پرستيد و دروغهاى بزرگ مى‌پردازيد. آنهايى كه سواى خداى يكتا مى‌پرستيد، نمى‌توانند شما را روزى دهند. از خداى يكتا روزى بجوييد و او را عبادت كنيد و سپاس گوييد، زيرا به سوى او بازگردانيده مى‌شويد"
        },
        {
            "chapter": 29,
            "verse": 18,
            "text": "اگر شما تكذيب مى‌كنيد، مردمانى هم كه پيش از شما بودند تكذيب مى‌كردند. و بر عهده پيامبر جز تبليغى روشنگر هيچ نيست"
        },
        {
            "chapter": 29,
            "verse": 19,
            "text": "آيا نمى‌بينند كه خدا چگونه مخلوق را مى‌آفريند و پس از نيستى بازش مى‌گرداند؟ اين كار بر خدا آسان است"
        },
        {
            "chapter": 29,
            "verse": 20,
            "text": "بگو: در زمين سير كنيد و بنگريد كه چگونه خدا موجودات را آفريده. سپس آفرينش باز پسين را پديد مى‌آورد. زيرا خداوند بر هر چيزى تواناست"
        },
        {
            "chapter": 29,
            "verse": 21,
            "text": "هر كه را بخواهد عذاب مى‌كند و بر هر كه خواهد رحمت مى‌آورد، و همه بدو بازگردانيده مى‌شويد"
        },
        {
            "chapter": 29,
            "verse": 22,
            "text": "شما نمى‌توانيد از خدا بگريزيد، نه در زمين و نه در آسمان؛ و شما را جز او هيچ كارساز و ياورى نيست"
        },
        {
            "chapter": 29,
            "verse": 23,
            "text": "و آنان كه به آيات خدا و ديدار او ايمان ندارند، از رحمت من نوميدند و آنها راست عذابى دردآور"
        },
        {
            "chapter": 29,
            "verse": 24,
            "text": "پاسخ قوم او جز اين نبود كه گفتند: بكشيدش يا بسوزانيدش. و خدايش از آتش برهانيد. و در اين براى مؤمنان عبرتهاست"
        },
        {
            "chapter": 29,
            "verse": 25,
            "text": "گفت: شما بتانى را به جاى خداى يكتا به خدايى گرفته‌ايد تا در اين زندگانى دنيا ميانتان دوستى باشد، ولى در روز قيامت منكر يكديگر مى‌شويد و يكديگر را لعنت مى‌كنيد و جايتان در آتش است و هيچ ياورى نداريد"
        },
        {
            "chapter": 29,
            "verse": 26,
            "text": "لوط به او ايمان آورد و گفت: من به سوى پروردگارم مهاجرت مى‌كنم، زيرا او پيروزمند و حكيم است"
        },
        {
            "chapter": 29,
            "verse": 27,
            "text": "و اسحاق و يعقوب را به او بخشيديم و در فرزندان او پيامبرى و كتاب نهاديم. و پاداشش را در دنيا داديم، و او در آخرت از صالحان است"
        },
        {
            "chapter": 29,
            "verse": 28,
            "text": "و لوط را پيامبرى داديم. به قوم خود گفت: شما كارى زشت را پيشه كرده‌ايد كه هيچ يك از مردم جهان پيش از شما چنين نمى‌كرده است"
        },
        {
            "chapter": 29,
            "verse": 29,
            "text": "آيا با مردان مى‌آميزيد و راه‌ها را مى‌بريد و در محفل خود مرتكب كارهاى ناپسند مى‌شويد؟ جواب قومش جز اين نبود كه گفتند: اگر راست مى‌گويى عذاب خدا را بر سر ما بياور"
        },
        {
            "chapter": 29,
            "verse": 30,
            "text": "گفت: اى پروردگار من، مرا بر مردم تبهكار نصرت ده"
        },
        {
            "chapter": 29,
            "verse": 31,
            "text": "چون فرستادگان ما ابراهيم را مژده آوردند، گفتند: ما مردم اين قريه را هلاك خواهيم كرد، كه مردمى ستمكاره هستند"
        },
        {
            "chapter": 29,
            "verse": 32,
            "text": "گفت: لوط در آنجاست. گفتند: ما بهتر مى‌دانيم چه كسى در آنجاست. او و خاندانش را -جز زنش را كه در همان جا خواهد ماند- نجات مى‌دهيم"
        },
        {
            "chapter": 29,
            "verse": 33,
            "text": "چون فرستادگان ما نزد لوط آمدند، غمگين شد و در كارشان بماند. گفتند: مترس و غمگين مباش، ما تو و خاندانت را -جز زنت را كه در همان جا خواهد ماند- نجات مى‌دهيم"
        },
        {
            "chapter": 29,
            "verse": 34,
            "text": "ما بر مردم اين قريه به سبب فسقى كه مرتكب مى‌شوند، از آسمان عذاب نازل مى‌كنيم"
        },
        {
            "chapter": 29,
            "verse": 35,
            "text": "هر آينه از آن قريه براى خردمندان عبرتى روشن بر جاى گذاشتيم"
        },
        {
            "chapter": 29,
            "verse": 36,
            "text": "و برادرشان شعيب را به مديَن فرستاديم. گفت: اى قوم من، خدا را بپرستيد و به روز قيامت اميدوار باشيد و در زمين به تبهكارى مكوشيد"
        },
        {
            "chapter": 29,
            "verse": 37,
            "text": "پس تكذيبش كردند و زلزله آنان را فروگرفت و در خانه‌هاى خود بر جاى مُردند"
        },
        {
            "chapter": 29,
            "verse": 38,
            "text": "و عاد و ثمود را هلاك كرديم. و اين از مسكنهايشان برايتان آشكار است. شيطان كارهايشان را در نظرشان بياراست و آنان را از راه باز داشت. و حال آنكه مردمى صاحب بصيرت بودند"
        },
        {
            "chapter": 29,
            "verse": 39,
            "text": "و نيز قارون و فرعون و هامان را كه موسى با دليلهاى روشن خود نزد آنها آمد. آنها در زمين سركشى مى‌كردند ولى نتوانستند از خدا بگريزند"
        },
        {
            "chapter": 29,
            "verse": 40,
            "text": "همه را به گناهشان فروگرفتيم: بر بعضى بادهاى ريگ‌بار فرستاديم، بعضى را فرياد سهمناك فروگرفت، بعضى را در زمين فرو برديم، بعضى را غرقه ساختيم. و خدا به آنها ستم نمى‌كرد، آنها خود به خويشتن ستم كرده بودند"
        },
        {
            "chapter": 29,
            "verse": 41,
            "text": "مثَل آنان كه سواى خدا را اوليا گرفتند، مثَل عنكبوت است كه خانه‌اى بساخت. و كاش مى‌دانستند، هر آينه سست‌ترين خانه‌ها خانه عنكبوت است"
        },
        {
            "chapter": 29,
            "verse": 42,
            "text": "خداى يكتا مى‌داند كه چه چيزهايى را سواى او به خدايى مى‌خوانند، و اوست پيروزمند و حكيم"
        },
        {
            "chapter": 29,
            "verse": 43,
            "text": "اين مثَلها را براى مردم مى‌زنيم و آنها را جز دانايان درنمى‌يابند"
        },
        {
            "chapter": 29,
            "verse": 44,
            "text": "خدا آسمانها و زمين را به راستى بيافريد و در اين عبرتى است براى مؤمنان"
        },
        {
            "chapter": 29,
            "verse": 45,
            "text": "هر چه را از اين كتاب بر تو وحى شده است تلاوت كن. و نماز بگزار، كه نماز آدمى را از فحشا و منكر باز مى‌دارد و ذكر خدا بزرگ‌تر است و خدا به كارهايى كه مى‌كنيد آگاه است"
        }
    ]
}
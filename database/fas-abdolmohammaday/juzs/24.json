{
    "juzs": [
        {
            "chapter": 39,
            "verse": 32,
            "text": "پس كيست ستمكارتر از آن كه بر خدا دروغ مى‌بندد و سخن راستى را كه بر او آمده است تكذيب مى‌كند. آيا كافران را در جهنم جايگاهى نيست؟"
        },
        {
            "chapter": 39,
            "verse": 33,
            "text": "و كسى كه سخن راست آورد و تصديقش كرد، آنان پرهيزگارانند"
        },
        {
            "chapter": 39,
            "verse": 34,
            "text": "برايشان هر چه بخواهند در نزد پروردگارشان مهياست. اين است پاداش نيكوكاران"
        },
        {
            "chapter": 39,
            "verse": 35,
            "text": "تا خدا بدترين اعمالى را كه مرتكب شده‌اند از آنان بزدايد، و به بهتر از آنچه مى‌كرده‌اند پاداششان دهد"
        },
        {
            "chapter": 39,
            "verse": 36,
            "text": "تو را به كسانى كه سواى خدا هستند، مى‌ترسانند. آيا خدا براى نگهدارى بنده‌اش كافى نيست؟ و هر كس را كه خدا گمراه سازد هيچ راهنمايى نخواهد بود"
        },
        {
            "chapter": 39,
            "verse": 37,
            "text": "هر كس را كه خدا راهنمايى كند، گمراه‌كننده‌اى نيست. آيا خدا پيروزمند و انتقام‌گيرنده نيست؟"
        },
        {
            "chapter": 39,
            "verse": 38,
            "text": "اگر از آنها بپرسى: چه كسى آسمانها و زمين را آفريده است؟ خواهند گفت: خداى يكتا. بگو: پس اينهايى را كه سواى او مى‌پرستيد چگونه مى‌بينيد؟ اگر خداى يكتا بخواهد به من رنجى برساند آيا اينان مى‌توانند آن رنج را دفع كنند؟ يا اگر بخواهد به من رحمتى ارزانى دارد، مى‌توانند آن رحمت را از من بازدارند؟ بگو: خدا براى من بس است. توكل‌كنندگان به او توكل مى‌كنند"
        },
        {
            "chapter": 39,
            "verse": 39,
            "text": "بگو: اى قوم من، بر وفق امكان خويش عمل كنيد. من نيز عمل مى‌كنم. و به زودى خواهيد دانست كه‌"
        },
        {
            "chapter": 39,
            "verse": 40,
            "text": "چه كسى به عذابى كه خوارش مى‌سازد گرفتار مى‌شود، يا عذاب جاويد بر سر او فرود مى‌آيد"
        },
        {
            "chapter": 39,
            "verse": 41,
            "text": "ما اين كتاب را به حق براى هدايت مردم بر تو نازل كرديم. پس هر كس كه هدايت يافت به سود خود اوست، و هر كه گمراه شد به زيان خود به گمراهى افتاده و تو وكيل آنها نيستى"
        },
        {
            "chapter": 39,
            "verse": 42,
            "text": "خدا جانها را به هنگام مردنشان مى‌گيرد، و نيز جان كسانى را كه در خواب خود نمرده‌اند. جانهايى را كه حكم مرگ بر آنها رانده شده نگه مى‌دارد و ديگران را تا زمانى كه معين است بازمى‌فرستد. در اين عبرتهاست براى آنهايى كه مى‌انديشند"
        },
        {
            "chapter": 39,
            "verse": 43,
            "text": "آيا سواى خدا شفيعانى اختيار كردند؟ بگو: حتى اگر آن شفيعان قدرت به كارى نداشته باشند و چيزى را درنيابند؟"
        },
        {
            "chapter": 39,
            "verse": 44,
            "text": "بگو: شفاعت سراسر از آن خداست. متعلق به اوست فرمانروايى آسمانها و زمين. سپس همه به نزد او بازگردانده مى‌شويد"
        },
        {
            "chapter": 39,
            "verse": 45,
            "text": "چون خدا را به يكتايى ياد كنند دلهاى آن كسان كه به قيامت ايمان نياورده‌اند نفرت گيرد، و چون نام ديگرى جز او برده شود شادمان شوند"
        },
        {
            "chapter": 39,
            "verse": 46,
            "text": "بگو: بار خدايا، تويى آفريننده آسمانها و زمين، داناى نهان و آشكار، تو ميان بندگانت در هر چه در آن اختلاف مى‌كرده‌اند داورى خواهى كرد"
        },
        {
            "chapter": 39,
            "verse": 47,
            "text": "اگر هر چه در روى زمين است و همانند آن، از آن ستمكاران مى‌بود، در روز قيامت خود را بدان از عذاب دردناك بازمى‌خريدند. و از خدا برايشان چيزهايى آشكار مى‌شد كه هرگز حسابش را نمى‌كردند"
        },
        {
            "chapter": 39,
            "verse": 48,
            "text": "پاداش بد اعمالى كه مى‌كردند برايشان آشكار شد و آنچه مسخره‌اش مى‌كردند گرداگردشان را بگرفت"
        },
        {
            "chapter": 39,
            "verse": 49,
            "text": "چون آدمى را گزندى رسد ما را مى‌خواند، و چون از جانب خويش نعمتى ارزانيش داريم گويد: به سبب داناييم اين نعمت را به من داده‌اند. اين آزمايشى باشد ولى بيشترينشان نمى‌دانند"
        },
        {
            "chapter": 39,
            "verse": 50,
            "text": "اين سخنى بود كه پيشينيانشان هم مى‌گفتند، ولى هر چه گرد آورده بودند به حالشان سود نكرد"
        },
        {
            "chapter": 39,
            "verse": 51,
            "text": "عقوبت اعمالشان دامنگيرشان شد. و از اين ميان به آنهايى كه راه كفر پيش گرفته‌اند عقوبت اعمالشان خواهد رسيد و نمى‌توانند از ما بگريزند"
        },
        {
            "chapter": 39,
            "verse": 52,
            "text": "آيا هنوز ندانسته‌اند كه خداست كه روزى هر كس را كه بخواهد افزون مى‌سازد يا تنگ روزى‌اش مى‌كند؟ و در اين خود عبرتهاست براى مردمى كه ايمان مى‌آورند"
        },
        {
            "chapter": 39,
            "verse": 53,
            "text": "بگو: اى بندگان من كه بر زيان خويش اسراف كرده‌ايد، از رحمت خدا مأيوس مشويد. زيرا خدا همه گناهان را مى‌آمرزد. اوست آمرزنده و مهربان"
        },
        {
            "chapter": 39,
            "verse": 54,
            "text": "پيش از آنكه عذاب فرا رسد و كسى به ياريتان برنخيزد، به پروردگارتان روى آوريد و به او تسليم شويد"
        },
        {
            "chapter": 39,
            "verse": 55,
            "text": "و پيش از آنكه به ناگاه و بى‌خبر عذاب بر شما فرود آيد، از بهترين چيزى كه از جانب پروردگارتان نازل شده است پيروى كنيد"
        },
        {
            "chapter": 39,
            "verse": 56,
            "text": "تا كسى نگويد: اى حسرتا بر من كه در كار خدا كوتاهى كردم، و از مسخره‌كنندگان بودم"
        },
        {
            "chapter": 39,
            "verse": 57,
            "text": "يا بگويد: اگر خدا مرا هدايت كرده بود، من از پرهيزگاران مى‌بودم"
        },
        {
            "chapter": 39,
            "verse": 58,
            "text": "يا چون عذاب را ببيند، بگويد: اگر بار ديگر به دنيا باز مى‌گرديدم، از نيكوكاران مى‌شدم"
        },
        {
            "chapter": 39,
            "verse": 59,
            "text": "آرى، آيات من براى تو نازل شد و تو گردنكشى كردى و از كافران بودى"
        },
        {
            "chapter": 39,
            "verse": 60,
            "text": "در روز قيامت، كسانى را كه به خدا دروغ بسته‌اند مى‌بينى كه رويشان سياه شده است. آيا متكبران را در جهنم جايگاهى نيست؟"
        },
        {
            "chapter": 39,
            "verse": 61,
            "text": "خدا پرهيزكاران را به سبب راه رستگارى كه در پيش گرفته بودند مى‌رهاند. به آنها هيچ بدى نرسد و از اندوه بدور باشند"
        },
        {
            "chapter": 39,
            "verse": 62,
            "text": "خداست كه آفريدگار هر چيزى است و او نگهبان هر چيزى"
        },
        {
            "chapter": 39,
            "verse": 63,
            "text": "كليدهاى آسمانها و زمين نزد اوست و آنها كه به آيات خدا كافر شده‌اند زيان‌ديدگان هستند"
        },
        {
            "chapter": 39,
            "verse": 64,
            "text": "بگو: اى نادانان، آيا مرا فرمان مى‌دهيد كه غير از خدا را بپرستم؟"
        },
        {
            "chapter": 39,
            "verse": 65,
            "text": "به تو و پيامبران پيش از تو وحى شده است كه اگر شرك بياوريد اعمالتان ناچيز گردد و خود از زيان‌كنندگان خواهيد بود"
        },
        {
            "chapter": 39,
            "verse": 66,
            "text": "بلكه خدا را بپرست و سپاسگزار او باش"
        },
        {
            "chapter": 39,
            "verse": 67,
            "text": "خدا را نشناختند آنچنان كه شايان شناخت اوست. و در روز قيامت، زمين يكجا در قبضه اوست و آسمانها در هم پيچيده، در يد قدرت او. منزه است و برتر از هر چه شريك او مى‌پندارند"
        },
        {
            "chapter": 39,
            "verse": 68,
            "text": "و در صور دميده شود. پس هر كه در آسمانها و هر كه در زمين است -جز آنها كه او بخواهد- بيهوش مى‌شوند. و بار ديگر در آن دميده شود، ناگهان از جاى برمى‌خيزند و مى‌نگرند"
        },
        {
            "chapter": 39,
            "verse": 69,
            "text": "و زمين به نور پروردگارش روشن شود و نامه‌هاى اعمال را بنهند و پيامبران و گواهان را بياورند و در ميان مردم به حق داورى شود و بر كسى ستمى نرود"
        },
        {
            "chapter": 39,
            "verse": 70,
            "text": "پاداش هر كس برابر كردارش به تمامى ادا شود، در حالى كه خدا به كارهايى كه مى‌كرده‌اند آگاه‌تر است"
        },
        {
            "chapter": 39,
            "verse": 71,
            "text": "و كافران را گروه‌گروه به جهنم برانند. چون به جهنم رسند درهايش گشوده شود و نگهبانان آتش گويند: آيا پيامبرانى از خود شما بر شما مبعوث نشدند تا آيات پروردگارتان را برايتان بخوانند و شما را از ديدار با چنين روزى بترسانند؟ مى‌گويند: بلى. ولى، بر كافران عذاب محقق شده بود"
        },
        {
            "chapter": 39,
            "verse": 72,
            "text": "گفته شود: از درهاى جهنم داخل شويد، همواره در آنجا خواهيد بود. جايگاه سركشان چه بد جايگاهى است"
        },
        {
            "chapter": 39,
            "verse": 73,
            "text": "و آنان را كه از پروردگارشان ترسيده‌اند گروه‌گروه به بهشت مى‌برند. چون به بهشت برسند درهايش گشوده شود. و خازنان بهشت گويندشان: سلام بر شما، بهشتتان خوش باد، به درون بياييد، همواره در اينجا خواهيد بود"
        },
        {
            "chapter": 39,
            "verse": 74,
            "text": "مى‌گويند: سپاس خدايى را كه هر وعده كه به ما داد راست بود. آن زمين را به ميراث به ما داد. و اكنون در هر جاى بهشت كه بخواهيم مكان مى‌گيريم. عمل‌كنندگان را چه مزد نيكويى است"
        },
        {
            "chapter": 39,
            "verse": 75,
            "text": "و فرشتگان را مى‌بينى كه گرد عرش خدا حلقه زده‌اند و به ستايش پروردگارشان تسبيح مى‌گويند. ميان آنها نيز به حق داورى گردد و گفته شود كه ستايش از آن خدايى است كه پروردگار جهانيان است"
        },
        {
            "chapter": 40,
            "verse": 1,
            "text": "حا، ميم"
        },
        {
            "chapter": 40,
            "verse": 2,
            "text": "نزول اين كتاب از جانب خداى پيروزمند داناست؛"
        },
        {
            "chapter": 40,
            "verse": 3,
            "text": "آمرزنده گناه، پذيرنده توبه، سخت عقوبت، صاحب نعم. هيچ خدايى جز او نيست. بازگشت همه به سوى اوست"
        },
        {
            "chapter": 40,
            "verse": 4,
            "text": "جز كافران در آيات خدا جدال نمى‌كنند. پس جولانشان در شهرها تو را نفريبد"
        },
        {
            "chapter": 40,
            "verse": 5,
            "text": "پيش از ايشان قوم نوح و گروه‌هايى كه بعد از ايشان بودند پيامبرشان را تكذيب كردند. و هر امتى آهنگ آن كرد كه پيامبرش را دستگير كند، و به باطل به ستيزه برخاست تا حق را از ميان بردارد. اما من آنها را به عقوبت فروگرفتم و عقوبت من چه سخت بود"
        },
        {
            "chapter": 40,
            "verse": 6,
            "text": "بدين سان حكم پروردگار تو بر كافران محقق شد كه اهل جهنمند"
        },
        {
            "chapter": 40,
            "verse": 7,
            "text": "آنان كه عرش را حمل مى‌كنند و آنان كه بر گرد آن هستند به ستايش پروردگارشان تسبيح مى‌گويند و به او ايمان دارند و از او براى مؤمنان آمرزش مى‌خواهند: اى پروردگار ما، رحمت و علم تو همه چيز را فراگرفته است. پس آنان را كه توبه كرده‌اند و به راه تو آمده‌اند بيامرز و از عذاب جهنم نگه دار"
        },
        {
            "chapter": 40,
            "verse": 8,
            "text": "و اى پروردگار ما، آنان را و هر كه صالح باشد از پدران و همسران و فرزندانشان به بهشتهاى جاويدانى كه به آنها وعده داده‌اى داخل كن، كه تو پيروزمند و حكيمى"
        },
        {
            "chapter": 40,
            "verse": 9,
            "text": "آنان را از عقوبات حفظ كن، كه هر كه را در آن روز از عقوبات حفظ كنى بر او رحمت آورده‌اى و آن كاميابى بزرگى است"
        },
        {
            "chapter": 40,
            "verse": 10,
            "text": "كافران را ندا مى‌دهند كه دشمنى خدا با شما از دشمنى شما با خودتان، آنگاه كه به ايمانتان فرا مى‌خواندند و راه كفر پيش مى‌گرفتيد، بزرگ‌تر است"
        },
        {
            "chapter": 40,
            "verse": 11,
            "text": "مى‌گويند: اى پروردگار ما، ما را دوبار ميرانيدى و دوبار زنده ساختى و ما به گناهانمان اعتراف كرده‌ايم. آيا بيرون‌شدن را راهى هست؟"
        },
        {
            "chapter": 40,
            "verse": 12,
            "text": "اين عذاب بدان سبب است كه چون خدا را به يكتايى مى‌خواندند شما انكار مى‌كرديد، و اگر براى او شريكى قرار مى‌دادند شما به آن شريك ايمان مى‌آورديد. پس، فرمان، فرمان خداى بلندمرتبه بزرگ است"
        },
        {
            "chapter": 40,
            "verse": 13,
            "text": "اوست آن كه آيات خويش را به شما نشان داد و برايتان از آسمان روزى فرستاد. تنها كسى پند مى‌گيرد كه روى به خدا آورد"
        },
        {
            "chapter": 40,
            "verse": 14,
            "text": "پس خدا را بخوانيد، در حالى كه تنها براى او در دين اخلاص مى‌ورزيد، اگر چه كافران را ناخوش آيد"
        },
        {
            "chapter": 40,
            "verse": 15,
            "text": "فرابرنده درجات، صاحب عرش كه بر هر يك از بندگانش كه بخواهد به فرمان خود وحى مى‌فرستد تا مردم را از روز قيامت بترساند"
        },
        {
            "chapter": 40,
            "verse": 16,
            "text": "آن روز كه همگان آشكار شوند. هيچ چيز از آنها بر خدا پوشيده نماند. در آن روز فرمانروايى از آن كيست؟ از آن خداى يكتاى قهار"
        },
        {
            "chapter": 40,
            "verse": 17,
            "text": "آن روز هر كس را همانند عملش جزا مى‌دهند و به كس ستمى نمى‌رود. و خدا زود به حسابها مى‌رسد"
        },
        {
            "chapter": 40,
            "verse": 18,
            "text": "از روز قيامت بترسانشان. آنگاه كه دلها لبريز از اندوه، نزديك حنجره‌ها رسد. ستمكاران را در آن روز نه خويشاوندى باشد و نه شفيعى كه سخنش را بشنوند"
        },
        {
            "chapter": 40,
            "verse": 19,
            "text": "نظرهاى دزديده را و هر چه دلها نهان داشته‌اند، مى‌داند"
        },
        {
            "chapter": 40,
            "verse": 20,
            "text": "خدا به حق داورى مى‌كند. ولى كسانى كه سواى او به خدايى مى‌خوانند هيچ داورى نتوانند، زيرا خدا مى‌شنود و مى‌بيند"
        },
        {
            "chapter": 40,
            "verse": 21,
            "text": "آيا در زمين سير نمى‌كنند تا بنگرند كه عاقبت پيشينيانشان چگونه بوده است؟ توانايى آنها و آثارى كه در روى زمين پديد آورده بودند از اينان بيش بود. و خدا آنها را به كيفر كفرشان فرو گرفت و از قهر خداوندشان نگهدارنده‌اى نبود"
        },
        {
            "chapter": 40,
            "verse": 22,
            "text": "اين بدان سبب بود كه پيامبرانشان با دلايل روشن نزدشان آمدند، ولى انكار كردند، و خدا هم آنان را فرو گرفت. و خدا نيرومند است و به سختى عقوبت مى‌كند"
        },
        {
            "chapter": 40,
            "verse": 23,
            "text": "ما موسى را با آيات خود و حجتى آشكار فرستاديم،"
        },
        {
            "chapter": 40,
            "verse": 24,
            "text": "به سوى فرعون و هامان و قارون. و گفتند كه او جادوگرى دروغگوست"
        },
        {
            "chapter": 40,
            "verse": 25,
            "text": "چون دين حق را از جانب ما بر آنها عرضه داشت، گفتند: پسران كسانى را كه به او ايمان آورده‌اند بكشيد و زنانشان را زنده بگذاريد. و حيله‌سازى كافران جز در طريق تباهى نباشد"
        },
        {
            "chapter": 40,
            "verse": 26,
            "text": "فرعون گفت: بگذاريد موسى را بكشم و او خداى خود را به يارى طلبد. مى‌ترسم دينتان را ديگرگون كند يا در اين سرزمين فسادى برانگيزد"
        },
        {
            "chapter": 40,
            "verse": 27,
            "text": "موسى گفت: من به پروردگار خود و پروردگار شما از هر متكبرى كه به روز حساب باور ندارد، پناه مى‌برم"
        },
        {
            "chapter": 40,
            "verse": 28,
            "text": "و مردى مؤمن از خاندان فرعون كه ايمانش را پنهان داشته بود، گفت: آيا مردى را كه مى‌گويد كه پروردگار من خداى يكتاست و با دليلهايى روشن از جانب پروردگارتان آمده است، مى‌كشيد؟ اگر دروغ مى‌گويد، گناه دروغش بر گردن خود اوست؛ و اگر راست مى‌گويد، پاره‌اى از وعده‌هايى كه داده است به شما خواهد رسيد. هر آينه خدا هيچ گزافكار دروغگويى را هدايت نمى‌كند"
        },
        {
            "chapter": 40,
            "verse": 29,
            "text": "اى قوم من، امروز فرمانروايى از آن شماست. بر اين سرزمين غلبه داريد. ولى اگر عذاب خدا بر سر ما آيد چه كسى ياريمان خواهد كرد؟ فرعون گفت: شما را جز آنچه خود مصلحت ديده‌ام راهى ننمايم و جز به راه صواب راهنمايى نكنم"
        },
        {
            "chapter": 40,
            "verse": 30,
            "text": "آن كه ايمان آورده بود، گفت: اى قوم من، بر شما از آنچه بر سر آن اقوام ديگر آمده است بيمناكم"
        },
        {
            "chapter": 40,
            "verse": 31,
            "text": "همانند قوم نوح و عاد و ثمود و كسانى كه از آن پس آمدند. حال آنكه خدا براى بندگانش خواستار ستم نيست"
        },
        {
            "chapter": 40,
            "verse": 32,
            "text": "اى قوم من، از آن روز كه يكديگر را به فرياد بخوانيد بر شما بيمناكم"
        },
        {
            "chapter": 40,
            "verse": 33,
            "text": "آن روز كه همگى پشت كرده بازمى‌گرديد و هيچ كس شما را از عذاب خدا نگاه نمى‌دارد. و هر كس كه خدا گمراهش كند، هيچ راهنمايى ندارد"
        },
        {
            "chapter": 40,
            "verse": 34,
            "text": "يوسف پيش از اين با دلايل روشن بر شما بر شما مبعوث شد و شما از آنچه آورده بود همچنان در شك مى‌بوديد. چون يوسف بمرد گفتيد: خدا پس از او ديگر پيامبرى نخواهد فرستاد. خدا گزافكار شك‌آورنده را اين گونه گمراه مى‌سازد؛"
        },
        {
            "chapter": 40,
            "verse": 35,
            "text": "كسانى كه بى‌هيچ حجتى كه در دست داشته باشند در آيات خدا جدال مى‌كنند. كار آنان نزد خدا و مؤمنان سخت ناپسند است. خدا بر دل هر متكبر جبارى اينچنين مهر مى‌نهد"
        },
        {
            "chapter": 40,
            "verse": 36,
            "text": "فرعون گفت: اى هامان، براى من كوشك بلندى بساز، شايد به آن درها دست يابم"
        },
        {
            "chapter": 40,
            "verse": 37,
            "text": "درهاى آسمانها. و خداى موسى را ببينم، زيرا پندارم كه دروغ مى‌گويد. بدين سان كردار زشت فرعون در نظرش آراسته شد و او از راه باز ماند و چاره‌جويى او جز زيان هيچ نبود"
        },
        {
            "chapter": 40,
            "verse": 38,
            "text": "آن مردى كه ايمان آورده بود گفت: اى قوم من، از پى من بياييد تا به راه صواب هدايتتان كنم"
        },
        {
            "chapter": 40,
            "verse": 39,
            "text": "اى قوم من، اين زندگى دنيا اندك مايه تعيشى است. و آخرت سراى بقاست"
        },
        {
            "chapter": 40,
            "verse": 40,
            "text": "هر كس كار بدى بكند جز همانند عملش كيفر نيابد. و هر كس از مرد و زن كه مؤمن باشد و عمل صالحى به جاى آرد به بهشت داخل شود و بى‌حساب روزى‌اش دهند"
        },
        {
            "chapter": 40,
            "verse": 41,
            "text": "اى قوم من، چيست كه من شما را به رهايى مى‌خوانم و شما مرا به آتش فرا مى‌خوانيد؟"
        },
        {
            "chapter": 40,
            "verse": 42,
            "text": "مرا دعوت مى‌كنيد كه به خدا كافر شوم و چيزى را كه نمى‌شناسم شريك او قرار دهم، حال آنكه من شما را به خداى پيروزمند آمرزنده دعوت مى‌كنم"
        },
        {
            "chapter": 40,
            "verse": 43,
            "text": "بى‌شك آنچه شما مرا به آن دعوت مى‌كنيد ياراى آنش نيست كه در دنيا و آخرت كسى را به سوى خود خواند، حال آنكه بازگشت ما به سوى خداى يكتاست، و گزافكاران در جهنم باشند"
        },
        {
            "chapter": 40,
            "verse": 44,
            "text": "زودا كه آنچه را كه اكنون مى‌گويم به ياد خواهيد آورد. و من كار خويش به خدا واگذار كردم، زيرا او بندگانش را مى‌بيند"
        },
        {
            "chapter": 40,
            "verse": 45,
            "text": "خدا او را از آسيب مكرى كه برايش انديشيده بودند، نگه داشت و آن عذاب ناگوار خاندان فرعون را در ميان گرفت"
        },
        {
            "chapter": 40,
            "verse": 46,
            "text": "آتش. هر صبح و شام بر آن عرضه شوند و روزى كه قيامت برپا شود ندا دهند كه خاندان فرعون را به سخت‌ترين عذابها درآوريد"
        },
        {
            "chapter": 40,
            "verse": 47,
            "text": "و آنگاه در درون آتش با يكديگر به مجادله برخيزند و ناتوانان به گردنكشان گويند كه ما پيروان شما بوديم، آيا مى‌توانيد اندكى از اين آتشى كه نصيب ما شده است بكاهيد؟"
        },
        {
            "chapter": 40,
            "verse": 48,
            "text": "آنان كه سركشى كرده بودند مى‌گويند: همه ما در آتشيم. و خداست كه ميان بندگانش داورى كرده است"
        },
        {
            "chapter": 40,
            "verse": 49,
            "text": "و آنان كه در آتشند به نگهبانان جهنم مى‌گويند: از پروردگارتان بخواهيد تا يك روز از عذاب ما بكاهد"
        },
        {
            "chapter": 40,
            "verse": 50,
            "text": "مى‌گويند: آيا پيامبرانتان با دلايل روشن نزد شما نيامده بودند؟ مى گويند: بلى. مى‌گويند: پس دعا كنيد. و دعاى كافران جز آنكه تباه شود هيچ نخواهد بود"
        },
        {
            "chapter": 40,
            "verse": 51,
            "text": "ما پيامبرانمان و مؤمنان را در زندگى دنيا و در روز قيامت كه شاهدان براى شهادت بر پاى مى‌ايستند، يارى مى‌كنيم"
        },
        {
            "chapter": 40,
            "verse": 52,
            "text": "در روزى كه ستمكاران را پوزش خواستن سود ندهد و نصيب آنها لعنت است و آن سراى بد"
        },
        {
            "chapter": 40,
            "verse": 53,
            "text": "ما به موسى مرتبه هدايت داديم و آن كتاب را به بنى‌اسرائيل ميراث داديم"
        },
        {
            "chapter": 40,
            "verse": 54,
            "text": "كتابى كه خود هدايت است و براى خردمندان اندرز"
        },
        {
            "chapter": 40,
            "verse": 55,
            "text": "صبر كن كه وعده خدا حق است. براى گناهت آمرزش بخواه و هر شامگاه و بامداد، به ستايش پروردگارت تسبيح بگوى"
        },
        {
            "chapter": 40,
            "verse": 56,
            "text": "آنان كه بى‌هيچ حجتى كه از آسمان آمده باشد درباره آيات خدا مجادله مى‌كنند، در دلشان جز هواى بزرگى نيست؛ ولى به آن نخواهند رسيد. پس به خدا پناه ببر كه او شنوا و بيناست"
        },
        {
            "chapter": 40,
            "verse": 57,
            "text": "آفرينش آسمان و زمين از آفرينش مردم بزرگتر است، ولى بيشتر مردم نمى‌دانند"
        },
        {
            "chapter": 40,
            "verse": 58,
            "text": "نابينا و بينا برابر نيستند. نيز آنهايى كه ايمان آورده‌اند و كارهاى شايسته كرده‌اند با زشتكاران يكسان نباشند. چه اندك پند مى‌پذيريد"
        },
        {
            "chapter": 40,
            "verse": 59,
            "text": "قيامت مى‌آيد و در آن ترديدى نيست، ولى بيشتر مردم ايمان نمى‌آورند"
        },
        {
            "chapter": 40,
            "verse": 60,
            "text": "پروردگارتان گفت: بخوانيد مرا تا شما را پاسخ گويم. آنهايى كه از پرستش من سركشى مى‌كنند زودا كه در عين خوارى به جهنم درآيند"
        },
        {
            "chapter": 40,
            "verse": 61,
            "text": "خداست آن كه شب را برايتان پديد آورد تا در آن بياراميد و روز را روشنايى بخشيد. خدا فضل خويش به مردم ارزانى مى‌دارد. ولى بيشتر مردم سپاسگزار نيستند"
        },
        {
            "chapter": 40,
            "verse": 62,
            "text": "اين است خداى يكتا پروردگار شما، آفريدگار هر چيزى. خدايى جز او نيست. پس چگونه از حق منحرفتان مى‌كنند؟"
        },
        {
            "chapter": 40,
            "verse": 63,
            "text": "همچنين، آنان كه آيات خدا را انكار مى‌كنند، از ايمان روى برمى‌گردانند"
        },
        {
            "chapter": 40,
            "verse": 64,
            "text": "خداست كه زمين را قرارگاه شما ساخت و آسمان را چون بنايى بيفراشت. و شما را صورت بخشيد، و صورتهايتان را نيكو ساخت. و از چيزهاى پاكيزه و خوش روزيتان داد. اين است خداى يكتا پروردگار شما. برتر و بزرگوار است خدا آن پروردگار جهانيان"
        },
        {
            "chapter": 40,
            "verse": 65,
            "text": "او زنده است. خدايى جز او نيست. او را بخوانيد در حالى كه دين او را به اخلاص پذيرفته باشيد، كه ستايش از آن خدايى است كه پروردگار جهانيان است"
        },
        {
            "chapter": 40,
            "verse": 66,
            "text": "بگو: مرا نهى كرده‌اند كه چيزهايى را كه سواى خدا مى‌پرستيد پرستش كنم، در حالى كه از جانب پروردگارم براى من دلايلى روشن آمده است. و به من فرمان داده‌اند كه در برابر پروردگار جهانيان تسليم باشم"
        },
        {
            "chapter": 40,
            "verse": 67,
            "text": "اوست آن خدايى كه شما را از خاك، سپس از نطفه، سپس از لخته خونى بيافريده است. آنگاه شما را كه كودكى بوديد از رحم مادر آورد تا به سن جوانى برسيد و پير شويد. بعضى از شما پيش از پيرى بميريد و بعضى به آن زمان معين مى‌رسيد و شايد به عقل دريابيد"
        },
        {
            "chapter": 40,
            "verse": 68,
            "text": "اوست كه زنده مى‌كند و مى‌ميراند. و چون اراده چيزى كند مى‌گويدش: موجود شو. پس موجود مى‌شود"
        },
        {
            "chapter": 40,
            "verse": 69,
            "text": "آيا نديده‌اى آنهايى كه در آيات خدا مجادله مى‌كنند چگونه منحرف مى‌شوند؟"
        },
        {
            "chapter": 40,
            "verse": 70,
            "text": "كسانى كه اين كتاب را دروغ مى‌انگارند و آنچه را كه به وسيله پيامبران فرستاده‌ايم تكذيب مى‌كنند، به زودى خواهند دانست"
        },
        {
            "chapter": 40,
            "verse": 71,
            "text": "آنگاه كه غُلها را به گردنشان اندازند و با زنجيرها بكشندشان،"
        },
        {
            "chapter": 40,
            "verse": 72,
            "text": "در آب جوشان، سپس در آتش، افروخته شوند"
        },
        {
            "chapter": 40,
            "verse": 73,
            "text": "آنگاه به آنها گفته شود: آن شريكان كه براى خدا مى‌پنداشتيد كجا هستيد؟"
        },
        {
            "chapter": 40,
            "verse": 74,
            "text": "مى‌گويند: آنها را از دست داده‌ايم، بلكه پيش از اين چيزى را به خدايى نمى‌خوانده‌ايم. خدا كافران را بدين سان گمراه مى‌كند"
        },
        {
            "chapter": 40,
            "verse": 75,
            "text": "اين بدان سبب است كه به ناحق در زمين شادمانى مى‌كرديد و به ناز مى‌خراميديد"
        },
        {
            "chapter": 40,
            "verse": 76,
            "text": "از درهاى جهنم داخل شويد. همواره در آنجا بمانيد. و جايگاه سركشان چه بد جايگاهى است"
        },
        {
            "chapter": 40,
            "verse": 77,
            "text": "پس صبر كن، البته وعده خدا راست است. يا بعضى از آن چيزها را كه به آنها وعده داده‌ايم به تو نشان مى‌دهيم يا تو را بميرانيم و آنها به نزد ما بازگردانيده شوند"
        },
        {
            "chapter": 40,
            "verse": 78,
            "text": "پيش از تو پيامبرانى فرستاده‌ايم. داستان بعضى را برايت گفته‌ايم و داستانى بعضى را نگفته‌ايم. و هيچ پيامبرى را نرسد كه آيه‌اى بياورد مگر به فرمان خدا. و چون فرمان خدا در رسد به حق داورى گردد و آنان كه بر باطل بوده‌اند -آنجا- زيان خواهند ديد"
        },
        {
            "chapter": 40,
            "verse": 79,
            "text": "خداست كه چارپايان را برايتان آفريد تا بر بعضى سوار شويد و از بعضى بخوريد"
        },
        {
            "chapter": 40,
            "verse": 80,
            "text": "و شما را در آن منافعى است و مى‌توانيد با آنها به حاجاتى كه در نظر داريد برسيد. و بر آنها و بر كشتيها سوار شويد"
        },
        {
            "chapter": 40,
            "verse": 81,
            "text": "آيات خويش را به شما مى‌نماياند. پس كدام يك از آيات خدا را انكار مى‌كنيد؟"
        },
        {
            "chapter": 40,
            "verse": 82,
            "text": "آيا در زمين سير نكرده‌اند تا بنگرند كه عاقبت كسانى كه پيش از آنها مى‌آيسته‌اند چگونه بوده است؟ مردمى كه نيرويشان بيشتر و آثارشان در روى زمين فراوان‌تر بود. پس آن چيزها كه به دست مى آوردند سودشان نبخشيد"
        },
        {
            "chapter": 40,
            "verse": 83,
            "text": "چون پيامبرانشان با دلايل روشن به سويشان آمدند، به دانش خود دلخوش بودند تا آن چيزى كه مسخره‌اش مى‌كردند آنها را در ميان گرفت"
        },
        {
            "chapter": 40,
            "verse": 84,
            "text": "و چون عذاب ما را ديدند، گفتند: به خداى يكتا ايمان آورديم و به آن چيزهايى كه شريك خدا قرار داده بوديم كافر شديم"
        },
        {
            "chapter": 40,
            "verse": 85,
            "text": "اما بدان هنگام كه عذاب ما را ديدند ديگر ايمانشان برايشان سودى نبخشيد. اين سنت خداست در رفتار با بندگانش. و كافران در آن روز زيان كردند"
        },
        {
            "chapter": 41,
            "verse": 1,
            "text": "حا، ميم"
        },
        {
            "chapter": 41,
            "verse": 2,
            "text": "كتابى است كه از جانب آن بخشاينده مهربان نازل شده است"
        },
        {
            "chapter": 41,
            "verse": 3,
            "text": "كتابى است كه آيه‌هايش به وضوح بيان شده، قرآنى است به زبان عربى براى مردمى كه مى‌دانند"
        },
        {
            "chapter": 41,
            "verse": 4,
            "text": "هم مژده‌دهنده است و هم بيم‌دهنده. بيشترشان از آن اعراض كرده‌اند و سخن نمى‌شنوند"
        },
        {
            "chapter": 41,
            "verse": 5,
            "text": "گفتند: دلهاى ما از آنچه ما را بدان دعوت مى‌كنى در پرده است و گوشهامان سنگين است و ميان ما و تو حجابى است. تو به كار خود پرداز و ما نيز به كار خود مى‌پردازيم"
        },
        {
            "chapter": 41,
            "verse": 6,
            "text": "بگو: من انسانى هستم همانند شما. به من وحى شده كه خدايتان خدايى است يكتا. پس بدو روى آوريد و از او آمرزش بخواهيد. و واى بر مشركان"
        },
        {
            "chapter": 41,
            "verse": 7,
            "text": "آنهايى كه زكات نمى‌دهند و به آخرت ايمان ندارند"
        },
        {
            "chapter": 41,
            "verse": 8,
            "text": "آنان را كه ايمان آورده‌اند و كارهاى شايسته مى‌كنند، پاداشى است تمام ناشدنى"
        },
        {
            "chapter": 41,
            "verse": 9,
            "text": "بگو: آيا به كسى كه زمين را در دو روز آفريده است كافر مى‌شويد و براى او همتايان قرار مى‌دهيد؟ اوست پروردگار جهانيان"
        },
        {
            "chapter": 41,
            "verse": 10,
            "text": "بر روى زمين كوه‌ها پديد آورد و آن را پر بركت ساخت و رزق همه را معين كرد، در چهار روز يكسان براى همه سائلان"
        },
        {
            "chapter": 41,
            "verse": 11,
            "text": "سپس به آسمان پرداخت و آن دودى بود. پس به آسمان و زمين گفت: خواه يا ناخواه بياييد. گفتند: فرمانبردار آمديم"
        },
        {
            "chapter": 41,
            "verse": 12,
            "text": "آنگاه هفت آسمان را در دو روز پديد آورد. و در هر آسمانى كارش را به آن وحى كرد. و آسمان فرودين را به چراغهايى بياراستيم و محفوظش داشتيم. اين است تدبير آن پيروزمند دانا"
        },
        {
            "chapter": 41,
            "verse": 13,
            "text": "پس اگر اعراض كردند، بگو: شما را از صاعقه‌اى همانند صاعقه‌اى كه بر عاد و ثمود فرود آمد مى‌ترسانم"
        },
        {
            "chapter": 41,
            "verse": 14,
            "text": "آنگاه كه رسولان پيش و بعد آنها نزدشان آمدند و گفتند كه جز خداى يكتا را مپرستيد، گفتند: اگر پروردگار ما مى‌خواست فرشتگان را از آسمان نازل مى‌كرد. ما به آنچه شما بدان مبعوث شده‌ايد ايمان نمى‌آوريم"
        },
        {
            "chapter": 41,
            "verse": 15,
            "text": "اما قوم عاد، به ناحق در روى زمين گردنكشى كردند و گفتند: چه كسى از ما نيرومندتر است؟ آيا نمى‌ديدند كه خدايى كه آنها را آفريده است از آنها نيرومندتر است كه آيات ما را انكار مى‌كردند؟"
        },
        {
            "chapter": 41,
            "verse": 16,
            "text": "ما نيز بادى سخت و غران در روزهايى شوم بر سرشان فرستاديم تا در دنيا عذاب خوارى را به آنها بچشانيم. و عذاب آخرت خواركننده‌تر است و كسى به ياريشان برنخيزد"
        },
        {
            "chapter": 41,
            "verse": 17,
            "text": "اما قوم ثمود، هدايتشان كرديم. و آنها كورى را از هدايت بيشتر دوست مى‌داشتند. تا آنكه به خاطر اعمالى كه مى‌كردند صاعقه عذاب خواركننده آنها را فروگرفت"
        },
        {
            "chapter": 41,
            "verse": 18,
            "text": "و ما كسانى را كه ايمان آورده بودند و پرهيزگار بودند نجات داديم"
        },
        {
            "chapter": 41,
            "verse": 19,
            "text": "و روزى كه دشمنان خدا را گرد آورند و به صف برانندشان،"
        },
        {
            "chapter": 41,
            "verse": 20,
            "text": "چون به كنار آتش آيند، گوش و چشمها و پوستهاشان به اعمالى كه مرتكب شده‌اند بر ضدشان شهادت دهند"
        },
        {
            "chapter": 41,
            "verse": 21,
            "text": "به پوستهاى خود گويند: چرا بر ضد ما شهادت داديد؟ گويند: آن خدايى كه هر چيزى را به سخن مى‌آورد و شما را نخستين بار بيافريد و به او بازگشت مى‌يابيد، ما را به سخن آورده است"
        },
        {
            "chapter": 41,
            "verse": 22,
            "text": "از اينكه گوش و چشمها و پوستهايتان به زيان شما شهادت دهند چيزى نهان نمى‌داشتيد، بلكه مى‌پنداشتيد كه خدا بر بسيارى از كارهايى كه مى‌كنيد آگاه نيست"
        },
        {
            "chapter": 41,
            "verse": 23,
            "text": "و اين بود گمانى كه به پروردگارتان داشتيد. هلاكتان كرد و در شمار زيان‌كردگان درآمديد"
        },
        {
            "chapter": 41,
            "verse": 24,
            "text": "پس اگر شكيبايى ورزند، جايگاهشان در آتش است، و اگر هم طالب عفو شوند كسى آنها را عفو نكند"
        },
        {
            "chapter": 41,
            "verse": 25,
            "text": "و برايشان همدمانى مقدر كرديم و آنان حال و آينده را در نظرشان بياراستند. و بر آنها نيز همانند پيشينيانشان از جن و انس، عذاب مقرر شد. زيرا زيانكار بودند"
        },
        {
            "chapter": 41,
            "verse": 26,
            "text": "كافران گفتند: به اين قرآن گوش مدهيد و سخن بيهوده بدان بياميزيد، شايد پيروز گرديد"
        },
        {
            "chapter": 41,
            "verse": 27,
            "text": "كافران را عذابى سخت مى‌چشانيم و بدتر از آنچه مى‌كرده‌اند پاداش مى‌دهيم"
        },
        {
            "chapter": 41,
            "verse": 28,
            "text": "اين است كيفر دشمنان خدا: آتش. در درون آن خانه‌اى هميشگى دارند. اين كيفر آنهاست، زيرا آيات ما را انكار مى‌كردند"
        },
        {
            "chapter": 41,
            "verse": 29,
            "text": "كافران گويند: اى پروردگار ما، آن دو تن را از جن و انس كه ما را گمراه كردند به ما بنمايان، تا پاى بر سر آنها نهيم تا از ما فروتر روند"
        },
        {
            "chapter": 41,
            "verse": 30,
            "text": "بر آنان كه گفتند: پروردگار ما اللّه است و پايدارى ورزيدند، فرشتگان فرود مى‌آيند كه مترسيد و غمگين مباشيد، شما را به بهشتى كه به شما وعده داده شده بشارت است"
        },
        {
            "chapter": 41,
            "verse": 31,
            "text": "ما در دنيا دوستدار شما بوديم و نيز در آخرت دوستدار شماييم. در بهشت هر چه دلتان بخواهد و هر چه طلب كنيد برايتان فراهم است"
        },
        {
            "chapter": 41,
            "verse": 32,
            "text": "سفره‌اى است از جانب خداى آمرزنده مهربان"
        },
        {
            "chapter": 41,
            "verse": 33,
            "text": "چه كسى را سخن نيكوتر از سخن آن كه به سوى خدا دعوت مى‌كند و كارهاى شايسته مى‌كند و مى‌گويد البته كه من از مسلمانانم؟"
        },
        {
            "chapter": 41,
            "verse": 34,
            "text": "خوبى و بدى برابر نيستند. همواره به نيكوترين وجهى پاسخ ده، تا كسى كه ميان تو و او دشمنى است چون دوست مهربان تو گردد"
        },
        {
            "chapter": 41,
            "verse": 35,
            "text": "برخوردار نشوند از اين مگر كسانى كه شكيبا باشند و كسانى كه از ايمان بهره‌اى بزرگ داشته باشند"
        },
        {
            "chapter": 41,
            "verse": 36,
            "text": "و اگر از جانب شيطان دستخوش وسوسه‌اى گردى، به خدا پناه ببر، كه او شنوا و داناست"
        },
        {
            "chapter": 41,
            "verse": 37,
            "text": "و از نشانه‌هاى قدرت او شب و روز و آفتاب و ماه است. به آفتاب و ماه سجده مكنيد. به خداى يكتا كه آنها را آفريده است سجده كنيد، اگر او را مى‌پرستيد"
        },
        {
            "chapter": 41,
            "verse": 38,
            "text": "اگر آنان تكبر مى‌ورزند، آنها كه در نزد پروردگار تو هستند بى‌آنكه ملول شوند شب و روز تسبيح او مى‌گويند"
        },
        {
            "chapter": 41,
            "verse": 39,
            "text": "و از آيات قدرت او آنكه تو زمين را خشك مى‌بينى. چون آب بر آن بفرستيم به جنبش آيد و گياه بروياند. آن كس كه آن را زنده مى‌كند زنده‌كننده مردگان است، كه او بر هر چيزى تواناست"
        },
        {
            "chapter": 41,
            "verse": 40,
            "text": "كسانى كه در آيات ما راه باطل پيش مى‌گيرند، بر ما پوشيده نيستند. آيا آن كه به آتش افكنده مى‌شود بهتر است يا آن كه روز قيامت بى‌هيچ وحشتى مى‌آيد؟ هر چه مى‌خواهيد بكنيد، او به كارهايتان بيناست"
        },
        {
            "chapter": 41,
            "verse": 41,
            "text": "به كيفر خويش رسند آنان كه به قرآن كه براى هدايتشان آمده است ايمان نمى‌آورند، حال آنكه كتابى ارجمند است"
        },
        {
            "chapter": 41,
            "verse": 42,
            "text": "نه از پيش روى باطل بدو راه يابد و نه از پس. نازل شده از جانب خداوندى حكيم و ستودنى است"
        },
        {
            "chapter": 41,
            "verse": 43,
            "text": "هر چه درباره تو مى‌گويند درباره پيامبران پيش از تو نيز گفته‌اند. هر آينه پروردگار تو هم آمرزنده است و هم صاحب عقوبتى است دردآور"
        },
        {
            "chapter": 41,
            "verse": 44,
            "text": "اگر قرآن را به زبان عجم مى‌فرستاديم، مى‌گفتند: چرا آياتش به روشنى بيان نشده است؟ كتابى به زبان عجم و پيامبرى عرب؟ بگو: اين كتاب براى آنها كه ايمان آورده‌اند هدايت و شفاست و آنها كه ايمان نياورده‌اند گوشهاشان سنگين است، و چشمانشان كور است، چنانند كه گويى آنها را از جايى دور ندا مى‌دهند"
        },
        {
            "chapter": 41,
            "verse": 45,
            "text": "موسى را كتاب داديم، اما در آن اختلاف كردند. و اگر نبود آن سخنى كه پروردگارت از پيش گفته بود، ميانشان كار به پايان مى‌آمد. و البته هنوز به سختى در ترديدند"
        },
        {
            "chapter": 41,
            "verse": 46,
            "text": "هر كس كه كارى شايسته كند، به سود خود اوست و هر كه بد كند به زيان اوست. و پروردگار تو به بندگان ستم روا نمى‌دارد"
        }
    ]
}
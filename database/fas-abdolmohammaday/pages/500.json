{
    "pages": [
        {
            "chapter": 45,
            "verse": 14,
            "text": "به كسانى كه ايمان آورده‌اند، بگو: از خطاى كسانى كه به روزهاى خدا باور ندارند درگذريد، تا خود، آن مردم را به جزاى اعمالى كه مرتكب شده‌اند پاداش دهد"
        },
        {
            "chapter": 45,
            "verse": 15,
            "text": "هر كس كار شايسته‌اى كند، به سود خود اوست؛ و هر كس مرتكب كار بدى شود، به زيان اوست. سپس همه به سوى پروردگارتان بازگردانده مى‌شويد"
        },
        {
            "chapter": 45,
            "verse": 16,
            "text": "ما به بنى‌اسرائيل كتاب و علم داورى و نبوت عطا كرديم و از چيزهاى پاكيزه و خوش روزيشان كرديم. و بر جهانيان برتريشان داديم"
        },
        {
            "chapter": 45,
            "verse": 17,
            "text": "و آنها را در باره آن امر دلايلى روشن داديم. و در آن از روى حسد و كينه اختلاف نكردند، مگر آنگاه كه دانش يافتند. خدا در روز قيامت در آنچه اختلاف مى‌كردند داورى خواهد كرد"
        },
        {
            "chapter": 45,
            "verse": 18,
            "text": "پس تو را به راه دين انداختيم. از آن راه برو، و از پى خواهش نادانان مرو"
        },
        {
            "chapter": 45,
            "verse": 19,
            "text": "اينان تو را هيچ از خدا بى‌نياز نمى‌كنند و ظالمان دوستداران يكديگرند، و خدا دوستدار پرهيزگاران است"
        },
        {
            "chapter": 45,
            "verse": 20,
            "text": "اين قرآن مايه بصيرت مردم و هدايت و رحمتى است براى اهل يقين"
        },
        {
            "chapter": 45,
            "verse": 21,
            "text": "آيا آنان كه مرتكب بديها مى‌شوند مى‌پندارند كه در شمار كسانى كه ايمان آورده‌اند و كارهاى شايسته كرده‌اند قرارشان مى‌دهيم؟ و آيا زندگى و مرگشان يكسان است؟ چه بد داورى مى‌كنند"
        },
        {
            "chapter": 45,
            "verse": 22,
            "text": "و خدا آسمانها و زمين را به حق بيافريد تا هر كسى را برابر كارى كه كرده است پاداش دهد و به آنها ستم نشود"
        }
    ]
}
{
    "pages": [
        {
            "chapter": 45,
            "verse": 33,
            "text": "اعمال زشتشان در برابرشان آشكار شد و آن چيزى كه مسخره‌اش مى‌كردند گرد بر گردشان را بگرفت"
        },
        {
            "chapter": 45,
            "verse": 34,
            "text": "به آنها گفته شود: امروز فراموشتان مى‌كنيم، همچنان كه شما ديدار چنين روزتان را فراموش كرده بوديد. جايگاهتان در آتش است و شما را هيچ ياورى نيست"
        },
        {
            "chapter": 45,
            "verse": 35,
            "text": "و اين به كيفر آن است كه آيات خدا را به مسخره مى‌گرفتيد و زندگى دنيوى شما را بفريفت. پس امروز از اين آتش كسى بيرونشان نبرد و كسى عذرشان را نپذيرد"
        },
        {
            "chapter": 45,
            "verse": 36,
            "text": "ستايش از آنِ خداست، پروردگار آسمانها و پروردگار زمين و پروردگار جهانيان"
        },
        {
            "chapter": 45,
            "verse": 37,
            "text": "بزرگوارى در آسمانها و زمين خاص اوست، و اوست پيروزمند و حكيم"
        },
        {
            "chapter": 46,
            "verse": 1,
            "text": "حا، ميم"
        },
        {
            "chapter": 46,
            "verse": 2,
            "text": "نازل شدن اين كتاب از جانب خداى پيروزمند و حكيم است"
        },
        {
            "chapter": 46,
            "verse": 3,
            "text": "ما آسمانها و زمين و آنچه را كه در ميان آن دوست جز به حق و در مدتى معين نيافريده‌ايم. و كافران از آنچه بيمشان مى‌دهند اعراض مى‌كنند"
        },
        {
            "chapter": 46,
            "verse": 4,
            "text": "بگو: از آنهايى كه جُز اللّه به خدايى مى‌خوانيد خبر دهيد. به من نشان دهيد كه از اين زمين چه چيز را آفريده‌اند؟ يا در خلقت آسمانها شركت داشته‌اند؟ اگر راست مى‌گوييد، براى من كتابى كه پيش از اين قرآن آمده باشد يا اگر دانشى از پيشينيان مانده است، بياوريد"
        },
        {
            "chapter": 46,
            "verse": 5,
            "text": "و كيست گمراه‌تر از آن كه به جز اللّه چيزى را به خدايى مى‌خواند كه تا روز قيامت به او جواب نمى‌دهد، كه بتان از دعاى بت پرستان بى‌خبرند"
        }
    ]
}
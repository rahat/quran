{
    "pages": [
        {
            "chapter": 30,
            "verse": 16,
            "text": "و اما آنهايى كه كافر شده‌اند و آيات ما را تكذيب مى‌كنند و ديدار آخرت را دروغ مى‌انگارند، همه را در عذاب حاضر آرند"
        },
        {
            "chapter": 30,
            "verse": 17,
            "text": "خدا را بستاييد بدان هنگام كه به شب درمى‌آييد و بدان هنگام كه به صبح درمى‌آييد"
        },
        {
            "chapter": 30,
            "verse": 18,
            "text": "سپاس او راست در آسمانها و زمين، به هنگام شب و به هنگامى كه به نيمروز مى‌رسيد"
        },
        {
            "chapter": 30,
            "verse": 19,
            "text": "زنده را از مرده بيرون آرد و مرده را از زنده. و زمين را پس از مُردنش زنده مى‌سازد و شما نيز اين چنين از گورها بيرون شويد"
        },
        {
            "chapter": 30,
            "verse": 20,
            "text": "از نشانه‌هاى قدرت اوست كه شما را از خاك بيافريد تا انسان شديد و به هر سو پراكنده گشتيد"
        },
        {
            "chapter": 30,
            "verse": 21,
            "text": "و از نشانه‌هاى قدرت اوست كه برايتان از جنس خودتان همسرانى آفريد. تا به ايشان آرامش يابيد، و ميان شما دوستى و مهربانى نهاد. در اين عبرتهايى است براى مردمى كه تفكر مى‌كنند"
        },
        {
            "chapter": 30,
            "verse": 22,
            "text": "و از نشانه‌هاى قدرت اوست آفرينش آسمانها و زمين، و اختلاف زبانها و رنگهايتان. در اين عبرتهايى است براى دانايان"
        },
        {
            "chapter": 30,
            "verse": 23,
            "text": "و از نشانه‌هاى قدرت او خوابيدن شماست در شب و روز و به طلب روزى برخاستن شماست. در اين عبرتهايى است براى مردمى كه مى‌شنوند"
        },
        {
            "chapter": 30,
            "verse": 24,
            "text": "و از نشانه‌هاى قدرت اوست كه برق را به قصد بيم و اميد، به شما مى‌نماياند. و از آسمان باران مى‌فرستد تا زمين مرده را بدان زنده سازد. در اين عبرتهايى است براى كسانى كه به عقل درمى‌يابند"
        }
    ]
}
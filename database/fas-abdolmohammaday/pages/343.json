{
    "pages": [
        {
            "chapter": 23,
            "verse": 18,
            "text": "و از آسمان به اندازه نياز آب فرستاديم و آن را در زمين جاى داديم و ما بر نابودكردنش توانا هستيم"
        },
        {
            "chapter": 23,
            "verse": 19,
            "text": "با آن آب برايتان بوستانهايى از خرما و انگور پديد آورديم. شما را در آن باغها ميوه‌هاى بسيارى است كه از آنها مى‌خوريد"
        },
        {
            "chapter": 23,
            "verse": 20,
            "text": "و درختى است كه در طور سينا مى‌رويد. روغن مى‌دهد و آن روغن براى خورندگان، نان خورشى است"
        },
        {
            "chapter": 23,
            "verse": 21,
            "text": "شما را در چارپايان عبرتى است. از شيرى كه در شكمشان هست سيرابتان مى‌كنيم و از آنها سودهاى بسيار مى‌بريد و از آنها مى‌خوريد"
        },
        {
            "chapter": 23,
            "verse": 22,
            "text": "و بر آنها و بر كشتيها سوار مى‌شويد"
        },
        {
            "chapter": 23,
            "verse": 23,
            "text": "هر آينه نوح را بر قومش فرستاديم. گفت: اى قوم من، خداى يكتا را بپرستيد. شما را خداوندى جز او نيست. آيا پروا نمى‌كنيد؟"
        },
        {
            "chapter": 23,
            "verse": 24,
            "text": "مهتران قومش كه كافر بودند، گفتند: اين مرد انسانى است همانند شما، مى‌خواهد بر شما برترى جويد. اگر خدا مى‌خواست فرشتگانى را مى‌فرستاد. ما هرگز چنين چيزى در روزگار نياكانمان نشنيده‌ايم"
        },
        {
            "chapter": 23,
            "verse": 25,
            "text": "او مرد ديوانه‌اى بيش نيست. يكچند بر او صبر كنيد"
        },
        {
            "chapter": 23,
            "verse": 26,
            "text": "گفت: اى پروردگار من، اكنون كه مرا تكذيب مى‌كنند، ياريم كن"
        },
        {
            "chapter": 23,
            "verse": 27,
            "text": "به او وحى كرديم كه كشتى را در حضور ما و به الهام ما بساز. و چون فرمان ما در رسيد و آب از تنور بيرون زد از هر جنسى دو تا و نيز كسان خود را به آن ببر. مگر آن كس كه پيش از اين در باره او سخن رفته است. و در باره ستمكاران با من سخن مگوى كه آنها همه غرقه‌شدگانند"
        }
    ]
}
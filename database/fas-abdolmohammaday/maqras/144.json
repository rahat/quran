{
    "maqras": [
        {
            "chapter": 25,
            "verse": 1,
            "text": "بزرگ است و بزرگوار آن كس كه اين فرقان را بر بنده خود نازل كرد، تا جهانيان را بيم‌دهنده‌اى باشد"
        },
        {
            "chapter": 25,
            "verse": 2,
            "text": "آن كس كه از آن اوست فرمانروايى آسمانها و زمين، و فرزندى نگرفته است، و او را شريكى در فرمانروايى نيست، و هر چيز را بيافريده است، و آن را به اندازه آفريده است"
        },
        {
            "chapter": 25,
            "verse": 3,
            "text": "سواى او خدايانى ديگر گرفتند كه هيچ چيز نمى‌آفرينند و خود مخلوقند. نه مالك زيان خود هستند و نه سود خود، و مالك مرگ و زندگى و رستاخيز نيستند"
        },
        {
            "chapter": 25,
            "verse": 4,
            "text": "و كافران گفتند كه اين جز دروغى كه خود بافته است و گروهى ديگر او را بر آن يارى داده‌اند، هيچ نيست. حقا آنچه مى‌گويند ستم و باطل است"
        },
        {
            "chapter": 25,
            "verse": 5,
            "text": "و گفتند: اين اساطير پيشينيان است كه هر صبح و شام بر او املا مى‌شود و او مى‌نويسدش"
        },
        {
            "chapter": 25,
            "verse": 6,
            "text": "بگو: اين كتاب را كسى نازل كرده است كه نهان آسمانها و زمين را مى‌داند و آمرزنده و مهربان است"
        },
        {
            "chapter": 25,
            "verse": 7,
            "text": "گفتند: چيست اين پيامبر را كه غذا مى‌خورد و در بازارها راه مى‌رود؟ چرا فرشته‌اى بر او فرود نمى‌آيد تا با او بيم‌دهنده باشد؟"
        },
        {
            "chapter": 25,
            "verse": 8,
            "text": "چرا از آسمان گنجى برايش افكنده نشود؟ چرا او را باغى نيست كه از آن بخورد؟ و ستمكاران گفتند: شما از مرد جادوشده‌اى پيروى مى‌كنيد"
        },
        {
            "chapter": 25,
            "verse": 9,
            "text": "بنگر كه چگونه برايت داستانها مى‌آورند. گمراه شده‌اند و توان راه‌يافتنشان نيست"
        },
        {
            "chapter": 25,
            "verse": 10,
            "text": "بزرگ و بزرگوار است آن كس كه اگر خواهد بهتر از آن به تو ارزانى دارد: باغهايى كه در آنها نهرها جارى باشد و برايت قصرها پديد آورد"
        },
        {
            "chapter": 25,
            "verse": 11,
            "text": "بلكه اينان قيامت را دروغ انگارند. و ما براى كسانى كه قيامت را دروغ انگارند آتش سوزان آماده كرده‌ايم؛"
        },
        {
            "chapter": 25,
            "verse": 12,
            "text": "كه چون از راه دور ببيندشان جوشش و خروشش را بشنوند؛"
        },
        {
            "chapter": 25,
            "verse": 13,
            "text": "و چون دستها بر گردن بسته، در تنگنايى از آن افتند، به دعا مرگ خويش مى‌خواهند"
        },
        {
            "chapter": 25,
            "verse": 14,
            "text": "امروز نه يك بار مرگ خويش خواهيد، مرگ خويش فراوان خواهيد"
        },
        {
            "chapter": 25,
            "verse": 15,
            "text": "بگو: آيا اين بهتر است يا آن بهشت جاويدان كه به پرهيزگاران وعده شده است، كه پاداش و سرانجام آنان خواهد بود"
        },
        {
            "chapter": 25,
            "verse": 16,
            "text": "تا ابد هر چه بخواهند در آنجا هست. وعده‌اى است كه انجام دادن آن از پروردگارت خواسته آمده است"
        },
        {
            "chapter": 25,
            "verse": 17,
            "text": "روزى كه آنان را با چيزهايى كه سواى خداى يكتا مى‌پرستيدند به محشر گرد آورد و سپس پرسد: آيا شما اين بندگان مرا گمراه مى‌كرديد، يا آنها خود راه را گم كرده بودند؟"
        },
        {
            "chapter": 25,
            "verse": 18,
            "text": "گويند: منزهى تو. ما را سزاوار نبوده است كه جز تو كسى را به يارى گيريم. تو خود آنها و پدرانشان را برخوردار ساختى، چنان كه ياد تو را فراموش كردند و مردمى شدند به هلاكت افتاده"
        },
        {
            "chapter": 25,
            "verse": 19,
            "text": "اينان آنچه را مى‌گفتيد دروغ مى‌خواندند و اكنون نتوانيد عذابى را از خود دور سازيد يا خويشتن را يارى دهيد. و هر كس از شما كه ستم كند عذابى بزرگش مى‌چشانيم"
        },
        {
            "chapter": 25,
            "verse": 20,
            "text": "پيش از تو پيامبرانى نفرستاده‌ايم جز آنكه طعام مى‌خوردند و در بازارها راه مى‌رفتند. و شما را وسيله آزمايش يكديگر قرار داديم. آيا صبر توانيد كرد؟ و پروردگار تو بيناست"
        }
    ]
}
{
    "rukus": [
        {
            "chapter": 30,
            "verse": 28,
            "text": "براى شما از خودتان مثَلى مى‌آورد: مگر بندگانتان در آنچه به شما روزى داده‌ايم با شما شريك هستند تا در مال با شما برابر باشند و همچنان كه شما آزادان از يكديگر مى‌ترسيد از آنها هم بيمناك باشيد؟ آيات را براى مردمى كه تعقل مى‌كنند اين سان تفصيل مى‌دهيم"
        },
        {
            "chapter": 30,
            "verse": 29,
            "text": "آرى، ستمكاران بى هيچ دانشى از هواى نفس خود پيروى كرده‌اند. آن را كه خدا گمراه كرده است چه كسى هدايت مى‌كند؟ آنها را هيچ ياورى نيست"
        },
        {
            "chapter": 30,
            "verse": 30,
            "text": "به يكتاپرستى روى به دين آور. فطرتى است كه خدا همه را بدان فطرت بيافريده است و در آفرينش خدا تغييرى نيست. دين پاك و پايدار اين است. ولى بيشتر مردم نمى‌دانند"
        },
        {
            "chapter": 30,
            "verse": 31,
            "text": "به او بازگرديد، و از او بترسيد، و نماز بگزاريد و از مشركان مباشيد"
        },
        {
            "chapter": 30,
            "verse": 32,
            "text": "از آنان مباشيد كه دين خود را پاره‌پاره كردند و فرقه‌فرقه شدند و هر فرقه‌اى به هر چه داشت دلخوش بود"
        },
        {
            "chapter": 30,
            "verse": 33,
            "text": "چون بر آدميان زيانى رسد، پروردگارشان را بخوانند و به درگاه او توبه كنند؛ و چون رحمت خويش به آنها بچشاند، گروهى را بينى كه به پروردگارشان شرك مى‌آورند"
        },
        {
            "chapter": 30,
            "verse": 34,
            "text": "پس نعمتى را كه به آنها داده‌ايم كفران كنند. اكنون متمتع شويد، زودا كه خواهيد دانست"
        },
        {
            "chapter": 30,
            "verse": 35,
            "text": "آيا برايشان دليلى نازل كرديم تا از چيزى كه با خدا شريك مى‌سازند سخن گفته باشد؟"
        },
        {
            "chapter": 30,
            "verse": 36,
            "text": "چون به مردم رحمتى بچشانيم، شادمان مى‌شوند؛ و چون به سبب كارهايى كه كرده‌اند رنجى به آنها رسد، ناگهان نوميد مى‌گردند"
        },
        {
            "chapter": 30,
            "verse": 37,
            "text": "آيا نمى‌بينند كه خدا روزى هر كس را كه بخواهد فراوان مى‌كند يا او را تنگ روزى مى‌سازد؟ در اين عبرتهايى است براى مردمى كه ايمان مى‌آورند"
        },
        {
            "chapter": 30,
            "verse": 38,
            "text": "حق خويشاوند و مسكين و در راه مانده را ادا كن. اين بهتر است براى كسانى كه خشنودى خدا را مى‌جويند و ايشان رستگارانند"
        },
        {
            "chapter": 30,
            "verse": 39,
            "text": "مالى كه به ربا مى‌دهيد تا در اموال مردم افزون شود، نزد خدا هيچ افزون نمى‌شود؛ و مالى كه براى خشنودى خدا از بابت زكات مى‌پردازيد، كسانى كه چنين كنند پاداش مضاعف دارند"
        },
        {
            "chapter": 30,
            "verse": 40,
            "text": "خداست آن كه شما را بيافريد، سپس روزى داد، سپس مى‌ميراند، سپس زنده مى‌كند. آيا كسانى كه شريك خدا مى‌سازيد، هيچ از اين كارها توانند؟ منزه است او و از هر چه برايش شريك مى‌آورند برتر است"
        }
    ]
}
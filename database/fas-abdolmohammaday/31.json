{
    "chapter": [
        {
            "chapter": 31,
            "verse": 1,
            "text": "الف. لام. ميم"
        },
        {
            "chapter": 31,
            "verse": 2,
            "text": "اينها آيه‌هاى كتاب حكمت‌آميز است"
        },
        {
            "chapter": 31,
            "verse": 3,
            "text": "نيكوكاران را هدايت و رحمتى است"
        },
        {
            "chapter": 31,
            "verse": 4,
            "text": "آنان كه نماز مى‌گزارند و زكات مى‌دهند و به آخرت يقين دارند"
        },
        {
            "chapter": 31,
            "verse": 5,
            "text": "اينان از جانب پروردگارشان هدايت يافته‌اند و اينان رستگارانند"
        },
        {
            "chapter": 31,
            "verse": 6,
            "text": "بعضى از مردم خريدار سخنان بيهوده‌اند، تا به نادانى مردم را از راه خدا گمراه كنند و قرآن را به مسخره مى‌گيرند. نصيب اينان عذابى است خوار كننده"
        },
        {
            "chapter": 31,
            "verse": 7,
            "text": "و چون آيات ما بر آنها خوانده شود، با خودپسندى روى برگردانند، چنان كه گويى نشنيده‌اند. يا همانند كسى كه گوشهايش سنگين شده باشد. او را به عذابى دردآور بشارت ده"
        },
        {
            "chapter": 31,
            "verse": 8,
            "text": "نصيب آنان كه ايمان آورده‌اند و كارهاى شايسته كرده‌اند، باغهاى پر نعمت بهشت است"
        },
        {
            "chapter": 31,
            "verse": 9,
            "text": "در آنجا جاويدانند، وعده خدا راست است. او پيروزمند و حكيم است"
        },
        {
            "chapter": 31,
            "verse": 10,
            "text": "آسمانها را بى‌هيچ ستونى كه ببينيد بيافريد و بر روى زمين كوه‌ها را بيفكند تا نلرزاندتان و از هرگونه جنبنده‌اى در آن بپراكند. و از آسمان آب فرستاديم و در زمين هرگونه گياه نيكويى رويانيديم"
        },
        {
            "chapter": 31,
            "verse": 11,
            "text": "اين آفرينش خداست. پس به من بنمايانيد آنها كه غير او هستند چه آفريده‌اند. بلكه ظالمان در گمراهى آشكارى هستند"
        },
        {
            "chapter": 31,
            "verse": 12,
            "text": "هر آينه به لقمان حكمت داديم و گفتيم: خدا را سپاس گوى، زيرا هر كه سپاس گويد به سود خود سپاس گفته، و هر كه ناسپاسى كند خدا بى‌نياز و ستودنى است"
        },
        {
            "chapter": 31,
            "verse": 13,
            "text": "و لقمان به پسرش گفت -و او را پند مى‌داد- كه: اى پسرك من، به خدا شرك مياور، زيرا شرك ستمى است بزرگ"
        },
        {
            "chapter": 31,
            "verse": 14,
            "text": "آدمى را درباره پدر و مادرش سفارش كرديم. مادرش به او حامله شد و هر روز ناتوانتر مى‌شد و پس از دو سال از شيرش باز گرفت. و سفارش كرديم كه: مرا و پدر و مادرت را شكر گوى كه سرانجام تو نزد من است،"
        },
        {
            "chapter": 31,
            "verse": 15,
            "text": "اگر آن دو به كوشش از تو بخواهند تا چيزى را كه نمى‌دانى چيست با من شريك گردانى اطاعتشان مكن. در آنها با آنها به وجهى پسنديده زندگى كن و خود، راه كسانى را كه به درگاه من باز مى‌گردند در پيش گير. بازگشت همه شما به سوى من است و من از كارهايى كه مى‌كرده‌ايد آگاهتان مى‌كنم"
        },
        {
            "chapter": 31,
            "verse": 16,
            "text": "اى پسرك من، اگر عمل به قدر يك دانه خردل در درون صخره‌اى يا در آسمانها يا در زمين باشد، خدا به حسابش مى‌آورد، كه او ريزبين و آگاه است"
        },
        {
            "chapter": 31,
            "verse": 17,
            "text": "اى پسرك من، نماز بگزار، و امر به معروف و نهى از منكر كن و بر هر چه بر تو رسد صبر كن كه اين از كارهايى است كه نبايد سهلش انگاشت"
        },
        {
            "chapter": 31,
            "verse": 18,
            "text": "به تكبر از مردم روى مگردان و به خودپسندى بر زمين راه مرو، زيرا خدا هيچ به نازخرامنده فخرفروشى را دوست ندارد"
        },
        {
            "chapter": 31,
            "verse": 19,
            "text": "در رفتارت راه ميانه را برگزين و آوازت را فرود آر، زيرا ناخوش‌ترين بانگها بانگ خران است"
        },
        {
            "chapter": 31,
            "verse": 20,
            "text": "آيا نديده‌ايد كه خدا هر چه را كه در آسمانها و زمين است رام شما كرده است و نعمتهاى خود را چه آشكار و چه پنهان به تمامى بر شما ارزانى داشته؟ و پاره‌اى از مردم بى‌هيچ دانشى يا راهنمايى و كتاب روشنى، درباره خدا جدال مى‌كنند"
        },
        {
            "chapter": 31,
            "verse": 21,
            "text": "و چون به آنها بگويند: از آنچه خدا نازل كرده است متابعت كنيد؛ گويند: نه، ما از آيينى كه پدران خود را بر آن يافته‌ايم متابعت مى‌كنيم. اگر چه شيطان به عذاب آتششان فراخوانده باشد"
        },
        {
            "chapter": 31,
            "verse": 22,
            "text": "هر كه روى خويش به خدا كند و نيكوكار باشد هرآينه به دستگيره استوارى چنگ زده است، و پايان همه كارها به سوى خداست"
        },
        {
            "chapter": 31,
            "verse": 23,
            "text": "آن كس كه كافر شده است كفرش تو را غمگين نسازد. بازگشتشان نزد ماست. پس به كارهايى كه كرده‌اند آگاهشان مى‌كنيم. زيرا خدا به آنچه در دلها مى‌گذرد آگاه است"
        },
        {
            "chapter": 31,
            "verse": 24,
            "text": "اندكى كاميابشان مى‌سازيم، سپس به بيچارگى به عذاب سختشان مى‌كشانيم"
        },
        {
            "chapter": 31,
            "verse": 25,
            "text": "اگر از آنها بپرسى: چه كسى آسمانها و زمين را آفريده است؟ خواهند گفت: خدا. بگو: سپاس خدا را. بلكه بيشترشان نادانند"
        },
        {
            "chapter": 31,
            "verse": 26,
            "text": "از آن خداست آنچه در آسمانها و زمين است و خدا بى‌نياز و ستودنى است"
        },
        {
            "chapter": 31,
            "verse": 27,
            "text": "و اگر همه درختان روى زمين قلم شوند و دريا مركب و هفت درياى ديگر به مددش بيايد، سخنان خدا پايان نمى‌يابد. و خدا پيروزمند و حكيم است"
        },
        {
            "chapter": 31,
            "verse": 28,
            "text": "آفرينش همه شما و باز زنده كردنتان تنها همانند زنده كردن يك تن است. هرآينه خدا شنوا و بيناست"
        },
        {
            "chapter": 31,
            "verse": 29,
            "text": "آيا نديده‌اى كه خدا از شب مى‌كاهد و به روز مى‌افزايد و از روز مى‌كاهد و به شب مى‌افزايد و آفتاب و ماه را رام خود ساخت كه هر يك تا زمانى معين در حركت است؟ و خدا به كارهايى كه مى‌كنيد آگاه است"
        },
        {
            "chapter": 31,
            "verse": 30,
            "text": "اين بدان سبب است كه خداى يكتا حق است و هر چه به جز او مى‌خوانند باطل است و خداست بلندمرتبه و بزرگوار"
        },
        {
            "chapter": 31,
            "verse": 31,
            "text": "آيا نديده‌اى كه كشتى به نعمت خدا در دريا روان مى‌شود تا خدا پاره‌اى از آيات قدرت خود را به شما بنماياند؟ در اين، براى مردم شكيباى سپاسگزار عبرتهاست"
        },
        {
            "chapter": 31,
            "verse": 32,
            "text": "و چون موجهاى عظيم همانند ابرها آنها را فرو پوشد، خدا را از روى اخلاص در دين بخوانند. و چون نجاتشان دهد و به خشكى برد، برخى به عهد خويش وفا كنند. و جز غداران كافرنعمت، آيات ما را انكار نكنند"
        },
        {
            "chapter": 31,
            "verse": 33,
            "text": "اى مردم، از پروردگارتان بترسيد و از روزى كه هيچ پدرى كيفر فرزند را به عهده نگيرد و هيچ فرزندى كيفر پدر را عهده‌دار نشود پروا كنيد. وعده خدا حق است. زندگى دنيا فريبتان ندهد و نيز شيطان فريبكار به كرم خدا مغرورتان نسازد"
        },
        {
            "chapter": 31,
            "verse": 34,
            "text": "خداست كه مى‌داند كه قيامت چه وقت مى‌آيد. اوست كه باران مى‌باراند و از آنچه در رحمهاست آگاه است. و هيچ كس نمى‌داند كه فردا چه چيز به دست خواهد آورد و كسى نمى‌داند كه در كدام زمين خواهد مرد. خدا دانا و آگاه است"
        }
    ]
}
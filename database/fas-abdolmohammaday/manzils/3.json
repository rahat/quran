{
    "manzils": [
        {
            "chapter": 10,
            "verse": 1,
            "text": "الف، لام، را. اين است آيات كتاب به حكمت آميخته"
        },
        {
            "chapter": 10,
            "verse": 2,
            "text": "آيا مردم در شگفتند از اينكه به مردى از خودشان وحى كرديم كه مردم را بترسان و مؤمنان را بشارت ده كه در نزد پروردگارشان پايگاهى رفيع دارند؟ كافران گفتند كه اين مرد آشكارا جادوگرى است"
        },
        {
            "chapter": 10,
            "verse": 3,
            "text": "پروردگار شما اللّه است كه آسمانها و زمين را در شش روز بيافريد؛ سپس به عرش پرداخت؛ ترتيب كارها را از روى تدبير بداد. جز به رخصت او شفاعت‌كننده‌اى نباشد. اين است اللّه پروردگار شما. او را بپرستيد. چرا پند نمى‌گيريد؟"
        },
        {
            "chapter": 10,
            "verse": 4,
            "text": "بازگشت همه شما به اوست. اين به يقين وعده خداست. او مخلوقات را بيافريند. آنگاه آنان را به سوى خود بازگرداند، تا كسانى را كه ايمان آورده و كار شايسته كرده‌اند از روى عدل پاداش دهد. و كافران را به جزاى كفرشان شرابى است از آب جوشان و عذابى است دردآور"
        },
        {
            "chapter": 10,
            "verse": 5,
            "text": "اوست آن كه خورشيد را فروغ بخشيد و ماه را منور ساخت و برايش منازلى معين كرد تا از شمار سالها و حساب آگاه شويد. خدا همه اينها را جز به حق نيافريد و آيات را براى مردمى كه مى‌دانند به تفصيل بيان مى‌كند"
        },
        {
            "chapter": 10,
            "verse": 6,
            "text": "درآمد و شد شب و روز و آنچه خدا در آسمانها و زمين آفريده است براى پرهيزگاران عبرتهاست"
        },
        {
            "chapter": 10,
            "verse": 7,
            "text": "كسانى كه به ديدار ما اميد ندارند و به زندگى دنيوى خشنود شده و بدان آرامش يافته‌اند، و آنان كه از آيات ما بى‌خبرند،"
        },
        {
            "chapter": 10,
            "verse": 8,
            "text": "به كيفر كارهايى كه مى‌كرده‌اند، جايگاهشان جهنم است"
        },
        {
            "chapter": 10,
            "verse": 9,
            "text": "آنان را كه ايمان آورده‌اند و كارهاى شايسته كرده‌اند پروردگارشان به سبب ايمانشان به بهشتهايى پر نعمت كه نهرهاى آب در زير پايشان جارى است هدايت مى‌كند"
        },
        {
            "chapter": 10,
            "verse": 10,
            "text": "در آنجا دعايشان اين است: بار خدايا تو منزهى. و به هنگام درود، سلام مى‌گويند. و پايان دعايشان اين است: سپاس خداى را، آن پروردگار جهانيان"
        },
        {
            "chapter": 10,
            "verse": 11,
            "text": "اگر با همان شتاب كه مردم براى خود خير مى‌طلبند خدا برايشان شر مى‌طلبيد، مرگشان فرا رسيده بود. پس آنان را كه به ديدار ما اميد ندارند، وامى‌گذاريم تا در گمراهى خويش سرگردان بمانند"
        },
        {
            "chapter": 10,
            "verse": 12,
            "text": "چون به آدمى گزندى رسد، چه بر پهلو خفته باشد و چه نشسته يا ايستاده ما را به دعا مى‌خواند. و چون آن گزند را از او دور سازيم، چنان مى‌گذرد كه گويى ما را براى دفع آن گزندى كه به او رسيده بود هرگز نخوانده است. اعمال اسرافكاران اينچنين در نظرشان آراسته شده است"
        },
        {
            "chapter": 10,
            "verse": 13,
            "text": "و ما مردمى را كه پيش از شما بودند چون ستم كردند و به پيامبرانشان كه با دلايل روشن سوى ايشان آمده بودند ايمان نمى‌آوردند، هلاك كرديم. مردم تبهكار را اينچنين كيفر مى‌دهيم"
        },
        {
            "chapter": 10,
            "verse": 14,
            "text": "آنگاه شما را در روى زمين جانشين آنها گردانيديم تا بنگريم كه چگونه عمل مى‌كنيد"
        },
        {
            "chapter": 10,
            "verse": 15,
            "text": "چون آيات روشن ما بر آنان تلاوت شد، آنها كه به ديدار ما اميد ندارند گفتند: قرآنى جز اين قرآن بياور يا دگرگونش كن. بگو: مرا نرسد كه آن را از سوى خود دگرگون كنم. هر چه به من وحى مى‌شود پيرو همان هستم. مى‌ترسم كه اگر به پروردگارم عاصى شوم به عذاب آن روز بزرگ گرفتار آيم"
        },
        {
            "chapter": 10,
            "verse": 16,
            "text": "بگو: اگر خدا مى‌خواست من آن را بر شما تلاوت نمى‌كردم و شما را از آن آگاه نمى‌ساختم. و پيش از اين در ميان شما عمرى زيسته‌ام. چرا به عقل در نمى‌يابيد؟"
        },
        {
            "chapter": 10,
            "verse": 17,
            "text": "كيست ستمكارتر از آن كه بر خدا دروغ مى‌بندد، يا آيات او را دروغ مى‌انگارد؟ هر آينه مجرمان رستگار نشوند"
        },
        {
            "chapter": 10,
            "verse": 18,
            "text": "سواى خدا چيزهايى را مى‌پرستند كه نه سودشان مى‌رساند نه زيان. و مى‌گويند: اينها شفيعان ما در نزد خدايند. بگو: آيا به خدا از چيزى خبر مى‌دهيد كه در زمين و آسمان از آن سراغى ندارد؟ خدا منزه است و از آنچه با او شريك مى‌سازيد، فراتر است"
        },
        {
            "chapter": 10,
            "verse": 19,
            "text": "مردم جز يك امت نبودند، ميانشان اختلاف افتاد. و اگر نه آن سخنى بود كه پيش از اين از پروردگارت صادر گشته بود، در آنچه اختلاف مى‌كنند داورى شده بود"
        },
        {
            "chapter": 10,
            "verse": 20,
            "text": "و مى‌گويند: چرا از جانب پروردگارش معجزه‌اى بر او نازل نمى‌شود؟ بگو: علم غيب از آن خداست. انتظار بكشيد. من نيز با شما منتظر مى‌مانم"
        },
        {
            "chapter": 10,
            "verse": 21,
            "text": "هرگاه پس از گزندى كه به مردم رسيده است رحمتى به آنها بچشانيم، بينى كه در آيات ما بدانديشى مى‌كنند. بگو: مكر خدا سريع‌تر است؛ رسولان ما نيز، بدانديشيهاى شما را مى‌نويسند"
        },
        {
            "chapter": 10,
            "verse": 22,
            "text": "اوست كه شما را در خشكى و در دريا سير مى‌دهد. تا آنگاه كه در كشتيها هستند و باد موافق به حركتشان مى‌آورد، شادمانند. چون توفان فرا رسد و موج از هر سو بر آنها ريزد، چنان كه پندارند كه در محاصره موج قرار گرفته‌اند، خدا را از روى اخلاص عقيدت بخوانند، كه اگر ما را از اين خطر برهانى از سپاسگزاران خواهيم بود"
        },
        {
            "chapter": 10,
            "verse": 23,
            "text": "چون خدا آنها را برهاند، بينى كه در زمين به ناحق سركشى كنند. اى مردم، اين سركشى به زيان خودتان است. تمتعى است در اين زندگى دنيوى. آنگاه همه به نزد ما بازمى‌گرديد تا از كارهايى كه مى‌كرده‌ايد آگاهتان سازيم"
        },
        {
            "chapter": 10,
            "verse": 24,
            "text": "مثَل اين زندگى دنيا مثَل بارانى است كه از آسمان نازل كنيم، تا بدان هر گونه رستنيها از زمين برويد، چه آنها كه آدميان مى‌خورند و چه آنها كه چارپايان مى‌چرند. چون زمين پيرايه خويش برگرفت و آراسته شد و مردمش پنداشتند كه خود قادر بر آن همه بوده‌اند، فرمان ما شب هنگام يا به روز دررسد و چنان از بيخش بركنيم كه گويى ديروز در آن مكان هيچ چيز نبوده است. آيات را براى مردمى كه مى‌انديشند اينچنين تفصيل مى‌دهيم"
        },
        {
            "chapter": 10,
            "verse": 25,
            "text": "خداوند به سراى سلامت فرا مى‌خواند و هر كه را بخواهد به راه راست هدايت مى‌كند"
        },
        {
            "chapter": 10,
            "verse": 26,
            "text": "پاداش آنان كه نيكى مى‌كنند نيكى است و چيزى افزون بر آن. نه سيه‌روى شوند و نه خوار. اينان اهل بهشتند و در آن جاويدانند"
        },
        {
            "chapter": 10,
            "verse": 27,
            "text": "و براى آنان كه مرتكب بديها شوند، پاداش هر بدى همانند آن است و خوارى بر آنها چيره مى‌شود. كسى آنها را از خشم خدا نگه نمى‌دارد، چنان شوند كه گويى صورتشان در پاره‌اى از شب تاريك پوشيده شده است. اينان اهل جهنمند و جاودانه در آن هستند"
        },
        {
            "chapter": 10,
            "verse": 28,
            "text": "و روزى همه آنها را در محشر گرد آوريم. سپس مشركان را گوييم: شما و بتهايتان در مكان خود قرار گيريد. سپس آنها را از يكديگر جدا مى‌كنيم و بتهايشان مى‌گويند: شما هرگز ما را نمى‌پرستيده‌ايد"
        },
        {
            "chapter": 10,
            "verse": 29,
            "text": "خدا به شهادت ميان ما و شما كافى است كه ما از پرستش شما هرگز آگاه نبوده‌ايم"
        },
        {
            "chapter": 10,
            "verse": 30,
            "text": "در آنجا هر كس هر چه كرده است پاداشش را خواهد ديد و همه را به سوى خدا مولاى حقيقيشان بازمى‌گردانند و همه آن بتان كه به باطل مى‌پرستيدند نابود مى‌شوند"
        },
        {
            "chapter": 10,
            "verse": 31,
            "text": "بگو: چه كسى از آسمان و زمين به شما روزى مى‌دهد؟ كيست كه شنوايى و بينايى مى‌بخشد؟ زنده را از مرده پديد مى‌آرد و مرده را از زنده و كارها را به سامان مى‌آورد؟ خواهند گفت: اللّه. بگو: آيا پروا نمى‌كنيد؟"
        },
        {
            "chapter": 10,
            "verse": 32,
            "text": "اين اللّه پروردگار حقيقى شماست، بعد از حقيقت جز گمراهى چيست؟ پس به كجا روى مى‌آوريد؟"
        },
        {
            "chapter": 10,
            "verse": 33,
            "text": "پس سخن پروردگار تو درباره عصيانگران كه گفت: اينان ايمان نمى‌آورند، به حقيقت پيوست"
        },
        {
            "chapter": 10,
            "verse": 34,
            "text": "بگو: آيا از اين بتان شما كسى هست كه چيزى را بيافريند، و باز زنده كند؟ بگو: خداى يكتا مخلوقات را مى‌آفريند و باز زنده مى‌كند. پس چگونه از حق منحرفتان مى‌كنند؟"
        },
        {
            "chapter": 10,
            "verse": 35,
            "text": "بگو: آيا از اين بتان شما كسى هست كه به حق راه نمايد؟ بگو: خدا به حق راه مى‌نمايد. آيا آن كه به حق راه مى‌نمايد به متابعت سزاوارتر است يا آن كه به حق راه نمى‌نمايد و خود نيز نيازمند هدايت است؟ شما را چه مى‌شود؟ چگونه حكم مى‌كنيد؟"
        },
        {
            "chapter": 10,
            "verse": 36,
            "text": "بيشترشان فقط تابع گمانند، و گمان نمى‌تواند جاى حق را بگيرد. هر آينه خدا به كارى كه مى‌كنند آگاه است"
        },
        {
            "chapter": 10,
            "verse": 37,
            "text": "نشايد كه اين قرآن را جز به خدا نسبت كنند، بلكه تصديق چيزى است كه پيش از آن آمده است و توضيح آن كتاب است. شكى نيست كه از جانب پروردگار جهانيان است"
        },
        {
            "chapter": 10,
            "verse": 38,
            "text": "مى‌گويند كه آن را به دروغ به خدا نسبت مى‌كند. بگو: اگر راست مى‌گوييد، جز خدا هر كه را كه مى‌توانيد به يارى بخوانيد و سوره‌اى همانند آن بياوريد"
        },
        {
            "chapter": 10,
            "verse": 39,
            "text": "چيزى را دروغ شمردند كه به علم آن احاطه نيافته بودند و هنوز از تأويل آن بى‌خبرند. كسانى كه پيش از آنان بودند نيز پيامبران را چنين به دروغ نسبت دادند. پس بنگر كه عاقبت كار ستمكاران چگونه بوده است"
        },
        {
            "chapter": 10,
            "verse": 40,
            "text": "برخى از ايشان بدان ايمان مى‌آورند و برخى ايمان نمى‌آورند. و پروردگار تو به مفسدان آگاه‌تر است"
        },
        {
            "chapter": 10,
            "verse": 41,
            "text": "اگر تو را به دروغ نسبت كردند، بگو: عمل من از آن من است و عمل شما از آن شما. شما از كار من بيزاريد و من از كار شما بيزارم"
        },
        {
            "chapter": 10,
            "verse": 42,
            "text": "برخى از ايشان به تو گوش مى‌دهند. آيا اگر درنيابند تو مى‌توانى كران را شنوا سازى؟"
        },
        {
            "chapter": 10,
            "verse": 43,
            "text": "برخى از آنها به تو مى‌نگرند. آيا اگر نبينند، تو مى‌توانى كوران بى بصيرت را راه بنمايى؟"
        },
        {
            "chapter": 10,
            "verse": 44,
            "text": "خداوند به مردم هيچ ستم نمى‌كند ولى مردم خود به خود ستم مى‌كنند"
        },
        {
            "chapter": 10,
            "verse": 45,
            "text": "و روزى كه خداوند آنان را در محشر گرد آورد، چنان كه پندارى تنها ساعتى از روز درنگ كرده‌اند، يكديگر را بشناسند. آنها كه ديدار با خدا را دروغ مى‌انگاشتند زيان ديده‌اند و هدايت نيافته‌اند"
        },
        {
            "chapter": 10,
            "verse": 46,
            "text": "يا پاره‌اى از چيزهايى را كه به آنها وعده داده‌ايم به تو مى‌نمايانيم يا تو را مى‌ميرانيم. بازگشت همه‌شان به نزد ماست و خدا به هر كارى كه مى‌كنند ناظر است"
        },
        {
            "chapter": 10,
            "verse": 47,
            "text": "هر امتى را پيامبرى بود و چون پيامبرشان بيامد كارها ميانشان به عدالت فيصله يافت و مورد ستم واقع نشدند"
        },
        {
            "chapter": 10,
            "verse": 48,
            "text": "مى‌گويند: اگر راست مى‌گوييد، پس اين وعده چه وقت خواهد بود؟"
        },
        {
            "chapter": 10,
            "verse": 49,
            "text": "بگو: من درباره خود -جز آنچه خدا بخواهد- مالك هيچ سود و زيانى نيستم. مرگ هر امتى را زمانى معين است. چون زمانشان فرارسد، نه يك ساعت تأخير كنند و نه يك ساعت پيش افتند"
        },
        {
            "chapter": 10,
            "verse": 50,
            "text": "بگو: چه مى‌كنيد اگر عذاب او به ناگاه شب‌هنگام يا به روز فرا رسد؟ گناهكاران چه چيز را اينچنين به شتاب مى‌طلبند؟"
        },
        {
            "chapter": 10,
            "verse": 51,
            "text": "آيا چون عذاب به وقوع پيوندد بدان ايمان مى‌آوريد؟ اكنون اين همان چيزى است كه فرا رسيدنش را به شتاب مى‌خواستيد"
        },
        {
            "chapter": 10,
            "verse": 52,
            "text": "آنگاه به ستمكاران گويند: عذاب جاويد را بچشيد. آيا نه چنين است كه در برابر اعمالتان كيفر مى‌بينيد؟"
        },
        {
            "chapter": 10,
            "verse": 53,
            "text": "از تو خبر مى‌گيرند كه آيا حق است؟ بگو: آرى؛ سوگند به پروردگارم كه حق است و شما را ياراى فرار از آن نيست"
        },
        {
            "chapter": 10,
            "verse": 54,
            "text": "اگر هر گنهكارى صاحب همه روى زمين باشد، خواهد كه خود را بدان از عذاب بازخرد. و چون عذاب را بنگرند پشيمانى خويش در دل نهان دارند. ميانشان به عدالت حكم شود و مورد ستم واقع نگردند"
        },
        {
            "chapter": 10,
            "verse": 55,
            "text": "بدانيد كه هر چه در آسمانها و زمين است از آن خداست. و آگاه باشيد كه وعده خدا حق است، ولى بيشترشان نمى‌دانند"
        },
        {
            "chapter": 10,
            "verse": 56,
            "text": "اوست كه زنده مى‌كند و مى‌ميراند و همه به سوى او بازمى‌گرديد"
        },
        {
            "chapter": 10,
            "verse": 57,
            "text": "اى مردم، براى شما از جانب پروردگارتان موعظه‌اى آمد و شفايى براى آن بيماريى كه در دل داريد و راهنمايى و رحمتى براى مؤمنان"
        },
        {
            "chapter": 10,
            "verse": 58,
            "text": "بگو: به فضل خدا و رحمت او شادمان شوند، زيرا اين دو از هر چه مى‌اندوزند بهتر است"
        },
        {
            "chapter": 10,
            "verse": 59,
            "text": "بگو: آيا به رزقى كه خدا برايتان نازل كرده است نگريسته‌ايد؟ بعضى را حرام شمرديد و بعضى را حلال. بگو: خدا به شما اجازه داده است يا به او دروغ مى‌بنديد؟"
        },
        {
            "chapter": 10,
            "verse": 60,
            "text": "آنان كه به خدا دروغ مى‌بندند در باره روز قيامت چه گمان كرده‌اند؟ خدا فضل خود را به مردمان ارزانى مى‌دارد، ولى بيشترينشان شكر نمى‌گويند"
        },
        {
            "chapter": 10,
            "verse": 61,
            "text": "در هر كارى كه باشى، و هر چه از قرآن بخوانى و دست به هر عملى كه بزنيد هنگامى كه بدان مى‌پردازيد ما ناظر بر شما هستيم. بر پروردگار تو حتى به مقدار ذره‌اى در زمين و آسمانها پوشيده نيست. و هر چه كوچكتر از آن يا بزرگ تر از آن باشد، در كتاب مبين نوشته شده است"
        },
        {
            "chapter": 10,
            "verse": 62,
            "text": "آگاه باشيد كه بر دوستان خدا بيمى نيست و غمگين نمى‌شوند"
        },
        {
            "chapter": 10,
            "verse": 63,
            "text": "كسانى را كه ايمان آوردند و پرهيزگارى مى‌كردند،"
        },
        {
            "chapter": 10,
            "verse": 64,
            "text": "بشارت است ايشان را در دنيا و آخرت. سخن خدا دگرگون نمى‌شود. اين است كاميابى بزرگ"
        },
        {
            "chapter": 10,
            "verse": 65,
            "text": "سخن آنان تو را محزون نسازد. عزت به تمامى از آن خداوند است. اوست كه شنوا و داناست"
        },
        {
            "chapter": 10,
            "verse": 66,
            "text": "آگاه باشيد كه از آن خداست هر چه در آسمانها و زمين است و آنان كه سواى خدا را شريكان مى‌خوانند، جز از گمان خويش پيروى نمى‌كنند و جز دروغ نمى‌گويند"
        },
        {
            "chapter": 10,
            "verse": 67,
            "text": "اوست كه شب را برايتان پديد آورد تا در آن بياراميد و روز را پديد آورد تا در آن ببينيد. در اينها براى مردمى كه مى‌شنوند عبرتهاست"
        },
        {
            "chapter": 10,
            "verse": 68,
            "text": "گفتند: خدا فرزندى برگزيده است. منزه است. بى‌نياز است. از آن اوست هر چه در آسمانها و زمين است. شما را بر آن سخن دليلى نيست. چرا در باره خدا چيزهايى مى‌گوييد كه به آن آگاه نيستيد؟"
        },
        {
            "chapter": 10,
            "verse": 69,
            "text": "بگو: آنها كه به خدا دروغ مى‌بندند رستگار نمى‌شوند"
        },
        {
            "chapter": 10,
            "verse": 70,
            "text": "برخوردارى از دنيا، آنگاه بازگشتشان به سوى ما. سپس به كيفر كفرورزيدنشان عذابى سختشان مى‌چشانيم"
        },
        {
            "chapter": 10,
            "verse": 71,
            "text": "برايشان داستان نوح را بخوان، آنگاه كه به قوم خود گفت: اى قوم من، اگر درنگ‌كردن من در ميان شما و يادآورى آيات خدا بر شما گران مى‌آيد، من بر خدا توكل مى‌كنم، ساز و برگ خويش و بتانتان را گرد آوريد چنان كه هيچ چيز از كارى كه مى‌كنيد بر شما پوشيده نباشد و به دشمنى من قدم به پيش نهيد و مرا مهلت مدهيد"
        },
        {
            "chapter": 10,
            "verse": 72,
            "text": "و اگر پشت كرديد، من از شما هيچ پاداشى نخواسته‌ام، كه پاداش من با خداست و من مأمور شده‌ام كه از تسليم‌شدگان باشم"
        },
        {
            "chapter": 10,
            "verse": 73,
            "text": "تكذيبش كردند و ما او و همراهانش را در كشتى برهانيديم و آنان را جانشين پيشينيان ساختيم و كسانى را كه آيات ما را دروغ مى‌انگاشتند غرقه كرديم. پس بنگر كه عاقبت بيم‌داده‌شدگان چگونه بود"
        },
        {
            "chapter": 10,
            "verse": 74,
            "text": "آنگاه پس از او پيامبرانى بر قومشان مبعوث كرديم و آنان دليلهاى روشن آوردند ولى مردم به آنچه پيش از آن تكذيبش كرده بودند، ايمان‌آورنده نبودند. بر دلهاى تجاوزكاران اينچنين مهر مى‌نهيم"
        },
        {
            "chapter": 10,
            "verse": 75,
            "text": "و پس از آنها موسى و هارون را همراه آياتمان بر فرعون و مهتران قومش مبعوث كرديم. و آنان سركشى كردند و مردمى تبهكار بودند"
        },
        {
            "chapter": 10,
            "verse": 76,
            "text": "و چون حق از نزد ما به سوى ايشان آمد، گفتند كه اين جادويى آشكار است"
        },
        {
            "chapter": 10,
            "verse": 77,
            "text": "موسى گفت: آيا سخن حق را كه اينك بر شما نازل شده است جادو مى‌خوانيد، و حال آنكه جادوگران رستگار نمى‌شوند؟"
        },
        {
            "chapter": 10,
            "verse": 78,
            "text": "گفتند: آيا آمده‌اى تا ما را از آن آيين كه پدرانمان را بر آن يافته‌ايم منصرف سازى تا در زمين سرورى يابيد؟ ولى ما به شما ايمان نمى‌آوريم"
        },
        {
            "chapter": 10,
            "verse": 79,
            "text": "فرعون گفت: همه جادوگران دانا را نزد من بياوريد"
        },
        {
            "chapter": 10,
            "verse": 80,
            "text": "چون جادوگران آمدند، موسى گفت: بيفكنيد هر چه را كه بايد بيفكنيد"
        },
        {
            "chapter": 10,
            "verse": 81,
            "text": "چون بيفكندند، موسى گفت: آنچه شما آورده‌ايد جادوست و خدا آن را باطل خواهد ساخت، زيرا خدا كار مفسدان را به صلاح نمى‌آورد"
        },
        {
            "chapter": 10,
            "verse": 82,
            "text": "و خداوند با سخنان خود حق را به اثبات مى‌رساند، اگر چه مجرمان را ناخوش آيد"
        },
        {
            "chapter": 10,
            "verse": 83,
            "text": "از بيم آزار فرعون و مهتران قوم او، جز گروهى از آنها به موسى ايمان نياوردند. و فرعون در زمين برترى مى‌جست و او از گزافكاران بود"
        },
        {
            "chapter": 10,
            "verse": 84,
            "text": "موسى گفت: اى قوم من، اگر به خدا ايمان آورده‌ايد و تسليم فرمان هستيد به او توكل كنيد"
        },
        {
            "chapter": 10,
            "verse": 85,
            "text": "گفتند: بر خدا توكل كرديم، اى پروردگار ما، ما را مغلوب اين مردم ستمكار مكن"
        },
        {
            "chapter": 10,
            "verse": 86,
            "text": "و به رحمت خود ما را از اين كافران رهايى بخش"
        },
        {
            "chapter": 10,
            "verse": 87,
            "text": "به موسى و برادرش وحى كرديم كه براى قوم خود در مصر خانه‌هايى مهيا كنيد و خانه‌هاى خود را عبادتگاه سازيد و نمازگزاريد و مؤمنان را بشارت ده"
        },
        {
            "chapter": 10,
            "verse": 88,
            "text": "موسى گفت: اى پروردگار ما، به فرعون و مهتران قومش در اين جهان زينت و اموال داده‌اى، اى پروردگار ما، تا ديگران را از طريق تو گمراه كنند. اى پروردگار ما، اموالشان را تباه ساز و دلشان را سخت كن. ايمان نمى‌آورند تا آنگاه كه عذاب دردآور را بنگرند"
        },
        {
            "chapter": 10,
            "verse": 89,
            "text": "گفت: خواست شما اجابت شد، ثابت‌قدم باشيد و از طريقه نادانان پيروى مكنيد"
        },
        {
            "chapter": 10,
            "verse": 90,
            "text": "ما بنى‌اسرائيل را از دريا گذرانيديم. فرعون و لشكريانش به قصد ستم و تعدى به تعقيبشان پرداختند. چون فرعون غرق مى‌شد گفت: ايمان آوردم كه هيچ خداوندى جز آن كه بنى‌اسرائيل بدان ايمان آورده‌اند نيست، و من از تسليم‌شدگانم"
        },
        {
            "chapter": 10,
            "verse": 91,
            "text": "آيا اكنون؟ و تو پيش از اين عصيان مى‌كردى و از مفسدان بودى"
        },
        {
            "chapter": 10,
            "verse": 92,
            "text": "امروز جسم تو را به بلندى مى‌افكنيم تا براى آنان كه پس از تو مى‌مانند عبرتى باشى، و حال آنكه بسيارى از مردم از آيات ما غافلند"
        },
        {
            "chapter": 10,
            "verse": 93,
            "text": "هرآينه بنى‌اسرائيل را در مكانى نيكو جاى داديم و از طيّبات روزيشان داديم و تا آن هنگام كه صاحب دانش نشده بودند اختلافى نداشتند. پروردگار تو در روز قيامت در آنچه اختلاف مى‌كردند ميانشان قضاوت خواهد كرد"
        },
        {
            "chapter": 10,
            "verse": 94,
            "text": "اگر در آنچه بر تو نازل كرده‌ايم در ترديد هستى، از آنهايى كه كتاب آسمانى پيش از تو را مى‌خوانند بپرس. هرآينه حق است آنچه از جانب پروردگارت بر تو نازل شده است. پس نبايد در شمار ترديدكنندگان باشى"
        },
        {
            "chapter": 10,
            "verse": 95,
            "text": "و از آنان كه آيات خدا را تكذيب مى‌كنند مباش، كه در زمره زيان‌كنندگان باشى"
        },
        {
            "chapter": 10,
            "verse": 96,
            "text": "كسانى كه سخن پروردگار تو درباره آنان تحقق يافته، ايمان نمى‌آورند،"
        },
        {
            "chapter": 10,
            "verse": 97,
            "text": "هر چند هر گونه معجزه‌اى بر آنان آشكار شود- تا آنگاه كه عذاب دردآور را بنگرند"
        },
        {
            "chapter": 10,
            "verse": 98,
            "text": "چرا مردم هيچ قريه‌اى به هنگامى كه ايمانشان سودشان مى‌داد ايمان نياوردند مگر قوم يونس كه چون ايمان آوردند عذاب ذلت در دنيا را از آنان برداشتيم و تا هنگامى كه اجلشان فرا رسيد از زندگى برخوردارشان كرديم"
        },
        {
            "chapter": 10,
            "verse": 99,
            "text": "اگر پروردگار تو بخواهد، همه كسانى كه در روى زمينند ايمان مى‌آورند. آيا تو مردم را به اجبار وامى‌دارى كه ايمان بياورند؟"
        },
        {
            "chapter": 10,
            "verse": 100,
            "text": "جز به اذن خدا هيچ كس را نرسد كه ايمان بياورد. و او پليدى را بر كسانى كه خرد خويش به كار نمى‌بندند مقرر مى‌كند"
        },
        {
            "chapter": 10,
            "verse": 101,
            "text": "بگو: بنگريد كه چه چيزهايى در آسمانها و زمين است. و اين آيات و هشدارها قومى را كه ايمان نمى‌آورند سود نمى‌كند"
        },
        {
            "chapter": 10,
            "verse": 102,
            "text": "آيا جز اين است كه انتظار روزى را مى‌كشند همانند روزهايى كه پيشينيانشان منتظرش بودند؟ بگو: انتظار بكشيد، كه من نيز با شما منتظرم"
        },
        {
            "chapter": 10,
            "verse": 103,
            "text": "آنگاه پيامبرانمان و كسانى را كه ايمان آورده‌اند مى‌رهانيم. زيرا بر ما فريضه است كه مؤمنان را برهانيم"
        },
        {
            "chapter": 10,
            "verse": 104,
            "text": "بگو: اى مردم، اگر شما در دين من ترديد داريد، من چيزهايى را كه به جاى اللّه مى‌پرستيد نمى‌پرستم. من اللّه را مى‌پرستم كه شما را مى‌ميراند و مأمور شده‌ام كه از مؤمنان باشم"
        },
        {
            "chapter": 10,
            "verse": 105,
            "text": "و به دين حنيف روى آور و از مشركان مباش"
        },
        {
            "chapter": 10,
            "verse": 106,
            "text": "به جاى اللّه، خدايانى را كه نه به تو سود مى‌رسانند و نه زيان، مخوان. اگر چنين كنى، از ستمكاران خواهى بود"
        },
        {
            "chapter": 10,
            "verse": 107,
            "text": "و اگر خدا به تو زيانى برساند، جز او كس دفع آن نتواند كرد. و اگر براى تو خيرى بخواهد، هيچ كس فضل او را باز نتواند داشت. فضل خود را به هر كس از بندگانش كه بخواهد مى‌رساند و او آمرزنده و مهربان است"
        },
        {
            "chapter": 10,
            "verse": 108,
            "text": "بگو: اى مردم، پيام راستين از جانب پروردگارتان برايتان فرا رسيد. پس هر كس كه به راه راست هدايت يابد، هدايت به سود اوست. و هر كه گمراه گردد، به زيان خويش به گمراهى افتاده است. و من عهده‌دار شما نيستم"
        },
        {
            "chapter": 10,
            "verse": 109,
            "text": "چيزى را كه به تو وحى مى‌شود پيروى كن و صبر كن تا خدا داورى كند كه او بهترين داوران است"
        },
        {
            "chapter": 11,
            "verse": 1,
            "text": "الف، لام، را. كتابى است با آياتى استوار و روشن از جانب حكيمى آگاه"
        },
        {
            "chapter": 11,
            "verse": 2,
            "text": "كه جز خداى يكتا را نپرستيد، من از جانب او بيم‌دهنده شما و نيز مژده‌دهنده‌اى براى شما هستم"
        },
        {
            "chapter": 11,
            "verse": 3,
            "text": "و نيز از پروردگارتان آمرزش بخواهيد و به درگاهش توبه كنيد، تا شما را از رزقى نيكو -تا آنگاه كه مقرر است- برخوردارى دهد. و هر شايسته انعامى را نعمت دهد. و اگر رويگردان شويد، بر شما از عذاب روز بزرگ بيمناكم"
        },
        {
            "chapter": 11,
            "verse": 4,
            "text": "بازگشتتان به خداست و او بر هر كارى تواناست"
        },
        {
            "chapter": 11,
            "verse": 5,
            "text": "آگاه باش كه اينان صورت برمى گردانند تا راز دل خويش پنهان دارند، حال آنكه بدان هنگام كه جامه‌هاى خود در سر مى‌كشند خدا آشكار و نهانشان را مى‌داند، زيرا او به راز دلها آگاه است"
        },
        {
            "chapter": 11,
            "verse": 6,
            "text": "هيچ جنبنده‌اى در روى زمين نيست، جز آنكه روزى او بر عهده خداست، و موضع و مكانش را مى‌داند، زيرا همه در كتاب مبين آمده است"
        },
        {
            "chapter": 11,
            "verse": 7,
            "text": "اوست كه آسمانها و زمين را در شش روز آفريد و عرش او بر روى آب بود. تا بيازمايد كدام يك از شما به عمل نيكوتر است. و اگر بگويى كه بعد از مرگ زنده مى‌شويد، كافران گويند كه اين جز جادويى آشكار نيست"
        },
        {
            "chapter": 11,
            "verse": 8,
            "text": "و اگر چندگاهى عذابشان را به تأخير بيفكنيم مى‌پرسند: چه چيز مانع آن شده است؟ آگاه باشيد چون عذابشان فرا رسد، آن را باز نگردانند، و آنچه مسخره‌اش مى‌كردند آنان را در بر خواهد گرفت"
        },
        {
            "chapter": 11,
            "verse": 9,
            "text": "اگر به انسان رحمتى بچشانيم، آنگاه از او بازش گيريم، مأيوس مى‌شود و كفران مى‌ورزد"
        },
        {
            "chapter": 11,
            "verse": 10,
            "text": "و اگر پس از سختى و رنج، نعمت و آسايشى به او بچشانيم، مى‌گويد: ناگواريها از من دور شده است. و در اين حال، شادمان است و فخر مى‌فروشد،"
        },
        {
            "chapter": 11,
            "verse": 11,
            "text": "مگر كسانى كه شكيبايى ورزيدند و كارهاى نيكو كردند، كه آمرزش و مزد بزرگ از آن آنهاست"
        },
        {
            "chapter": 11,
            "verse": 12,
            "text": "مباد كه برخى از چيزهايى را كه بر تو وحى كرده‌ايم واگذارى و بدان دلتنگ باشى كه مى‌گويند: چرا گنجى بر او افكنده نمى‌شود؟ و چرا فرشته‌اى همراه او نمى‌آيد؟ جز اين نيست كه تو بيم‌دهنده‌اى بيش نيستى و خداست كه كارساز هر چيزى است"
        },
        {
            "chapter": 11,
            "verse": 13,
            "text": "يا آنكه مى‌گويند كه از خود برمى‌بافد و به دروغ به خدا نسبتش مى‌كند. بگو: اگر راست مى‌گوييد، جز خدا هر كه را كه توانيد به يارى بطلبيد و ده سوره مانند آن به هم بربافته، بياوريد"
        },
        {
            "chapter": 11,
            "verse": 14,
            "text": "پس اگر شما را اجابت نكردند، بدانيد كه قرآن به علم خدا نازل شده و نيز هيچ خدايى جز او نيست. آيا تسليم مى‌شويد؟"
        },
        {
            "chapter": 11,
            "verse": 15,
            "text": "آنان كه زندگى و زينت اين دنيا را بخواهند، پس همه مزد كردارشان را در اين جهان مى‌دهيم و در آن نقصانى نمى‌بينند"
        },
        {
            "chapter": 11,
            "verse": 16,
            "text": "اينان كسانى هستند كه در آخرت جز آتش نصيبى ندارند و هر چه كرده‌اند ناچيز شود و هر چه به جاى آورده‌اند باطل است"
        },
        {
            "chapter": 11,
            "verse": 17,
            "text": "آيا آن كس كه از جانب پروردگار خويش دليلى روشن دارد و زبانش بدان گوياست و پيش از اين كتاب موسى كه خود پيشوا و رحمتى بوده است بدان شهادت داده، با آن كس كه دليلى ندارد برابر است؟ ايشان به آن كتاب روشن ايمان مى‌آورند. و هر گروه ديگرى كه به او كافر شود، جايگاهش در آتش است. در آن شك مكن، كه حق است و از جانب پروردگارت آمده است. ولى بيشتر مردم ايمان نمى‌آورند"
        },
        {
            "chapter": 11,
            "verse": 18,
            "text": "چه كس ستمكارتر از آن كسى است كه به خدا دروغ مى‌بندد؟ اينان را به پروردگارشان عرضه خواهند داشت و شاهدان گواهى خواهند داد كه اينانند كه بر پروردگارشان دروغ مى‌بسته‌اند. هان، لعنت خدا بر ستمكاران باد؛"
        },
        {
            "chapter": 11,
            "verse": 19,
            "text": "آنان كه مردم را از راه خدا بازمى‌دارند و راه خدا را منحرف مى‌خواهند و به آخرت ايمان ندارند؛"
        },
        {
            "chapter": 11,
            "verse": 20,
            "text": "اينان نمى‌توانند در روى زمين از خداى بگريزند و جز او هيچ ياورى ندارند، عذابشان مضاعف مى‌شود. نه توان شنيدن داشته‌اند و نه توان ديدن"
        },
        {
            "chapter": 11,
            "verse": 21,
            "text": "اينان به خويشتن زيان رسانيدند و آنچه را كه به دروغ خدا مى‌خواندند از دست داده‌اند"
        },
        {
            "chapter": 11,
            "verse": 22,
            "text": "به ناچار در آخرت زيانكارترند"
        },
        {
            "chapter": 11,
            "verse": 23,
            "text": "كسانى كه ايمان آورده‌اند و كارهاى شايسته كرده‌اند و در برابر پروردگارشان فروتنى نموده‌اند، اهل بهشتند و در آن جاويدانند"
        },
        {
            "chapter": 11,
            "verse": 24,
            "text": "مثَل اين دو گروه مثَل كور و كر و بينا و شنواست. آيا اين دو به مثَل با هم برابرند؟ چرا پند نمى‌گيريد؟"
        },
        {
            "chapter": 11,
            "verse": 25,
            "text": "و نوح را بر مردمش به پيامبرى فرستاديم. گفت: من براى شما بيم‌دهنده‌اى آشكارم،"
        },
        {
            "chapter": 11,
            "verse": 26,
            "text": "كه جز خداى يكتا را نپرستيد. زيرا از عذاب روز سخت قيامت بر شما بيمناكم"
        },
        {
            "chapter": 11,
            "verse": 27,
            "text": "مهتران قومش كه كافر بودند گفتند: ما تو را جز انسانى همانند خويش نمى‌بينيم. و نمى‌بينيم كه جز اراذل قوم از تو متابعت كنند. و نمى‌بينيم كه شما را بر ما فضيلتى باشد، بلكه پنداريم كه دروغ مى‌گوييد"
        },
        {
            "chapter": 11,
            "verse": 28,
            "text": "گفت: اى قوم من، چه مى‌گوييد اگر از پروردگارم حجتى به همراه داشته باشم و او مرا رحمت خويش ارزانى كرده باشد و شما از ديدن آن ناتوان باشيد. آيا در حالى كه خود نمى‌خواهيد، شما را به اكراه به قبول آن واداريم؟"
        },
        {
            "chapter": 11,
            "verse": 29,
            "text": "اى قوم من، در برابر تبليغ رسالت خويش مالى از شما نمى‌طلبم. مزد من تنها با خداست. آنهايى را كه ايمان آورده‌اند از خود نمى‌رانم؛ آنان با پروردگار خويش ديدار خواهند كرد. ولى مى‌بينم كه شما مردمى نادان هستيد"
        },
        {
            "chapter": 11,
            "verse": 30,
            "text": "اى قوم من، اگر آنها را از خود برانم، چه كسى در قبال خدا مرا يارى خواهد كرد؟ آيا حقيقت را درنمى‌يابيد؟"
        },
        {
            "chapter": 11,
            "verse": 31,
            "text": "به شما نمى‌گويم كه خزاين خدا در نزد من است. و علم غيب هم نمى‌دانم. و نمى‌گويم كه فرشته هستم. و نمى‌گويم كه خدا به آنان كه شما به حقارت در آنها مى‌نگريد خير خود را عطا نكند. خدا به آنچه در دلهاى آنهاست آگاه‌تر است. اگر چنين كنم، از ستمكاران خواهم بود"
        },
        {
            "chapter": 11,
            "verse": 32,
            "text": "گفتند: اى نوح، با ما جدال كردى و بسيار هم جدال كردى. اگر راست مى‌گويى، هر وعده‌اى كه به ما داده‌اى بياور"
        },
        {
            "chapter": 11,
            "verse": 33,
            "text": "گفت: خداست كه اگر بخواهد آن وعده را آشكار مى‌كند و شما از آن نتوانيد گريخت"
        },
        {
            "chapter": 11,
            "verse": 34,
            "text": "و اگر خدا خواسته باشد كه گمراهتان سازد، اگر من بخواهم شما را اندرز دهم، اندرزم سود نخواهد كرد. اوست پروردگار شما و همه بدو باز مى‌گرديد"
        },
        {
            "chapter": 11,
            "verse": 35,
            "text": "يا مى‌گويند كه آن را به خدا دروغ بسته است. بگو: اگر آن را به خدا دروغ بسته باشم، گناهش بر من است و من از گناهى كه مى‌كنيد مُبرا هستم"
        },
        {
            "chapter": 11,
            "verse": 36,
            "text": "و به نوح وحى رسيد كه از قوم تو جز آن گروه كه ايمان آورده‌اند، ديگر ايمان نخواهند آورد. از كردار آنان اندوهگين مباش"
        },
        {
            "chapter": 11,
            "verse": 37,
            "text": "كشتى را زير نظر و الهام ما بساز و در باره اين ستمكاران با من سخن مگوى، كه همه غرقه‌اند"
        },
        {
            "chapter": 11,
            "verse": 38,
            "text": "نوح كشتى مى‌ساخت و هر بار كه مهتران قومش بر او مى‌گذشتند مسخره‌اش مى‌كردند. مى‌گفت: اگر شما ما را مسخره مى‌كنيد، زودا كه ما هم همانند شما مسخره‌تان خواهيم كرد"
        },
        {
            "chapter": 11,
            "verse": 39,
            "text": "به زودى خواهيد دانست كه عذاب بر كه رسد و خوارش سازد و عذاب جاويد بر كه فرود آيد"
        },
        {
            "chapter": 11,
            "verse": 40,
            "text": "چون فرمان ما فراز آمد و تنور جوشيد، گفتيم: از هر نر و ماده دو تا و نيز خاندان خود را در كشتى بنشان -مگر آن كس را كه حكم در باره‌اش از پيش صادر شده باشد- و نيز آنهايى را كه به تو ايمان آورده‌اند. و جز اندكى به او ايمان نياورده بودند"
        },
        {
            "chapter": 11,
            "verse": 41,
            "text": "گفت: بر آن سوار شويد، كه به نام خدا به راه افتد و به نام خدا بايستد. زيرا پروردگار من، آمرزنده و مهربان است"
        },
        {
            "chapter": 11,
            "verse": 42,
            "text": "كشتى آنان را در ميان امواجى چون كوه مى‌برد. نوح پسرش را كه در گوشه‌اى ايستاده بود ندا داد: اى پسر، با ما سوار شو و با كافران مباش"
        },
        {
            "chapter": 11,
            "verse": 43,
            "text": "گفت: من بر سر كوهى كه مرا از آب نگه دارد، جا خواهم گرفت. گفت: امروز هيچ نگهدارنده‌اى از فرمان خدا نيست مگر كسى را كه بر او رحم آورد. ناگهان موج ميان آن دو حايل گشت و او از غرق‌شدگان بود"
        },
        {
            "chapter": 11,
            "verse": 44,
            "text": "و گفته شد: اى زمين آب خود فروبر و اى آسمان بازايست. آب فروشد و كار به پايان آمد و كشتى بر كوه جودى قرار گرفت و ندا آمد كه اى لعنت باد بر مردم ستمكاره"
        },
        {
            "chapter": 11,
            "verse": 45,
            "text": "نوح پروردگارش را ندا داد: اى پروردگار من، پسرم از خاندان من بود و وعده تو حق است و نيرومندترين حكم‌كنندگان تو هستى"
        },
        {
            "chapter": 11,
            "verse": 46,
            "text": "گفت: اى نوح، او از خاندان تو نيست، او عملى است ناصالح. از سر ناآگاهى از من چيزى مخواه. برحذر مى‌دارم تو را كه از مردم نادان باشى"
        },
        {
            "chapter": 11,
            "verse": 47,
            "text": "گفت: اى پروردگار من، پناه مى‌برم به تو اگر از سر ناآگاهى چيزى بخواهم، و اگر مرا نيامرزى و به من رحمت نياورى از زيان‌كردگان خواهم بود"
        },
        {
            "chapter": 11,
            "verse": 48,
            "text": "گفته شد: اى نوح، به سلامت و بركاتى كه بر تو و آنها كه همراه تواند ارزانى داشته‌ايم، فرود آى. و امتهايى هستند كه آنها را برخوردار مى‌سازيم، آنگاه دستخوش عذاب دردآور ما مى‌شوند"
        },
        {
            "chapter": 11,
            "verse": 49,
            "text": "اينها از خبرهاى غيب است كه بر تو وحى مى‌كنيم. پيش از اين نه تو آنها را مى‌دانستى و نه قوم تو. پس صبر كن، زيرا عاقبت نيك از آن پرهيزگاران است"
        },
        {
            "chapter": 11,
            "verse": 50,
            "text": "و بر قوم عاد برادرشان هود را فرستاديم. گفت: اى قوم من، خداى يكتا را بپرستيد، شما را هيچ خدايى جز او نيست و شما دروغ‌سازانى بيش نيستيد"
        },
        {
            "chapter": 11,
            "verse": 51,
            "text": "اى قوم من، در برابر رسالتم از شما مزدى نمى‌طلبم. مزد من تنها با آن كسى است كه مرا آفريده است. چرا از روى خرد نمى‌انديشيد؟"
        },
        {
            "chapter": 11,
            "verse": 52,
            "text": "و اى قوم من، از پروردگارتان آمرزش بخواهيد، آنگاه بر آستان او توبه كنيد تا باران را پى در پى بر شما فروريزد و بر نيرويتان بيفزايد. و چون گنهكاران رخ برمتابيد"
        },
        {
            "chapter": 11,
            "verse": 53,
            "text": "گفتند: اى هود، تو براى ما دليل روشنى نياورده‌اى و ما به گفتار تو خدايان خويش را ترك نمى‌كنيم و به تو ايمان نمى‌آوريم"
        },
        {
            "chapter": 11,
            "verse": 54,
            "text": "جز اين نگوييم كه بعضى از خدايان ما به تو آزارى رسانده‌اند. گفت: خدا را گواه مى‌گيرم و شما نيز گواه باشيد كه من از آنچه جز خداى يكتا به شرك مى‌پرستيد بيزارم"
        },
        {
            "chapter": 11,
            "verse": 55,
            "text": "همگى به حيله‌گرى بر ضد من برخيزيد و مرا مهلت مدهيد"
        },
        {
            "chapter": 11,
            "verse": 56,
            "text": "من بر خداى يكتا كه پروردگار من و پروردگار شماست توكل كردم. هيچ جنبنده‌اى نيست مگر آنكه زمام اختيارش را او گرفته است. هر آينه پروردگار من بر صراط مستقيم است"
        },
        {
            "chapter": 11,
            "verse": 57,
            "text": "اگر هم رويگردان شويد، من رسالت خويش را به شما رسانيدم و پروردگار من مردم ديگرى را جانشين شما خواهد ساخت و هيچ به او زيانى نمى‌رسانيد. زيرا پروردگار من، نگهبان همه چيزهاست"
        },
        {
            "chapter": 11,
            "verse": 58,
            "text": "چون فرمان ما دررسيد، به بخشايش خويش هود و كسانى را كه به او ايمان آورده بودند نجات داديم و آنها را از عذاب سخت رهانيديم"
        },
        {
            "chapter": 11,
            "verse": 59,
            "text": "اينان قوم عاد بودند كه آيات پروردگارشان را انكار كردند و پيامبرانش را نافرمانى كردند و به فرمان هر جبار كينه‌توزى گردن نهادند"
        },
        {
            "chapter": 11,
            "verse": 60,
            "text": "و در اين دنيا و در روز قيامت گرفتار لعنت شدند. آگاه باشيد كه قوم عاد به پروردگارشان كافر شدند كه لعنت باد بر عاد، قوم هود"
        },
        {
            "chapter": 11,
            "verse": 61,
            "text": "و بر قوم ثمود برادرشان صالح را فرستاديم. گفت: اى قوم من، خداى يكتا را بپرستيد. شما را جز او خدايى نيست. اوست كه شما را از زمين پديد آورده است و خواست كه آبادانش داريد. پس آمرزش خواهيد و به درگاهش توبه كنيد. هر آينه پروردگار من نزديك است و دعاها را اجابت مى‌كند"
        },
        {
            "chapter": 11,
            "verse": 62,
            "text": "گفتند: اى صالح، پيش از اين به تو اميد مى‌داشتيم. آيا ما را از پرستش آنچه پدرانمان مى‌پرستيدند بازمى‌دارى؟ ما از آنچه ما را بدان مى‌خوانى در شكّيم"
        },
        {
            "chapter": 11,
            "verse": 63,
            "text": "گفت: اى قوم من، چه گوييد اگر از پروردگارم حجتى به همراه داشته باشم و او مرا رحمت خويش ارزانى كرده باشد، چه كسى مرا يارى مى‌كند اگر از فرمانش سرپيچى كنم؟ اگر از شما فرمان برم جز به زيان من نخواهيد افزود"
        },
        {
            "chapter": 11,
            "verse": 64,
            "text": "اى قوم من، اين ماده‌شترِ خداوند است و نشانه‌اى است براى شما. بگذاريدش تا در زمين خدا بچرد و به بدى ميازاريدش كه به زودى عذاب شما را فروگيرد"
        },
        {
            "chapter": 11,
            "verse": 65,
            "text": "پس ماده‌شتر را پى كردند. گفت: سه روز در خانه‌هاى خود از زندگى برخوردار شويد و اين وعده‌اى است عارى از دروغ"
        },
        {
            "chapter": 11,
            "verse": 66,
            "text": "چون امر ما فرا رسيد، صالح را با كسانى كه به او ايمان آورده بودند به رحمت خويش از خوارى آن روز نجات بخشيديم. زيرا پروردگار تو توانا و پيروزمند است"
        },
        {
            "chapter": 11,
            "verse": 67,
            "text": "و ستمكاران را صيحه‌اى فروگرفت و در خانه‌هاى خود بر جاى مُردند"
        },
        {
            "chapter": 11,
            "verse": 68,
            "text": "چنان كه گويى هرگز در آن ديار نبوده‌اند. آگاه باشيد كه قوم ثمود به پروردگارشان كافر شدند، هان بر قوم ثمود لعنت باد"
        },
        {
            "chapter": 11,
            "verse": 69,
            "text": "به تحقيق رسولان ما براى ابراهيم مژده آوردند. گفتند: سلام. گفت: سلام. و لحظه‌اى بعد گوساله‌اى بريان حاضر آورد"
        },
        {
            "chapter": 11,
            "verse": 70,
            "text": "و چون ديد كه بدان دست نمى‌يازند، آنان را ناخوش داشت و در دل از آنها بيمناك شد. گفتند: مترس، ما بر قوم لوط فرستاده شده‌ايم"
        },
        {
            "chapter": 11,
            "verse": 71,
            "text": "زنش كه ايستاده بود، خنديد. او را به اسحاق بشارت داديم و پس از اسحاق به يعقوب"
        },
        {
            "chapter": 11,
            "verse": 72,
            "text": "زن گفت: واى بر من، آيا در اين پيرزالى مى‌زايم و اين شوهر من نيز پير است؟ اين چيز عجيبى است"
        },
        {
            "chapter": 11,
            "verse": 73,
            "text": "گفتند: آيا از فرمان خدا تعجب مى‌كنى؟ رحمت و بركات خدا بر شما اهل اين خانه ارزانى باد. او ستودنى و بزرگوار است"
        },
        {
            "chapter": 11,
            "verse": 74,
            "text": "چون وحشت از ابراهيم برفت و او را نويد آمد، با ما در باره قوم لوط به مجادله برخاست"
        },
        {
            "chapter": 11,
            "verse": 75,
            "text": "ابراهيم بردبار است و رئوف است و فرمانبردار است"
        },
        {
            "chapter": 11,
            "verse": 76,
            "text": "اى ابراهيم، از اين سخن اعراض كن. فرمان پروردگارت فراز آمده است و بر آنها عذابى كه هيچ برگشتى ندارد فرود خواهد آمد"
        },
        {
            "chapter": 11,
            "verse": 77,
            "text": "چون رسولان ما نزد لوط آمدند، لوط اندوهگين و دلتنگ شد و گفت: امروز روز سختى است"
        },
        {
            "chapter": 11,
            "verse": 78,
            "text": "و قومش شتابان نزد او آمدند و آنان پيش از اين مرتكب كارهاى زشت مى‌شدند. لوط گفت: اى قوم من، اينها دختران من هستند. براى شما پاكيزه‌ترند. از خدا بترسيد و مرا در برابر مهمانانم خجل مكنيد. آيامرد خردمندى در ميان شما نيست؟"
        },
        {
            "chapter": 11,
            "verse": 79,
            "text": "گفتند: تو خود مى‌دانى كه ما را به دختران تو نيازى نيست و نيز مى‌دانى كه چه مى‌خواهيم"
        },
        {
            "chapter": 11,
            "verse": 80,
            "text": "لوط گفت: كاش در برابر شما قدرتى مى‌داشتم، يا مى‌توانستم به تكيه‌گاهى استوار پناه ببرم"
        },
        {
            "chapter": 11,
            "verse": 81,
            "text": "گفتند: اى لوط، ما رسولان پروردگار تو هستيم. اينان، هرگز به تو دست نخواهند يافت. چون پاسى از شب بگذرد، خاندان خويش را بيرون ببر. و هيچ يك از شما روى برنگرداند جز زنت كه به او نيز آنچه به آنها رسد خواهد رسيد. وعده آنها صبحگاه است. آيا صبح نزديك نيست؟"
        },
        {
            "chapter": 11,
            "verse": 82,
            "text": "چون فرمان ما فرازآمد، آنجا را زيروزبر كرديم و بر آن شهر بارانى از سنگهايى از سجّيل، پى‌درپى، فرو باريديم،"
        },
        {
            "chapter": 11,
            "verse": 83,
            "text": "كه بر آنها نشان پروردگارت بود و چنين عذابى از ستمكاران دور نيست"
        },
        {
            "chapter": 11,
            "verse": 84,
            "text": "و بر مَديَن برادرشان شعيب را فرستاديم. گفت: اى قوم من، خداى يكتا را بپرستيد؛ شما را هيچ خدايى جز او نيست. و در پيمانه و ترازو نقصان مكنيد. اينك شما را در نعمت مى‌بينم. و از روزى كه عذابش شما را فروگيرد بيمناكم"
        },
        {
            "chapter": 11,
            "verse": 85,
            "text": "اى قوم من، پيمانه و ترازو را از روى عدل، كامل ادا كنيد و به مردم چيزهايشان را كم مدهيد و چون تبه‌كاران در زمين فساد مكنيد"
        },
        {
            "chapter": 11,
            "verse": 86,
            "text": "اگر ايمان آورده‌ايد، آنچه خدا باقى مى‌گذارد برايتان بهتر است. و من نگهبان شما نيستم"
        },
        {
            "chapter": 11,
            "verse": 87,
            "text": "گفتند: اى شُعيب، آيا نمازت به تو فرمان مى‌دهد كه ما آنچه را پدرانمان مى‌پرستيدند ترك گوييم، يا در اموال خود آنچنان كه خود مى‌خواهيم تصرف نكنيم؟ به راستى تو مردى بردبار و خردمند هستى"
        },
        {
            "chapter": 11,
            "verse": 88,
            "text": "گفت: اى قوم من، چه مى‌گوييد اگر با من از جانب پروردگارم حجتى باشد و او مرا رزقى نيكو عطا كرده باشد؟ اگر شما را نهى مى‌كنم براى آن نيست كه خود سودى ببرم. تا آنجا كه بتوانم قصدى جز به صلاح‌آوردنتان ندارم. توفيق من تنها با خداست. به او توكل كرده‌ام و به درگاه او روى مى‌آورم"
        },
        {
            "chapter": 11,
            "verse": 89,
            "text": "اى قوم من، مخالفت با من شما را به كارى وا ندارد تا آنچه بر قوم نوح يا قوم هود يا قوم صالح يا در همين نزديكى به قوم لوط رسيد، به شما نيز برسد"
        },
        {
            "chapter": 11,
            "verse": 90,
            "text": "از پروردگارتان آمرزش بخواهيد. به درگاهش توبه كنيد، كه پروردگار من مهربان و دوست‌دارنده است"
        },
        {
            "chapter": 11,
            "verse": 91,
            "text": "گفتند: اى شعيب، بسيارى از چيزهايى را كه مى‌گويى نمى‌فهميم، تو را در ميان خود ناتوان مى‌بينيم، اگر به خاطر قبيله‌ات نبود، سنگسارت مى‌كرديم و تو بر ما پيروزى نيابى"
        },
        {
            "chapter": 11,
            "verse": 92,
            "text": "گفت: اى قوم من، آيا قبيله من در نزد شما از خدا پيروزمندتر است؟ آيا خدا را پس پشت خويش افكنديد؟ و حال آنكه پروردگار من به هر كارى كه مى‌كنيد احاطه دارد"
        },
        {
            "chapter": 11,
            "verse": 93,
            "text": "اى قوم من، شما همچنان كه هستيد به كار خويش مشغول باشيد و من هم به كار خويش مشغول مى‌شوم. به زودى خواهيد دانست كه آن عذاب خواركننده بر چه كسى فرود مى‌آيد و چه كسى دروغگوست. منتظر بمانيد، من نيز با شما منتظر مى‌مانم"
        },
        {
            "chapter": 11,
            "verse": 94,
            "text": "چون امر ما فرازآمد، شعيب و كسانى را كه به او ايمان آورده بودند به رحمت خويش رهانيديم. و ستمكاران را صيحه‌اى فرو گرفت و در خانه‌هاى خويش بر جاى مُردند؛"
        },
        {
            "chapter": 11,
            "verse": 95,
            "text": "چنان كه گويى هرگز در آن ديار نبوده‌اند. هان لعنت بر مردم مدين باد، همچنان كه لعنت بر قوم ثمود"
        },
        {
            "chapter": 11,
            "verse": 96,
            "text": "و ما موسى را همراه با آيات و حجت آشكار خويش فرستاديم؛"
        },
        {
            "chapter": 11,
            "verse": 97,
            "text": "به نزد فرعون و مهتران قومش. اما آنان پيرو فرمان فرعون شدند. و فرمان فرعون به راه صواب راه نمى‌نمود"
        },
        {
            "chapter": 11,
            "verse": 98,
            "text": "در روز قيامت پيشاپيش قوم خود بيايد و همه را به آتش درآورد كه واردشدن را بد جايگاهى است"
        },
        {
            "chapter": 11,
            "verse": 99,
            "text": "لعنت اينجهانى و لعنت روز قيامت را از پى دارند و چه بد عطايى به آنان داده شده است"
        },
        {
            "chapter": 11,
            "verse": 100,
            "text": "اينها اخبار قريه‌هايى است كه براى تو حكايت مى‌كنيم؛ قريه‌هايى كه بعضى هنوز برپايند و بعضى ويران"
        },
        {
            "chapter": 11,
            "verse": 101,
            "text": "ما به آنها ستم نكرديم بلكه خود به خود ستم مى‌كردند. و چون امر پروردگار تو فراز آمد، خدايانى كه به جاى خداى يكتا مى‌پرستيدند هيچ به كارشان نيامدند و جز زيانكارى چيزى بر آنان نيفزودند"
        },
        {
            "chapter": 11,
            "verse": 102,
            "text": "اينچنين بود مؤاخذه پروردگار تو وقتى كه بخواهد قريه‌اى ستمكار را به مؤاخذه كشد. مؤاخذه او عذابى سخت دردآور است"
        },
        {
            "chapter": 11,
            "verse": 103,
            "text": "در اينها براى كسانى كه از عذاب آخرت بيمناكند عبرتى است، در آن روز كه مردم گرد آورده شوند و آن روز كه مردم را در آن حاضر آورند"
        },
        {
            "chapter": 11,
            "verse": 104,
            "text": "و جز تا اندك مدتى به تأخيرش نمى‌اندازيم"
        },
        {
            "chapter": 11,
            "verse": 105,
            "text": "روزى كه چون بيايد هيچ كس جز به فرمان او سخن نگويد و مردمان بعضى بدبخت باشند و بعضى نيكبخت"
        },
        {
            "chapter": 11,
            "verse": 106,
            "text": "اما بدبختان در آتشند و مردمان را در آنجا ناله‌اى زار و خروشى سخت بود"
        },
        {
            "chapter": 11,
            "verse": 107,
            "text": "و تا آسمانها و زمين باقى هستند در آنجا جاودانه بمانند؛ مگر آنچه پروردگارت بخواهد، زيرا پروردگار تو هر چه خواهد همان كند"
        },
        {
            "chapter": 11,
            "verse": 108,
            "text": "اما نيكبختان تا آسمانها و زمين باقى هستند در بهشت جاويدان بمانند؛ مگر آنچه پروردگارت بخواهد. عطاى او هيچ منقطع نمى‌شود"
        },
        {
            "chapter": 11,
            "verse": 109,
            "text": "از آنچه اينان مى‌پرستند به ترديد مباش. جز بدان گونه كه پدرانشان پيش از اين مى‌پرستيدند، نمى‌پرستند. ما نصيب آنان را بى هيچ كم و كاست ادا خواهيم كرد"
        },
        {
            "chapter": 11,
            "verse": 110,
            "text": "به موسى كتاب داديم. در آن كتاب اختلاف شد. اگر نه حكمى بود كه از پيش از جانب پروردگارت صادر شده بود، ميانشان داورى شده بود؛ كه ايشان در آن كتاب سخت در ترديدند"
        },
        {
            "chapter": 11,
            "verse": 111,
            "text": "و پروردگار تو پاداش اعمال همه را به تمامى خواهد داد و خدا به كارهايى كه مى‌كنند آگاه است"
        },
        {
            "chapter": 11,
            "verse": 112,
            "text": "همراه با آنان كه با تو رو به خدا كرده‌اند، همچنان كه مأمور شده‌اى ثابت‌قدم باش. و طغيان مكنيد كه او به هر كارى كه مى‌كنيد بيناست"
        },
        {
            "chapter": 11,
            "verse": 113,
            "text": "به ستمكاران ميل مكنيد، كه آتش بسوزاندتان. شما را جز خدا هيچ دوستى نيست و كس ياريتان نكند"
        },
        {
            "chapter": 11,
            "verse": 114,
            "text": "نماز بگزار در آغاز و انجام روز و ساعاتى از شب. زيرا نيكيها، بديها را از ميان مى‌برند. اين اندرزى است براى اندرزپذيران"
        },
        {
            "chapter": 11,
            "verse": 115,
            "text": "صبر كن، زيرا خداوند مزد نيكوكاران را تباه نمى‌سازد"
        },
        {
            "chapter": 11,
            "verse": 116,
            "text": "چرا در ميان مردمانى كه پيش از شما بودند -جز اندكى كه از آن ميان نجاتشان داديم- خردمندانى نبودند تا مردمان را از فسادكردن در زمين باز دارند؟ ظالمان از پى آسودگى و لذات دنيوى رفتند و گنهكار بودند"
        },
        {
            "chapter": 11,
            "verse": 117,
            "text": "پروردگار تو هيچ قريه‌اى را كه مردمش نيكوكار باشند به ستم هلاك نخواهد ساخت"
        },
        {
            "chapter": 11,
            "verse": 118,
            "text": "و اگر پروردگار تو خواسته بود، همه مردم را يك امت كرده بود، ولى همواره گونه‌گون خواهند بود؛"
        },
        {
            "chapter": 11,
            "verse": 119,
            "text": "مگر آنهايى كه پروردگارت بر آنها رحمت آورده و آنها را براى همين بيافريده است. و سخن پروردگار تو بر اين مقرر شده كه: جهنم را از همه جن و انس انباشته مى‌كنم"
        },
        {
            "chapter": 11,
            "verse": 120,
            "text": "هر خبرى از اخبار پيامبران را برايت حكايت مى‌كنيم تا تو را قويدل گردانيم. و در اين كتاب بر تو سخن حق، و براى مؤمنان موعظه و اندرز نازل شده است"
        },
        {
            "chapter": 11,
            "verse": 121,
            "text": "به كسانى كه ايمان نمى‌آورند بگو: شما به هرسان كه خواهيد عمل كنيد، ما نيز عمل مى‌كنيم"
        },
        {
            "chapter": 11,
            "verse": 122,
            "text": "شما انتظار بكشيد ما نيز منتظر مى‌مانيم"
        },
        {
            "chapter": 11,
            "verse": 123,
            "text": "و از آن خداست نهان آسمانها و زمين و به او بازگردانده مى‌شود همه كارها. او را بپرست و بر او توكل كن كه پروردگارت از آنچه به جاى مى‌آوريد غافل نيست"
        },
        {
            "chapter": 12,
            "verse": 1,
            "text": "الف، لام، را. اينهاست آيات كتاب روشنگر"
        },
        {
            "chapter": 12,
            "verse": 2,
            "text": "ما قرآنى عربى نازلش كرده‌ايم، باشد كه شما دريابيد"
        },
        {
            "chapter": 12,
            "verse": 3,
            "text": "با اين قرآن كه به تو وحى كرده‌ايم، بهترين داستان را برايت حكايت مى‌كنيم، كه تو از اين پيش از بى‌خبران بوده‌اى"
        },
        {
            "chapter": 12,
            "verse": 4,
            "text": "آنگاه كه يوسف به پدر خود گفت: اى پدر، من در خواب يازده ستاره و خورشيد و ماه ديدم، ديدم كه سجده‌ام مى‌كنند،"
        },
        {
            "chapter": 12,
            "verse": 5,
            "text": "گفت: اى پسر كوچكم، خوابت را براى برادرانت حكايت مكن، كه تو را حيله‌اى مى‌انديشند. زيرا شيطان آدميان را دشمنى آشكار است"
        },
        {
            "chapter": 12,
            "verse": 6,
            "text": "و بدين سان پروردگارت تو را برمى‌گزيند و تعبير خواب مى‌آموزد و همچنان كه نعمت خود را پيش از اين بر پدران تو ابراهيم و اسحاق تمام كرده بود بر تو و خاندان يعقوب هم تمام مى‌كند، كه پروردگارت دانا و حكيم است"
        },
        {
            "chapter": 12,
            "verse": 7,
            "text": "در داستان يوسف و برادرانش براى آنان كه از آن پرسيده‌اند عبرتهاست"
        },
        {
            "chapter": 12,
            "verse": 8,
            "text": "آنگاه كه گفتند: يوسف و برادرش نزد پدرمان محبوب‌تر از ما هستند، حال آنكه ما خود گروهى نيرومنديم. پدرمان در گمراهى آشكارى است"
        },
        {
            "chapter": 12,
            "verse": 9,
            "text": "يوسف را بكشيد، يا در سرزمينى ديگرش بيندازيد تا پدر خاص شما گردد و از آن پس مردمى شايسته به شمار آييد"
        },
        {
            "chapter": 12,
            "verse": 10,
            "text": "يكى از ايشان گفت: اگر مى‌خواهيد كارى كنيد، يوسف را مكشيد؛ در عمق تاريك چاهش بيفكنيد تا كاروانى او را برگيرد"
        },
        {
            "chapter": 12,
            "verse": 11,
            "text": "گفتند: اى پدر، چيست كه ما را بر يوسف امين نمى‌شمارى، حال آنكه ما خيرخواه او هستيم؟"
        },
        {
            "chapter": 12,
            "verse": 12,
            "text": "فردا او را با ما بفرست تا بگردد و بازى كند و ما نگهدارش هستيم"
        },
        {
            "chapter": 12,
            "verse": 13,
            "text": "گفت: اگر او را ببريد، غمگين مى‌شوم و مى‌ترسم كه از او غافل شويد و گرگ او را بخورد"
        },
        {
            "chapter": 12,
            "verse": 14,
            "text": "گفتند: با اين گروه نيرومند كه ما هستيم اگر گرگ او را بخورد، از زيانكاران خواهيم بود"
        },
        {
            "chapter": 12,
            "verse": 15,
            "text": "چون او را بردند و هماهنگ شدند كه در عمق تاريك چاهش بيفكنند، به او وحى كرديم كه ايشان را از اين كارشان آگاه خواهى ساخت و خود ندانند"
        },
        {
            "chapter": 12,
            "verse": 16,
            "text": "شب‌هنگام، گريان نزد پدرشان بازآمدند"
        },
        {
            "chapter": 12,
            "verse": 17,
            "text": "گفتند: اى پدر، ما به اسب‌تاختن رفته بوديم و يوسف را نزد كالاى خود گذاشته بوديم، گرگ او را خورد. و هر چند هم كه راست بگوييم تو سخن ما را باور ندارى"
        },
        {
            "chapter": 12,
            "verse": 18,
            "text": "جامه‌اش را كه به خون دروغين آغشته بود آوردند. گفت: نفس شما، كارى را در نظرتان بياراسته است. اكنون براى من صبر جميل بهتر است و خداست كه در اين باره از او يارى بايد خواست"
        },
        {
            "chapter": 12,
            "verse": 19,
            "text": "كاروانى آمد. آب‌آورشان را فرستادند. دلو فرو كرد. گفت: مژدگانى، اين پسرى است. او را چون متاعى پنهان ساختند و خدا به كارى كه مى‌كردند آگاه بود"
        },
        {
            "chapter": 12,
            "verse": 20,
            "text": "او را به بهاى اندك، به چند درهم فروختند، كه هيچ رغبتى به او نداشتند"
        },
        {
            "chapter": 12,
            "verse": 21,
            "text": "كسى از مردم مصر كه او را خريده بود به زنش گفت: تا در اينجاست گراميش بدار، شايد به ما سودى برساند، يا او را به فرزندى بپذيريم. و بدين سان يوسف را در زمين مكانت داديم تا به او تعبير خواب آموزيم. و خدا بر كار خويش غالب است، ولى بيشتر مردم نمى‌دانند"
        },
        {
            "chapter": 12,
            "verse": 22,
            "text": "و چون باليدن يافت، حكمت و دانشش ارزانى داشتيم و نيكوكاران را بدين سان پاداش مى‌دهيم"
        },
        {
            "chapter": 12,
            "verse": 23,
            "text": "و آن زن كه يوسف در خانه‌اش بود، در پى كامجويى از او مى‌بود. و درها را بست و گفت: بشتاب. گفت: پناه مى‌برم به خدا. او پروراننده من است و مرا منزلتى نيكو داده و ستمكاران رستگار نمى‌شوند"
        },
        {
            "chapter": 12,
            "verse": 24,
            "text": "آن زن آهنگ او كرد. و اگر نه برهان پروردگارش را ديده بود، او نيز آهنگ آن زن مى‌كرد. چنين كرديم تا بدى و زشتكارى را از وى بازگردانيم. زيرا او از بندگان پاكدل ما بود"
        },
        {
            "chapter": 12,
            "verse": 25,
            "text": "هر دو به جانب در دويدند و زن جامه او را از پس بدريد. و شوى آن زن را نزديك در ديدند. زن گفت: جزاى كسى كه با زن تو قصد بدى داشته باشد چيست، جز اينكه به زندان افتد يا به عذابى دردآور گرفتار آيد؟"
        },
        {
            "chapter": 12,
            "verse": 26,
            "text": "يوسف گفت: او در پى كامجويى از من بود و مرا به خود خواند. و يكى از كسان زن گواهى داد كه اگر جامه‌اش از پيش دريده است زن راست مى‌گويد و او دروغگوست"
        },
        {
            "chapter": 12,
            "verse": 27,
            "text": "و اگر جامه‌اش از پس دريده است، زن دروغ مى‌گويد و او راستگوست"
        },
        {
            "chapter": 12,
            "verse": 28,
            "text": "چون ديد جامه‌اش از پس دريده است، گفت: اين از مكر شما زنان است، كه مكر شما زنان مكرى بزرگ است"
        },
        {
            "chapter": 12,
            "verse": 29,
            "text": "اى يوسف، زبان خويش نگه دار، و اى زن، از گناه خود آمرزش بخواه كه تو از خطا كارانى"
        },
        {
            "chapter": 12,
            "verse": 30,
            "text": "زنان شهر گفتند: زن عزيز در پى كامجويى از غلام خود شده است و شيفته او گشته است. ما وى را در گمراهى آشكارا مى‌بينيم"
        },
        {
            "chapter": 12,
            "verse": 31,
            "text": "چون افسونشان را شنيد، نزدشان كس فرستاد و براى هر يك تا تكيه دهد متكايى ترتيب داد و به هر يك كاردى داد، و گفت: بيرون آى تا تو را بنگرند. چون او را ديدند، بزرگش شمردند و دست خويش ببريدند و گفتند: معاذ اللّه، اين آدمى نيست، اين جز فرشته‌اى بزرگوار نيست"
        },
        {
            "chapter": 12,
            "verse": 32,
            "text": "گفت: اين همان است كه مرا در باب او ملامت مى‌كرديد. من در پى كامجويى از او بودم و او خويشتن نگه داشت. اگر آنچه فرمانش مى‌دهم نكند، به زندان خواهد افتاد و خوار خواهد شد"
        },
        {
            "chapter": 12,
            "verse": 33,
            "text": "گفت: اى پروردگار من، براى من زندان دوست داشتنى‌تر است از آنچه مرا بدان مى‌خوانند؛ و اگر مكر اين زنان را از من نگردانى، به آنها ميل مى‌كنم و در شمار نادانان درمى‌آيم"
        },
        {
            "chapter": 12,
            "verse": 34,
            "text": "پروردگارش دعايش را اجابت كرد و مكر زنان از او دور كرد. زيرا خدا شنوا و داناست"
        },
        {
            "chapter": 12,
            "verse": 35,
            "text": "پس با آن نشانها كه ديده بودند، تصميم كردند كه چندى به زندانش بيفكنند"
        },
        {
            "chapter": 12,
            "verse": 36,
            "text": "دو جوان نيز با او به زندان افتادند. يكى از آن دو گفت: در خواب، خود را ديدم كه انگور مى‌فشارم. ديگرى گفت: خود را ديدم كه نان بر سر نهاده مى‌برم و پرندگان از آن مى‌خورند. ما را از تعبير آن آگاه كن، كه از نيكوكارانت مى‌بينيم"
        },
        {
            "chapter": 12,
            "verse": 37,
            "text": "گفت: طعام روزانه شما هنوز نيامده باشد كه پيش از آن شما را از تعبير آن خوابها چنان كه پروردگارم به من آموخته است خبر مى‌دهم. من كيش مردمى را كه به خداى يكتا ايمان ندارند و به روز قيامت كافرند، ترك كرده‌ام"
        },
        {
            "chapter": 12,
            "verse": 38,
            "text": "من پيرو كيش پدرانم ابراهيم و اسحاق و يعقوب هستم و ما را نسزد كه هيچ چيز را شريك خدا قرار دهيم. اين فضيلتى است كه خدا بر ما و بر مردم ديگر ارزانى داشته است ولى بيشتر مردم ناسپاسند"
        },
        {
            "chapter": 12,
            "verse": 39,
            "text": "اى دو زندانى، آيا خدايان متعدد بهتر است يا اللّه آن خداوند يكتاى غالب بر همگان؟"
        },
        {
            "chapter": 12,
            "verse": 40,
            "text": "نمى‌پرستيد سواى خداى يكتا، مگر بتانى را كه خود و پدرانتان آنها را به نامهايى خوانده‌ايد و خدا حجتى بر اثبات آنها نازل نكرده است. حكم جز حكم خدا نيست. فرمان داده است كه جز او را نپرستيد. اين است دين راست و استوار، ولى بيشتر مردم نمى‌دانند"
        },
        {
            "chapter": 12,
            "verse": 41,
            "text": "اى دو زندانى، اما يكى از شما براى مولاى خويش شراب ريزد، اما ديگرى را بر دار كنند و پرندگان سر او بخورند. كارى كه در باره آن نظر مى‌خواستيد به پايان آمده است"
        },
        {
            "chapter": 12,
            "verse": 42,
            "text": "به يكى از آن دو كه مى‌دانست رها مى‌شود، گفت: مرا نزد مولاى خود ياد كن. اما شيطان از خاطرش زدود كه پيش مولايش از او ياد كند، و چند سال در زندان بماند"
        },
        {
            "chapter": 12,
            "verse": 43,
            "text": "پادشاه گفت: در خواب هفت گاو فربه را ديده‌ام كه آنها را هفت گاو لاغر مى‌خورند و هفت خوشه سبز ديدم و هفت خوشه خشك. اى خاصگان من، خواب مرا تعبير كنيد، اگر تعبير خواب مى‌دانيد"
        },
        {
            "chapter": 12,
            "verse": 44,
            "text": "گفتند: اينها خوابهاى آشفته است و ما را به تعبير اين خوابها آگاهى نيست"
        },
        {
            "chapter": 12,
            "verse": 45,
            "text": "يكى از آن دو كه رها شده بود و پس از مدتى به يادش آمده بود، گفت: من شما را از تعبير آن آگاه مى‌كنم. مرا نزد او بفرستيد"
        },
        {
            "chapter": 12,
            "verse": 46,
            "text": "اى يوسف، اى مرد راستگوى، براى ما تعبير كن كه هفت گاو فربه را هفت گاو لاغر مى‌خورند، و هفت خوشه سبز و هفت خوشه خشك. باشد كه من نزد مردم بازگردم و آنان آگاه گردند"
        },
        {
            "chapter": 12,
            "verse": 47,
            "text": "گفت: هفت سال پى در پى بكاريد و هر چه مى‌درويد، جز اندكى كه مى‌خوريد، با خوشه انبار كنيد"
        },
        {
            "chapter": 12,
            "verse": 48,
            "text": "از آن پس هفت سال سخت مى‌آيد، و در آن هفت سال آنچه برايشان اندوخته‌ايد بخورند مگر اندكى كه نگه مى‌داريد"
        },
        {
            "chapter": 12,
            "verse": 49,
            "text": "پس از آن سالى آيد كه مردمان را باران دهند و در آن سال افشردنيها را مى‌فشرند"
        },
        {
            "chapter": 12,
            "verse": 50,
            "text": "پادشاه گفت: نزد منش بياوريد. چون فرستاده نزد او آمد، يوسف گفت: نزد مولايت بازگرد و بپرس حكايت آن زنان كه دستهاى خود را بريدند چه بود؟ كه پروردگار من به مكرشان آگاه است"
        },
        {
            "chapter": 12,
            "verse": 51,
            "text": "گفت: اى زنان، آنگاه كه خواستار تن يوسف مى‌بوديد، حكايت شما چه بود؟ گفتند: پناه بر خدا. او را هيچ گناهكار نمى‌دانيم. زن عزيز گفت: اكنون حق آشكار شد. من در پى كامجويى از او مى‌بودم و او در زمره راستگويان است"
        },
        {
            "chapter": 12,
            "verse": 52,
            "text": "چنين شد تا بداند كه من در غيبتش به او خيانت نكرده‌ام و خدا حيله خائنان را به هدف نمى‌رساند"
        },
        {
            "chapter": 12,
            "verse": 53,
            "text": "من خويشتن را بى‌گناه نمى‌دانم، زيرا نفس، آدمى را به بدى فرمان مى‌دهد. مگر پروردگار من ببخشايد، زيرا پروردگار من آمرزنده و مهربان است"
        },
        {
            "chapter": 12,
            "verse": 54,
            "text": "پادشاه گفت: او را نزد من بياوريد تا همنشين خاص خود گردانم. و چون با او سخن گفت، گفت: تو از امروز نزد ما صاحب‌مكانت و امين هستى"
        },
        {
            "chapter": 12,
            "verse": 55,
            "text": "گفت: مرا بر خزاين اين سرزمين بگمار كه من نگهبانى دانايم"
        },
        {
            "chapter": 12,
            "verse": 56,
            "text": "اينچنين يوسف را در آن سرزمين مكانت داديم. هر جا كه مى‌خواست جاى مى‌گرفت. رحمت خود را به هر كس كه بخواهيم ارزانى مى‌داريم و پاداش نيكوكاران را ضايع نمى‌كنيم"
        },
        {
            "chapter": 12,
            "verse": 57,
            "text": "و هر آينه پاداش آنجهانى براى كسانى كه ايمان آورده‌اند و پرهيزگارى مى‌كنند، بهتر است"
        },
        {
            "chapter": 12,
            "verse": 58,
            "text": "برادران يوسف آمدند و بر او داخل شدند، آنها را شناخت و آنها نشناختندش"
        },
        {
            "chapter": 12,
            "verse": 59,
            "text": "چون بارهايشان را مهيا ساخت، گفت: برادر پدريتان را نيز نزد من بياوريد، آيا نمى‌بينيد كه پيمانه را كامل ادا مى‌كنم و بهترين ميزبانم؟"
        },
        {
            "chapter": 12,
            "verse": 60,
            "text": "اگر او را نزد من نياوريد، پيمانه‌اى نزد من نخواهيد داشت و به من نزديك مشويد"
        },
        {
            "chapter": 12,
            "verse": 61,
            "text": "گفتند: ما او را به اصرار از پدر خواهيم خواست و اين كار را خواهيم كرد"
        },
        {
            "chapter": 12,
            "verse": 62,
            "text": "و به مردان خود گفت: سرمايه‌شان را در بارهايشان بنهيد، باشد كه چون نزد كسانشان بازگردند و آن را بيابند، بازآيند"
        },
        {
            "chapter": 12,
            "verse": 63,
            "text": "چون نزد پدر بازگشتند، گفتند: اى پدر، پيمانه از ما برگرفته‌اند. برادرمان را با ما بفرست تا پيمانه بازگيريم. ما نگهدار او هستيم"
        },
        {
            "chapter": 12,
            "verse": 64,
            "text": "گفت: آيا او را به شما بسپارم، همچنان كه برادرش را پيش از اين به شما سپردم؟ خدا بهترين نگهدار است و اوست مهربان‌ترين مهربانان"
        },
        {
            "chapter": 12,
            "verse": 65,
            "text": "چون بار خود گشودند، ديدند كه سرمايه‌شان را پس داده‌اند. گفتند: اى پدر، در طلب چه هستيم؟ اين سرمايه ماست كه به ما پس داده‌اند. براى كسان خود غله بياوريم و برادرمان را حفظ كنيم و بار شترى افزون گيريم، كه آنچه داريم اندك است"
        },
        {
            "chapter": 12,
            "verse": 66,
            "text": "گفت: هرگز او را با شما نمى‌فرستم، تا با من به نام خدا پيمانى ببنديد كه نزد منش بازمى‌آوريد. مگر آنكه همه گرفتار شويد. چون با او عهد كردند، گفت: خدا بر آنچه مى‌گوييم گواه است"
        },
        {
            "chapter": 12,
            "verse": 67,
            "text": "گفت: اى پسران من، از يك دروازه داخل مشويد؛ از دروازه‌هاى مختلف داخل شويد. و من قضاى خدا را از سر شما دفع نتوانم كرد و هيچ فرمانى جز فرمان خدا نيست. بر او توكل كردم و توكل‌كنندگان بر او توكل كنند"
        },
        {
            "chapter": 12,
            "verse": 68,
            "text": "چون از جايى كه پدر فرمان داده بود داخل شدند، اين كار در برابر اراده خدا سودشان نبخشيد. تنها نيازى در ضمير يعقوب بود كه آن را آشكار ساخت، زيرا او را علمى بود كه خود به او آموخته بوديم ولى بيشتر مردم نمى‌دانند"
        },
        {
            "chapter": 12,
            "verse": 69,
            "text": "چون بر يوسف داخل شدند، برادرش را نزد خود جاى داد. گفت: من برادر تو هستم. از كارى كه اينان كرده‌اند اندوهگين مباش"
        },
        {
            "chapter": 12,
            "verse": 70,
            "text": "چون بارهايشان را مهيا كرد، جام را در بار برادر نهاد. آنگاه منادى ندا داد: اى كاروانيان، شما دزدانيد"
        },
        {
            "chapter": 12,
            "verse": 71,
            "text": "كاروانيان نزد آنها بازگشتند و گفتند: چه گم كرده‌ايد؟"
        },
        {
            "chapter": 12,
            "verse": 72,
            "text": "گفتند: جام پادشاه را. و هر كه بياوردش او را بار شترى است و من ضمانت مى‌كنم"
        },
        {
            "chapter": 12,
            "verse": 73,
            "text": "گفتند: خدا را، شما خود مى‌دانيد كه ما فسادكردن را در اين سرزمين نيامده‌ايم و دزد نبوده‌ايم"
        },
        {
            "chapter": 12,
            "verse": 74,
            "text": "گفتند: اگر دروغ گفته باشيد جزاى دزد چيست؟"
        },
        {
            "chapter": 12,
            "verse": 75,
            "text": "گفتند: جزايش همان كسى است كه در بار او يافته شود. پس او خود جزاى عمل خود است و ما گنهكاران را چنين جزا دهيم"
        },
        {
            "chapter": 12,
            "verse": 76,
            "text": "پيش از بار برادر به بار آنها پرداخت، آنگاه از بار برادرش بيرونش آورد. حيله‌اى اين سان به يوسف آموختيم. در آيين آن پادشاه، گرفتن برادر حق او نبود، چيزى بود كه خدا مى‌خواست. هر كس را كه بخواهيم به درجاتى بالا مى‌بريم و فراز هر دانايى داناترى است"
        },
        {
            "chapter": 12,
            "verse": 77,
            "text": "گفتند: اگر او دزدى كرده، برادرش نيز پيش از اين دزدى كرده بود. يوسف جواب آن سخن در دل پنهان داشت و هيچ اظهار نكرد و گفت: شما در وضعى بدتر هستيد و خدا به بهتانى كه مى‌زنيد آگاه‌تر است"
        },
        {
            "chapter": 12,
            "verse": 78,
            "text": "گفتند: اى عزيز، او را پدرى است سالخورده. يكى از ما را به جاى او بگير، كه از نيكوكارانت مى‌بينيم"
        },
        {
            "chapter": 12,
            "verse": 79,
            "text": "گفت: معاذالّله كه جز آن كس را كه كالاى خويش نزد او يافته‌ايم بگيريم. اگر چنين كنيم از ستمكاران خواهيم بود"
        },
        {
            "chapter": 12,
            "verse": 80,
            "text": "چون از او نوميد شدند، مشاورت را به كنارى رفتند و بزرگ ترينشان گفت: آيا نمى‌دانيد كه پدرتان از شما به نام خدا پيمان گرفته و پيش از اين نيز در حق يوسف تقصير كرده‌ايد؟ من از اين سرزمين بيرون نمى‌آيم تا پدر مرا رخصت دهد، يا خدا درباره من داورى كند، كه او بهترين داوران است"
        },
        {
            "chapter": 12,
            "verse": 81,
            "text": "نزد پدر باز گرديد و بگوييد: اى پدر، پسرت دزدى كرد و ما جز به آنچه مى‌دانستيم شهادت نداديم و از غيب نيز آگاه نيستيم"
        },
        {
            "chapter": 12,
            "verse": 82,
            "text": "از شهرى كه در آن بوده‌ايم و از كاروانى كه همراهش آمده‌ايم بپرس، كه ما راست مى‌گوييم"
        },
        {
            "chapter": 12,
            "verse": 83,
            "text": "گفت: نه، نفس شما كارى را در نظرتان بياراست و مرا صبر جميل بهتر است. شايد خدا همه را به من بازگرداند كه او دانا و حكيم است"
        },
        {
            "chapter": 12,
            "verse": 84,
            "text": "روى خود از آنها بگردانيد و گفت: اى اندوها بر يوسف. و چشمانش از غم سپيدى گرفت و همچنان اندوه خود فرو مى‌خورد"
        },
        {
            "chapter": 12,
            "verse": 85,
            "text": "گفتند: به خدا سوگند پيوسته يوسف را ياد مى‌كنى تا بيمار گردى يا بميرى"
        },
        {
            "chapter": 12,
            "verse": 86,
            "text": "گفت: جز اين نيست كه شرح اندوه خويش تنها با خدا مى‌گويم. زيرا آنچه من از خدا مى‌دانم شما نمى‌دانيد"
        },
        {
            "chapter": 12,
            "verse": 87,
            "text": "اى پسران من، برويد و يوسف و برادرش را بجوييد و از رحمت خدا مأيوس مشويد، زيرا تنها كافران از رحمت خدا مأيوس مى‌شوند"
        },
        {
            "chapter": 12,
            "verse": 88,
            "text": "چون بر يوسف داخل شدند، گفتند: اى عزيز، ما و كسانمان به گرسنگى افتاده‌ايم و با سرمايه‌اى اندك آمده‌ايم؛ پيمانه ما را تمام ادا كن و بر ما صدقه بده، زيرا خدا صدقه‌دهندگان را دوست دارد"
        },
        {
            "chapter": 12,
            "verse": 89,
            "text": "گفت: مى‌دانيد كه از روى نادانى با يوسف و برادرش چه كرديد؟"
        },
        {
            "chapter": 12,
            "verse": 90,
            "text": "گفتند: آيا به حقيقت تو يوسفى؟ گفت: من يوسفم، و اين برادر من است و خدا به ما نعمت داد. زيرا هر كس كه پرهيزگارى كند و شكيبايى ورزد، خدا مزدش را تباه نمى‌سازد"
        },
        {
            "chapter": 12,
            "verse": 91,
            "text": "گفتند: به خدا سوگند كه خدا تو را بر ما فضيلت داد و ما خطاكار بوديم"
        },
        {
            "chapter": 12,
            "verse": 92,
            "text": "گفت: امروز شما را سرزنش نبايد كرد؛ خدا شما را مى‌بخشايد كه او مهربان‌ترين مهربانان است"
        },
        {
            "chapter": 12,
            "verse": 93,
            "text": "اين جامه مرا ببريد و بر روى پدرم اندازيد تا بينا گردد. و همه كسان خود را نزد من بياوريد"
        },
        {
            "chapter": 12,
            "verse": 94,
            "text": "چون كاروان به راه افتاد، پدرشان گفت: اگر مرا ديوانه نخوانيد بوى يوسف مى‌شنوم"
        },
        {
            "chapter": 12,
            "verse": 95,
            "text": "گفتند: به خدا سوگند كه تو در همان ضلالت ديرينه خويش هستى"
        },
        {
            "chapter": 12,
            "verse": 96,
            "text": "چون مژده‌دهنده آمد و جامه بر روى او انداخت، بينا گشت. گفت: آيا نگفتمتان كه آنچه من از خدا مى‌دانم شما نمى‌دانيد؟"
        },
        {
            "chapter": 12,
            "verse": 97,
            "text": "گفتند: اى پدر براى گناهان ما آمرزش بخواه كه ما خطاكار بوده‌ايم"
        },
        {
            "chapter": 12,
            "verse": 98,
            "text": "گفت: از پروردگارم براى شما آمرزش خواهم خواست، او آمرزنده و مهربان است"
        },
        {
            "chapter": 12,
            "verse": 99,
            "text": "چون بر يوسف داخل شدند، پدر و مادر را به آغوش كشيد و گفت: به مصر درآييد كه اگر خدا بخواهد در امان خواهيد بود"
        },
        {
            "chapter": 12,
            "verse": 100,
            "text": "پدر و مادر را بر تخت فرا برد و همه در برابر او به سجده درآمدند. گفت: اى پدر، اين است تعبير آن خواب من كه اينك پروردگارم آن را تحقق بخشيده است. و چقدر به من نيكى كرده است آنگاه كه مرا از زندان برهانيد و پس از آنكه شيطان ميان من و برادرانم فساد كرده بود، شما را از باديه به اينجا آورد. پروردگار من به هر چه اراده كند دقيق است، كه او دانا و حكيم است"
        },
        {
            "chapter": 12,
            "verse": 101,
            "text": "اى پروردگار من، مرا فرمانروايى دادى و مرا علم تعبير خواب آموختى. اى آفريننده آسمانها و زمين، تو در دنيا و آخرت كارساز منى. مرا مسلمان بميران و قرين شايستگان ساز"
        },
        {
            "chapter": 12,
            "verse": 102,
            "text": "اينها خبرهاى غيب است كه به تواش وحى مى‌كنيم. و آن هنگام كه با يكديگر گرد آمده بودند و مشورت مى‌كردند و حيلت مى‌ساختند، تو نزد آنها نبودى"
        },
        {
            "chapter": 12,
            "verse": 103,
            "text": "هر چند تو به ايمانشان حريص باشى، بيشتر مردم ايمان نمى‌آورند"
        },
        {
            "chapter": 12,
            "verse": 104,
            "text": "و تو در مقابل پيامبريت از آنها مزدى نمى‌طلبى و اين كتاب جز اندرزى براى مردم جهان نيست"
        },
        {
            "chapter": 12,
            "verse": 105,
            "text": "چه بسيار نشانه‌هايى در آسمانها و زمين است كه بر آن مى‌گذرند و از آن رخ برمى‌تابند"
        },
        {
            "chapter": 12,
            "verse": 106,
            "text": "و بيشترشان به خدا ايمان نياورند بلكه همچنان مشركند"
        },
        {
            "chapter": 12,
            "verse": 107,
            "text": "آيا پندارند كه ايمنى يافته‌اند از اينكه عقوبتى عام از عذاب خدا آنها را فروگيرد يا قيامت به ناگاه فرا رسد، بى‌آنكه خبردار شوند؟"
        },
        {
            "chapter": 12,
            "verse": 108,
            "text": "بگو: اين راه من است. من و پيروانم، همگان را در عين بصيرت به سوى خدا مى‌خوانيم. منزه است خدا و من از مشركان نيستم"
        },
        {
            "chapter": 12,
            "verse": 109,
            "text": "و ما پيش از تو به رسالت نفرستاديم مگر مردانى را از مردم قريه‌ها كه به آنها وحى مى‌كرديم. آيا در روى زمين نمى‌گردند تا بنگرند كه پايان كار پيشينيانشان چه بوده است؟ و سراى آخرت پرهيزگاران را بهتر است، چرا نمى‌انديشيد؟"
        },
        {
            "chapter": 12,
            "verse": 110,
            "text": "چون پيامبران نوميد شدند و چنان دانستند كه آنها را تكذيب مى‌كنند، ياريشان كرديم و هر كه را كه خواستيم نجات داديم و عذاب ما از مردم گنهكار بازگردانيده نشود"
        },
        {
            "chapter": 12,
            "verse": 111,
            "text": "در داستانهايشان خردمندان را عبرتى است. اين داستانى برساخته نيست، بلكه تصديق سخن پيشينيان و تفصيل هر چيزى است و براى آنها كه ايمان آورده‌اند هدايت است و رحمت"
        },
        {
            "chapter": 13,
            "verse": 1,
            "text": "الف، لام، ميم، را. اينها آيات اين كتاب است و آنچه از پروردگارت بر تو نازل شده است حق است ولى بيشتر مردم ايمان نمى‌آورند"
        },
        {
            "chapter": 13,
            "verse": 2,
            "text": "اللّه، همان خداوندى است كه آسمانها را بى‌هيچ ستونى كه آن را ببينيد برافراشت. سپس به عرش پرداخت و آفتاب و ماه را كه هر يك تا زمانى معين در سيرند رام كرد. كارها را مى‌گرداند و آيات را بيان مى‌كند، باشد كه به ديدار پروردگارتان يقين كنيد"
        },
        {
            "chapter": 13,
            "verse": 3,
            "text": "اوست كه زمين را بگسترد، و در آن كوه‌ها و رودها قرار داد و از هر ميوه جفت جفت پديد آورد و شب را در روز مى‌پوشاند. در اينها عبرتهاست براى مردمى كه مى‌انديشند"
        },
        {
            "chapter": 13,
            "verse": 4,
            "text": "و بر روى زمين قطعه‌هايى است در كنار يكديگر و باغهاى انگور و كشتزارها و نخلهايى كه دو تنه از يك ريشه رسته است يا يك تنه از يك ريشه و همه به يك آب سيراب مى‌شوند و در ثمره، بعضى را بر بعض ديگر برترى نهاده‌ايم. هرآينه در اينها براى خردمندان عبرتهاست"
        },
        {
            "chapter": 13,
            "verse": 5,
            "text": "اگر تو در شگفت مى‌آيى، شگفت سخن ايشان است كه آيا آن هنگام كه خاك شويم از نو ما را بيافرينند؟ اينان به پروردگارشان ايمان ندارند، بر گردنهاشان غُلها باشد و اهل جهنمند و در آن جاودانه‌اند"
        },
        {
            "chapter": 13,
            "verse": 6,
            "text": "به شتاب از تو پيش از خير و آمرزش، عذاب مى‌طلبند. پيش از آنها عذابهايى بوده است و پروردگار تو مردم را با آنكه ستم كرده‌اند مى‌آمرزد و نيز پروردگار تو به سختى عقوبت مى‌كند"
        },
        {
            "chapter": 13,
            "verse": 7,
            "text": "كافران مى‌گويند: چرا از جانب پروردگارش معجزه‌اى بر او نازل نمى‌شود؟ جز اين نيست كه تو بيم‌دهنده‌اى هستى و هر قومى را رهبرى است"
        },
        {
            "chapter": 13,
            "verse": 8,
            "text": "خدا مى‌داند كه هر ماده‌اى چه در رحم دارد و آنچه رحمها كاهد و آنچه رحمها افزايد. و هر چيز را در نزد او مقدارى معين است"
        },
        {
            "chapter": 13,
            "verse": 9,
            "text": "داناى نهان و آشكار، آن خداى بزرگ متعال"
        },
        {
            "chapter": 13,
            "verse": 10,
            "text": "براى او يكسان است از شما هر كه سخن به راز گويد يا به آشكارا. و آنكه در پرده شب پنهان مى‌شود و آنكه در روز به آشكارا مى‌رود"
        },
        {
            "chapter": 13,
            "verse": 11,
            "text": "آدمى را فرشتگانى است كه پياپى به امر خدا از روبه‌رو و پشت سرش مى‌آيند و نگهبانيش مى‌كنند. خدا چيزى را كه از آن مردمى است دگرگون نكند تا آن مردم خود دگرگون شوند. چون خدا براى مردمى بدى خواهد، هيچ چيز مانع او نتواند شد و ايشان را جز خدا هيچ كارسازى نيست"
        },
        {
            "chapter": 13,
            "verse": 12,
            "text": "اوست كه برق را گاه براى ترسانيدن و گاه براى اميدبخشيدن به شما مى‌نماياند و ابرهاى گرانبار را پديد مى‌آورد"
        },
        {
            "chapter": 13,
            "verse": 13,
            "text": "رعد به ستايش او و فرشتگان از بيم او تسبيح مى‌كنند. و صاعقه‌ها را مى‌فرستد و هر كه را بخواهد بدان آسيب مى‌رساند. باز هم درباره خدا مجادله مى‌كنند. و او به سختى عقوبت مى‌كند"
        },
        {
            "chapter": 13,
            "verse": 14,
            "text": "خاص اوست خواندن راستين. آنان كه جز او را مى‌خوانند هيچ پاسخشان نمى‌گويند. همانند كسى كه دو دست به سوى آب برد تا آب به دهان رساند و نتواند كه آب به دهان رساند. و دعاى كافران جز به گمراهى نيست"
        },
        {
            "chapter": 13,
            "verse": 15,
            "text": "خواه و ناخواه براى خداوند سجده مى‌كنند همه آنها كه در آسمانها و زمينند و سايه‌هايشان نيز بامدادان و شامگاهان به سجده مى‌آيند"
        },
        {
            "chapter": 13,
            "verse": 16,
            "text": "بگو: كيست پروردگار آسمانها و زمين؟ بگو: اللّه. بگو: آيا سواى او خدايانى برگزيده‌ايد كه قادر به سود و زيان خويش نيستند؟ بگو: آيا نابينا و بينا برابرند؟ يا تاريكى و روشنى يكسانند؟ يا شريكانى كه براى خدا قائل شده‌اند چيزهايى آفريده‌اند، همانند آنچه خدا آفريده است و آنان درباره آفرينش به اشتباه افتاده‌اند؟ بگو: اللّه آفريننده هر چيزى است و او يگانه و قهار است"
        },
        {
            "chapter": 13,
            "verse": 17,
            "text": "از آسمان آب فرستاد و هر رودخانه به اندازه خويش جارى شد، و آب روان كف بر سر آورد. و از آنچه بر آتش مى‌گدازند تا زيور و متاعى سازند نيز كفى بر سر آيد. خدا براى حق و باطل چنين مثَل زند. اما كف به كنارى افتد و نابود شود و آنچه براى مردم سودمند است در زمين پايدار بماند. خدا اينچنين مثَل مى‌زند"
        },
        {
            "chapter": 13,
            "verse": 18,
            "text": "براى آنان كه دعوت پروردگارشان را پذيرفتند پاداش نيكويى است. و كسانى كه دعوت او را نپذيرفته‌اند، اگر هر آنچه را كه بر روى زمين است و همانند آن را داشته باشند، آن را فدا دهند. آنان به سختى بازخواست خواهند شد و مكانشان جهنّم است و بد جايگاهى است"
        },
        {
            "chapter": 13,
            "verse": 19,
            "text": "آيا كسى كه مى‌داند آنچه از جانب پروردگارت بر تو نازل شده حق است، همانند كسى است كه نابيناست؟ تنها خردمندان پند مى‌گيرند"
        },
        {
            "chapter": 13,
            "verse": 20,
            "text": "كسانى كه به عهد خدا وفا مى‌كنند و خود پيمان نمى‌شكنند"
        },
        {
            "chapter": 13,
            "verse": 21,
            "text": "آنان كه آنچه را خدا به پيوستن آن فرمان داده پيوند مى‌دهند و از پروردگارشان مى‌ترسند و از سختىِ بازخواست خداوند بيمناكند"
        },
        {
            "chapter": 13,
            "verse": 22,
            "text": "آنان كه به طلب ثواب پروردگار خويش صبر پيشه كردند، و نماز گزاردند و در نهان و آشكار از آنچه به آنها روزى داده‌ايم انفاق كردند و بدى را به نيكى دفع مى‌كنند. سراى آخرت خاص آنان است"
        },
        {
            "chapter": 13,
            "verse": 23,
            "text": "بهشتهاى جاويدان؛ آنها و هر كه نيكوكار بوده است، از پدران و همسران و فرزندانشان، بدان داخل شوند و فرشتگان از هر در به نزدشان آيند"
        },
        {
            "chapter": 13,
            "verse": 24,
            "text": "سلام بر شما به خاطر آن همه شكيبايى كه ورزيده‌ايد. سراى آخرت چه سرايى نيكوست"
        },
        {
            "chapter": 13,
            "verse": 25,
            "text": "و آنان كه پيمان خدا را پس از استواركردنش مى‌شكنند و آنچه را كه خدا به پيوستن آن فرمان داده مى‌گسلند و در زمين فساد مى‌كنند، لعنت بر آنهاست و بديهاى آن جهان نصيبشان"
        },
        {
            "chapter": 13,
            "verse": 26,
            "text": "خدا هر كه را خواهد روزى بسيار دهد يا روزى اندك. و مردم به زندگى دنيا خشنودند، حال آنكه زندگى دنيا در برابر زندگى آخرت جز اندك متاعى نيست"
        },
        {
            "chapter": 13,
            "verse": 27,
            "text": "كافران مى‌گويند: چرا از جانب پروردگارش معجزه‌اى بر او نازل نمى‌شود؟ بگو: خدا هر كه را بخواهد گمراه مى‌كند. و هر كه را به درگاه او روى كند، هدايت مى‌كند"
        },
        {
            "chapter": 13,
            "verse": 28,
            "text": "آنان كه ايمان آورده‌اند و دلهايشان به ياد خدا آرامش مى‌يابد. آگاه باشيد كه دلها به ياد خدا آرامش مى‌يابد"
        },
        {
            "chapter": 13,
            "verse": 29,
            "text": "زندگى خوش و بازگشتنگاه نيكو از آن كسانى است كه ايمان آورده‌اند و كارهاى شايسته كرده‌اند"
        },
        {
            "chapter": 13,
            "verse": 30,
            "text": "همچنين تو را به ميان امتى كه پيش از آنها امتهاى ديگر بوده‌اند، به رسالت فرستاده‌ايم تا آنچه را كه بر تو وحى كرده‌ايم بر ايشان تلاوت كنى و آنها به رحمان كافر مى‌شوند. بگو: او پروردگار من است. خدايى جز او نيست. بر او توكل كرده‌ام و توبه من به درگاه اوست"
        },
        {
            "chapter": 13,
            "verse": 31,
            "text": "اگر قرآنى توانست بود كه كوه‌ها بدان به جنبش آيند يا زمين پاره‌پاره شود يا مردگان را به سخن آرد، جز اين قرآن نمى‌بود، كه همه كارها از آن خداست. آيا مؤمنان هنوز ندانسته‌اند كه اگر خدا مى‌خواست همه مردم را هدايت مى‌كرد؟ و كافران را پيوسته به سبب اعمالشان حادثه‌اى رسد يا آن حادثه در نزديكى خانه‌هايشان فرود آيد تا آنگاه كه وعده خدا فراز آيد، زيرا خدا خلف وعده نمى‌كند"
        },
        {
            "chapter": 13,
            "verse": 32,
            "text": "پيامبرانى هم كه پيش از تو بودند به استهزا گرفته شدند. من به كافران مهلت دادم، آنگاه همه را فرو گرفتم و آن عقوبت من چه سخت بود"
        },
        {
            "chapter": 13,
            "verse": 33,
            "text": "آيا آن كه بر همه مردم و اعمالشان ناظر است، همانند بتان است؟ براى خدا شريكانى قائل شدند. بگو: آنها را نام ببريد. شايد مى‌خواهيد او را از چيزى در روى زمين آگاه كنيد كه نمى‌داند، يا سخنان بيهوده مى‌گويند؟ در نظر كافران مكرشان آراسته آمد و از راه راست به در شدند. و هر كه را خدا گمراه كند هيچ راهنمايى ندارد"
        },
        {
            "chapter": 13,
            "verse": 34,
            "text": "در اين زندگى دنيا به عذابى گرفتار آيند و عذاب آخرت سخت‌تراست و آنها را هيچ نگهدارنده‌اى از عذاب خدا نيست"
        },
        {
            "chapter": 13,
            "verse": 35,
            "text": "صفت بهشتى كه به پرهيزگاران وعده شده: آب از زير درختانش روان است و ميوه‌ها و سايه‌اش هميشگى است. اين سرانجام كسانى است كه پرهيزگارند و سرانجام كافران آتش است"
        },
        {
            "chapter": 13,
            "verse": 36,
            "text": "اهل كتاب از آنچه بر تو نازل شده شادمانند. و از آن جماعات كسانى هستند كه پاره‌اى از آن را انكار مى‌كنند. بگو: من مأمور شده‌ام كه خداى يكتا را بپرستم و به او شرك نياورم. به سوى او دعوت مى‌كنم و بازگشت من به سوى اوست"
        },
        {
            "chapter": 13,
            "verse": 37,
            "text": "همچنين قرآن را به زبان عربى نازل كرديم. اگر پس از دانشى كه به تو رسيده، از پى خواهشهاى آنان بروى، در برابر خدا كارساز و نگهدارنده‌اى نخواهى داشت"
        },
        {
            "chapter": 13,
            "verse": 38,
            "text": "به تحقيق پيش از تو پيامبرانى فرستاده‌ايم و برايشان همسران و فرزندان قرار داده‌ايم. و هيچ پيامبرى را حق آن نبود كه جز به فرمان خدا آيتى بياورد و هر امرى را زمانى مكتوب است"
        },
        {
            "chapter": 13,
            "verse": 39,
            "text": "خدا هر چه را بخواهد محو يا اثبات مى‌كند و ام‌الكتاب نزد اوست"
        },
        {
            "chapter": 13,
            "verse": 40,
            "text": "اگر پاره‌اى از آنچه را كه به آنها وعده كرده‌ايم به تو بنمايانيم، يا تو را پيش از وقت بميرانيم، در هر حال آنچه بر عهده توست تبليغ است و آنچه بر عهده ماست حساب‌كشيدن"
        },
        {
            "chapter": 13,
            "verse": 41,
            "text": "آيا هنوز ندانسته‌اند كه ما از اطراف اين سرزمين مى‌كاهيم، و خدا حكم مى‌كند و هيچ چيز حكم او را فسخ نمى‌كند و او سريعاً به حساب همه مى‌رسد؟"
        },
        {
            "chapter": 13,
            "verse": 42,
            "text": "كسانى كه پيش از اينان بودند مكرها كردند، ولى همه مكرها نزد خداوند است. مى‌داند كه هر كسى چه مى‌كند. و كافران به زودى خواهند دانست كه سراى آخرت از آن كيست"
        },
        {
            "chapter": 13,
            "verse": 43,
            "text": "كافران مى‌گويند كه تو پيامبر نيستى. بگو: خدا و هر كس كه از كتاب آگاهى داشته باشد، به شهادت ميان من و شما كافى است"
        },
        {
            "chapter": 14,
            "verse": 1,
            "text": "الف، لام، را. كتابى است كه بر تو نازل كرديم تا مردم را به فرمان پروردگارشان از تاريكى به روشنايى ببرى و به راه خداى پيروزمند ستودنى راه نمايى"
        },
        {
            "chapter": 14,
            "verse": 2,
            "text": "خدايى كه هر چه در آسمانها و زمين است از آن اوست. پس واى بر كافران از عذابى سخت"
        },
        {
            "chapter": 14,
            "verse": 3,
            "text": "آنان كه زندگى دنيا را از آخرت دوست‌تردارند و ديگران را از راه خدا باز مى‌دارند و آن را منحرف مى‌خواهند، سخت در گمراهى هستند"
        },
        {
            "chapter": 14,
            "verse": 4,
            "text": "هيچ پيامبرى را جز به زبان مردمش نفرستاديم، تا بتواند پيام خدا را برايشان بيان كند. پس خدا هر كه را بخواهد گمراه مى‌كند و هر كه را بخواهد هدايت مى‌كند و اوست پيروزمند و حكيم"
        },
        {
            "chapter": 14,
            "verse": 5,
            "text": "موسى را با آيات خود فرستاديم كه: قوم خود را از تاريكى به روشنايى بيرون آر، و روزهاى خدا را به يادشان بياور. و در اين براى هر شكيباى شكرگزار، عبرتهايى است"
        },
        {
            "chapter": 14,
            "verse": 6,
            "text": "و موسى به قوم خود گفت: نعمتى را كه خدا بر شما ارزانى داشته است به ياد آوريد، آنگاه كه شما را از فرعونيان رهانيد. به سختى آزارتان مى‌كردند و پسرانتان را مى‌كشتند و زنانتان را زنده مى‌گذاشتند و در اين از جانب پروردگارتان براى شما آزمايشى بزرگ بود"
        },
        {
            "chapter": 14,
            "verse": 7,
            "text": "و پروردگارتان اعلام كرد كه اگر مرا سپاس گوييد، بر نعمت شما مى‌افزايم و اگر كفران كنيد، بدانيد كه عذاب من سخت است"
        },
        {
            "chapter": 14,
            "verse": 8,
            "text": "و موسى گفت: اگر شما و همه مردم روى زمين كافر شويد، خدا بى‌نياز و درخور ستايش است"
        },
        {
            "chapter": 14,
            "verse": 9,
            "text": "آيا خبر كسانى كه پيش از شما بوده‌اند، چون قوم نوح و عاد و ثمود و نيز كسانى كه بعد از آنها بوده‌اند، به شما نرسيده است؟ جز خدا كسى را از آنان آگاهى نيست. پيامبرانشان همراه با دلايل روشن آمدند و آنها دست بر دهان بردند و گفتند: ما به آنچه بدان مأمور شده‌ايد ايمان نمى‌آوريم و در چيزى كه ما را بدان مى‌خوانيد سخت در ترديد هستيم"
        },
        {
            "chapter": 14,
            "verse": 10,
            "text": "پيامبرانشان گفتند: آيا در خدا -آن آفريننده آسمانها و زمين- شكى هست؟ شما را فرامى‌خواند تا گناهانتان را بيامرزد و تا مدتى معين شما را زنده گذارد. گفتند: شما جز مردمانى همانند ما نيستيد. مى‌خواهيد ما را از آنچه پدرانمان مى‌پرستيدند باز داريد. براى ما دليلى روشن بياوريد"
        },
        {
            "chapter": 14,
            "verse": 11,
            "text": "پيامبرانشان گفتند: ما جز مردمانى همانند شما نيستيم ولى خدا بر هر يك از بندگانش كه بخواهد منت نهد. ما را نسزد كه براى شما دليلى، جز به فرمان خدا، بياوريم و مؤمنان بر خدا توكّل كنند"
        },
        {
            "chapter": 14,
            "verse": 12,
            "text": "چرا بر خدا توكل نكنيم، و حال آنكه او راه ما را به ما بنمود؟ و ما بر آزارى كه به ما مى‌رسانيد صبر خواهيم كرد و توكل‌كنندگان بر خدا توكل كنند"
        },
        {
            "chapter": 14,
            "verse": 13,
            "text": "كافران به پيامبرانشان گفتند: يا شما را از سرزمين خود مى‌رانيم يا به كيش ما بازگرديد. پس پروردگارشان به پيامبران وحى كرد كه: ستمكاران را هلاك خواهيم كرد"
        },
        {
            "chapter": 14,
            "verse": 14,
            "text": "و شما را پس از ايشان در آن سرزمين جاى خواهيم داد. اين از آن كسى است كه از ايستادن در پيشگاه من و از وعده عذاب من بترسد"
        },
        {
            "chapter": 14,
            "verse": 15,
            "text": "پيروزى خواستند و هر جبار كينه‌توزى نوميد شد"
        },
        {
            "chapter": 14,
            "verse": 16,
            "text": "پشت سرش جهنم است تا در آنجا از آب چرك و خونش بخورانند"
        },
        {
            "chapter": 14,
            "verse": 17,
            "text": "جرعه‌جرعه آن را مى‌نوشد و هيچ گواراى او نيست و مرگ از هر سو بر او مى‌تازد اما نمى‌ميرد، كه عذابى سخت در انتظار اوست"
        },
        {
            "chapter": 14,
            "verse": 18,
            "text": "مثَل اعمال كسانى كه به خدا كافر شده‌اند چون خاكسترى است كه در روزى طوفانى بادى سخت بر آن بوزد. توان نگه‌داشتن آنچه را كه به دست آورده‌اند ندارند. اين است گمراهى بى‌انتها"
        },
        {
            "chapter": 14,
            "verse": 19,
            "text": "آيا نديده‌اى كه خدا آسمانها و زمين را به حق آفريده است؟ اگر بخواهد شما را مى‌برد و مخلوقى تازه مى‌آورد"
        },
        {
            "chapter": 14,
            "verse": 20,
            "text": "و اين بر خدا دشوار نيست"
        },
        {
            "chapter": 14,
            "verse": 21,
            "text": "همه در پيشگاه خدا حاضر آيند. ناتوانان به آنان كه گردنكشى مى‌كردند گويند: ما پيرو شما بوديم. آيا اكنون مى‌توانيد ما را به كار آييد و اندكى از عذاب خدا را از ما دفع كنيد؟ گويند: اگر خدا ما را هدايت كرده بود، ما نيز شما را هدايت مى‌كرديم. حال ما را راه خلاصى نيست، براى ما يكسان است چه بيتابى كنيم، چه شكيبايى ورزيم"
        },
        {
            "chapter": 14,
            "verse": 22,
            "text": "چون كار به پايان آيد، شيطان گويد: خدا به شما وعده داد و وعده او درست بود و من نيز به شما وعده دادم ولى وعده خود خلاف كردم. و برايتان هيچ دليل و برهانى نياوردم جز آنكه دعوتتان كردم شما نيز دعوت من اجابت كرديد؛ پس مرا ملامت مكنيد، خود را ملامت كنيد. نه من فريادرس شمايم، نه شما فريادرس من. از اينكه مرا پيش از اين شريك خدا كرده بوديد بيزارم. زيرا براى ستمكاران عذابى است دردآور"
        },
        {
            "chapter": 14,
            "verse": 23,
            "text": "كسانى را كه ايمان آورده‌اند و كارهاى شايسته كرده‌اند، به بهشتهايى كه نهرها در آن جارى است درآورند؛ به فرمان پروردگارشان در آنجا جاودانه بمانند و به سلام، يكديگر را تحيت گويند"
        },
        {
            "chapter": 14,
            "verse": 24,
            "text": "آيا نديده‌اى كه خدا چگونه مثل زد؟ سخن پاك چون درختى پاك است كه ريشه‌اش در زمين استوار و شاخه‌هايش در آسمان است"
        },
        {
            "chapter": 14,
            "verse": 25,
            "text": "به فرمان خدا هر زمان ميوه خود را مى‌دهد. خدا براى مردم مثلها مى‌آورد، باشد كه پند گيرند"
        },
        {
            "chapter": 14,
            "verse": 26,
            "text": "و مثل سخن ناپاك چون درختى ناپاك است، كه ريشه در زمين ندارد و برپا نتواند ماند"
        },
        {
            "chapter": 14,
            "verse": 27,
            "text": "خدا مؤمنان را به سبب اعتقاد استوارشان در دنيا و آخرت پايدار مى‌دارد. و ظالمان را گمراه مى‌سازد و هر چه خواهد همان مى‌كند"
        },
        {
            "chapter": 14,
            "verse": 28,
            "text": "آيا نديده‌اى آن كسان را كه نعمت خدا را به كفر بدل ساختند و مردم خود را به ديار هلاك بردند؟"
        },
        {
            "chapter": 14,
            "verse": 29,
            "text": "به جهنم، آن قرارگاه بد، داخل مى‌شوند"
        },
        {
            "chapter": 14,
            "verse": 30,
            "text": "براى خدا همتايانى قرار دادند تا مردم را از راه او گمراه سازند. بگو: اكنون بهره‌مند گرديد كه سرانجامتان آتش است"
        },
        {
            "chapter": 14,
            "verse": 31,
            "text": "به بندگان من كه ايمان آورده‌اند بگو تا نماز بگزارند و از آنچه روزيشان داده‌ايم نهان و آشكارا انفاق كنند، پيش از آنكه روزى فرا رسد كه در آن نه خريد و فروختى باشد و نه هيچ دوستيى به كار آيد"
        },
        {
            "chapter": 14,
            "verse": 32,
            "text": "خداست كه آسمانها و زمين را آفريد و از آسمان باران نازل كرد و بدان باران براى روزى شما ميوه‌ها رويانيد و كشتيها را رام شما كرد تا به فرمان او در دريا روان شوند و رودها را مسخر شما ساخت"
        },
        {
            "chapter": 14,
            "verse": 33,
            "text": "و آفتاب و ماه را كه همواره در حركتند رام شما كرد و شب و روز را مسخر شما گردانيد"
        },
        {
            "chapter": 14,
            "verse": 34,
            "text": "و هر چه از او خواسته‌ايد به شما ارزانى داشته است و اگر خواهيد كه نعمتهايش را شمار كنيد، نتوانيد، كه آدمى ستمكار و كافر نعمت است"
        },
        {
            "chapter": 14,
            "verse": 35,
            "text": "و ابراهيم گفت: اى پروردگار من، اين سرزمين را ايمن گردان و مرا و فرزندانم را از پرستش بتان دور بدار"
        },
        {
            "chapter": 14,
            "verse": 36,
            "text": "اى پروردگار من، اينها بسيارى از مردم را گمراه كرده‌اند، پس هر كس كه از من پيروى كند از من است و هر كس فرمان من نبرد، تو آمرزنده و مهربانى"
        },
        {
            "chapter": 14,
            "verse": 37,
            "text": "اى پروردگار ما، برخى از فرزندانم را به واديى بى‌هيچ كشته‌اى، نزديك خانه گرامى تو جاى دادم، اى پروردگار ما، تا نماز بگزارند. دلهاى مردمان چنان كن كه هواى آنها كند و از هر ثمره‌اى روزيشان ده، باشد كه سپاس گزارند"
        },
        {
            "chapter": 14,
            "verse": 38,
            "text": "اى پروردگار ما، هر چه را پنهان مى‌داريم يا آشكار مى‌سازيم تو بدان آگاهى. و بر خدا هيچ چيز در زمين و آسمان پوشيده نيست"
        },
        {
            "chapter": 14,
            "verse": 39,
            "text": "سپاس خدايى را كه در اين پيرى اسماعيل و اسحاق را به من عطا كرد. پروردگار من دعاها را مى‌شنود"
        },
        {
            "chapter": 14,
            "verse": 40,
            "text": "اى پروردگار من، مرا و فرزندان مرا برپاى‌دارندگان نماز گردان. اى پروردگار ما، دعاى مرا بپذير"
        },
        {
            "chapter": 14,
            "verse": 41,
            "text": "اى پروردگار ما، مرا و پدر و مادرم و همه مؤمنان را در روز شمار بيامرز"
        },
        {
            "chapter": 14,
            "verse": 42,
            "text": "و مپندار كه خدا از كردار ستمكاران غافل است. عذابشان را تا آن روز كه چشمها در آن خيره مى‌ماند، به تاخير مى‌افكند"
        },
        {
            "chapter": 14,
            "verse": 43,
            "text": "مى‌شتابند، سرها را بالا گرفته‌اند. چشم بر هم نمى‌زنند، و دلهايشان خالى از خرد است"
        },
        {
            "chapter": 14,
            "verse": 44,
            "text": "مردم را از آن روز كه عذاب فرا مى‌رسد بترسان. ستمكاران مى‌گويند: بار خدايا، ما را اندكى مهلت ده تا دعوت تو را اجابت كنيم و از پيامبران تو پيروى كنيم. آيا شما پيش از اين سوگند نمى‌خورديد كه هرگز زوال نمى‌يابيد؟"
        },
        {
            "chapter": 14,
            "verse": 45,
            "text": "در خانه‌هاى كسانى كه خود بر خويشتن ستم مى‌كردند، جاى گرفتيد و دانستيد با آنان چگونه رفتار كرديم، و برايتان مثلها زديم"
        },
        {
            "chapter": 14,
            "verse": 46,
            "text": "آنان نيرنگهاى خود نمودند و خدا از نيرنگهايشان آگاه بود. هر چند كه از نيرنگهايشان كوه از پاى درمى‌آمد"
        },
        {
            "chapter": 14,
            "verse": 47,
            "text": "مپندار كه خدا وعده‌اى را كه به پيامبرانش داده است خلاف مى‌كند. خداوند پيروزمند و انتقام‌گيرنده است"
        },
        {
            "chapter": 14,
            "verse": 48,
            "text": "آن روز كه زمين به زمينى جز اين بدل شود و آسمانها به آسمانى ديگر، و همه در پيشگاه خداى واحد قهار حاضر آيند"
        },
        {
            "chapter": 14,
            "verse": 49,
            "text": "مجرمان را در آن روز به غلهايى كه دست را به گردن بندد، بسته بينى"
        },
        {
            "chapter": 14,
            "verse": 50,
            "text": "جامه‌هاشان از قطران است و آتش صورتهاشان را فروپوشيده است"
        },
        {
            "chapter": 14,
            "verse": 51,
            "text": "تا خدا هر كس را برابر عملش كيفر دهد، هرآينه خدا سريع الحساب است"
        },
        {
            "chapter": 14,
            "verse": 52,
            "text": "اين پيامى است براى مردم، تا بدان بيمناك شوند و بدانند كه اوست خداى يكتا، و تا خردمندان پند گيرند"
        },
        {
            "chapter": 15,
            "verse": 1,
            "text": "الف، لام، را. اين است آيات كتاب و قرآن روشنگر"
        },
        {
            "chapter": 15,
            "verse": 2,
            "text": "بسا كه كافران آرزو كنند كه اى‌كاش مسلمان مى‌بودند"
        },
        {
            "chapter": 15,
            "verse": 3,
            "text": "واگذارشان تا بخورند و بهره‌ور شوند و آرزو به خود مشغولشان دارد، زودا كه خواهند دانست"
        },
        {
            "chapter": 15,
            "verse": 4,
            "text": "هيچ قريه‌اى را هلاك نكرديم، مگر آنكه زمانى معلوم داشت"
        },
        {
            "chapter": 15,
            "verse": 5,
            "text": "هيچ امتى از اجل خويش نه پيش مى‌افتد و نه پس مى‌ماند"
        },
        {
            "chapter": 15,
            "verse": 6,
            "text": "و گفتند: اى مردى كه قرآن بر تو نازل شده، حقا كه تو ديوانه‌اى"
        },
        {
            "chapter": 15,
            "verse": 7,
            "text": "اگر راست مى‌گويى، چرا فرشتگان را براى ما نمى‌آورى؟"
        },
        {
            "chapter": 15,
            "verse": 8,
            "text": "ما فرشتگان را جز به حق نازل نمى‌كنيم و در آن هنگام ديگر مهلتشان ندهند"
        },
        {
            "chapter": 15,
            "verse": 9,
            "text": "ما قرآن را خود نازل كرده‌ايم و خود نگهبانش هستيم"
        },
        {
            "chapter": 15,
            "verse": 10,
            "text": "و ما رسولان خود را پيش از تو به ميان اقوام پيشين فرستاده‌ايم"
        },
        {
            "chapter": 15,
            "verse": 11,
            "text": "هيچ پيامبرى بر آنها مبعوث نشد، جز آنكه مسخره‌اش كردند"
        },
        {
            "chapter": 15,
            "verse": 12,
            "text": "راهش را در دل مجرمان اينچنين مى‌گشاييم"
        },
        {
            "chapter": 15,
            "verse": 13,
            "text": "به آن ايمان نمى‌آورند و سنت پيشينيان چنين بوده است"
        },
        {
            "chapter": 15,
            "verse": 14,
            "text": "اگر بر ايشان از آسمان درى بگشاييم كه از آن بالا روند،"
        },
        {
            "chapter": 15,
            "verse": 15,
            "text": "گويند: چشمان ما را جادو كرده‌اند، بلكه ما مردمى جادوزده هستيم"
        },
        {
            "chapter": 15,
            "verse": 16,
            "text": "و هرآينه در آسمان برجهايى آفريديم و براى بينندگانشان بياراستيم"
        },
        {
            "chapter": 15,
            "verse": 17,
            "text": "و از هر شيطان رجيمى حفظشان كرديم"
        },
        {
            "chapter": 15,
            "verse": 18,
            "text": "مگر آنكه دزدانه گوش مى‌داد و شهابى روشن تعقيبش كرد"
        },
        {
            "chapter": 15,
            "verse": 19,
            "text": "و زمين را گسترديم و در آن كوه‌هاى عظيم افكنديم. و از هر چيز به شيوه‌اى سنجيده در آن رويانيديم"
        },
        {
            "chapter": 15,
            "verse": 20,
            "text": "و معيشت شما و كسانى را كه شما روزى‌دهشان نيستيد، در آنجا قرار داديم"
        },
        {
            "chapter": 15,
            "verse": 21,
            "text": "هر چه هست خزاين آن نزد ماست و ما جز به اندازه‌اى معين آن را فرو نمى‌فرستيم"
        },
        {
            "chapter": 15,
            "verse": 22,
            "text": "و بادهاى آبستن‌كننده را فرستاديم، و از آسمان آبى نازل كرديم و شما را بدان سيراب ساختيم و شما را نرسد كه خازنان آن باشيد"
        },
        {
            "chapter": 15,
            "verse": 23,
            "text": "هرآينه ما هستيم كه زنده مى‌كنيم و مى‌ميرانيم و بعد از همه باقى مى‌مانيم"
        },
        {
            "chapter": 15,
            "verse": 24,
            "text": "و مى‌دانيم چه كسانى از شما از اين پيش رفته‌اند و چه كسانى واپس مانده‌اند"
        },
        {
            "chapter": 15,
            "verse": 25,
            "text": "و پروردگار تو همه را محشور مى‌گرداند، زيرا اوست كه حكيم و داناست"
        },
        {
            "chapter": 15,
            "verse": 26,
            "text": "ما آدمى را از گل خشك، از لجن بويناك آفريديم"
        },
        {
            "chapter": 15,
            "verse": 27,
            "text": "و جن را پيش از آن از آتش سوزنده بى‌دود آفريده بوديم"
        },
        {
            "chapter": 15,
            "verse": 28,
            "text": "و پروردگارت به فرشتگان گفت: مى‌خواهم بشرى از گل خشك، از لجن بويناك بيافرينم"
        },
        {
            "chapter": 15,
            "verse": 29,
            "text": "چون آفرينشش را به پايان بردم و از روح خود در آن دميدم، در برابر او به سجده بيفتيد"
        },
        {
            "chapter": 15,
            "verse": 30,
            "text": "فرشتگان همگى سجده كردند،"
        },
        {
            "chapter": 15,
            "verse": 31,
            "text": "مگر ابليس كه سرباز زد كه با سجده‌كنندگان باشد"
        },
        {
            "chapter": 15,
            "verse": 32,
            "text": "گفت: اى ابليس، چرا تو از سجده‌كنندگان نبودى؟"
        },
        {
            "chapter": 15,
            "verse": 33,
            "text": "گفت: من براى بشرى كه از گل خشك، از لجن بويناك آفريده‌اى سجده نمى‌كنم"
        },
        {
            "chapter": 15,
            "verse": 34,
            "text": "گفت: از آنجا بيرون شو كه مطرود هستى"
        },
        {
            "chapter": 15,
            "verse": 35,
            "text": "تا روز قيامت بر تو لعنت است"
        },
        {
            "chapter": 15,
            "verse": 36,
            "text": "گفت: اى پروردگار من، مرا تا روزى كه دوباره زنده مى‌شوند مهلت ده"
        },
        {
            "chapter": 15,
            "verse": 37,
            "text": "گفت: تو در شمار مهلت‌يافتگانى"
        },
        {
            "chapter": 15,
            "verse": 38,
            "text": "تا آن روزى كه وقتش معلوم است"
        },
        {
            "chapter": 15,
            "verse": 39,
            "text": "گفت: اى پروردگار من، چون مرا نوميد كردى، در روى زمين بديها را در نظرشان بيارايم و همگان را گمراه كنم،"
        },
        {
            "chapter": 15,
            "verse": 40,
            "text": "مگر آنها كه بندگان با اخلاص تو باشند"
        },
        {
            "chapter": 15,
            "verse": 41,
            "text": "گفت: راه اخلاص راه راستى است كه به من مى‌رسد"
        },
        {
            "chapter": 15,
            "verse": 42,
            "text": "تو را بر بندگان من تسلطى نيست، مگر بر آن گمراهانى كه تو را پيروى كنند"
        },
        {
            "chapter": 15,
            "verse": 43,
            "text": "و جهنم ميعادگاه همه است"
        },
        {
            "chapter": 15,
            "verse": 44,
            "text": "هفت در دارد و براى هر در گروهى از آنان معين شده‌اند"
        },
        {
            "chapter": 15,
            "verse": 45,
            "text": "پرهيزگاران در بهشتها، كنار چشمه‌سارانند"
        },
        {
            "chapter": 15,
            "verse": 46,
            "text": "به سلامت و ايمنى داخل شويد"
        },
        {
            "chapter": 15,
            "verse": 47,
            "text": "هر كينه‌اى را از دلشان بركنده‌ايم، همه برادرند، بر تختها روبه‌روى همند"
        },
        {
            "chapter": 15,
            "verse": 48,
            "text": "هيچ رنجى به آنها نمى‌رسد و از آنجا بيرونشان نرانند"
        },
        {
            "chapter": 15,
            "verse": 49,
            "text": "به بندگانم خبر ده كه من آمرزنده و مهربانم،"
        },
        {
            "chapter": 15,
            "verse": 50,
            "text": "و عذاب من عذابى دردآور است"
        },
        {
            "chapter": 15,
            "verse": 51,
            "text": "و از مهمانان ابراهيم خبر دارشان كن"
        },
        {
            "chapter": 15,
            "verse": 52,
            "text": "آنگاه كه بر او داخل شدند و گفتند: سلام. ابراهيم گفت: ما از شما مى‌ترسيم"
        },
        {
            "chapter": 15,
            "verse": 53,
            "text": "گفتند: مترس، ما تو را به پسرى دانا بشارت مى‌دهيم"
        },
        {
            "chapter": 15,
            "verse": 54,
            "text": "گفت: آيا مرا بشارت مى‌دهيد با آنكه پير شده‌ام؟ به چه چيز بشارتم مى‌دهيد؟"
        },
        {
            "chapter": 15,
            "verse": 55,
            "text": "گفتند: به حق بشارتت داديم، از نوميدان مباش"
        },
        {
            "chapter": 15,
            "verse": 56,
            "text": "گفت: جز گمراهان چه كسى از رحمت پروردگارش نوميد مى‌شود؟"
        },
        {
            "chapter": 15,
            "verse": 57,
            "text": "گفت: اى رسولان، كار شما چيست؟"
        },
        {
            "chapter": 15,
            "verse": 58,
            "text": "گفتند: ما بر سر مردمى گنهكار فرستاده شده‌ايم"
        },
        {
            "chapter": 15,
            "verse": 59,
            "text": "مگر خاندان لوط، كه همه را نجات مى‌دهيم،"
        },
        {
            "chapter": 15,
            "verse": 60,
            "text": "جز زنش را كه مقرر كرده‌ايم كه از باقى‌ماندگان باشد"
        },
        {
            "chapter": 15,
            "verse": 61,
            "text": "چون رسولان نزد خاندان لوط آمدند،"
        },
        {
            "chapter": 15,
            "verse": 62,
            "text": "لوط گفت: شما بيگانه‌ايد"
        },
        {
            "chapter": 15,
            "verse": 63,
            "text": "گفتند: نه، چيزى را كه در آن شك مى‌كردند آورده‌ايم"
        },
        {
            "chapter": 15,
            "verse": 64,
            "text": "ما تو را خبر راست آورده‌ايم و ما راستگويانيم"
        },
        {
            "chapter": 15,
            "verse": 65,
            "text": "چون پاسى از شب بگذرد، خاندان خود را بيرون ببر. و خود از پى آنها رو و نبايد هيچ يك از شما به عقب بنگرد. به هر جا كه فرمانتان داده‌اند برويد"
        },
        {
            "chapter": 15,
            "verse": 66,
            "text": "و براى او حادثه را حكايت كرديم كه چون صبح فرارسد ريشه آنها بركنده شود"
        },
        {
            "chapter": 15,
            "verse": 67,
            "text": "اهل شهر شادى‌كنان آمدند"
        },
        {
            "chapter": 15,
            "verse": 68,
            "text": "گفت: اينان مهمانان منند، مرا رسوا مكنيد"
        },
        {
            "chapter": 15,
            "verse": 69,
            "text": "از خداوند بترسيد و مرا شرمسار مسازيد"
        },
        {
            "chapter": 15,
            "verse": 70,
            "text": "گفتند: مگر تو را از مردم منع نكرده بوديم؟"
        },
        {
            "chapter": 15,
            "verse": 71,
            "text": "گفت: اگر قصدى داريد، اينك دختران من هستند"
        },
        {
            "chapter": 15,
            "verse": 72,
            "text": "به جان تو سوگند كه آنها در مستى خويش سرگشته بودند"
        },
        {
            "chapter": 15,
            "verse": 73,
            "text": "چون صبح طالع شد آنان را صيحه فروگرفت"
        },
        {
            "chapter": 15,
            "verse": 74,
            "text": "شهر را زيروزبر كرديم و بارانى از سجيل بر آنان بارانيديم"
        },
        {
            "chapter": 15,
            "verse": 75,
            "text": "در اين عبرتهاست براى پژوهندگان"
        },
        {
            "chapter": 15,
            "verse": 76,
            "text": "و آن شهر اكنون بر سر راه كاروانيان است"
        },
        {
            "chapter": 15,
            "verse": 77,
            "text": "و مؤمنان را در آن عبرتى است"
        },
        {
            "chapter": 15,
            "verse": 78,
            "text": "مردم ايكه نيز ستمكار بودند"
        },
        {
            "chapter": 15,
            "verse": 79,
            "text": "از آنان انتقام گرفتيم و شهرهاى آن دو قوم آشكارا بر سر راهند"
        },
        {
            "chapter": 15,
            "verse": 80,
            "text": "مردم حجر نيز پيامبران را به دروغ نسبت دادند"
        },
        {
            "chapter": 15,
            "verse": 81,
            "text": "آيات خويش را بر آنان رسانيديم ولى از آن اعراض مى‌كردند"
        },
        {
            "chapter": 15,
            "verse": 82,
            "text": "خانه‌هاى خود را تا ايمن باشند در كوه‌ها مى‌كندند"
        },
        {
            "chapter": 15,
            "verse": 83,
            "text": "صبحگاهان آنان را صيحه فروگرفت"
        },
        {
            "chapter": 15,
            "verse": 84,
            "text": "كردارشان از آنان دفع بلا نكرد"
        },
        {
            "chapter": 15,
            "verse": 85,
            "text": "آسمانها و زمين و آنچه را كه ميان آنهاست جز به حق نيافريده‌ايم. و بى‌ترديد قيامت فرا مى‌رسد. پس گذشت كن، گذشتى نيكو"
        },
        {
            "chapter": 15,
            "verse": 86,
            "text": "هرآينه پروردگار تو آفريننده‌اى داناست"
        },
        {
            "chapter": 15,
            "verse": 87,
            "text": "ما سبع‌المثانى و قرآن بزرگ را به تو داديم"
        },
        {
            "chapter": 15,
            "verse": 88,
            "text": "اگر بعضى از مردان و زنانشان را به چيزى بهره‌ور ساخته‌ايم تو بدان نگاه مكن. و غم آنان را مخور. و در برابر مؤمنان فروتن باش"
        },
        {
            "chapter": 15,
            "verse": 89,
            "text": "و بگو: من بيم‌دهنده‌اى روشنگرم"
        },
        {
            "chapter": 15,
            "verse": 90,
            "text": "همانند عذابى كه بر تقسيم‌كنندگان نازل كرديم"
        },
        {
            "chapter": 15,
            "verse": 91,
            "text": "آنان كه قرآن را به اقسام تقسيم كرده بودند"
        },
        {
            "chapter": 15,
            "verse": 92,
            "text": "به پروردگارت سوگند كه همه را بازخواست كنيم،"
        },
        {
            "chapter": 15,
            "verse": 93,
            "text": "به خاطر كارهايى كه مى‌كرده‌اند"
        },
        {
            "chapter": 15,
            "verse": 94,
            "text": "به هر چه مأمور شده‌اى صريح و بلند بگو و از مشركان رويگردان باش"
        },
        {
            "chapter": 15,
            "verse": 95,
            "text": "ما مسخره‌كنندگان را از تو باز مى‌داريم؛"
        },
        {
            "chapter": 15,
            "verse": 96,
            "text": "آنان كه با الله خداى ديگر قائل مى‌شوند. پس به زودى خواهند دانست"
        },
        {
            "chapter": 15,
            "verse": 97,
            "text": "و مى‌دانيم كه تو از گفتارشان دلتنگ مى‌شوى"
        },
        {
            "chapter": 15,
            "verse": 98,
            "text": "به ستايش پروردگارت تسبيح كن و از سجده‌كنندگان باش"
        },
        {
            "chapter": 15,
            "verse": 99,
            "text": "و پروردگارت را بپرست، تا لحظه مرگت فرا رسد"
        },
        {
            "chapter": 16,
            "verse": 1,
            "text": "فرمان خداوند در رسيد، به شتابش مخواهيد. او منزه است و از هر چه شريك او مى‌سازند برتر"
        },
        {
            "chapter": 16,
            "verse": 2,
            "text": "فرشتگان را همراه وحى -كه فرمان اوست- بر هر يك از بندگانش كه بخواهد فرو مى‌فرستد تا بيم دهند كه: جز من خدايى نيست، پس از من بترسيد"
        },
        {
            "chapter": 16,
            "verse": 3,
            "text": "آسمانها و زمين را به حق بيافريد، از هر چه با او شريك مى‌سازند، برتر است"
        },
        {
            "chapter": 16,
            "verse": 4,
            "text": "آدمى را از نطفه بيافريد. و اكنون اوست كه به آشكارا دشمنى مى‌ورزد"
        },
        {
            "chapter": 16,
            "verse": 5,
            "text": "چهارپايان را برايتان بيافريد، شما را از آنها حرارت و ديگر سودهاست. و از آنها مى‌خوريد"
        },
        {
            "chapter": 16,
            "verse": 6,
            "text": "و چون شب‌هنگام باز مى‌گردانيد و بامدادان بيرون مى‌فرستيد، نشان تجمل شمايند؛"
        },
        {
            "chapter": 16,
            "verse": 7,
            "text": "بارهايتان را به شهرهايى كه جز به رنج تن بدانها نتوانيد رسيد، حمل مى‌كنند، زيرا پروردگارتان رئوف و مهربان است"
        },
        {
            "chapter": 16,
            "verse": 8,
            "text": "و اسبان و استران و خران را براى آن آفريده است كه سوارشان شويد و نيز زينت شما باشند. و خدا چيزهايى آفريده كه شما نمى‌دانيد"
        },
        {
            "chapter": 16,
            "verse": 9,
            "text": "بر خداست كه راه راست را بنمايد. از ميان راه‌ها نيز راهى است منحرف. اگر خدا مى‌خواست، همه شما را هدايت مى‌كرد"
        },
        {
            "chapter": 16,
            "verse": 10,
            "text": "اوست كه از آسمان برايتان باران نازل كرد. از آن مى‌نوشيد و بدان گياه مى‌رويد و چارپايان را مى‌چرانيد"
        },
        {
            "chapter": 16,
            "verse": 11,
            "text": "و با آن برايتان كشتزار و زيتون و نخلها و تاكستانها و هر نوع ميوه بروياند، در اين عبرتى است براى مردمى كه مى‌انديشند"
        },
        {
            "chapter": 16,
            "verse": 12,
            "text": "و مسخر شما كرد شب و روز را و خورشيد و ماه را و ستارگان همه فرمانبردار امر او هستند. در اين براى آنها كه به عقل درمى‌يابند عبرتهاست"
        },
        {
            "chapter": 16,
            "verse": 13,
            "text": "در زمين چيزهايى با رنگهاى گوناگون آفريد، در اين عبرتى است براى مردمى كه پند مى‌گيرند"
        },
        {
            "chapter": 16,
            "verse": 14,
            "text": "اوست كه دريا را رام كرد تا از آن گوشت تازه بخوريد و زيورهايى بيرون آريد و خويشتن بدان بياراييد، و كشتيها را بينى كه دريا را مى‌شكافند و پيش مى‌روند تا از فضل خدا روزى بطلبيد، باشد كه سپاس گوييد"
        },
        {
            "chapter": 16,
            "verse": 15,
            "text": "و بر زمين كوه‌هاى بزرگ افكند تا شما را نلرزاند. و رودها و راه‌ها پديد آورد. شايد هدايت شويد"
        },
        {
            "chapter": 16,
            "verse": 16,
            "text": "و نشانه‌ها نهاد، و به ستارگان راه مى‌يابند"
        },
        {
            "chapter": 16,
            "verse": 17,
            "text": "آيا آن كه مى‌آفريند همانند كسى است كه نمى‌آفريند؟ چرا درنمى‌يابيد؟"
        },
        {
            "chapter": 16,
            "verse": 18,
            "text": "اگر بخواهيد نعمتهاى خدا را شمار كنيد، شمار كردن نتوانيد. خدا آمرزنده و مهربان است"
        },
        {
            "chapter": 16,
            "verse": 19,
            "text": "آنچه را كه پنهان مى‌كنيد يا آشكار مى‌سازيد خدا به آن آگاه است"
        },
        {
            "chapter": 16,
            "verse": 20,
            "text": "آنهايى را كه به جاى الله به خدايى مى‌خوانند، نمى‌توانند چيزى بيافرينند، و خود مخلوقند"
        },
        {
            "chapter": 16,
            "verse": 21,
            "text": "مردگانند، نه زندگان، و ندانند كه چه وقت آنها را دوباره زنده مى‌كنند"
        },
        {
            "chapter": 16,
            "verse": 22,
            "text": "خداى شما خدايى است يكتا. و آنان كه به آخرت ايمان ندارند دلهايشان انكار كند و خود كبرفروشند"
        },
        {
            "chapter": 16,
            "verse": 23,
            "text": "به راستى كه خدا مى‌داند كه چه در دل پنهان مى‌دارند و چه چيز را آشكار مى‌سازند و او متكبران را دوست ندارد"
        },
        {
            "chapter": 16,
            "verse": 24,
            "text": "چون به آنها گفته شود: پروردگارتان چه چيز نازل كرده است؟ گويند: افسانه‌هاى گذشتگان"
        },
        {
            "chapter": 16,
            "verse": 25,
            "text": "تا در روز قيامت همه بار گناه خويش و بار گناه كسانى را كه به نادانى گمراهشان كرده بودند، بردارند. آگاه باش كه بار بدى بر مى‌دارند"
        },
        {
            "chapter": 16,
            "verse": 26,
            "text": "پيشينيانشان حيلت ساختند. فرمان خدا در رسيد و آن بنا را از پايه ويران ساخت و سقف بر سرشان فرود آمد و از سويى كه نفهميدند، عذاب آنان را فروگرفت"
        },
        {
            "chapter": 16,
            "verse": 27,
            "text": "آنگاه در روز قيامت رسوايشان سازد و گويد: بتانى كه شريك من مى‌خوانديد و بر سر آنها با يكديگر اختلاف مى‌كرديد اكنون كجايند؟ دانشمندان گويند: امروز نصيب كافران رسوايى و رنج است"
        },
        {
            "chapter": 16,
            "verse": 28,
            "text": "كسانى هستند كه بر خود ستم روا داشته‌اند؛ چون فرشتگان جانشان را بستانند، سر تسليم فرود آرند و گويند: ما هيچ كار بدى نمى‌كرديم. آرى، خدا از كارهايى كه مى‌كرديد آگاه است"
        },
        {
            "chapter": 16,
            "verse": 29,
            "text": "از درهاى جهنم داخل شويد و تا ابد در آنجا بمانيد. بد جايگاهى است جايگاه گردنكشان"
        },
        {
            "chapter": 16,
            "verse": 30,
            "text": "از پرهيزگاران پرسند: پروردگار شما چه چيز نازل كرده است؟ گويند: بهترين را. به آنان كه در اين دنيا نيكى كنند، نيكى پاداش دهند و سراى آخرت نيكوتر از آن است و جايگاه پرهيزگاران چه جايگاه خوبى است"
        },
        {
            "chapter": 16,
            "verse": 31,
            "text": "به بهشتهاى جاويدان داخل مى‌شوند. در آن جويها روان است. هر چه بخواهند برايشان مهياست. خدا پرهيزگاران را اينچنين پاداش مى‌دهد؛"
        },
        {
            "chapter": 16,
            "verse": 32,
            "text": "آنان كه چون فرشتگانشان پاك سيرت بميرانند، مى‌گويند: سلام بر شما. به پاداش كارهايى كه مى‌كرده‌ايد به بهشت درآييد"
        },
        {
            "chapter": 16,
            "verse": 33,
            "text": "آيا چشم به راهند كه فرشتگان نزدشان بيايند، يا فرمان پروردگارت فرا رسد؟ گروهى نيز كه پيش از ايشان بودند چنين مى‌كردند و خدا به آنان ستم نكرد بلكه آنان خود به خود ستم مى‌كردند"
        },
        {
            "chapter": 16,
            "verse": 34,
            "text": "به كيفر كردار بدشان رسيدند و همان چيزهايى كه به ريشخند مى‌گرفتند بر سرشان تاختن آورد"
        },
        {
            "chapter": 16,
            "verse": 35,
            "text": "مشركان گفتند: اگر خدا مى‌خواست، ما و پدرانمان هيچ چيز جز او را نمى‌پرستيديم و آنچه را حرام كرده‌ايم، حرام نمى‌كرديم. مردمى هم كه پيش از ايشان بودند چنين مى‌گفتند. آيا پيامبران را جز تبليغ روشنگر وظيفه ديگرى است؟"
        },
        {
            "chapter": 16,
            "verse": 36,
            "text": "به ميان هر ملتى پيامبرى مبعوث كرديم، كه خدا را بپرستيد و از بت دورى جوييد. بعضى را خدا هدايت كرد و بر بعضى گمراهى مقرر گشت. پس در زمين بگرديد و بنگريد كه عاقبت كار كسانى كه پيامبران را به دروغ نسبت مى‌دادند، چگونه بوده است"
        },
        {
            "chapter": 16,
            "verse": 37,
            "text": "و اگر تو به هدايت آنها حريص باشى، خدا آن را كه گمراه كرده است، هدايت نمى‌كند و اين گمراهان را هيچ يارى‌دهنده‌اى نيست"
        },
        {
            "chapter": 16,
            "verse": 38,
            "text": "تا آنجا كه مى‌توانستند به خدا قسم خوردند، كه خدا كسانى را كه مى‌ميرند به رستاخيز زنده نمى‌كند. آرى اين وعده‌اى است كه انجام دادن آن بر عهده اوست، ولى بيشتر مردم نمى‌دانند"
        },
        {
            "chapter": 16,
            "verse": 39,
            "text": "تا آنجا را در آن اختلاف مى‌كردند برايشان آشكار كند و كافران بدانند كه دروغ مى‌گفته‌اند"
        },
        {
            "chapter": 16,
            "verse": 40,
            "text": "فرمان ما به هر چيزى كه اراده‌اش را بكنيم، اين است كه مى‌گوييم؛ موجود شو؛ و موجود مى‌شود"
        },
        {
            "chapter": 16,
            "verse": 41,
            "text": "به آنان كه مورد ستم واقع شدند و در راه خدا مهاجرت كردند در اين جهان جايگاهى نيكو مى‌دهيم. و اگر بدانند اجر آخرت بزرگ‌تر است؛"
        },
        {
            "chapter": 16,
            "verse": 42,
            "text": "آنان كه صبر پيشه كردند و بر پروردگارشان توكل مى‌كنند"
        },
        {
            "chapter": 16,
            "verse": 43,
            "text": "اگر خود نمى‌دانيد، از اهل كتاب بپرسيد كه ما، پيش از تو، به رسالت نفرستاديم مگر مردانى را كه به آنها وحى مى‌فرستاديم؛"
        },
        {
            "chapter": 16,
            "verse": 44,
            "text": "همراه با دلايل روشن و كتابها و بر تو نيز قرآن را نازل كرديم تا آنچه را براى مردم نازل شده است برايشان بيان كنى و باشد كه بينديشند"
        },
        {
            "chapter": 16,
            "verse": 45,
            "text": "آيا آنان كه مرتكب بديها مى‌شوند، مگر ايمنند از اينكه زمين به فرمان خدا آنها را فرو برد يا عذاب از جايى كه نمى‌دانند بر سرشان فرود آيد؟"
        },
        {
            "chapter": 16,
            "verse": 46,
            "text": "يا به هنگام آمدوشد فروگيردشان، چنان كه نتوانند بگريزند؟"
        },
        {
            "chapter": 16,
            "verse": 47,
            "text": "يا از آنان يكان‌يكان بكاهد؟ هرآينه پروردگارتان رئوف و مهربان است"
        },
        {
            "chapter": 16,
            "verse": 48,
            "text": "آيا به چيزهايى كه خدا آفريده است نمى‌نگرند كه براى سجده به درگاه او سايه‌هايشان از راست و چپ حركت دارند و در برابر او خاشعند؟"
        },
        {
            "chapter": 16,
            "verse": 49,
            "text": "هر چه در آسمانها و زمين است از جنبندگان و فرشتگان خدا را سجده مى‌كنند و تكبر نمى‌ورزند"
        },
        {
            "chapter": 16,
            "verse": 50,
            "text": "از پروردگارشان كه فراز آنهاست مى‌ترسند و به هر چه مأمور شده‌اند همان مى‌كنند"
        },
        {
            "chapter": 16,
            "verse": 51,
            "text": "خدا گفت: دو خدا را مپرستيد و جز اين نيست كه اوست خداى يكتا. پس، از من بترسيد"
        },
        {
            "chapter": 16,
            "verse": 52,
            "text": "هر چه در آسمانها و زمين است از آن اوست و پرستش خاص اوست. آيا از غير خدا مى‌ترسيد؟"
        },
        {
            "chapter": 16,
            "verse": 53,
            "text": "هر نعمتى كه شما راست از جانب خداوند است و چون محنتى به شما رسد به پيشگاه او زارى مى‌كنيد"
        },
        {
            "chapter": 16,
            "verse": 54,
            "text": "و باز چون آن محنت را به پايان آرد گروهى از شما به پروردگارشان مشرك مى‌شوند،"
        },
        {
            "chapter": 16,
            "verse": 55,
            "text": "تا نعمتى را كه به آنها عنايت كرده‌ايم ناسپاسى كنند. اكنون متمتع شويد، زودا كه خواهيد دانست"
        },
        {
            "chapter": 16,
            "verse": 56,
            "text": "آنگاه از آنچه روزيشان داده‌ايم نصيبى براى بتانى كه هيچ نمى‌دانند معين مى‌كنند. به خدا سوگند به سبب دروغى كه مى‌بنديد بازخواست مى‌شويد"
        },
        {
            "chapter": 16,
            "verse": 57,
            "text": "براى خدا دختران قائل مى‌شوند -او منزه است- و براى خود هر چه دوست دارند"
        },
        {
            "chapter": 16,
            "verse": 58,
            "text": "و چون به يكيشان مژده دختر دهند، سيه‌روى شود و خشمگين گردد"
        },
        {
            "chapter": 16,
            "verse": 59,
            "text": "از شرم اين مژده، از مردم پنهان مى‌شود. آيا با خوارى نگاهش دارد يا در خاك نهانش‌كند؟ آگاه باشيد كه بد داورى مى‌كنند"
        },
        {
            "chapter": 16,
            "verse": 60,
            "text": "صفت بد از آن كسانى است كه به قيامت ايمان نمى‌آورند و صفت برتر از آن خداوند است. و اوست پيروزمند و حكيم"
        },
        {
            "chapter": 16,
            "verse": 61,
            "text": "اگر خداوند بخواهد كه مردم را به گناهشان هلاك كند، بر روى زمين هيچ جنبنده‌اى باقى نگذارد، ولى عذابشان را تا مدتى معين به تأخير مى‌افكند. و چون اجلشان فرارسد، يك ساعت پس و پيش نشوند"
        },
        {
            "chapter": 16,
            "verse": 62,
            "text": "آنچه را نمى‌پسندند به خدا نسبت كنند و زبانشان به دروغ گويد كه خوبيها از آن آنهاست، نه، بى‌ترديد نصيب آنها آتش است و ايشان را به شتاب به سوى آن برند"
        },
        {
            "chapter": 16,
            "verse": 63,
            "text": "به خدا سوگند كه براى مردمى هم كه پيش از تو بوده‌اند پيامبرانى فرستاده‌ايم. ولى شيطان اعمالشان را در چشمشان بياراست. و در آن روز شيطان دوستشان خواهد بود و آنها راست عذابى دردآور"
        },
        {
            "chapter": 16,
            "verse": 64,
            "text": "ما اين كتاب را بر تو نازل نكرده‌ايم جز براى آنكه هر چه را در آن اختلاف مى‌كنند برايشان بيان كنى. و نيز راهنما و رحمتى براى مؤمنان باشد"
        },
        {
            "chapter": 16,
            "verse": 65,
            "text": "و خدا از آسمان باران فرستاد و زمين مرده را با آن زنده كرد. براى مردمى كه گوش شنوا دارند در اين عبرتى است"
        },
        {
            "chapter": 16,
            "verse": 66,
            "text": "براى شما در چارپايان پندى است. از شير خالصى كه از شكمشان از ميان سرگين و خون بيرون مى‌آيد سيرابتان مى‌كنيم. شيرى كه به كام نوشندگانش گواراست"
        },
        {
            "chapter": 16,
            "verse": 67,
            "text": "و از ميوه‌هاى نخلها و تاكها شرابى مستى‌آور و رزقى نيكو به دست مى‌آوريد، و خردمندان را در اين عبرتى است"
        },
        {
            "chapter": 16,
            "verse": 68,
            "text": "پروردگار تو به زنبور عسل وحى كرد كه: از كوه‌ها و درختان و در بناهايى كه مى‌سازند خانه‌هايى برگزين"
        },
        {
            "chapter": 16,
            "verse": 69,
            "text": "آنگاه از هر ثمره‌اى بخور و فرمانبردار به راه پروردگارت برو. از شكم او شرابى رنگارنگ بيرون مى‌آيد كه شفاى مردم در آن است. و صاحبان انديشه را در اين عبرتى است"
        },
        {
            "chapter": 16,
            "verse": 70,
            "text": "خدا شما را بيافريد، آنگاه مى‌ميراند و از ميان شما كسى را به فرتوتى مى‌رساند تا هر چه را كه آموخته است از ياد ببرد، زيرا خدا دانا و تواناست"
        },
        {
            "chapter": 16,
            "verse": 71,
            "text": "خدا روزى بعضى از شما را از بعضى ديگر افزون كرده است. پس آنان كه فزونى يافته‌اند از روزى خود به بندگان خويش نمى‌دهند تا همه در روزى يكسان شوند. آيا نعمت خدا را انكار مى‌كنيد؟"
        },
        {
            "chapter": 16,
            "verse": 72,
            "text": "خدا براى شما از ميان خودتان همسرانى قرار داد و از همسرانتان فرزندان و فرزندزادگان پديد آورد و از چيزهاى خوش و پاك روزيتان داد. آيا هنوز به باطل ايمان مى‌آورند و نعمت خدا را كفران مى‌كنند؟"
        },
        {
            "chapter": 16,
            "verse": 73,
            "text": "سواى خدا چيزهايى را مى‌پرستند كه ناتوانند و ياراى آن ندارند كه از آسمانها و زمين روزيشان دهند"
        },
        {
            "chapter": 16,
            "verse": 74,
            "text": "براى خدا مثَل مزنيد، خدا مى‌داند و شما نمى‌دانيد"
        },
        {
            "chapter": 16,
            "verse": 75,
            "text": "خدا برده زرخريدى را مثَل مى‌زند كه هيچ قدرتى ندارد، و كسى را كه از جانب خويش رزق نيكويش داده‌ايم و در نهان و آشكارا انفاق مى‌كند. آيا اين دو برابرند؟ سپاس خاص خداست، ولى بيشترشان نادانند"
        },
        {
            "chapter": 16,
            "verse": 76,
            "text": "و خدا مثَل دو مرد را بيان مى‌كند كه يكى لال است و توان هيچ چيز ندارد و بار دوش مولاى خود است، هر جا كه او را بفرستد هيچ فايده‌اى حاصل نمى‌كند. آيا اين مرد با آن كس كه مردم را به عدل فرمان مى‌دهد و خود بر راه راست مى‌رود برابر است؟"
        },
        {
            "chapter": 16,
            "verse": 77,
            "text": "از آن خداست نهان آسمانها و زمين. و فرارسيدن قيامت تنها يك چشم بر هم زدن يا نزديك‌تر از آن است. زيرا خدا بر هر كارى تواناست"
        },
        {
            "chapter": 16,
            "verse": 78,
            "text": "خدا شما را از بطن مادرانتان بيرون آورد و هيچ نمى‌دانستيد. و برايتان چشم و گوش و دل بيافريد. شايد سپاس گوييد"
        },
        {
            "chapter": 16,
            "verse": 79,
            "text": "آيا آن پرندگان رام‌شده در جو آسمان را نمى‌بينند؟ هيچ كس جز خدا آنها را در هوا نگاه نتواند داشت. و در اين براى مردمى كه ايمان مى‌آورند عبرتهاست"
        },
        {
            "chapter": 16,
            "verse": 80,
            "text": "خدا خانه‌هايتان را جاى آرامشتان قرار داد و از پوست چهارپايان برايتان خيمه‌ها ساخت تا به هنگام سفر و به هنگام اقامت از حمل آنها در رنج نيفتيد. و از پشم و كرك و مويشان، تا روز قيامت برايتان اثاث خانه و اسباب زندگى ساخت"
        },
        {
            "chapter": 16,
            "verse": 81,
            "text": "خدا براى شما از چيزهايى كه آفريده است سايه‌ها پديد آورد. و در كوه‌ها برايتان غارها ساخت. و جامه‌هايى كه شما را از گرما حفظ مى‌كند و جامه‌هايى كه در جنگ نگهدار شماست. خدا نعمتهاى خود را اينچنين بر شما تمام مى‌كند. باشد كه تسليم فرمان او شويد"
        },
        {
            "chapter": 16,
            "verse": 82,
            "text": "اگر روى‌گردان شدند، جز اين نيست كه وظيفه تو تبليغى روشنگر است"
        },
        {
            "chapter": 16,
            "verse": 83,
            "text": "نعمتهاى خدا را مى‌شناسند، باز هم منكر آن مى‌شوند، زيرا بيشترشان كافرانند"
        },
        {
            "chapter": 16,
            "verse": 84,
            "text": "روزى كه از هر امتى گواهى برانگيزيم و به كافران رخصت سخن‌گفتن داده نشود و عذرشان پذيرفته نيايد"
        },
        {
            "chapter": 16,
            "verse": 85,
            "text": "و ستمگران عذاب را بنگرند، عذابى كه هيچ تخفيف نيابد و هيچ مهلتشان ندهند"
        },
        {
            "chapter": 16,
            "verse": 86,
            "text": "و چون مشركان آنان را كه شريك خدا مى‌ساختند، ببينند، مى‌گويند: اى پروردگار ما، اينان شريكانى هستند كه ما به جاى تو آنها را مى‌خوانديم. آنان پاسخ مى‌گويند كه شما دروغ مى‌گوييد"
        },
        {
            "chapter": 16,
            "verse": 87,
            "text": "و در اين روز به بندگى، خويشتن را تسليم خدا كنند و آن دروغها كه مى‌بافته‌اند نابود شود"
        },
        {
            "chapter": 16,
            "verse": 88,
            "text": "آنان كه كافر شدند و ديگران را از راه خدا بازداشتند، به كيفر فسادى كه مى‌كردند عذابى بر عذابشان خواهيم افزود"
        },
        {
            "chapter": 16,
            "verse": 89,
            "text": "و روزى باشد كه از هر امتى شاهدى از خودشان بر خودشان برانگيزيم و تو را بياوريم تا بر آنان شهادت دهى. و ما قرآن را كه بيان‌كننده هر چيزى است و هدايت و رحمت و بشارت براى مسلمانان است بر تو نازل كرده‌ايم"
        },
        {
            "chapter": 16,
            "verse": 90,
            "text": "خدا به عدل و احسان و بخشش به خويشاوندان فرمان مى‌دهد. و از فحشا و زشتكارى و ستم نهى مى‌كند. شما را پند مى‌دهد، باشد كه پذيراى پند شويد"
        },
        {
            "chapter": 16,
            "verse": 91,
            "text": "چون با خدا پيمان بستيد بدان وفا كنيد و چون سوگند اكيد خورديد آن را مشكنيد، كه خدا را ضامن خويش كرده‌ايد و او مى‌داند كه چه مى‌كنيد"
        },
        {
            "chapter": 16,
            "verse": 92,
            "text": "و همانند آن زن كه رشته‌اى را كه محكم تافته بود از هم گشود و قطعه قطعه كرد مباشيد، تا سوگندهاى خود را وسيله فريب يكديگر سازيد بدين بهانه كه گروهى بيشتر از گروه ديگر است. خدا شما را بدان مى‌آزمايد، و در روز قيامت چيزى را كه در آن اختلاف مى‌كرديد برايتان بيان مى‌كند"
        },
        {
            "chapter": 16,
            "verse": 93,
            "text": "اگر خدا مى‌خواست، همه شما را يك امت كرده بود، ولى هر كه را بخواهد گمراه مى‌سازد و هر كه را بخواهد هدايت مى‌كند و از هر كارى كه مى‌كنيد بازخواست مى‌شويد"
        },
        {
            "chapter": 16,
            "verse": 94,
            "text": "سوگندهاى خود را وسيله فريب يكديگر مسازيد تا قدمى را كه استوار ساخته‌ايد بلغزد و به سبب اعراض از راه خدا گرفتار بدى شويد و به عذابى بزرگ گرفتار آييد"
        },
        {
            "chapter": 16,
            "verse": 95,
            "text": "پيمان خدا را به بهايى اندك مفروشيد زيرا، اگر بدانيد، آنچه در نزد خداست برايتان بهتر است"
        },
        {
            "chapter": 16,
            "verse": 96,
            "text": "آنچه نزد شماست فنا مى‌شود و آنچه نزد خداست باقى مى‌ماند. و آنان را كه شكيبايى ورزيدند پاداشى بهتر از كردارشان خواهيم داد"
        },
        {
            "chapter": 16,
            "verse": 97,
            "text": "هر زن و مردى كه كارى نيكو انجام دهد، اگر ايمان آورده باشد زندگى خوش و پاكيزه‌اى بدو خواهيم داد و پاداشى بهتر از كردارشان عطا خواهيم كرد"
        },
        {
            "chapter": 16,
            "verse": 98,
            "text": "و چون قرآن بخوانى، از شيطان رجيم به خدا پناه ببر"
        },
        {
            "chapter": 16,
            "verse": 99,
            "text": "شيطان را بر كسانى كه ايمان آورده‌اند و بر خدا توكل مى‌كنند تسلطى نيست"
        },
        {
            "chapter": 16,
            "verse": 100,
            "text": "تسلط او تنها بر كسانى است كه دوستش مى‌دارند و به خدا شرك مى‌آورند"
        },
        {
            "chapter": 16,
            "verse": 101,
            "text": "چون آيه‌اى را جانشين آيه ديگر كنيم، خدا بهتر مى‌داند كه چه چيز نازل كند. گفتند كه تو دروغ مى‌بافى، نه، بيشترينشان نادانند"
        },
        {
            "chapter": 16,
            "verse": 102,
            "text": "بگو: آن را روح القدس به حق از جانب پروردگارت نازل كرده است تا مؤمنان را استوارى ارزانى دارد و مسلمانان را هدايت و بشارت باشد"
        },
        {
            "chapter": 16,
            "verse": 103,
            "text": "مى‌دانيم كه مى‌گويند: اين قرآن را بشرى به او مى‌آموزد. زبان كسى كه به او نسبت مى‌كنند عجمى است، حال آنكه اين زبان عربى روشنى است"
        },
        {
            "chapter": 16,
            "verse": 104,
            "text": "خدا كسانى را كه به آياتش ايمان نمى‌آورند هدايت نمى‌كند و برايشان عذابى دردآور مهياست"
        },
        {
            "chapter": 16,
            "verse": 105,
            "text": "كسانى دروغ مى‌بافند كه به آيات خدا ايمان ندارند. اينان خود دروغگويند"
        },
        {
            "chapter": 16,
            "verse": 106,
            "text": "كسى كه پس از ايمان به خدا كافر مى‌شود نه آنكه او را به زور واداشته‌اند تا اظهار كفر كند و حال آنكه دلش به ايمان خويش مطمئن است بل آنان كه درِ دل را به روى كفر مى‌گشايند، مورد خشم خدايند و عذابى بزرگ برايشان مهياست"
        },
        {
            "chapter": 16,
            "verse": 107,
            "text": "و اين بدان سبب است كه اينان زندگى دنيا را بيشتر از زندگى آخرت دوست دارند و خدا مردم كافر را هدايت نمى‌كند"
        },
        {
            "chapter": 16,
            "verse": 108,
            "text": "خدا بر دل و گوشها و چشمانشان مهر برنهاده است و خود بى‌خبرانند"
        },
        {
            "chapter": 16,
            "verse": 109,
            "text": "به ناچار در آخرت هم از زيان‌ديدگان باشند"
        },
        {
            "chapter": 16,
            "verse": 110,
            "text": "سپس پروردگار تو براى كسانى كه پس از آن رنجها كه ديدند، مهاجرت كردند و به جهاد رفتند و پاى فشردند، آمرزنده و مهربان است"
        },
        {
            "chapter": 16,
            "verse": 111,
            "text": "روز قيامت هر كس به دفاع از خويش به مجادله مى‌پردازد و جزاى هر كس چنان كه حق اوست داده مى‌شود و به كسى ستم روا ندارند"
        },
        {
            "chapter": 16,
            "verse": 112,
            "text": "خدا قريه‌اى را مثَل مى‌زند كه امن و آرام بود، روزى مردمش به فراوانى از هر جاى مى‌رسيد، اما كفران نعمت خدا كردند و خدا به كيفر اعمالشان به گرسنگى و وحشت مبتلايشان ساخت"
        },
        {
            "chapter": 16,
            "verse": 113,
            "text": "پيامبرى از خودشان به نزدشان آمد، تكذيبش كردند؛ و عذاب، آن ستمكاران را فروگرفت"
        },
        {
            "chapter": 16,
            "verse": 114,
            "text": "از اين چيزهاى حلال و پاكيزه كه خدا به شما روزى داده است بخوريد و اگر خدا را مى‌پرستيد شكر نعمتش را به جاى آوريد"
        },
        {
            "chapter": 16,
            "verse": 115,
            "text": "خدا حرام كرده است بر شما مردار و خون و گوشت خوك و هر چه را جز به نام خدا ذبح كرده باشند. اما كسى كه ناچار شود هرگاه بى‌ميلى جويد و از حد نگذراند، خدا آمرزنده و مهربان است"
        },
        {
            "chapter": 16,
            "verse": 116,
            "text": "تا بر خدا افترا بنديد، براى هر دروغ كه بر زبانتان مى‌آيد مگوييد كه اين حلال است و اين حرام. كسانى كه به خداوند دروغ مى‌بندند رستگار نمى‌شوند؛"
        },
        {
            "chapter": 16,
            "verse": 117,
            "text": "اندك بهره‌اى مى‌برند و در عوض به عذابى دردآور گرفتار مى‌آيند"
        },
        {
            "chapter": 16,
            "verse": 118,
            "text": "و بر يهوديان آنچه را كه پيش از اين براى تو حكايت كرديم حرام كرده بوديم. ما به آنها ستم نكرده‌ايم، آنان خود به خويشتن ستم كرده‌اند"
        },
        {
            "chapter": 16,
            "verse": 119,
            "text": "پروردگار تو براى كسانى كه از روى نادانى مرتكب كارى زشت شوند، سپس توبه كنند و به صلاح آيند، آمرزنده و مهربان است"
        },
        {
            "chapter": 16,
            "verse": 120,
            "text": "ابراهيم بزرگوار مردى بود. به فرمان خدا بر پاى ايستاد و صاحب دين حنيف بود. و از مشركان نبود،"
        },
        {
            "chapter": 16,
            "verse": 121,
            "text": "و سپاسگزار نعمتهاى او بود، خداوندش برگزيد و به راه راست هدايت كرد"
        },
        {
            "chapter": 16,
            "verse": 122,
            "text": "در دنيا به او نيكى عنايت كرديم و در آخرت از صالحان است"
        },
        {
            "chapter": 16,
            "verse": 123,
            "text": "به تو نيز وحى كرديم كه: از آيين حنيف ابراهيم پيروى كن كه او از مشركان نبود"
        },
        {
            "chapter": 16,
            "verse": 124,
            "text": "شنبه گرفتن را براى كسانى كه در آن اختلاف كرده بودند قرار داده‌اند، و پروردگار تو در روز قيامت در باره آنچه اختلاف مى‌كردند حكم خواهد كرد"
        },
        {
            "chapter": 16,
            "verse": 125,
            "text": "مردم را با حكمت و اندرز نيكو به راه پروردگارت بخوان و با بهترين شيوه با آنان مجادله كن. زيرا پروردگار تو به كسانى كه از راه او منحرف شده‌اند آگاه‌تر است و هدايت‌يافتگان را بهتر مى‌شناسد"
        },
        {
            "chapter": 16,
            "verse": 126,
            "text": "اگر عقوبت مى‌كنيد، چنان عقوبت كنيد كه شما را عقوبت كرده‌اند. و اگر صبر كنيد، صابران را صبر نيكوتر است"
        },
        {
            "chapter": 16,
            "verse": 127,
            "text": "صبر كن، كه صبر تو جز به توفيق خدا نيست و بر ايشان محزون مباش و از مكرشان دلتنگى منماى،"
        },
        {
            "chapter": 16,
            "verse": 128,
            "text": "زيرا خدا با كسانى است كه مى‌پرهيزند و نيكى مى‌كنند"
        }
    ]
}
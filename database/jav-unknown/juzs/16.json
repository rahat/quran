{
    "juzs": [
        {
            "chapter": 18,
            "verse": 75,
            "text": "Nabi Hidir mangsuli, \"Punapa kula dereng matur dhateng panjenengan, menawi boten saget sabar sesarengan kaliyan kula"
        },
        {
            "chapter": 18,
            "verse": 76,
            "text": "Nabi Musa matur, \"Sesampunipun punika, menawi kula ngantos pitaken malih dhateng panjenengan satunggaling perkawis sesampunipun mejahi lare wau, kula sampun kadadosakaen rencang malih. Awit sampun tetela anggen panjenengan kula nderekaken wonten pekewetipun"
        },
        {
            "chapter": 18,
            "verse": 77,
            "text": "Sakarone nuli padha tindak mangkat maneh.Bareng ing wayah sore tekan ing sawijining negara (ana ing kono padha krasa luwe), sakarone mundhut dhedhahawan marang wong pribumi, nanging ora ono kang gelem nyuguh marang sakarone. Sakarone nuli pirsa gedong kang wis dhoyong bae kari rubuhe, iku banjur di jejegake dening nabi Hidir, Nabi Musa banjur matur marang Nabi Hidir, \"Menawi panjenengan saged mundhut pituwas (segahan) anggonipun anjejegaken tembok wau"
        },
        {
            "chapter": 18,
            "verse": 78,
            "text": "Nabi Hidir matur mangsuli, \"Punika sampun wekdalipun pepisahan kula kaliyan panjenengan. Kula badhe nerangaken rumiyin dhateng panjenengan ing keteranganipun sedaya perkawis ingkang panjenengan mboten sage ngampah (sabar) wasana panjenengan lajeng maonni"
        },
        {
            "chapter": 18,
            "verse": 79,
            "text": "Dene bahita ingkang kula botol, punika gadhahanipun tiyang miskin ingkang sami nyambut damel wonten ing seganten mila kula botol, supados bahita wau cacat, jalaran ing sawingkingipun tetiyang punika mau winten Raja Kafir (perompak) ingkang badhe ngrampas sawarnining bahita ingkang tanpa cacad kanthi anjiyat (panganiaya)"
        },
        {
            "chapter": 18,
            "verse": 80,
            "text": "Dene lare ingkang kula pejahi punika, tiyang sepuhipun kekalih tiyang mukmin (tur sakalangkung asih dhateng anakipun). Lare wau mila kula pejahi, kula kuwatos ing tembenipun, Awit menawi panjang umuripun, pinasthi dados tiyang kafir serta badhe ngajak - ngajak sarta njlomprongaken tiyang sepuhipun dados kafir"
        },
        {
            "chapter": 18,
            "verse": 81,
            "text": "Kajeng kula, ing tembe, bapa biyungipun wau dipun paringana lintu dening Allah Pangeranipun, gadhah anak isteri ingkang prayogi, ngungkuli anakipun jaler ingkang sampun kula pejahi, manut miturut dhateng tiyang sepuhipun (emah -emah) angsal Nabi, aha badhe nurunaken para Nabi"
        },
        {
            "chapter": 18,
            "verse": 82,
            "text": "Dene tembok gedong wau punika gadhahanipun lare yatim kekalih (ingkang satunggal nama Ashram, satunggalipun nama Sharim) sami wonten ing salebetipun kitho. Lan ing sangandapipun tembok wau wonten pendheman (mas lan selaka) gadhahanipun lare yatim kekalih wau. Dene bapakipun lare kekaleh wau tiyang sae. Menawi tembok kala wau kalajeng rebah, pendheman ingkang isi mas lan selaka wau tentu dipun panggih ing tiyang. Ing mngka kersanipun Allah Pangeran panjenengan, tuwuh saking welas asihipun, lare yatim kekalih wau, benjing menawi sampun dewasa, dipun sumerepaken dhateng bandha pendhemaning bapa kala wau, selajengipun dipun dhudhuk. Lan sedoya ingka sampun kula lampahi wau, sane saking pikajeng kula piyambak (nanging atas dhawuhipun Allah). Lan punkia wau keteranganipun sedaya perkawis ingkang panjenengan botem saged sabar wusana lajeng maonni"
        },
        {
            "chapter": 18,
            "verse": 83,
            "text": "(Muhammad) wong Yahudi padha takon marang sira cerita lakon Dzul Quren, sira dhawuha, \"Iya bakal nyeritakake marang sira ceritane Dzul Qurnain klawan cetha"
        },
        {
            "chapter": 18,
            "verse": 84,
            "text": "(Pangandikane Allah), \"Satemene Ingsun (Allah) wis mangginake dheweke (Dzul Qurnain) ana ing bumi, lan Ingsun wis paring marang dheweke, kabeh perkara kang dadi sebab bisa tumeka marang kang dikarepake (ingsun paringi gagah perkasa, teguh mentale, perbawa, kekendelan, nganti saisining jagad ora ana kang ngalahake, lan ora ana kang wani nglawan, apa dene Ingsun pinterake marang pirang - pirang basa)"
        },
        {
            "chapter": 18,
            "verse": 85,
            "text": "Dheweke (Dzul Qurnain) nuli ngambah sawijining dalan"
        },
        {
            "chapter": 18,
            "verse": 86,
            "text": "Lakune Dzul Qurnain bareng teka ing panggonan suruping srengenge weruh suruping srengenge mau, katone kaya nyemplung ing segara endhut ireng, ing pinggir segara mau dheweke weruh lan ketemu owng - wong kang isih padha kafir. Pangandikaningsun, \"He Dzuk Qurnain, mara pilihen, sira ukum kaum iku, utawa sira ngalap kebecikan tumrap dheweke (sarana sira Islamake)"
        },
        {
            "chapter": 18,
            "verse": 87,
            "text": "Dzul QUrnain matur, \"Dene tiyang ingkang aniaya (ingkang kuguh ngantepi anggeni kafir tentu kawula siksa wonten donya) sak sampunipun pejah wonten ing akherat dipun sowanaken wonten ing ngarsane pangeranipun lajeng dipun siksa kanthi siksa ingkang gegirisi"
        },
        {
            "chapter": 18,
            "verse": 88,
            "text": "Wondene tiyang ingkang purun iman ing Allah sarta nindakaken kesaenan, punika estu badhe pikantuk ganjaran ingkang sae, sarta kawula badhe nanduki tetembungan ingkang aris punapa denen peperintahan kawula dateng tetiyang wau langkung entheng lan gampil"
        },
        {
            "chapter": 18,
            "verse": 89,
            "text": "Dheweke (Dzul Qurnain) nuli ngambah sawijining dalan maneh (bali mangetan)"
        },
        {
            "chapter": 18,
            "verse": 90,
            "text": "Bareng tekan panggonan mletheke srengenge dheweke sumurup srengenge iku mleteke ana ing sak dhuwuring panggonane wong kang ora duwe omah kanggo ngeyup nulak panase srengenge (wong mau padha omah ana ing leng - leng)"
        },
        {
            "chapter": 18,
            "verse": 91,
            "text": "Mengkono kedadeyane (Dzul Qurnain) wis bisa tumeka marang poncot kulon, semono uga, uga wis bisa tumeka ana ing poncot wetan, pangandikane Allah Ingsun wis muningani marang raja Dzul Qurnaen, sak suwene ingsun dadekake ratu lakune becik ngestokake prentahe Ingsun"
        },
        {
            "chapter": 18,
            "verse": 92,
            "text": "Dheweke raja Dzul Qurnain nuli ngambah sawijining dalan maneh (lakune mengalor)"
        },
        {
            "chapter": 18,
            "verse": 93,
            "text": "Nganti nalikane wis teko antarane gunung loro dheweke nuli ketemu ana ing sak ngarepe gunung loro mau, sawijining suku bongsa kang meh ora mangerti cecaturan"
        },
        {
            "chapter": 18,
            "verse": 94,
            "text": "Wong - wong mau pada matur, \"Dhuh raja Dzul Qurnain, sakwijining redi punika wonten titahe pangeran, nama Ya'juj tuwin Ma'juj sakalangkung anggegirisi, menawi mlebet ing ngriki lajeng sami damel risak ing bumi (mangsa tiyang utawi sedaya barang ingkang wonten inggih telas dipun tedha) ingkang sang prabu punapa kepareng ngiasaaken benteng, supados Ya'juj lan Ma'juj boten saget mlebet ing mriki (menawi kelampahan mekaten kula inggih sagah nyaosi bebungah arta dhateng sang prabu)"
        },
        {
            "chapter": 18,
            "verse": 95,
            "text": "Raja Dzul Qurnain maringi wangsulan, \"Kabeh perkara kang wis diparengake marang aku (kasantosan lan sugih bandha) iku luwih becik (tinimbang aturira kang awujud kesaguhan). Jalaran saka iku sira padha ambantua marang aku kanthi kekuatan, aku bakal yasa benteng kang kuat ana ing antaranira lan antarane dheweke (Ya'juj lan Ma'juj)"
        },
        {
            "chapter": 18,
            "verse": 96,
            "text": "Saiki kowe padha ngusungana wesi gedhe - gedhe iku nganti mepeti dalan antarane gunung loro mau. Sak wise kelakon raja Dzul Qurnain banjur ngedika, \"Sira ngurupna geni.\" sak wise tumpukane dadi geni, raja Dzul Qurnain ngendhika maneh, \"Saiki padha ngungana temboga.\", Raja Dzul Qurnain banjur ngasokake tembaga mau minangka patrine wesi (ing kono banjur dadi benteng wesi)"
        },
        {
            "chapter": 18,
            "verse": 97,
            "text": "Sak wise mengkono, Ya'jud lan Ma'juj padha ora bisa manek ing benteng mau, uga dheweke ora bisa brobos sak ngisore"
        },
        {
            "chapter": 18,
            "verse": 98,
            "text": "Raja Dzul Qurnain ngedhika maneh, \"Sira padha sumurupa, mungguh adeking benteng iki dhumunung rahmate Pangeranku marang sira kabeh, Ing mbesuk manawa wis tekan janjine pangeranku benteng wesi iki kelebur kadadekake karata karo bumi. Dene janjine Pangeranku mesti bener"
        },
        {
            "chapter": 18,
            "verse": 99,
            "text": "(Pangandikane Allah), \"Ing dina iku Ya'jud lan Ma'juj padha ingsun umbar mlebu ngeki jagat sarta banjur banjur suk - sukan saking dene akehe. Lan sak wise (Malaikat Israfil) ngunekake sloomprete kabeh wong kang wis mati banjur padha urip tangi saka kubure lan banjur padha diklmpukake"
        },
        {
            "chapter": 18,
            "verse": 100,
            "text": "Lan ing dina iku uga (dina Qiyamat) ingsun mbukakake neraka jahanam tumrap wong - wong kafir padha sumurup kanti nyata"
        },
        {
            "chapter": 18,
            "verse": 101,
            "text": "Yaiku wong - wong kang mripate ketutupan saka pepeling ingsun (Qur'an), lan dheweke iku ora bisa krungu"
        },
        {
            "chapter": 18,
            "verse": 102,
            "text": "Apa para wong kafir anggone ngalap kawulaningsun kadadekake pangeran sak liyaningsun iku ngira menawa gawe manfaat marang dheweke? Saktemene ingsun wis ngediakake neraka jahannam tumprap dheweke minangka ddi panggonane"
        },
        {
            "chapter": 18,
            "verse": 103,
            "text": "(Muhammad) sira dhawuha, \"Apa sira nyuwun dak wjangake kahanane wong - wong kang luwih kapitunan (ana ing akhirat)"
        },
        {
            "chapter": 18,
            "verse": 104,
            "text": "Yaiku wong - wong kang kesasar, miturut panemune owng mau mungguh penggawene kang dilakoni iku wis becik"
        },
        {
            "chapter": 18,
            "verse": 105,
            "text": "Wong - wong mau kang kafir ing ayat - ayating pangerane sarta kafir marang bakal sowan ing ngarsaning Allah. Awit sangka iku kabeh amale dadi rusak. Ingsun ora bakal ngedekake timbangan ana ing dina Qiyamat tumrap wong - wong mau"
        },
        {
            "chapter": 18,
            "verse": 106,
            "text": "Mengkoo iku pawalese wong - wong mau yaiku neraka jahanam, jalaran anggone kafir nggeguyu ayatiningsun lan utusaningsun"
        },
        {
            "chapter": 18,
            "verse": 107,
            "text": "Saktemene wong - wong kang iman lan nindakake kebecikan, swarga firdaus dadi panggonan tetep tumrap dheweke"
        },
        {
            "chapter": 18,
            "verse": 108,
            "text": "Wong - wong mau tetep langgeng ana ing kono, dheweke padha ora karep ngalih saka kono"
        },
        {
            "chapter": 18,
            "verse": 109,
            "text": "(Muhammad) sira dhawuha, \"Sak umpama banyu segara iku dienggo mangsi kanggo nulis dhawuh pangandikaning Allah pangeranku (lan hukum - hukume) yekti segara mau bakal asat sak durunge rampung penulise dhawuh pangandikane Allah pangeranku, senajan dak tekakake imbuh mangsi kaya segara iku maneh"
        },
        {
            "chapter": 18,
            "verse": 110,
            "text": "(Muhammad) Sira dhawuha, \"Saktemene ingsun iki uga manungsa kaya sira mung ingsun kaparingan wahyu kang nerangake sejatine pangeranira iku pangeran kang Maha Tunggal. Dene sing sapa ngarep - ngarep sowan marang ngarsane Allah pangerane, supaya nindakake kebecikan, lan aja nyekutokake anggone nyembah marang pangerane kanthi sesembahane liyane"
        },
        {
            "chapter": 19,
            "verse": 1,
            "text": "Kaaf Haa Yaa 'Aiin Shaad"
        },
        {
            "chapter": 19,
            "verse": 2,
            "text": "(Dene kang sira waca iki Muhammad), nyaritakake rahmate Pangeranira kang kaparingake marang kawulane, yaiku Nabi Zakariya"
        },
        {
            "chapter": 19,
            "verse": 3,
            "text": "Nalika dheweke (Zkariya) ngedonga mrang Pangerane kalawan pandonga kang disidemake"
        },
        {
            "chapter": 19,
            "verse": 4,
            "text": "Unjkke, \"Dhuh Pangeran kwula, kawula punika sampun sepuh, balung kula sampun ringkih, sira kula sampun mabluk uwanipun, namung senajana makaten kawula boten cilaka kalayan ndodonga Panjenengan punika dhuh Pangeran kawula"
        },
        {
            "chapter": 19,
            "verse": 5,
            "text": "Sarta saestunipun kawula kuwatos dhateng ahli waris kawula (ajrih boten leres anggenipun nyepeng khilafah) sapengker kawula, ing mangka simah kawula punika gabug. Jalaran saking punika, muga Panjenengan paring dhateng kawula sesulih (anak ingkang karidhan) saking ngarsa Panjenengan"
        },
        {
            "chapter": 19,
            "verse": 6,
            "text": "Anak kala wau ingkang badhe nampi warisan saking kawula tuwin saking kulawarga Ya'qub, sarta mugi Panjenengan dadosaken lare ingkang pikantuk karidhan Panjenengan, dhuh Pangeran kwula"
        },
        {
            "chapter": 19,
            "verse": 7,
            "text": "(Dhawuhe Allah), \"He Zakariya, satemene Ingsun paring pawarta bungah marang sira bakal keparingan anak aran Yahya. Sadurunge iku, ora ana wong siji - sijiya kang Ingsun paringi jeneng kaya mangkono"
        },
        {
            "chapter": 19,
            "verse": 8,
            "text": "Nabi Zakariya munjuk, \"Dhuh Pangeran kawula. Kados pundi kawula badhe gadhah anak, ing mangka semah kawula punika gabug, tuwin kawula sampun sepuh banget"
        },
        {
            "chapter": 19,
            "verse": 9,
            "text": "Allah paring pangandika minangka wangsulan marang Nabi Zakariya, \"Mula bener mengkono. Pangeranmu wis dhawuh, \"Perkara iku gampang utumrap Ingsun, lan satemene Ingsun wis nitahake sira sadurunge Yahya, sarta sira uga durung dadi apa - apa (Pangeranmu iya kuwasa)"
        },
        {
            "chapter": 19,
            "verse": 10,
            "text": "Nabi Zakariya matur, \"Dhuh Pangeran kawula, mugi panjenengan paring tetenger dhateng kawula\". Pangandikane Allah, \"Iya, tandha yekti sira bakal duwe anak lanang mengkene: sajrone telung dina telung bengi, sira aja caturan karo manungsa, tur kowe ora lara apa - apa (ora bisu)"
        },
        {
            "chapter": 19,
            "verse": 11,
            "text": "Nabi Zakariya banjur metu saka ing Pangimaman (mikhrab, panggonan anggone munajat), ketemu para kaume. Sarehning ora pareng guneman, mula mung aweh isyarat marang para kaume, \"Sira kabeh padha shalata (Maha sucekake marang Allah) saben isuk lan sore"
        },
        {
            "chapter": 19,
            "verse": 12,
            "text": "(Ringkese Nabi Zakariya duwe anak lanang sarta banjur dijenengake Yahya). Yahya mau Ingsun junjung dadi Nabi, Ingsun paringi kawicaksana, tur isih bocah. Pangandikaningsun, \"He yahya, saiki sira nyekela ('amalna) kitab Taurat klawan temen - temen"
        },
        {
            "chapter": 19,
            "verse": 13,
            "text": "Lan maneh Nabi Yahya mau Ingsun paringi bebuden welasan marang sepapadhaning manungsa sarta resikan (uga atine), lan dheweje iku wong kang taqwa (wedi, ngabekti) marang Pangerane"
        },
        {
            "chapter": 19,
            "verse": 14,
            "text": "Lan samono uga bekti marang wong tuwane loro, apa maneh dheweke iku ora duwe sifat gumedhe sarta ora duraka"
        },
        {
            "chapter": 19,
            "verse": 15,
            "text": "Nabi yahya mau Ingsun paringi selamet saka sakehing ribet wiwit nalika metu saka ing guwa-garbane keng ibu, lan nalika tumekane janji (sedane) sarta besuk nalikane Ingsun uripake, tangi saka ing pati"
        },
        {
            "chapter": 19,
            "verse": 16,
            "text": "He Muhammad, sira nyritakna lelakone Maryam ana ing kitab (al-Qur'an), nalika dheweke (Maryam) dhelik anenepi (sumungkir) ana ing panggonan sawetane Baitul Muqaddas saka para kawulawargane"
        },
        {
            "chapter": 19,
            "verse": 17,
            "text": "Dheweke (Maryam) mau nuli gawe aling - aling, dienggo ngaling - alingi para kawulawargane. Ingsun nuli ngutus Malaikat Jibril supaya nemoni Maryam, sarta tekane Jibril iku nyaru arupa manungsa kang sampurna"
        },
        {
            "chapter": 19,
            "verse": 18,
            "text": "Maryam banjur matur marang Malaikat Jibril, \"Sayektosipun kula nyuwun reksa dhateng Ingkang Maha Welas saking panjenengan, menawi panjenengan bekti dhateng Panjenenganipun Allah, sampun ngantos kenging paggodha jalaran panjenengan"
        },
        {
            "chapter": 19,
            "verse": 19,
            "text": "(Malaikat Jibril mangsuli), \"Sajatosipun kula punika satunggaling Utusanipun Pangeran Panjenengan, supados kula paring satunggaling putra jaler dhateng panjenengan ingkang suci"
        },
        {
            "chapter": 19,
            "verse": 20,
            "text": "Maryam mangsuli matur, \"Kados pundi sagedipun kaleksanan kula badhe gadhah anak, ing mangka boten wonten manungsa (bojo) ingkang anggepok kaliyan kula, sarta kula punika sanes tiyang isteri awon"
        },
        {
            "chapter": 19,
            "verse": 21,
            "text": "(Malaikat Jibril) paring wangsulan, \"Leres, mila mekaten, nanging Pangeran panjenengan sampun paring dhawuh, \"Perkara anggoningsun maringi anak lanang marang maryam tanpa bapa, iku ingatase Ingsun gampang bae. KLang Ingsun damel kang koyo mangkono iku supaya dadi tandha yekti kuwasaningsun marang para manungsa dadi rakhmat saka ngarsaningsun. Lan perkara nitahake 'Isa iku perkara kang wis diputusake"
        },
        {
            "chapter": 19,
            "verse": 22,
            "text": "(Malaikat Jibril banjur ndamoni Maryam), sanalika Maryam banjur bobot, sarta sawse mbobot iku, dheweke nuli nyingkir marang panggonan kang adoh"
        },
        {
            "chapter": 19,
            "verse": 23,
            "text": "Bareng wis tekan wancine nglahirake jabang bayi, Maryam nglarani, nuli lunga menyang sangisore wit kurma sarta banjur celathu, \"Adhuh, bok ya aku mati sadurunge nglakoni lara lan wirang kang mengkene iku sarta muga - muga kahananku dilalekake lan ora disebut - sebut"
        },
        {
            "chapter": 19,
            "verse": 24,
            "text": "Malaikat Jibril banjur mangsuli nguwuh - nguwuh ana ngisore Maryam, \"He Maryam, panjenengan sampun sisah. Allah Pangeran panjenengan sapunika angawontenaken lepen ingkang mili wonten ngandhap panjenengan punika"
        },
        {
            "chapter": 19,
            "verse": 25,
            "text": "Lan ugi angoyagna wit kurma ingkang panjenengan sendheni punika. Saking kersanipun Allah wit kurma ingkang sampun garing punika samangke dados ijem seger sarta medal wohipun sanalika kangge panjenengan"
        },
        {
            "chapter": 19,
            "verse": 26,
            "text": "Samangke panjenengan kula aturi dhahar lan ngunjuk, sarta dipun tentremaken panggalih panjenengan. Menawi panjenengan kepanggih kaliyan tetiyang ingkang pitaken, supados kajawab, \"Satemene Ingsun wis nadzar marang Pangeran Kang Maha Welas kalawan pasa, dina iki aku ora bakal guneman karo manungsa"
        },
        {
            "chapter": 19,
            "verse": 27,
            "text": "Maryam baeng wis rancag, waras lan resik, banjur bali marang panggonane para kaume kanthi mbopong putrane. Para kaume banjur padha nyruwe, pangucape, \" He Maryam, yekti sira nglakone penggawe kang ngeram - eramake kang ora disenengi (yaiku peputra tanpa bapa)"
        },
        {
            "chapter": 19,
            "verse": 28,
            "text": "He sedulure Harun (He wong wadon kang suci prasasat Nabi Harun)Ramamu kyai Imron iku dudu wong ala lan ibumu dudu wong wadon serong"
        },
        {
            "chapter": 19,
            "verse": 29,
            "text": "Siti Maryam nuli aweh isarah (sasmita) supaya padha takon marang bayi mau. Kaume nuli padha takon kapriye anggoningsun ngajak catur bayi kang ana ing bandulan"
        },
        {
            "chapter": 19,
            "verse": 30,
            "text": "Ing kono bayi (Isa) mau banjur mangsuli, \"Saktemene ingsun iki kawulane Allah, ing tembe panjenengane Allah bakal maringi kitab (Injil) marang ingsun, sarta panjenengane bakal ngangkat ingsun kadadekake Nabi"
        },
        {
            "chapter": 19,
            "verse": 31,
            "text": "Lan ana ing ngendi wae panggonanku, Allah bakal amberkahi marang Ingsun maedahi marang manungsa, sarta aku wis didhawuhi sak jeroningsun isih urip kudu nindakake shalat lan aweh zakat"
        },
        {
            "chapter": 19,
            "verse": 32,
            "text": "Sarta Ingsun wis didhawuhi supaya bekti marang ibuningsun, Sarta panjenengane ora ngersakake ingsun wong kang gumedhe lan duraka"
        },
        {
            "chapter": 19,
            "verse": 33,
            "text": "Sarta ingsun diparingi keslametan ing dina ingsun dilahirake, lan ing dina ingsun mati sarta ing dina ingsun katangekake maneh"
        },
        {
            "chapter": 19,
            "verse": 34,
            "text": "Kang wis mengucap mangkono mau yaiku Isa putrane Maryam, kanti pangucap kang dianggep padudon deniing wong - wong mau. (Yaiku bab kahanane Isa)"
        },
        {
            "chapter": 19,
            "verse": 35,
            "text": "Ora pisan - pisan Allah mundhut putra, Maha Suci Allah sangka peputra. Dene menawa panjenengane ngersakake nitahake sawijining perkara, panjenengane dhawuh, \"Kun\" anaa sira, ing kono barang mau banjur ana"
        },
        {
            "chapter": 19,
            "verse": 36,
            "text": "Lan saktemene panjenengane Allah Pangeraningsun lan Pangeranira. Awit saka iku sira padha manembaha marang panjenengane. Ya iki dalan kang bener"
        },
        {
            "chapter": 19,
            "verse": 37,
            "text": "(Bareng Isa ngandiko mangkono) para manungsa (golongan nasrani) banjur pada sulaya panemune (Dadi telung golongan). Dene siksa neraka kang banget larane iku disediakake kanggo wong kang mungkir (kafir) anggone nekseni dina kang banget gedhene (dina Qiyamat)"
        },
        {
            "chapter": 19,
            "verse": 38,
            "text": "Anggumunake wong - wong mau, dene wus padha krungu sarta wis padha sumurup tanda yekti, padha ora percaya anane dina Qiyamat yaiku dina dheweke padha disowanake marang ngarsaningsun nanging wong - wong kang aniaya (kafir) ana ing dina iku tetep ana ing sasar kang nyata"
        },
        {
            "chapter": 19,
            "verse": 39,
            "text": "(Muhammad) sira ngelingna wong - wong kafir mau ing dina Hasraah (dina nalangsa dina Qiyamat) yaiku nalika kabeh perkara diputus dening Allah lan wong - wong mau ana ing donya padha lali ora padha percaya marang Allah"
        },
        {
            "chapter": 19,
            "verse": 40,
            "text": "Saktemene Ingusn bakal nampa warise bumi (dalah wong sak isine bumi kabeh) lan mung marang ngarsaningsun piyambak wong - wong mau bakal disowanake"
        },
        {
            "chapter": 19,
            "verse": 41,
            "text": "Muhammad sira nyritakna critane Ibrahim ana ing sajroning al-Qur'an. Saktemene Ibrahim iku wong kang temen lan dadi nabi"
        },
        {
            "chapter": 19,
            "verse": 42,
            "text": "Yaiku critane Ibrahim nalika matur marang bapakne, \"Dhuh rama kenging punapa panjenengan teka manembah brahala ingkang mboten mireng lan mirsani, sarta mboten saget ngalang - alangi siksane Allah saking panjenengan"
        },
        {
            "chapter": 19,
            "verse": 43,
            "text": "Dhuh rama sajatosipun kula sampun kaparingan ngilmu (kabatisan sarta syariat) ingkang dereng nate kaparingaken dateng panjenengan. Awit saking punika mugi - mugi panjenengan manut ing kula, kula badhe nedahaken margi ingkang leres"
        },
        {
            "chapter": 19,
            "verse": 44,
            "text": "Dhuh rama, panjenengan sampun pisan - pisan manembah dhateng syetan, jalaran sejatosipun syetan punika duraka dhateng Pangeran ingkang Maha Welas"
        },
        {
            "chapter": 19,
            "verse": 45,
            "text": "Dhuh rama sejatosipun kula ajrih menawi panjenengan kapatrapan siksa saking pangeran kang Maha Welas, lajeng panjenengan dados kekasih saking Pangeran kang maha Welas, lajeng panjenengan dados kekasihipun syetan"
        },
        {
            "chapter": 19,
            "verse": 46,
            "text": "Ramane Ibrahim mangsuli, \"He Ibrahim, yogene gething marang brahala sesembahanku. Menawa kowe ora gelem mareni, yekti Ingsun ranjam, lan nyingkira saka aku saklawase urip"
        },
        {
            "chapter": 19,
            "verse": 47,
            "text": "Ibrahim banjur matur maneh, \"Kawilujengan mugi tetep ing panjenegan. (Panjenengan badhe kula suwunaken ing Allah pangeran kula mugi - mugi panjenegan dipun tedahna dhateng agami Islam) saha kula badhe nyuwunaken pangapunten dhateng pangeran kula kangge panjenengan, sejatosipun panjenengane Allah sae (welas asih) dhateng kula"
        },
        {
            "chapter": 19,
            "verse": 48,
            "text": "(Ibrahim ngendika marang kaume:) \"Lan ingsun bakal sumingkir saka sira kabeh lan saka barang kang padha sira sembah sakliyane Allah, lan ingsun bakal manembah marang Pangeraningsun, muga - muga kanthi panembah ingsun marang pangeran iku, ingsun ora dadi wong kang cilaka"
        },
        {
            "chapter": 19,
            "verse": 49,
            "text": "Bareng Ibrahim wis sumingkir sangka wong - wong mau lan saka sesembahan sak liyane Allah, dheweke nuli ingsun paringi anak, yaiku ishaq lan Ya'kub, sarta sak klorone iku ingsun angkat dadi nabi"
        },
        {
            "chapter": 19,
            "verse": 50,
            "text": "Lan ingsun paring marang dheweke (marang putra wayahe Ibrahim) saka rohmat ingsun, sarta ingsun dadekake dadi wong - wong kang pinuji lan becik sarta diluhurake (ana ing antarane ahli agama)"
        },
        {
            "chapter": 19,
            "verse": 51,
            "text": "(Muhammad) nyritakna critane Musa ana ing kitab Qur'an. Saktemene dheweke iku sawijining wong kang tulus lan resik ati, lan dheweke iku dadi rosul lan dadi nabi"
        },
        {
            "chapter": 19,
            "verse": 52,
            "text": "Lan ingsun nimbali dheweke Musa saka gunung Tursina (gunung Sinai) kang ana ing sisih tengen (nalika Musa mlaku saka Madyan) sarta ingsun cedhakake, ingsun paringake timbal pangandika karo Ingsun"
        },
        {
            "chapter": 19,
            "verse": 53,
            "text": "Lan ingsun wis paring marang Musa saka asih ingsun (minangka dadi pembantune), yaiku sedulure Harun uga kadadekake nabi"
        },
        {
            "chapter": 19,
            "verse": 54,
            "text": "(Muhammad) nyritakna critane 'Ismail ana ing kitab Qur'an. Saktemene dheweke iku wong kang setia tuhu ing janji, lan dheweke iku dadi Rosul lan dadi Nabi"
        },
        {
            "chapter": 19,
            "verse": 55,
            "text": "Lan Ismail dhawuh marang para ahline supaya padha nindakake sholat lan ngetokake zakat, lan dheweke iku diriloi ana ing ngersane Pangeran"
        },
        {
            "chapter": 19,
            "verse": 56,
            "text": "Muhammad nyritakna critane Idris ana ing kitab al-Qur'an. Saktemene dheweke iku sawijining wong kang temen dadi nabi"
        },
        {
            "chapter": 19,
            "verse": 57,
            "text": "Lan Ingsun wis ngluhurake dheweke (Idris) ana ing panggonan kang mulya"
        },
        {
            "chapter": 19,
            "verse": 58,
            "text": "Kabeh para nabi kang wis kasebut mau kang wis diparingi kanikmatan dening Allah saka golongane nabi - nabi, saka anak turune Adam lan anak turune wong - wong kang ingsun tunggangake prau bareng karo Nuh, lan saka anak turune Ibrahim lan Israil (Ya'kub) lan saka anak turune wong kang wis ingsun paringi pituduh sarta ingsu pilih. Menawa dheweke iku diwacakake ayat - ayate Pangeran kang Maha Welas, wong - wong mau pada sungkem sujud sarta nangis jalaran saka konjeme"
        },
        {
            "chapter": 19,
            "verse": 59,
            "text": "Sak pungkure para nabi lan kaum - kaum kang padha becik tumuli ketungka para kaum (Yahudi) kang padha ninggalake sholat sarta mung manut marang kasenengane dhewe. Yekti dheweke bakal padha nemoni piwales jalaran kalacutane"
        },
        {
            "chapter": 19,
            "verse": 60,
            "text": "Kajaba wong kang banjur padha tobat lan percaya sarta nindakake kabecikan, wong kang mengkono mau ing tembe bakal mlebu suwarga lan ora dikaniaya sethithik - thithika"
        },
        {
            "chapter": 19,
            "verse": 61,
            "text": "Yaiku swarga 'Adn panggonan tetep langgeng kang wis dijanjekake dening Pangeran Kang Maha Welas marang kawulane kanthi ghoib. Saktemene janjine Allah iku mesthi teka"
        },
        {
            "chapter": 19,
            "verse": 62,
            "text": "Wong - wong mu'min kang ana ing suwarga ora padha krungu suwara lacut (kang ora nyenengake) kajaba mung keslametan, lan ana ing kono bakal kaparingan rejeki saben esuk lan sore"
        },
        {
            "chapter": 19,
            "verse": 63,
            "text": "Swarga iku ingsun warisake (cawisake) marang kawulaningsung kang wedi marang Allah"
        },
        {
            "chapter": 19,
            "verse": 64,
            "text": "(Malaikat Jibril matur marang Nabi Muhammad), \"Anggen kula tumurun dhateng ing donya sowan ing panjenengan punika, mboten sanes saking dhawuhing pangeran panjenengan. Allah punika ngawuningani (kagungan) sedaya barang ingkang badhe kelampahan (ingkang wonten ngajeng kula) lan ingkang sampun kelampahan (ingkang wonten wingking kula) sarta ingkang wonten ing antawasipin punika. Dene Pangeran panjenengan punika mboten badhe nyupekaken dhateng kawulaningpun"
        },
        {
            "chapter": 19,
            "verse": 65,
            "text": "Inggin panjenenganipun punika Pangeraning langit lan bumi sarta sedaya ingkang wonten saantawisipun. awit saking punika panjenengan mugi manembah dhateng Panjenenganipun lan mugi dipun sabarna (mantepna) anggen panjenengan ngibadah dhateng Allah. Punapa panjenengan pirsa bilih sanesipun Allah ngangge nama Allah"
        },
        {
            "chapter": 19,
            "verse": 66,
            "text": "(Allah) ngendika, \"(Muhammad) wong kafir kang ora percaya bakal tangi saka kubur padha ngucap, \"Punapa menawi kula sampun pejah, yektos badhe dipun wedalaken malih"
        },
        {
            "chapter": 19,
            "verse": 67,
            "text": "Apa para manungsa (kafir) mau ora eling (ora rumangsa, menawa ingsun wis nitahake dheweke sekawit, lan dheweke iku asale dudu apa - apa)"
        },
        {
            "chapter": 19,
            "verse": 68,
            "text": "Demi pangeranira (Muhammad) temen ingsun bakal nangekake (ngumpulake) wong - wong kafir mau lan para syetan - syetane. Ingsun banjur nekakake kabeh wong - wong mau ana ing sakkiwa tengen neraka jahannam kanthi padha mbrangkang"
        },
        {
            "chapter": 19,
            "verse": 69,
            "text": "Ingsun banjur milih sangka saben - saben golongan, endi kang luwih gedhe dosane marang pangeran kang Maha welas"
        },
        {
            "chapter": 19,
            "verse": 70,
            "text": "Ingsun banjur luwih mungingani marang wong - wong kang luwih banget lan patut dicemplungake ana neraka jahanam"
        },
        {
            "chapter": 19,
            "verse": 71,
            "text": "Lan oara ana siji - sijia sangka sira (kang duwe dosa), kajaba teka marang neraka jahanam. Dene anggone ditekake marang neraka jahanam iku minangka ukuman kang wis katemtokake dening pangeranira"
        },
        {
            "chapter": 19,
            "verse": 72,
            "text": "(Skawise teka ing neraka) ingsun banjur nylametake wong - wong kang padha taqwa sarta ingsun ninggalake wong - wong kang padha aniaya langgeng ana ing neraka jahannam"
        },
        {
            "chapter": 19,
            "verse": 73,
            "text": "Lan nalika para manungsa iku padha diwacakake ayat - ayatingsung kang cetha, wong - wong kafir padha ngucap marang wong kang iman, \"Endi antarane rong golongan (ahli agama) iki kang luwih pangkate lan luwih becik panggonane"
        },
        {
            "chapter": 19,
            "verse": 74,
            "text": "(Pangandikane Allah mangkene), Biyen sak durunge wong kafir iku, pira wae kehe wong kang ingsun tumpes kanthi siksa, tur padha sugih bandha, omahe becik - becik ujude lan tandange bregas - bregas, dideleng andemenakake"
        },
        {
            "chapter": 19,
            "verse": 75,
            "text": "(Muhammad)dhawuha marang wong - wong kafir, \"Sing sapa ana ing sakjeroning sasar yekti pangeran kang maha welas andawake umure (karoben suwe anggone sasar) nganti menawa padha weruh kang dijanjekake marang dheweke padha uga bab siksa utawa dina Qiyamat, yekti dheweke padha mangerti sapa kang luwih ala panggonane lan luwih apes balane"
        },
        {
            "chapter": 19,
            "verse": 76,
            "text": "Lan panjenengane ALlah bakal nambahi pitedah marang wong - wong kang padha nampa pituduh. Dene kabeh amal kebecikan iku mungguhe pangeranira luwih becik ganjarane lan luwih becik wekasane"
        },
        {
            "chapter": 19,
            "verse": 77,
            "text": "(Muhammad) nerangna critane wong kang kafir marang ayat - ayate ingsun, lan dheweke padha ngucap, \"Yekti menawa perkara kang disebut - sebut dening Muhammad ing kaherat iku bener temen ing kono aku bakal kaparingan bandha lan anak"
        },
        {
            "chapter": 19,
            "verse": 78,
            "text": "Apa dheweke wis sumurup perkara ghoib, utawa dheweke wis gawe perjanjian marang pangeran kang maha welas"
        },
        {
            "chapter": 19,
            "verse": 79,
            "text": "Babar pisa ora, Ingsun bakal nulis apa kang diucapake (ing tembe ingsun kanggo melehake) sarta ingsun bakal nambahi siksa marang dheweke"
        },
        {
            "chapter": 19,
            "verse": 80,
            "text": "Lan ingsun bakal maris apa kang diucapake dening dheweke lan bakal sowan marang ngarsaningsun ijen (tanpa anak tanpa bondha tanpa kanca)"
        },
        {
            "chapter": 19,
            "verse": 81,
            "text": "Lan wong - wong kafir mau padha ngalap pangeran sakliyane ALlah kang pamrihe supaya ngalang - alangi dheweke saka siksa"
        },
        {
            "chapter": 19,
            "verse": 82,
            "text": "Babar pisa ora bisa. Brahala sembahan iku bakal mungkiri ing pangibadahe wong - wong musyrik mau, lan ana ing akherat bakal dadi satru"
        },
        {
            "chapter": 19,
            "verse": 83,
            "text": "Apa sira durung sumuru, menawa saktemen ingsun wis ngutus syetan - syetan marang wong kang padha kafir kang perlune godha lan anjlomprongake marang wong - wong kafir mau"
        },
        {
            "chapter": 19,
            "verse": 84,
            "text": "Awit saka iku sira aja nyuwun enggal - enggal dheweke kapatrapan siksa satemene wis ngetung - etung marang wong - wong mau (nganti tumeka mangsa kang katemtokake kanggo nyiksa)"
        },
        {
            "chapter": 19,
            "verse": 85,
            "text": "(He Muhammad) sira nyritakna bab dina QIyamat yaiku dinane ingsun ngumpulake wong - wong kang padha taqwa padha sowan marang ngarsaning pangeran kang maha welas"
        },
        {
            "chapter": 19,
            "verse": 86,
            "text": "Lan ingsun giring wong - wong kang padha dosa mau marang neraka jahanam kanthi mlaku darat lan banget ngelake"
        },
        {
            "chapter": 19,
            "verse": 87,
            "text": "Ing dina iku wong mau padha ora duweni pitulungan, kajaba wong kang duwe perjanjian ana ing ngersane pangeran kang maha welas"
        },
        {
            "chapter": 19,
            "verse": 88,
            "text": "Lan wong - wong kafir mau pdha ngucap, \"Allah kang maha murah iku peputra"
        },
        {
            "chapter": 19,
            "verse": 89,
            "text": "Yekti saktemene sira kabeh wis nekakake perkara kang kotor temenan"
        },
        {
            "chapter": 19,
            "verse": 90,
            "text": "Meh bae pangucapmu iku ngigarake langit lan abengkahake bumi sarta angrubuhake gunung saka dedukaning Allah"
        },
        {
            "chapter": 19,
            "verse": 91,
            "text": "AMarga dheweke padha ngarani menawa Pangeran kang Maha murah iku peputra"
        },
        {
            "chapter": 19,
            "verse": 92,
            "text": "Ora pantes babar pisan menawa pangeran kang maha welas iku mundhut putra"
        },
        {
            "chapter": 19,
            "verse": 93,
            "text": "Ora ana barang kang kumelit ana ing langit lan bumi, kajaba padha siwan marang ngarsaning Pangeran kang maha welas nganti temen - temen ngaku anggone dadi kawula"
        },
        {
            "chapter": 19,
            "verse": 94,
            "text": "Saktemene panjenengane wis nguningani cacahe manungsa kabeh, sarta wis ngetung marang siji - sijine wong sarta ala becike"
        },
        {
            "chapter": 19,
            "verse": 95,
            "text": "Mbesuk ing dina Qiyamat kabeh wong padha sowan marang ngarsaning Allah ijen tanpa bandha tanpa anak tanpa kanca"
        },
        {
            "chapter": 19,
            "verse": 96,
            "text": "(Pangandikaning Allah) saktemene wong - wong kang padha iman lan nindakake kebecikan yekti pangeran kang Maha welas bakal andadekake wong - wong mau kang kinasih"
        },
        {
            "chapter": 19,
            "verse": 97,
            "text": "Saktemene ingsun wis gampangake kitab al-Qur'an iki kawoca dening lisanira, supaya sira bebungah marang won g- wong kang taqwa kanthi kitab al-Qur'an marang wong - wong kang banget anggone madoni iya kanthi al-Qur'an iki"
        },
        {
            "chapter": 19,
            "verse": 98,
            "text": "Lan wis pira kehe anggoningsun ngrusak kaum - kaum sakdurungira saka umat - umat kang kepungkur. Apa sira isih nemu salah sijining wong - wong mau, utawa apa sira krungu suwara lamat - lamat sakwise dirusak, wong - wong mau"
        },
        {
            "chapter": 20,
            "verse": 1,
            "text": "Thaa Haa"
        },
        {
            "chapter": 20,
            "verse": 2,
            "text": "Ingsun ora nurunake kitab Al-Quran marang sira (Muhammad) supaya dadi rekasa"
        },
        {
            "chapter": 20,
            "verse": 3,
            "text": "Nanging Ingsun nurunake kitab al-Quran supaya dadi pepenget marang wong kang bekti marang Allah"
        },
        {
            "chapter": 20,
            "verse": 4,
            "text": "Kitab al-Quran iku tumurn saka ngarsane Allah, pangera kang nitahake bumi lan langit kang duwur"
        },
        {
            "chapter": 20,
            "verse": 5,
            "text": "Panjenengane Pangeran kang Maha murah iku mrintah anindakake murba wasesa ana ing 'Arsy"
        },
        {
            "chapter": 20,
            "verse": 6,
            "text": "Allah iku kagungan kabeh ana ing langit - langit lan bumi, lan kabeh kang ana antarane bumi lan langit, sarta barang kang ana ing sangisore bumi"
        },
        {
            "chapter": 20,
            "verse": 7,
            "text": "Lan menawa sira nyerukake pangucapira, temen panjenengane Allah iku ngawuningani kang disidhem lan kang dibatin"
        },
        {
            "chapter": 20,
            "verse": 8,
            "text": "Panjenengane Allah, ora ana Pangeran kajaba mung panjenengane piyambak. Panjenengane kagungan asma kang becik"
        },
        {
            "chapter": 20,
            "verse": 9,
            "text": "(Muhammad) apa sira wis sumurup ceritane Nabi Musa"
        },
        {
            "chapter": 20,
            "verse": 10,
            "text": "Nalika dheweke nabi .usa sumurup geni, banjur ngendika marang ahline, \"Sira padha lerena ana ing kene dhisik, geni kae tak paranane, tak nyumet obor, banjur tak bali mrene, utawa bokmenawa ing kana aku ketemu wong kang nuduhake dalan"
        },
        {
            "chapter": 20,
            "verse": 11,
            "text": "Bareng nabi Musa wis tekan panggonane geni, ditimbali dening Allah. Pangandikane,\"He Musa"
        },
        {
            "chapter": 20,
            "verse": 12,
            "text": "Saktemene ingsun iki pangeranira. Mara copoten trumpahira, jalaran saktemene sira saiki ana ing jurang suci kang aran jurang Thuwaa"
        },
        {
            "chapter": 20,
            "verse": 13,
            "text": "Lan Ingsun wis milih sira, ingsun junjung dadi utusaningsun, lan ingsun parengake imbal pangandika lan Ingsun. Sira ngestokakna (ngrungokna) apa kang wis kawacakake marang sira"
        },
        {
            "chapter": 20,
            "verse": 14,
            "text": "Saktemene Ingsun iki Allah, ora ana Pangeran kajaba Ingsun. Jalaran saka iku sira manembaha marang Ingsun, sarta nindakake shalat klawan eling marang Ingsun"
        },
        {
            "chapter": 20,
            "verse": 15,
            "text": "Saktemene bakal tekane dina Qiyamat iku mesthi kaleksanan, meh - meh Ingsun gawe dadi tekane Qiyamat iku kanggo males sakabehing badan apa kang wis ditindakake (ala lan becik)"
        },
        {
            "chapter": 20,
            "verse": 16,
            "text": "Awit saka iku, sira aja nganti kelu (dienggokake) marang wong kang ora percaya marang bakal kelakone dina qiyamat sarta nuruti karepe hawa napsu. Manawa sira kelu mesthi bakal rusak"
        },
        {
            "chapter": 20,
            "verse": 17,
            "text": "Lan apa kang sira cekel ana ing tanganira tengen iku, Musa"
        },
        {
            "chapter": 20,
            "verse": 18,
            "text": "Nabi Musa munjuk, \"Punika teken kawula. Kawula angge teteken, sarta kawula angge nggegepyok ron - ronan kangge pakanipun menda kawula, saha kangge sanes - sanesipun"
        },
        {
            "chapter": 20,
            "verse": 19,
            "text": "Panjenengane Allah paring dhawuh, \"He, Musa, mara uncalna tekenira iku"
        },
        {
            "chapter": 20,
            "verse": 20,
            "text": "Nabi Musa banjur nguncalake teken mau. Dumadakan teken iku dadi ula gede kang mlaku (nlosor)"
        },
        {
            "chapter": 20,
            "verse": 21,
            "text": "Allah paring pangandika, \"Mara ula iku jupuken, aja wedi. Ingsun bakal balekake ula iku marang kahanane sekawit, dadi teken maneh"
        },
        {
            "chapter": 20,
            "verse": 22,
            "text": "Lan mara tanganira (epek - epekira) kempitna ana ing caklaanira yekti bakal malih dadi putih mencorong tanpa cacat (dudu putih belang). Iku dadi tanda yekti siji maneh kang mratandhani menawa sira dadi utusaningsun"
        },
        {
            "chapter": 20,
            "verse": 23,
            "text": "(Kejaba tanda yekti loro iku) sira Ingsun tuduhake tondaha yektiningsun kang luwih gedhe"
        },
        {
            "chapter": 20,
            "verse": 24,
            "text": "Saiki sira mangkata, ingsun utus ketemu Fir'aun. Satemene dheweke iku banget lacute"
        },
        {
            "chapter": 20,
            "verse": 25,
            "text": "Nabi Musa munjuk, \"Dhu Pangeran pepundhen kawula, mugi panjenengan paring pepadhang manah (anjemberaken dhadha) kawula"
        },
        {
            "chapter": 20,
            "verse": 26,
            "text": "Saha mugi panjenengan paring gampil anggen kawula nglampahi ajakan kawula"
        },
        {
            "chapter": 20,
            "verse": 27,
            "text": "Saha mugi mantunaken cidaliput ilat kawula"
        },
        {
            "chapter": 20,
            "verse": 28,
            "text": "Supados Fir'aun dalah para kaumipun sami mangertos wicantenan kawula"
        },
        {
            "chapter": 20,
            "verse": 29,
            "text": "Saha kawula mugi kaparingan pembantu ingkang klebet ahli kawula"
        },
        {
            "chapter": 20,
            "verse": 30,
            "text": "Inggih punika Harun, sedherek kawula kaliyan piyambakipun"
        },
        {
            "chapter": 20,
            "verse": 31,
            "text": "Saha mugi panjenengan ngiyataken geger kawula kaliyan piyambakipun"
        },
        {
            "chapter": 20,
            "verse": 32,
            "text": "Saha mugi nyarengaken Harun ambantu kawula wonten ing padamelan kawula punika"
        },
        {
            "chapter": 20,
            "verse": 33,
            "text": "Supados kita kekalih sami ngathah - ngathahaken anggen kula maha nucekaken Panjenengan"
        },
        {
            "chapter": 20,
            "verse": 34,
            "text": "Punapa malih ngathah - ngathahaken anggen kita enget dhateng panjenengan"
        },
        {
            "chapter": 20,
            "verse": 35,
            "text": "Saestunipun Panjenengan punika ngawuningani dhateng kita sedaya"
        },
        {
            "chapter": 20,
            "verse": 36,
            "text": "Allah paring pangandika, \"He Musa, temen Ingsun wis gnabulake apa sing dadi panyuwunira"
        },
        {
            "chapter": 20,
            "verse": 37,
            "text": "(Liyane iki) temen Ingsun wis paring kanugrahan sepisan maneh marang sira sadurunge iki"
        },
        {
            "chapter": 20,
            "verse": 38,
            "text": "Yaiku nalika Ingsun paring wahyu (ilham) marang ibunira, kaya kan gwis Ingsun dhawuhake mengkene"
        },
        {
            "chapter": 20,
            "verse": 39,
            "text": "(Sarehne sira kuwatir mbok menawa anakira dipateni Fir'aun), anakira iku sira wadhahana ing peti, nuli kentirna (cemplungna) ana ing bengawan (Nil). Bengawan nil bakal minggerake peti mau marang pinggir anakira bakal ditemu (dijupuk) dening mungsuh Ingsun lan mungsuh ira (yaiku Fir'aun). Lan Ingsun paring asih marang sira (Musa), supaya sira, kinasih lan supaya diopeni kanthi pikantuk penjagaan"
        },
        {
            "chapter": 20,
            "verse": 40,
            "text": "Dheksamana sedulurira wadon (Maryam) lumaku perlu ngodhol marang sira. Bareng sira ditemu dening para abdining Fir'aun, dheweke banjur celathu marang kang nemu, \"Punapa panjenengan kersa kula tedahi tiyang ingkang saget ngopeni lan nyesepi bayi punika?\" (wong kang nemu bayi mau banjur setuju, Maryam banjur ngundang ibune). Ingsun nuli mbalekake sira marang ibunira supaya atine seneng sarta ora sedhih. Lan sira wis mateni sawijining wong (Qibthi), sira Ingsun paringi selamet saka kesusahan jalaran anggonira mateni iku. Lan Ingsun maringi pirang - pirang coba mawarna - mawarna (lan uga Ingsun paringi selamet), sira nuli manggon ana ing ahli Madyan (dalane nabi Syu'aib) pirang - pirang tahun (kurang luwih tahun) (sarta ngrabeni putrane), sira banjur bali maneh sawise tumeka mongsa kang wis Ingsun temtokake marang sira"
        },
        {
            "chapter": 20,
            "verse": 41,
            "text": "Ln sira wis Ingsun pilih supaya nampa wahyu lan risalah saka ngarsaningsun"
        },
        {
            "chapter": 20,
            "verse": 42,
            "text": "Sira karo sedulurira (Harun) padha mangkata, perlu ngundangake dhawuhingsun marang manungsa kabeh, kanthi ngampil ayat ingsun. Lan sira sakloron aja kendhat - kendhat eling ngundhangake dhawuhingsun"
        },
        {
            "chapter": 20,
            "verse": 43,
            "text": "Sira sakloron padha mangkata nemoni raja Fir'aun, jalaran dheweke iku banget lacute"
        },
        {
            "chapter": 20,
            "verse": 44,
            "text": "Sira sakloron padha dhawuhna raja Fir'aun kanthi aris (andhap asor), muga - muga dheweke gelem nampa pepeling utawa wedi marang Ingsun"
        },
        {
            "chapter": 20,
            "verse": 45,
            "text": "Sak karone padha munjuk, \"Dhuh Allah Pangeran kawula, sayektosipun kawula punika kuwatos mbokmenawi Fir'aun lajeng misakit utawi mejahi dhateng kawula, utawi mbokmenawi sang saya sanget anggenipun siya - siya dhateng kawula"
        },
        {
            "chapter": 20,
            "verse": 46,
            "text": "Allah paring pangandika, \"Sira aja padha kuwatir, saktemene Ingsun anjangkung marang sira, ingsun mireng aturira lan mirsani marang sak solah tingkahira"
        },
        {
            "chapter": 20,
            "verse": 47,
            "text": "Sira sak kloron tekoa marang Fir'aun sarta dhawuha mengkene: kula kekalih punika utusanipun Allah pangeran panjenengan, jalaran saking punika tiyang - tiyang bani Israil sarta kula mugi kalepasna saking pandamelan sarta sampun panjenengan siksa. Sayektosipun kula dhateng panjenengan punika ambekta tandha yekti saking pangeran panjenengan. Lan kawilujengan tetep dhateng tiyang ingkang manut pitedah"
        },
        {
            "chapter": 20,
            "verse": 48,
            "text": "Sayektosipun kula sami kaparing wahyu, bilih siksa punika kaptrapaken dhateng tiyang ingkang anggorohaken para utusan tuwin mlengos"
        },
        {
            "chapter": 20,
            "verse": 49,
            "text": "Fir'aun banjur pitakon, \"He Musa lan Harun sapa pangeranira iku"
        },
        {
            "chapter": 20,
            "verse": 50,
            "text": "Musa mangsuli, \"Dene pangeran kula inggih punika Allah ingkang sampun paring sadoya kabetahanipun para titah. Saklajengipun panjenenganipun paring pitedah marginipun kawilujengan"
        },
        {
            "chapter": 20,
            "verse": 51,
            "text": "Fir'aun pitakon maneh, \"Kepriye kahanane ummat kang wis kapungkur"
        },
        {
            "chapter": 20,
            "verse": 52,
            "text": "Musa banjur mangsuli, \"Ingkang wuninga lelampahanipun para ummat ingkang sampun kapengker punika namung Allah pangeran kawula, perkawis punika sampun kaserat wonten Lauhil Mahfudz. pangeran kula boten badhe klento lan boten kesupen"
        },
        {
            "chapter": 20,
            "verse": 53,
            "text": "(Panjenengane pangeran) kang wis nitahake bumi iki jumereng kanggo sira kabeh, sarta panjenengane wis ndadekake pirang - pirang dalan ana ing bumi kanggo sira kabeh, sarta panjenengane nurunake banyu saka ing langit. Ingsun nuli ngetokkake sarwane thethukulan kang beda - beda rupane"
        },
        {
            "chapter": 20,
            "verse": 54,
            "text": "(He para manungsa) sira padha mangana thethukulane bumi lan padha angona raja kayanira. Saktemene kang mengkono iku temen dadi tonda yekti tumrap wong kang duwe akal"
        },
        {
            "chapter": 20,
            "verse": 55,
            "text": "Sira padha ingsun titahake saka ing bumi, lan bakal ingsun balkake ana ing bumi maneh, sakbanjure sira bakal ingsun wetokake sangka bumi sapisan maneh"
        },
        {
            "chapter": 20,
            "verse": 56,
            "text": "Lan temen ingsun wis meruhake kabeh ayat - ayat Ingsun marang Fir'aun nanging dheweke malah anggorohake lan ora gelem nampa"
        },
        {
            "chapter": 20,
            "verse": 57,
            "text": "Fir'aun banjur ngucap, \"he Musa paa tekamu iki tegel nundhung aku sak kukuban saka ing bumi negaraku kene (negara Mesir sarana sihirmu iku)"
        },
        {
            "chapter": 20,
            "verse": 58,
            "text": "Temen aku bakal nekakake sihir marang sira kanggo nandingi. Jalaran saka iku mara gawea perjanjian ora kena disulayani dening aku lan sira ana ing panggonan kang adil"
        },
        {
            "chapter": 20,
            "verse": 59,
            "text": "Musa mangsuli, \"Panjenengan temtokaken benjing dinten ageng kemawon mangsanipun tiyang sami mangangge pameran, ing mriku para tiyang sami dipun klempakakke ing wanci injing"
        },
        {
            "chapter": 20,
            "verse": 60,
            "text": "Fir'aun nuli mlengos dhawuh nglumpukake juru sihir, sakwise nglumpuk banjur diirit marang panggonan kang ditemtokake, ing dina kang wis ditemtokake. Ana ing kono tempok karo Musa"
        },
        {
            "chapter": 20,
            "verse": 61,
            "text": "Musa banjur celathu marang wong - wong sihir mau, \"He para juru sihir, cilaka temen kowe, aja wani - wani gawe celathu goroh ngarani tandha yektine Allah iku sihir. Allah bakal numpes kowe kabeh kanthi siksa, lan wong kang gawe - gawe iku bakal nandhang kapitunan"
        },
        {
            "chapter": 20,
            "verse": 62,
            "text": "Para juru sihir mau banjur padha kumpul rerembugan padha papadhon (ana kang ngarani Mukjizat nabi Musa iku sihir lan ana ing ngarani dudu sihir) sarta padha nyidhemake anggone padha rerembugan"
        },
        {
            "chapter": 20,
            "verse": 63,
            "text": "Para juru sihir mau banjur padha ngucap, \"Saktemene wong loro iku (Musa lan Harun) yekti juru sihir kang arep nundung sira saka bumi-nira kanthi ilmu sihire. Lan arep ngilangake dedalane agamanira kang pancen utama"
        },
        {
            "chapter": 20,
            "verse": 64,
            "text": "Jalaran saka iku digolong anggonmu padha ngetokake keluwihanmu ing ilmu sihir, nuli padha majua kanthi saktata barisan. Ing dina iku sing sapa sihire unggul lan menang mesthi beja"
        },
        {
            "chapter": 20,
            "verse": 65,
            "text": "Para juru sihir banjur celathu, \"He nabi Musa punapa panjenengan nguncalaken teken rumiyin punapa kula ingkang rumiyin nguncalaken teken lan tampar kula"
        },
        {
            "chapter": 20,
            "verse": 66,
            "text": "Musa banur mangsuli, \"Sira nguncalaken dhisik\" (para juru sihir padha nguncalake teken lan tampare) sak naliko iku sihire para juru sihir tumama marang nabi Musa, tampar lan teken katon padha dadi ula, padha mlaku pating talesep"
        },
        {
            "chapter": 20,
            "verse": 67,
            "text": "Musa krasa wedi ana ing sakjroneng atine"
        },
        {
            "chapter": 20,
            "verse": 68,
            "text": "(Pangandikane Allah), \"Ingsun dhawuh marang Musa, Sira aja wedi lan kuwati, jalaran saktemene sira kang bakal luwih unggul lan menang"
        },
        {
            "chapter": 20,
            "verse": 69,
            "text": "Lan teken kang ana tangan tengenira iku sira uncalna (mesthi dadi ula gedhe) banjur nguntali ulane para juru sihir mau, awit ula mau dudu ula temenan, mung pangreka dayane juru sihir bae. Lan para juru sihir iku ana ing endi - endi panggonan ora bakal beja lan menang"
        },
        {
            "chapter": 20,
            "verse": 70,
            "text": "(Sakwise tekene Musa diuncalake lan nguntal kabeh ulane para juru sihir mau) para juru sihir mau tumuli padha njungkel sujud ing Allah. Bareng wis tangi banjur padha matur, \"Kula sami pitados dhateng pangeranipun Harun lan Musa"
        },
        {
            "chapter": 20,
            "verse": 71,
            "text": "(Fir'aun banget nepsune marang juru sihire) pengucape, \"Ya gene kowe durung oleh palilahku teka banjur percaya marang Musa. Yen mengkono Musa iku penggedhemu kang mulang sirih marang kowe. Lah ya rasakna, kowe mesthi bakal tan junjang, tak kethok tanganmu tengen lan sikilmu kiwa, lan bakal tak penthang ana wit kurma. Ing kono kowe bakal sumur sapa kang siksane luwih abot lan langgeng"
        },
        {
            "chapter": 20,
            "verse": 72,
            "text": "Para juru sihir banjur padha matur, \"Kula sami boten badhe milih panjenengan, maiben tandha yekti ingkang sampun kula sumerapi kanthi terang punika babar pisan bote. Dene pangancam panjengan dhateng kula kathah - kathah inggih sumangga panjenengan tindakaken. Demi Allah ingkang sampun angawontenaken kula, anggen panjenengan badhe misakit dhateng kula punika namung tumrap wonten ing donya kemawon"
        },
        {
            "chapter": 20,
            "verse": 73,
            "text": "Sak estunipun kita punika iman dhateng Allah Pangeran kula, supados Allah paring pangapunten kalepatan kula sadaya langkung-langkung malih anggen kula purun panjenengan peksa sinau sarta nindakake sihir. Dene ganjaranipun ALlah punika langkung sae ngungkuli ganjaran panjenengan saha langgeng"
        },
        {
            "chapter": 20,
            "verse": 74,
            "text": "Saktemene wong kang padha sowan (mati) marang pangerane kalayan dosa (kafir) iku bakal pikantuk (kaptrapan neraka jahanam). Ana ing kono dheweke iku ora mati lan ora urip"
        },
        {
            "chapter": 20,
            "verse": 75,
            "text": "Dene wong kang sowan marang ngarsane pangerane kalayan percaya (iman) lan wis nindakake laku becik, iku dheweke bakal pikantuk pangkat kang luhur (ana ing suwarga)"
        },
        {
            "chapter": 20,
            "verse": 76,
            "text": "Yaiku suwarga 'Adn panggonan langgeng, kang sangisore ana bengawane mili, ana ing kono wong - wong mau padha langgeng. Mengkono iku ganjarane wong kang suci saka dosa"
        },
        {
            "chapter": 20,
            "verse": 77,
            "text": "(Pangandikane Allah), \"Lan temen Ingsun wis paring wahyu marang Musa, 'He Musa lungoa (lumakua) ing wayah bengi (saka ing tanah Mesir) bareng karo kawulaningsun (bani Israil). tekenira sira sabetna ing segara, mesthi banjur piyak, dalan gedhe, asat tur resik. Sira lumaku ing kona tanpa kuwatir kecandhak Fir'aun, lan ora kuwatir kerem ing segara"
        },
        {
            "chapter": 20,
            "verse": 78,
            "text": "Musa sarta sapendhereke nuli diburu (disusul) dening Fir'aun sawadya balane, (miturut cerita cacahe . lan dipenggedheni dening Opsir wadyabala kang tangguh padha melu mlebu ing segara) banjur padha tumpes tinungkep ing banyu segara"
        },
        {
            "chapter": 20,
            "verse": 79,
            "text": "Fir'aun mau tetep nasarake para kaume kabeh padha mati kafir, padha ora pikantuk pituduh"
        },
        {
            "chapter": 20,
            "verse": 80,
            "text": "(Pangandikane Allah), \"He wong Bani Israil. Temen Ingsun wis paring selamet marang sira ucul saka satrunira Fir'aun, lan Ingsun wis janji marang sira supaya sira teka marang gegering gunung sisih tengen (Tursina), sarta nalika ana ing ara - ara teh, sira Ingsun paringi pangan rupa manna lan salwa"
        },
        {
            "chapter": 20,
            "verse": 81,
            "text": "(Dhawuh Ingsun), \"Sira padha mangana peparingingsun rejeki kang becik - becik, lan poma dipoma sira aja padha ngluwihi wates, mundhak kena bebenduningsun. Lan sapa kang kena ing bebenduningsun, mesthi kacemplung ing neraka"
        },
        {
            "chapter": 20,
            "verse": 82,
            "text": "Satemene Ingsun iku Maha Pangapura marang wong kang gelem tobat, lan iman sarta nindakake kebecikan, lestari netepi pituduh bener nganti tumeka ing waktune mati"
        },
        {
            "chapter": 20,
            "verse": 83,
            "text": "He Musa, sebab apa sira teka kesusu anggonira seba marang Ingsun, nganti ngelancangi para kaumira"
        },
        {
            "chapter": 20,
            "verse": 84,
            "text": "Nabi Musa matur, \"Tetiyang wau wonten ing wingking kawula mboten tebih, persasat sareng kemawon kaliyan kawula. Dhuh Pangeran kawula. WOndene anggen kawula kesesa kedhangkalan mareg ing panjenengan punika supados paringa karidhaan panjenengan dhateng kawula"
        },
        {
            "chapter": 20,
            "verse": 85,
            "text": "Allah paring pangandika, \"Sapungkurira, para kaumira padha Ingsun paringi coba, padha disasarake dening wong golongan Samiri (padha diajak manembah pedhet mas)"
        },
        {
            "chapter": 20,
            "verse": 86,
            "text": "Nabi Musa (bareng wis patang puluh dina anggone ana ing gunung lan wis diparingi kitab Taurat) banjur bali marang panggonane para kaume (wong Bani Israil) Musa ngendika, \"he para kaumku. Pangeranmu apa ora wis paring perjanjian becik marang kowe (kowe bakal diparingi kitab Taurat) lan apa kesuwen anggonmu padha ngenteni tekaningsun (saka ing gunung anggawa kitab Taurat kang wis dijanjekake dening Allah) utawa apa sira pancen njarag supaya kena bebenduning Allah Pangeranira, (dene sira teka manembah pedhet mas) nyidrani perjanjianira marang ingsun"
        },
        {
            "chapter": 20,
            "verse": 87,
            "text": "Para kaume Musa, (yaiku para kaum Bani Israil) banjur padha matur, \"Anggen kita nyidrani perjanjian kita dhateng panjenengan punika boten saking kajeng kula piyambak, lugunipun makaten: nalika kesah kita saking Mesir punika rumiyin, sami mbekta rajabrana gadahanipun tiyang mesir. Sarehning barang punika sanes leresipun dados gadhahan kita, saking pembujuking tiyang golongan Samiri"
        },
        {
            "chapter": 20,
            "verse": 88,
            "text": "Rajabrana wau dipun klempakaken, lajeng dipun cithak dados pedhet mas, ingkang mawa daging lan ruh, tur saget nyuwanten pangucapipun (tiyang Samiri), \"Iki Pangeranmu lan Pangerane Musa uga, dheweke kelalen"
        },
        {
            "chapter": 20,
            "verse": 89,
            "text": "Wong kang padha manembah pedhet mas mau apa ora duwe panemu menawa pedhet mas ikuora bisa mangsuli pitakon apa - apa, lan ora bisa agawe kemlaratan, apa dene piguno marang dheweke"
        },
        {
            "chapter": 20,
            "verse": 90,
            "text": "Sadurunge iku, Harus wis paring pituru mengkene, \"He para kaumku. Satemene sira iku padha kena coba pedhet mas. lan satemene pangeranira iku Allah Kang Maha Welas. Awit saka iku sira padha manuta marang agamaningsun lan manuta marang dhawuhingsun"
        },
        {
            "chapter": 20,
            "verse": 91,
            "text": "Wong - wong bani Israil padha mangsuli, \"Inggih kajengipun. Kula boten badhe kendel anggen kula manembah pedhet mas, kantenipun benjing menawi Musa sampun kondur\" (punapa duka, punapa lajeng tumut manembah pedhet mas)"
        },
        {
            "chapter": 20,
            "verse": 92,
            "text": "Musa banjur pitaken, \"Dhuh Kang mas harun punapa ingkang angalang-alangi nalika panjenengan sumerep tiyang - tiyang Bani Israil sami sasar (manembah pedhet mas)"
        },
        {
            "chapter": 20,
            "verse": 93,
            "text": "Panjenengan boten enggal - enggal manut kula (nerangaken kemsyurikanipun tiyang - tiyang bani Israil). Punapa pancen panjenengan jarag sengaja nyulayani piweling kula"
        },
        {
            "chapter": 20,
            "verse": 94,
            "text": "Harun mangsuli, \"Dhuh putrane sibu. Sira aja nyekeli jenggot lan sirahku. Satemene Ingsun kuwatir yen sira ngucap mengkene, \"Dhuh kangma Harun, Satemene sira wis misahake kaum Bani Israil, lan sira ora ngreksa marang ucapaningsun"
        },
        {
            "chapter": 20,
            "verse": 95,
            "text": "Musa takon, \"Apa kang nyebabake sira manembah pedhet iku he Samiri"
        },
        {
            "chapter": 20,
            "verse": 96,
            "text": "Samiri matur, \"Kawula sumerep satunggaling perkawis ingkang boten dipun sumerepi dening tetiyang kathah (Bani Israil). Kawula lajeng ngepel siti sakepel saking tapakipun utusan (malaikat Jibril), lajeng kawula lebetaken dhateng cangkemipun pedhet (wekdal punika lajeng saget nyuwanten kados lembu sayektos) Lan kados makaten punika nafsu kawula sampun memaesi kawula tumindak makaten punika"
        },
        {
            "chapter": 20,
            "verse": 97,
            "text": "Musa banjur dhawuh, \"He Samiri. Sira lungaa (aja mrene maneh salawase urip). Satemene kanggo piwalesira ana ing panguripan donya sira ngucap, \"Ora gepok senggol\" (sira aja awor marang para manungsa lan sira ora kena dicampuri dening sapa bae). Lan sayekti sira duwe mangsa (bakal kapatrapan siksa kang luwih abot ana ing akherat), kang ora bisa sira sulayani. Lan delengen Pangeranira kang salawase sira sembah, yekti bakal ingsun obong, sarta awune bakal ingsun sawurake ana ing segara"
        },
        {
            "chapter": 20,
            "verse": 98,
            "text": "Satemene Pangeranira kabeh iku Allah, kang ora ana sesembahan kang bener kajaba mung Panjenengane piyambak, kang kawruhing Allah iku jembar banget anglimputi kabeh perkara"
        },
        {
            "chapter": 20,
            "verse": 99,
            "text": "Kaya mengkono anggoningsun nyritakake lelakone Ummat ing zaman kuna marang sira (Muhammad). Lan tmen Ingsun wis paring marang sira pitutur (Qur'an) saka ngarsaningsun"
        },
        {
            "chapter": 20,
            "verse": 100,
            "text": "Sing sapa mlengso, ora percaya marang al-Qur'an, temen dheweke iku besuk ing dina Qiyamat bakal nggendhong dosa"
        },
        {
            "chapter": 20,
            "verse": 101,
            "text": "Anggone padha nandang siksa patrapaning dosa mau langgeng. Lan ala teman anggone padha nggendhong dosa besuk dina Qiyamat"
        },
        {
            "chapter": 20,
            "verse": 102,
            "text": "Iya iku ana ing dina nalika slomprette Malaikat Israfil kang isi sakehing nyawa disebul. Ing dina iku Ingsun nglumpukake wong - wong kang padha dosa, mripate pada wuta"
        },
        {
            "chapter": 20,
            "verse": 103,
            "text": "Dheweke padha pating klesik crita marang kancane, \"Anggonmu ana ing donya biyen, kira - kira apa mung tahun lawase"
        },
        {
            "chapter": 20,
            "verse": 104,
            "text": "Ingsun luwih ngudanenn ing kabeh kang padha diucapake nalika wong kang luwih pinter dhewe mangsuli, \"Anggonira padha ana ing donya iku kira - kira mung sedina"
        },
        {
            "chapter": 20,
            "verse": 105,
            "text": "Muhammad, dheweke padha pitakon marang sira saka kahanane gunung - gunung besuk ing dina Qiyamat, sira dhawuha, \"Besuk dina Qiyamat, gunung - gunung iku padha dibedholi dening Pangeranku, bakal diawur - awurake dening Pangranku kadadekake lebu kang mawur"
        },
        {
            "chapter": 20,
            "verse": 106,
            "text": "Ing kono bumi banjur warata ngethak - ngenthak"
        },
        {
            "chapter": 20,
            "verse": 107,
            "text": "Sira ora sumurup ana ing bumi kono ana kang mendhak - mendhukul"
        },
        {
            "chapter": 20,
            "verse": 108,
            "text": "Ana ing dina iku, kabeh wae pada manut marang panguwuhe (pangajake) Malaikat Israil (kabeh padha didhawuhi nglumpuk sowan ing ngarsane Pangeran) ora ana kang nyleweng. Suwora - suwora padha meneng, konjem karana wedi marang pangeran kang Maha Welas. Kowe ora krungu suwara apa - apa, kajaba mung suwara kleset - kleset"
        },
        {
            "chapter": 20,
            "verse": 109,
            "text": "Ing dina iku ora ana syafa'at (pitulung) kang migunani, kajaba syafa'ate wong kang pikantuk idzine Pangeran kang Maha Welas, sarta kang ngucapake pangucap kang njalari oleh syafa'at (yaiku pangucap: Laa Ilaaha Illallah, Muhammadaur Rasulullah)"
        },
        {
            "chapter": 20,
            "verse": 110,
            "text": "Panjenengane ngudaneni kabeh kahanane para kawulane, padha uga kang wis kelakon lan kang durung kelakon. Lan ilmune wong - wong iku ora bisa nglimputi marang perkara kang kalimputan dening ilmune Allah"
        },
        {
            "chapter": 20,
            "verse": 111,
            "text": "Lan kabeh rahi padha konjem sujud marang Pangeran Kang Sugeng lan kang Jumeleng pribadi. Lan yekti kapitunan wong kang padha mikul dosa (besuk dina Qiyamat)"
        },
        {
            "chapter": 20,
            "verse": 112,
            "text": "Dene wong kang nindakake kebecikan sarta dheweke iki iman, ora kuwatir yen ta dikaniaya (klawan ditambah alane) lan ora sumelang (kanthi dikurangi kebecikane)"
        },
        {
            "chapter": 20,
            "verse": 113,
            "text": "Lan mengkono iku Ingsun wis nurunake kitab al-Qur'an kanthi basa Arab, lan Ingsun nerangake ancaman ana ing kitab al-Qur'an iku. Muga - muga wong - wong mau padha wedi marang Allah utawa dadi pepeling marang dheweke"
        },
        {
            "chapter": 20,
            "verse": 114,
            "text": "Panjenengane Allah Raja kang sejati iku Maha Luhur. (Muhammad), sira aja age-age ndhawuhake Qur'an, yen durung nampani saka Malaikat Jibril klawan lahir kang nganti terang tegese. Lan sira nyenyuwuna marang Allah mengkene, \"Dhuh Pangeran kawula. Mugi panjenengan kersa nambahi kawruh dhumateng kawula"
        },
        {
            "chapter": 20,
            "verse": 115,
            "text": "Lan sadurunge kedadeyan wong- wong mau ngudari perjanjian, yekti Ingsun luwih dhisik wus paring perjanjian marang Nabi Adam yaiku Ingsun larangi ora kena cedhak - cedhak, (luwih maneh mangan woh Khuldi) dheweke nuli lali marang janjine, lan Ingsun ora nemu dheweke iku duwe kesabaran"
        },
        {
            "chapter": 20,
            "verse": 116,
            "text": "(Muhammad)sira nyaritakna nalika Ingsun dhawuh marang para Malaikat kabeh, \"Sira padha sujuda marang Nabi Adam\". Ing kono kabeh Malaikat padha sujud marang Nabi Adam, kajaba mung Iblis. dheweke bangkang ora gelem sujud marang Nabi Adam"
        },
        {
            "chapter": 20,
            "verse": 117,
            "text": "Ingsun nuli ngendeika, \"He Adam, satemene Iblis iki satrunira lan satrune rabinira. Jalaran saka iku sira wong sakloron, ngati - ngati aja nganti Iblis bisa ngetokake sira sakloron saka suwarga, jalaran ing mengkono sira mundhak cilaka"
        },
        {
            "chapter": 20,
            "verse": 118,
            "text": "Yekti sira ana ing suwarga kono (wis kapenak) ora nate keluwen lan ora kawudan"
        },
        {
            "chapter": 20,
            "verse": 119,
            "text": "Lan satemene sira ana ing suwarga kono ora ngelak lan ora kena panasing srengenge"
        },
        {
            "chapter": 20,
            "verse": 120,
            "text": "Ing kono syetan banjur anggoda marang Adam, ature: \"Dhuh Adam. Punapa panjenengan kersa kula tedhahaken wit langgeng sarta kraton ingkang boten saged risak? (menawi panjenengan dhahar woh wit wau panjenengan langgeng wonten ing suwarga boten pejah)"
        },
        {
            "chapter": 20,
            "verse": 121,
            "text": "Adam sakloron karo garwane banjur padha mangan woh mau, sanalika banjur rumangsa wuda, katon kawirangane, nuli padha nganggu tutp (awer - awer) ron-ronan suwarga. Marga saka iku Adam kadukan ing Allah, lan luput pangarep - arepe"
        },
        {
            "chapter": 20,
            "verse": 122,
            "text": "Sawise kadukan banur kapilih maneh dening Allah Pangerane, sarta diapura kaluputane, lan dituduhake dalan bener"
        },
        {
            "chapter": 20,
            "verse": 123,
            "text": "Panjenengane Allah paring pangandika, \"Sira sakloron padha mudhuna saka suwarga. Sira saturun - turunira dadi satrune iblis saturun - turune. Ing mengkono menawa ana pituduh saka ngarsaningsun, sing sapa manut pituduh Ingsun, yekti dheweke ora bakal kesasar lan cilaka"
        },
        {
            "chapter": 20,
            "verse": 124,
            "text": "Dene sing sapa mlengos saka pepeling Ingsun (kitab al-Qur'an) yekti dheweke bakal nduweni panguripan kang rupeg. Ign besuk dina Qiyamat, wong mau Ingsun kelumpukake nanging mripate wuta"
        },
        {
            "chapter": 20,
            "verse": 125,
            "text": "Wong mau munjuk ing Allah, \"Dhuh pangeran kawula, Kados pundi panjenengan nglempakaken kawula kanthi mripat wuta, ing mangka rumiyinipun kawula punika melek awas boten wuta"
        },
        {
            "chapter": 20,
            "verse": 126,
            "text": "Panjenengane ALlah ngendika, \"Iya mengkono kersaningsun. Awit nalika ana ing donya, sira wis ketekan ayat - ayatingsun, nanging sira lirwakake. mula ing dina iki sira uga dilalekake (ana ing neraka)"
        },
        {
            "chapter": 20,
            "verse": 127,
            "text": "Lan mengkono iku Ingsun paring piwales marang wong kang ngluwihi wates lan ora percaya (Iman) marang ayat - ayatte Pangerane. Yekti siksa ing akherat iku luwih banget lan luwih langgeng"
        },
        {
            "chapter": 20,
            "verse": 128,
            "text": "Apa Qur'an durung nedahake, wis kaping pira Ingsun ngrusak sadurunge wong-wong mau saka ummat kang wis kuna kang negarane sok diliwati dening wong-wong mau? Satemene kang mengkono mau iku temen dadi tandha yekti tumrap wong kang duwe akal"
        },
        {
            "chapter": 20,
            "verse": 129,
            "text": "Lan saupama luwih dhisik ora wis diputusake saka ngarsane Pangeranira (yaiku ngakhirake siksa) lan ora ditetepake mangsane kang kasebut (ing dina Qiyamat), yekti siksa ikukapatrapake marang dheweke ana ing donya iki"
        },
        {
            "chapter": 20,
            "verse": 130,
            "text": "Mulane (sira Muhammad) sabar krungu pangucape wong - wong kafir lan Maha Sucekna Allah sarta shalata klawan ngunjukake puji marang Pangeranira sadurunge mlethek srengenge lan sadurunge surupe (yaiku Shalat Shubuh lan 'Ashar) lan ing wayah wengi (Maghrib lan Isya), uga shalata ing wayah awan (Dzuhur), supaya sira nampa paringe Pangran ganjaran marang sira"
        },
        {
            "chapter": 20,
            "verse": 131,
            "text": "Lan maneh mripatira loro aja andeleng marang peparingingsun kabungahan ing donya marang wong-wong kafir warna-warna. Sumurupa, kabeh mau minangka kanggo nyoba marang wong-wong kafir. Dene rejekine Allah kang wujud suwarga iku luwih becik sarta langgeng, ngungkuli peparing Ingsun marang wong-wong kafir mau"
        },
        {
            "chapter": 20,
            "verse": 132,
            "text": "Lan sira prentaha marang ummatira supaya padha shalat, kanthi mantep (tlaten). Ingsun ora mundhut rejeki marang sira, nanging Ingsun kang paring rejeki. Dene wekasan kang becik utawa ganjaran suwarga, iku kaparingake marang wong kang bekti marang Panjenengane Allah"
        },
        {
            "chapter": 20,
            "verse": 133,
            "text": "Lan wong - wong kafir (musyrik) padha ngucap mengkene, \"geneya (Muhammad) ora nekakake tandha yekti marang Ingsun saka Pangerane?\" Apa wong-wong mau durung ketekan keterangan-keterangan kang ana ing kitab kang dhisik (Taurat)"
        },
        {
            "chapter": 20,
            "verse": 134,
            "text": "Lan saupama Ingsun ngrusak (numpes) wong kafir iku kanthi siksa, tanpa ngutus Rasul dhisik, lan tanpa nurunake al-Qur'an, wong kafir mau besuk ing dina Qiyamat, mesthi sesambat mengkene, \"Dhuh Pangeran kawula. Awit saking punapa Panjenengan mboten kersa ngutus Rasul, ingkang nerang - nerangaken dhumateng kawula. Upami Panjenengan ngutus Rasul kawula temtu ngestokaken dhawuh lan prentah Panjenengan, saderengipun kawula dipun remehaken lan dipun siksa wonten ing neraka jahanam"
        },
        {
            "chapter": 20,
            "verse": 135,
            "text": "(Muhammad) sira dhawuha, \"Kabeh (aku lan kowe) iki padha ngenteni (giliranne zaman). Jalaran saka iku sira padha ngentenana, yekti sira bakal sumurp, sapa kang nduweni dalan kang bener lan sapa kang pikantuk pitedah"
        }
    ]
}
{
    "pages": [
        {
            "chapter": 53,
            "verse": 27,
            "text": "Satemene wong kang ora ngandel bakal anane akherat padha ngarane yen Malaikat iku putrane Allah putri"
        },
        {
            "chapter": 53,
            "verse": 28,
            "text": "Lan dheweke ora duweni kaweruh bab mau, mung saka panyanane wae, kang mangka panyana iku ora bisa nyirnakake kang temen sithik wae"
        },
        {
            "chapter": 53,
            "verse": 29,
            "text": "Mulane padha mlengosa marang wong kang gorohake al-QuranKu kang mung golek kabungahan ing donya"
        },
        {
            "chapter": 53,
            "verse": 30,
            "text": "Hiya iku saka katoge kaweruhe. Satemene Allah nguningani wong kang nyimpang saka dalaning Allah, lan uga nguningani wong kang ngambah pituduh bener"
        },
        {
            "chapter": 53,
            "verse": 31,
            "text": "Isine bumi lan langit iku kagungane Allah, kang bakal matrapi kang lakune hala sarta ganjar wong kang tumindak panggawe becik"
        },
        {
            "chapter": 53,
            "verse": 32,
            "text": "Hiya iku wong kang padha nyingkiri dosa gedhe lan panggawe ala kajaba dosa cilik kang mung sithik. Satemene Allah iku pangapurane gedhe kang nguningani sira. Panjenengane nguningani sira nalika dadekake saka lemah utawa nalika isih ana wetenge biyungmu dadi bayi. Mulane sira aja semuci - suci. Allah nguningani wong kang bekti"
        },
        {
            "chapter": 53,
            "verse": 33,
            "text": "Piye panemumu wong kang balik (saka al-Quran)"
        },
        {
            "chapter": 53,
            "verse": 34,
            "text": "Lan mewehake bandhane sithik lan ora gelem weweh maneh"
        },
        {
            "chapter": 53,
            "verse": 35,
            "text": "Apa dheweke (Walid bin Mughiroh) weruh barang kang samar - samar ngnti ngerti (apa sing dikandhakake)"
        },
        {
            "chapter": 53,
            "verse": 36,
            "text": "Apa durung oleh wulang kang kasebut ing kitabe/shuhuf Musa"
        },
        {
            "chapter": 53,
            "verse": 37,
            "text": "Lan lembaran - lembarane Obrahim kang wis didhawuhake lan dilakoni"
        },
        {
            "chapter": 53,
            "verse": 38,
            "text": "Yaiku wong kang dosa bakal nandhang patrapan saka dosane liyan"
        },
        {
            "chapter": 53,
            "verse": 39,
            "text": "Lan manungsa ora bakal tampa ganjaran kajaba laku kang wis dilakone dhewe"
        },
        {
            "chapter": 53,
            "verse": 40,
            "text": "Lan lakune mau besuk bakal katon"
        },
        {
            "chapter": 53,
            "verse": 41,
            "text": "Banjur diparingi ganjaran (pituas) kang sempurna murwat kang wis dilakoni"
        },
        {
            "chapter": 53,
            "verse": 42,
            "text": "Satemene barang - barang iku wekasane bali marang ngarsane Allah"
        },
        {
            "chapter": 53,
            "verse": 43,
            "text": "Satemene Allah paring bungah (kang dadekake bungah lan gumuyu) sarta paring susah (kang dadekake susah lan tangis)"
        },
        {
            "chapter": 53,
            "verse": 44,
            "text": "Saktemene Allah iku kang gawe pati lan urip"
        }
    ]
}
{
    "pages": [
        {
            "chapter": 8,
            "verse": 9,
            "text": "Nalikané sira nyuwun pitu- lung Pangéranira, tumuli Panje- nengané anyembadani ing sira: Ingsun bakal anulungi sira kala- wan sèwu malaikat, urut-urutan"
        },
        {
            "chapter": 8,
            "verse": 10,
            "text": "Lan Allah andadèkaké iki, iku ora liya kajaba minangka pawarta becik sarta supaya, sarana iku, atinira dadi anteng; lan ora liya kamenangan iku kajaba saka ngarsaning Allah; sayekti Allah iku Mahamulya, Wicaksana"
        },
        {
            "chapter": 8,
            "verse": 11,
            "text": "Nalika Panjenengané wus anurunaké anteng marang sira, minangka aman saka Panjenengané, sarta anurunaké banyu saka ing mendhunga marang sira, amrih Panjenengané anucèni sira, asarana iku, sarta ambirat leletheking sétan saka ing sira, lan amrih Panjenengané angukuhaké marang atinira tuwin – asarana iku – anetepaké dalamakan"
        },
        {
            "chapter": 8,
            "verse": 12,
            "text": "Nalika Pangéranira amedhar sabda marang para malaikat: Ing- sun iki anyartani sira, mulané padha tetepna para kang padha angèstu; Ingsun bakal andèkèkaké miris ing dalem ati-atiné para kang padha kafir. Mulané padha gepu- ken sadhuwuring tenggoké sarta paruthulen kabèh pucuking dariji- né"
        },
        {
            "chapter": 8,
            "verse": 13,
            "text": "Mangkono iku amarga saka anggoné padha lumawan Allah lan utusan-É; lan sapa sing lumawan Allah lan utusan-É, lah sayekti Allah iku abanget walesé"
        },
        {
            "chapter": 8,
            "verse": 14,
            "text": "Mangkono iku – lah iku padha rasakna, lan yèn bubuhané para kafir iku siksa geni"
        },
        {
            "chapter": 8,
            "verse": 15,
            "text": "É, para kang padha angèstu! Manawa sira kepapag para kang padha kafir mangsah perang, lah aja sira padha amalik gegerira ing dhèwèké"
        },
        {
            "chapter": 8,
            "verse": 16,
            "text": "Lan sapa sing amalik gegeré ing dhèwèké ing dina iku, _ kajaba manawa anggoné bali iku karana perluning perang utawa anggolong marang papanthan, lah sayekti wis mungguh olèh bebenduning Allah, sarta panggonané naraka; iku pa- dunungan ala"
        }
    ]
}
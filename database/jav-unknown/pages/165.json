{
    "pages": [
        {
            "chapter": 7,
            "verse": 121,
            "text": "Padha calathu: Kula sami angèstu dhateng Pangéranipun ngalam sadaya"
        },
        {
            "chapter": 7,
            "verse": 122,
            "text": "Pangéranipun Musa lan Harun"
        },
        {
            "chapter": 7,
            "verse": 123,
            "text": "Fir’aun calathu: Apa kowé angèstu ing dhèwèké sadurungé aku angidini marang kowe? Sayekti iki temen sandi upaya kang padha korancang sajroning kutha, pamrihmu arep padha angetokaké wongé saka ing kono; ananging kowé bakal padha weruh"
        },
        {
            "chapter": 7,
            "verse": 124,
            "text": "Sayekti aku bakal padha angethok tangan-tanganmu lan sikil-sikilmu seling sisih, tumuli temen bakal padha dak penthèng kabèh"
        },
        {
            "chapter": 7,
            "verse": 125,
            "text": "Dhèwèké padha calathu: Saèstu, dhateng Pangéran kawula anggèn kawula sami badhé wangsul"
        },
        {
            "chapter": 7,
            "verse": 126,
            "text": "Saha Panjenengan boten ba- dhé anandukaken wawales, kajawi amargi anggèn kula sami angèstu ing timbalan-timbalanipun Pangé- ran kula nalika sami dumugi ing kula: Pangéran kawula! Mugi Tuwan anjawahaken kasabaran dhateng kawula saha mugi Tuwan andadosaken pejah kawula suma- rah"
        },
        {
            "chapter": 7,
            "verse": 127,
            "text": "Lan para gedhéné wongé Fir’aun calathu: Punapa Panjene- ngan kèndelaken kémawon Musa dalah titiyangipun sami adamel wisuna ing bumi saha anilar Pan- jenengan sarta sesembahan Panje- nengan? Calathuné: Aku bakal matèni anak-anaké lanang sarta anguripi para wadoné, lan sayekti aku iki kang murba-wisésa marang dhèwèké"
        },
        {
            "chapter": 7,
            "verse": 128,
            "text": "Musa acalathu marang wongé: Padha nyuwuna pitulung ing Allah sarta padha disabar: sayekti bumi iku kagungané Allah; iku Panjenengané amarisaké ma- rang kawula-Né, sapa kang dadi kapareng-É, lan wekasan iku kadarbé para kang anjaga dhiriné"
        },
        {
            "chapter": 7,
            "verse": 129,
            "text": "Dhèwèké padha calathu: Kula punika sami dipun sia-sia saking sadèrèngipun panjenengan rawuh ing ngriki sarta sasampun- ipun panjenengan rawuh ing ngri- ki. Calathuné: Manawa-manawa Pangéranira karsa anyirnakaké mungsuhira sarta amisuda sira dadi pamaréntah ing bumi; tumuli Pan- jenengané bakal amirsani kapriyé panggawénira"
        },
        {
            "chapter": 7,
            "verse": 130,
            "text": "Lan sayekti temen Ingsun wus amatrapi wong-wongé Fir’aun kalawan bethatan sarta sudaning woh-wohana supaya dhèwèké pa- dha élinga"
        }
    ]
}
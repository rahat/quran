{
    "pages": [
        {
            "chapter": 16,
            "verse": 43,
            "text": "Lan Ingsun ora angutus ing sadurungira, kajaba para wong lanang, kang padha Ingsun wedhari sabda – mulané padha takona para pandhèrèking Pépéling, manawa sira padha ora weruh –"
        },
        {
            "chapter": 16,
            "verse": 44,
            "text": "Kalawan bukti-bukti kang terang sarta layang-layang;a lan Ingsun anurunaké Pépéling marang sira, supaya sira anerangaké marang para manusa apa kang katurunaké marang dhèwèké lan supaya dhèwèké padha mikir- mikira"
        },
        {
            "chapter": 16,
            "verse": 45,
            "text": "Lah apa ta para kang padha angragum paékan ala padha rumasa santosa, yèn Allah bakal angasoraké dhèwèké ing bumi, utawa yèn siksa bakal anekani dhèwèké saka ngendi-endi kang dhèwèké ora anggraita"
        },
        {
            "chapter": 16,
            "verse": 46,
            "text": "Utawa Panjenengané amatra- pi dhèwèké sajroné padha lulu- ngan; lah ora bakal dhèwèké padha bisa oncat"
        },
        {
            "chapter": 16,
            "verse": 47,
            "text": "Utawa Panjenengané ama- trapi dhèwèké kalawan nandhang kalonglongan saka sathithik; awit sayekti Pangéranira iku temen Welas, Mahaasih"
        },
        {
            "chapter": 16,
            "verse": 48,
            "text": "Apa ta padha ora andeleng marang samubarang kang wus katitahaké déning Allah? Ayang- ayangé padha ngalih saka tengen lan kiwa, sumungkem marang Allah, kang mangka dhèwèké padha banget asoré"
        },
        {
            "chapter": 16,
            "verse": 49,
            "text": "Lan marang Allah anggoné sumungkem samubarang ing langit-langit lan samubarang ing bumi kayata gegremet, lan para malaikat, lan padha ora gumedhé"
        },
        {
            "chapter": 16,
            "verse": 50,
            "text": "Padha wedi ing Pangérané Ingkang-Mahaluhur sarta padha anglakoni apa kang kaparéntah- aké.a"
        },
        {
            "chapter": 16,
            "verse": 51,
            "text": "Lan Allah wus angandika: Aja padha angalap sesembahan loro, Panjenengané iku mung Sesembahan sawiji; mulané mung marang Ingsun kuduné wedinira"
        },
        {
            "chapter": 16,
            "verse": 52,
            "text": "Lan samubarang ing langit- langit lan bumi iku kagungan-É, apa déné pambangun turut kang tetep iku konjuk Panjenengané; lah apa ta sira mrayitnani saliyané Allah"
        },
        {
            "chapter": 16,
            "verse": 53,
            "text": "Lan sabarang nugraha kang ing sira, lah iku saka ing Allah, sabanjuré, samangsa rekasa angenani sira, lah marang Panjenengané panyuwunira pitu- lung"
        },
        {
            "chapter": 16,
            "verse": 54,
            "text": "Sabanjuré, samangsa Panje- nengané wus ambirat rekasa iku saka ing sira, lah ing kono sira kang sapantha padha anjèjèri sekuthon ing Pangérané"
        }
    ]
}
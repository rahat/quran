{
    "pages": [
        {
            "chapter": 39,
            "verse": 32,
            "text": "Ora ana wong kang luwih nganiaya awake dhewe, tinimbang wong kang goroh marang Allah, apadene yen didhawuhi barang kang mesthi bener (al-Quran) banjur maido. Panggonane wong kafir apa ora ana jahannam"
        },
        {
            "chapter": 39,
            "verse": 33,
            "text": "(Muhammad) kang handhawuhake (al-Quran) kang mesthi bener lan wong kang padha percaya sarta ngestokake dhawuh, iku kabeh wong kang becik ing Allah"
        },
        {
            "chapter": 39,
            "verse": 34,
            "text": "Wong mangkono mahu bakal padha tompo ganjaran suwarga ana ngarsane Pangerane, ing kono katutugake semu barang kang dikarepake. Hiya iku ganjaran wong kang padha gawe becik"
        },
        {
            "chapter": 39,
            "verse": 35,
            "text": "Wekasane Allah nutupi anggone ngelakoni sakehing pihala. Sarta angganjar lakune kang becik, kelawan ganjaran kang luwih saka takering kabecikane"
        },
        {
            "chapter": 39,
            "verse": 36,
            "text": "Allah apa ora wis aweh pitulung marang para kawulane kalis saka pihalaning saterune, malah saka pangancame para kafir. Sira diweca bakal kena sisikuning brahala Sing sapa dipesthi kesasar dening Allah, ora ana kang bisa nudhuhake dalan bener"
        },
        {
            "chapter": 39,
            "verse": 37,
            "text": "Dene sing sapa pinesthi oleh dalan bener dening Allah ora ana wong kang bisa nasarakae. Yen ora mangkono, apa Allah iku dudu Pangeran kang menang tur kuwasa"
        },
        {
            "chapter": 39,
            "verse": 38,
            "text": "Upama sira handangu (marang si kafir), \"Sapa kang gawe bumi lan langit\", mesthi padha matur, \"Ingkang damel inggih Allah\". Sira dhawuha saiki piye mungguh panemumu barang liyane Allah kang padha kok sembah (brahala) manawa Allah bakal maringi reribet mau? Utawa menawa aku diparingi kabungahan dening Allah, brahala apa bisa murungake? (Muhammad) dhawuha, \"Kang nyukupi aku mung Allah piyambak, wong kang padha ngandhel mesthi padha nyumanggakake sakarsaning Allah"
        },
        {
            "chapter": 39,
            "verse": 39,
            "text": "(Muhammad) dhawuha, \"Para ummatku padha banjurna anggonmu padha ngelakoni panggawean kang cocok karo panggonanmu, aku uga nglestarekake anggonku ngelakoni panggawean. Ing tembe kowe padha weruh"
        },
        {
            "chapter": 39,
            "verse": 40,
            "text": "Pangeran kang nekakake siksa kang ngremehake marang wong kafir, bakal manggon ana siksa kang langgeng"
        }
    ]
}
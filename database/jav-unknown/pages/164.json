{
    "pages": [
        {
            "chapter": 7,
            "verse": 105,
            "text": "layak boten angucapaken punapa-punapa ing atasing Allah, kajawi ingkang nya- ta: saèstu kula andhatengi paduka kalayan bukti saking Pangéran paduka; milanipun para turuning Israil sami kadhawuhana anyartani kula"
        },
        {
            "chapter": 7,
            "verse": 106,
            "text": "Calathuné: Manawa teka- nira kalawan tandha, lah coba iku tekakna, manawa sira iku éwoning para wong temen"
        },
        {
            "chapter": 7,
            "verse": 107,
            "text": "Mulané dhèwèké banjur anguncalaké tekené, lah padha sakala, iku terang ula"
        },
        {
            "chapter": 7,
            "verse": 108,
            "text": "Lan dhèwèké andudut tanga- né, lah padha sakala, iku putih tu- mrap para kang padha andeleng"
        },
        {
            "chapter": 7,
            "verse": 109,
            "text": "Para panggedhéné wongé Fir’aun acalathu: Sayekti iki ahli kemayan kang sugih kawruh"
        },
        {
            "chapter": 7,
            "verse": 110,
            "text": "Karepé arep angetokaké kowé saka ing nagaramu; mulané padha kapriyé rembugmu"
        },
        {
            "chapter": 7,
            "verse": 111,
            "text": "Dhèwèké padha calathu: Piyambakipun mugi kadhawuhan angentosi, sarta mugi paduka kaparenga utusan para juru-angem- palaken ing kitha-kitha"
        },
        {
            "chapter": 7,
            "verse": 112,
            "text": "Supados sami ambekta sawarnining ahli kemayan ingkang sugih kawruh dhateng ngarsa paduka"
        },
        {
            "chapter": 7,
            "verse": 113,
            "text": "Para ahli kemayan padha teka marang Fir’aun, aturé: Saèstu kawula kedah sami angsal pituwas, manawi kawula ingkang sami menang"
        },
        {
            "chapter": 7,
            "verse": 114,
            "text": "Dhèwèké calathu: Iya, sarta sira yekti bakal dadi éwoné wong kang padha kaparek"
        },
        {
            "chapter": 7,
            "verse": 115,
            "text": "Dhèwèké padha calathu: É, Musa, apa kowé arep anguncalaké, apa aku kang padha anguncalaké dhisik"
        },
        {
            "chapter": 7,
            "verse": 116,
            "text": "Calathuné: Padha anguncal- na! Lah bareng wis padha angun- calaké, padha ambawur pandelengé wong-wong sarta padha anggigiris tuwin anekaké kemayan kang gedhé"
        },
        {
            "chapter": 7,
            "verse": 117,
            "text": "Lan Ingsun aparing dhawuh marang Musa kalawan pangan- dika: Uncalna tekenira! Lah padha sakala, iku anguntali sabarang sulapané"
        },
        {
            "chapter": 7,
            "verse": 118,
            "text": "Lah barang nyata wis tetep lah wus jugar apa kang wus padha dilakoni"
        },
        {
            "chapter": 7,
            "verse": 119,
            "text": "Lah ing kono dhèwèké pa- dha kalindhih sarta padha bali dadi asor"
        },
        {
            "chapter": 7,
            "verse": 120,
            "text": "Lan para ahli kemayan padha karubuhaké, padha sumung- kem"
        }
    ]
}
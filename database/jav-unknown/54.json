{
    "chapter": [
        {
            "chapter": 54,
            "verse": 1,
            "text": "Saiki dina qiyamat wis cedhak lan rembulan sigar dadi loro"
        },
        {
            "chapter": 54,
            "verse": 2,
            "text": "Lan menawa dheweke (wong - wong musyrikin) deleng ayat kehelokan (mu'jizat) padha mlengos. Pangucape, \"Iki sihir linuwih"
        },
        {
            "chapter": 54,
            "verse": 3,
            "text": "Lan dheweke maido (Nabi) lan gugu karepe dhewe. Samu barang prakara wis ana kepesten kang tetep"
        },
        {
            "chapter": 54,
            "verse": 4,
            "text": "Lan satemene wis teka marang dheweke pirang - pirang cerita isi pitutur pamenging (nyegah kafir)"
        },
        {
            "chapter": 54,
            "verse": 5,
            "text": "Ayat mahu kawicaksanan kang bener banget, mula pepiling mau ora piguna (kanggo dheweke si kafir)"
        },
        {
            "chapter": 54,
            "verse": 6,
            "text": "Mulane sira mlengosa marang wong kafir mau. Besuk qiyamat nalika malaikat damu sempronge sarta ngundang - ngundang marang barang kang dipaido dening wong akeh"
        },
        {
            "chapter": 54,
            "verse": 7,
            "text": "Pandelenge padha konjem, dene manungsa padha metu saka kubure memper walang kang bingung"
        },
        {
            "chapter": 54,
            "verse": 8,
            "text": "Padha rebut dhujang (rikat) marani pangundang mau. Wong - wong kafir padha ngucap, \"iki dina kang rekasa"
        },
        {
            "chapter": 54,
            "verse": 9,
            "text": "Sadurunge dheweke, para umate Nuh biyen hiya padha maido marang kawulaningsun Nuh. Pangucape, \"Nuh iku wong edan\", lan padha nganiaya"
        },
        {
            "chapter": 54,
            "verse": 10,
            "text": "Bareng wis lawas Nuh banjur nyenyuwun ing Pangerane, \"Kawula kawon kaliyan ummat kawula, mila mugi Paduka paring pitulung"
        },
        {
            "chapter": 54,
            "verse": 11,
            "text": "Ingsun (Allah) banjur bukak lawanging langit nuli metu banyu kang sok - sokan"
        },
        {
            "chapter": 54,
            "verse": 12,
            "text": "Apadene bumi Ingsun kersakake ngetokake tuk banyu tanpa wilangan banjur tempuk banyu saka dhuwur lan banyu saka ngisor netepi perintah kang pinasthi"
        },
        {
            "chapter": 54,
            "verse": 13,
            "text": "Nuh sakancane Ingsun tunggangake perahu kang ginawe saka blabag nganggo dipaku"
        },
        {
            "chapter": 54,
            "verse": 14,
            "text": "Mlaku ana ing ngarsaningsun, ganjarane Allah pitulung marang Nuh kang dipaido umate"
        },
        {
            "chapter": 54,
            "verse": 15,
            "text": "Perahu mau dilestarekake nganti lawas minangka tandha yekti, mulane wong kang keri padha elinga lelakon mau"
        },
        {
            "chapter": 54,
            "verse": 16,
            "text": "Mulane kepiye kahanane wewaden lan siksaningsun"
        },
        {
            "chapter": 54,
            "verse": 17,
            "text": "Saiki Allah wis gampangake al-Quran diweruhi surasane, mulane padha nyinaua"
        },
        {
            "chapter": 54,
            "verse": 18,
            "text": "Biyen kaum 'Aad padha maido ing Rosule. Kapriye kahanane wewaden lan siksaningsun marang wong 'Aad"
        },
        {
            "chapter": 54,
            "verse": 19,
            "text": "Allah nglakokake angin lesus kang banter nemppuh marang wong 'Aad mau ing dina Sangar kang lestari terus - terusan"
        },
        {
            "chapter": 54,
            "verse": 20,
            "text": "Angin mau numpes kabeh nganti glasah kaya wit kurma padha ambruk"
        },
        {
            "chapter": 54,
            "verse": 21,
            "text": "Kapriye ta hanane wewaden lan siksaningsun"
        },
        {
            "chapter": 54,
            "verse": 22,
            "text": "Satemene Ingsun Allah wis gelarake al-Quran gampang diweruhi surasane mulane padha ngestokna"
        },
        {
            "chapter": 54,
            "verse": 23,
            "text": "Biyen wong Tsamud uga padha maido (wulangane Sholih)"
        },
        {
            "chapter": 54,
            "verse": 24,
            "text": "Pangucape, \"Ya gene aku manut marang wong siji tunggalku. yen mangkono aku rak klebu ing penasaran lan diarani wong edan"
        },
        {
            "chapter": 54,
            "verse": 25,
            "text": "Apa dhawuhing Allah mung didhawuake marang wong siji (Sholih wae) liyane ora diparingi dhawuh? Tetela Sholih iku tukang goroh lan gumedhe"
        },
        {
            "chapter": 54,
            "verse": 26,
            "text": "Besuk ing akherat bakal weruh nyatane sapa kang gumedhe lan tukang goroh"
        },
        {
            "chapter": 54,
            "verse": 27,
            "text": "Sejatine Ingsun bakal ngirimake onta wadon minangka tandha yekti lan panyoba, kanggo wong Tsamud. Saiki (Shalih) narimoha wae titenana piye"
        },
        {
            "chapter": 54,
            "verse": 28,
            "text": "Wong Tsamud padha dhawuhana anane banyu iku didumake marang onta lan dheweke, Kabeh padha kena gilirane. (sakdine kanggo wong Tsamud lan sedina maneh ontane)"
        },
        {
            "chapter": 54,
            "verse": 29,
            "text": "Dheweke wong Tsamud banjur ngundang kancane nedya mateni. Onta mau banjur dicekel banjur dipateni"
        },
        {
            "chapter": 54,
            "verse": 30,
            "text": "Kepriye ta kahanane wewaden lan siksaningsun"
        },
        {
            "chapter": 54,
            "verse": 31,
            "text": "Allah banjur ngutus Jibril kanthi suwara banter, wong Tsamud banjur tumpes sanalika ambruk kaya kayu garing wis mopol"
        },
        {
            "chapter": 54,
            "verse": 32,
            "text": "Satemene Allah wis gampangake al-Quran kanggo diweruhi surasane mulane padha ngestokna"
        },
        {
            "chapter": 54,
            "verse": 33,
            "text": "Biyen umate Luth uga padha maido wulangane"
        },
        {
            "chapter": 54,
            "verse": 34,
            "text": "Para umate Luth padha diudani watu tumpes kabeh kajaba mung Luth sakancane padha diparingi slamet ing wayah esuk"
        },
        {
            "chapter": 54,
            "verse": 35,
            "text": "Peparinge Allah kabungahan kaya mangkono walese marang wong syukur"
        },
        {
            "chapter": 54,
            "verse": 36,
            "text": "Lan satemene Luth wis ngelingake dheweke para ummate siksa ancamane Allah. Nanging padha maido ancaman mau"
        },
        {
            "chapter": 54,
            "verse": 37,
            "text": "Lan para ummate Luth padha bujuk (supaya masrahake) dhayohe. Mulane banjur Ingsun picakake mripate. Padha ngrasakna siksa lan ancaman Ku"
        },
        {
            "chapter": 54,
            "verse": 38,
            "text": "Lan satemene ing wayah esuke dheweke tinempuh ing siksa kang lestari"
        },
        {
            "chapter": 54,
            "verse": 39,
            "text": "Padha ngrasakna siksaningsun lan ancaman - ancamanKu"
        },
        {
            "chapter": 54,
            "verse": 40,
            "text": "Lan satemene Allah wis gampangake al-Quran diweruhi surasane mulane padha ngestokna"
        },
        {
            "chapter": 54,
            "verse": 41,
            "text": "Lan satemene para Rasul wis padha reka nerangake ancaman - ancaman marang Fir'aun"
        },
        {
            "chapter": 54,
            "verse": 42,
            "text": "Nanging dheweke gorohake kabeh tandha yekti kahelokaningsun, mulane padha ditumpes kelawan siksaning Allah kang Maha Mulya tur Maha Kuasa"
        },
        {
            "chapter": 54,
            "verse": 43,
            "text": "He wong kafir, apa kancamu luwih becik karo Firaun sabalane, utawa apa sira wis kasebut ana kitab kang kuna - kuna bakal luput saka siksa"
        },
        {
            "chapter": 54,
            "verse": 44,
            "text": "Utawa dheweke (wong kafir) padha kondo, \"Aku iku kumpulan kang ditulungi Allah"
        },
        {
            "chapter": 54,
            "verse": 45,
            "text": "Ing tembe pakumpulane (wong Mekkah) keplayu, wonge padha lumayu sasaran (mundhur)"
        },
        {
            "chapter": 54,
            "verse": 46,
            "text": "Besuk Qiyamat bakal kelakone pangancam marang wong kafir siksane bebayani banget"
        },
        {
            "chapter": 54,
            "verse": 47,
            "text": "Satemene wong sing padha dosa ana donya nandhang siksa lan bakal dicemplungake neraka"
        },
        {
            "chapter": 54,
            "verse": 48,
            "text": "Yaiku nalikane dheweke digeret nyang neraka marang rahi - rahine. Pangandikane Allah, \"Padha ngrasakna tumindake siksa neraka Saqor"
        },
        {
            "chapter": 54,
            "verse": 49,
            "text": "Sateme samu barang kang dumadi iku digawe kanthi papesthen"
        },
        {
            "chapter": 54,
            "verse": 50,
            "text": "Lan dhawuhe Allah mung sapisan wae suwene mung sak kedheping mripat"
        },
        {
            "chapter": 54,
            "verse": 51,
            "text": "Lan satemene biyen Ingsun wis numpes para wong kafir kaya kowe, mulane kowe padha elinga ngestokna perintah"
        },
        {
            "chapter": 54,
            "verse": 52,
            "text": "Kabeh kang wis dilakoni padha dicathet ana buku - buku cathetan"
        },
        {
            "chapter": 54,
            "verse": 53,
            "text": "Lan kabeh perkra gedhe utawa cilik kabeh mesthi ditulis"
        },
        {
            "chapter": 54,
            "verse": 54,
            "text": "Sarupane wong kang bekti ing Allah padha ana suwarga kang ana bengawane"
        },
        {
            "chapter": 54,
            "verse": 55,
            "text": "Ana ing palungguhan kang nyata indah ana ngarsane Allah kang Kuasa"
        }
    ]
}
{
    "maqras": [
        {
            "chapter": 3,
            "verse": 113,
            "text": "Padha angèstu ing Allah lan dina akhir sarta padha akon marang bener tuwin nyegah saka luput apa déné padha arebut dhucung ing kabecikan, lan iki kagolong para wong tulus"
        },
        {
            "chapter": 3,
            "verse": 114,
            "text": "Lan sabarang kabecikan padha dilakoni, iku dhèwèké ora bakal padha disélaki, lan Allah iku anguningani marang para wong bekti"
        },
        {
            "chapter": 3,
            "verse": 115,
            "text": "Dene samubarang kabecikan kang padha ditindakake iku ora bakal diilangake ganjarane. Dene Allah iku Ngudaneni marang wong kang padha bekti ing Allah"
        },
        {
            "chapter": 3,
            "verse": 116,
            "text": "Satemene wong kafir iku bandha lan anak-anake ora bakal bisa maedahi apa-apa ing dheweke saka siksane Allah. Wong kang mangkono iku bakal padha dadi ahli neraka kang langgeng"
        },
        {
            "chapter": 3,
            "verse": 117,
            "text": "Sanepane barang kang ditandjakake (didermakake) dening wong-wong mau ana ing panguripan donya iki, kaya dene angin kang mawa adhem banget anempuh tandurane wong kang padha nganiaya awake dhewe, nuli ngrusak marang tetandurane mau. Allah ora pisan-pisan nganiaya marang wong-wong mau, nanging dheweke dewe kang padha nganiaya marang awake"
        },
        {
            "chapter": 3,
            "verse": 118,
            "text": "He wong mukmin kabeh, sira aja padha ngalap mitra saka sak liyane kancanira (Islam), dheweke padha ora leren-leren tansah pamrih kecilakan marang sira. Dheweke padha seneng barang kang nyusahake sira, satemene wis nganti kewetu saka lisane anggone gething marang sira lan barang kang diendhem ana ing atine wong-wong mau luwih gede. Temen Ingsun wis nerangake pirang-pirang tandha yekti marang sira kabeh, yen pancen padha gelem mikir-mikir"
        },
        {
            "chapter": 3,
            "verse": 119,
            "text": "He wong mukmin kabeh, sira padha dhemen marang wong kang dudu kancanira Islam, ing mangka dheweke padha ora dhemen marang sira. Sira padha percaya marang sakehing kitab (nanging wong-wong mau padha ora perca marang Qur'an). Manawa wong-wong mau padha ketemu lan sira padha ngucap, \"Kita padha Iman marang kitab Qur'an\", nanging bareng wis dhewekan lan amor kancane, saking bangete nafsune marang sira, persasat padha kerot (padha nyokot drijine dhewe), dhawuha (Muhammad), \"Sira padha matiya kagawa saka nafsuninra (muringira)\", Satemene Allah Maha Ngudaneni barang kang ana sajroning ati"
        },
        {
            "chapter": 3,
            "verse": 120,
            "text": "Manawa sira kabeh padha pikantuk kebecikan ndadekake susahe wong kafir, dene yen sira kabeh pikantuk kacilakan (keribetan) wong kafir padha bungah. Lan manawa sira padha sabar sarta padha bekti ing Allah, sakehing paeka (pialane) wong kafir mau ora bakal mbebayani sira kabeh sethithika. Satemene Allah Nglimputi samubarang kang sira tindakake"
        },
        {
            "chapter": 3,
            "verse": 121,
            "text": "(He Muhammad) elinga nalika sira metu saka negaramu (Madinah) ing wayah esuk, nata barise para wong mukmin bakal mangsah perang. Dene Allah iku Maha Midhanget sarta Maha Ngudaneni"
        },
        {
            "chapter": 3,
            "verse": 122,
            "text": "Nalika rong golongan saka sira padha ngusir, Allah nulungi marang wong rong golongan mau. Mulane para wong Mukmin padha pasraha (tawakkal) marang Allah"
        },
        {
            "chapter": 3,
            "verse": 123,
            "text": "Temen Allah wis nulungi sira kabeh ana ing peperangan Badhar (yaiku panggonan antarane Mekkah lan Madinah) nalika sira kabeh pinuju sarwa apes (kalah santosa). Mulane sira padha bektia ing Allah. Muga-muga sira kabeh padha ngaturna syukur marang Allah"
        },
        {
            "chapter": 3,
            "verse": 124,
            "text": "Nalika sira (Muhammad) ngendika marang wong mukmin, \"Apa durung nyukupi anggone Pangeranira maringi wadiya bala saka para malaikat kang diturunake"
        },
        {
            "chapter": 3,
            "verse": 125,
            "text": "O, ya wis cukup\", malah manawa sira padha tetep sabar sarta padha bekti ing Allah, lan mungsuh padha nempuh sanalika iku, ing kono Allah bakal maringi wadyabala cacahe malaikat kang padha mawa tetenger"
        },
        {
            "chapter": 3,
            "verse": 126,
            "text": "Lan Allah ora damel kabeh kedadeyan iki, kabaja minangka dadi bebungah tumrap sira kabeh, lan supaya atinira dadi tentrem, lan ora ana pitulungan kajaba mung saka ngarsane Allah Kang Maha Gagah lan Maha Wicaksana"
        },
        {
            "chapter": 3,
            "verse": 127,
            "text": "Wasana Allah ngrusak saweneh wong kafir sawetara, utawa bendoni marang dheweke, nuli padha bali klawan kapitunan"
        },
        {
            "chapter": 3,
            "verse": 128,
            "text": "Sira (Muhammad) ora kuwasa sethithik-thithika tumrap perkara wong kafir mau, apadene nganggep tobate utawa nyiksa marang wong-wong kafir mau. Satemene wong-wong kafir mau nganiaya"
        },
        {
            "chapter": 3,
            "verse": 129,
            "text": "Samubarang isining langit lan bumi iku kagungane Allah. Allah paring pangapura marang wong kang dikersakake lan nyiksa marang wong kang dikersakake uga. Dene Allah iku Maha Pangapura sarta Maha Asih"
        },
        {
            "chapter": 3,
            "verse": 130,
            "text": "He para wong mukmin kabeh. Sira aja padha mangan riba (barang kang keladik saka wong liya) kanthi tikel-matikel (anakan kang dianakake maneh) lan sira padha bektia ing Allah, supaya sira padha pikantuk kabegjan"
        },
        {
            "chapter": 3,
            "verse": 131,
            "text": "Lan sira padha wediya neraka ing kang dicawisake tumrap wong kafir"
        },
        {
            "chapter": 3,
            "verse": 132,
            "text": "Lan sira padha ngestokna (dhawuhe) Allah lan Utusane. Muga-muga padha diwelasi dening Allah"
        }
    ]
}
{
    "maqras": [
        {
            "chapter": 10,
            "verse": 53,
            "text": "Lan dhèwèké padha nyuwun nerang marang sira: Apa nyata iku? Kandhanana: Iya, dhemi Pa- ngéranku, sayekti iku temen nyata, lan ora bakal sira bisa suminggah"
        },
        {
            "chapter": 10,
            "verse": 54,
            "text": "Lan manawa siji-sijining jiwa kang atindak dudu andarbènana sabarang kang ana ing bumi, iku masthi arep dienggo nebusi sarta angatonaké piduwungé kalané andeleng siksa lan ing kono prakara iku dipancasi kalawan jejeg, tuwin dhèwèké padha ora dianiaya"
        },
        {
            "chapter": 10,
            "verse": 55,
            "text": "O, sayekti kagungané Allah sabarang kang ana ing langit-langit lan bumi; O, sayekti janjiné Allah iku nyata, ananging kèh-kèhané padha ora weruh"
        },
        {
            "chapter": 10,
            "verse": 56,
            "text": "Panjenengané iku kang apa- ring urip lan aparing pati, lan marang Panjenengané sira bakal dibalèkaké"
        },
        {
            "chapter": 10,
            "verse": 57,
            "text": "É, para manusa! temen wis tumeka marang sira pitutur saka Pangéranira, sarta tamba tumrap apa kang ana ing sajroning ati-ati, sarta tuntunan tuwin wilasa tumrap para angèstu"
        },
        {
            "chapter": 10,
            "verse": 58,
            "text": "Calathua: Kalawan lubèring paparingé Allah sarta kalawan wilasa-Né, _ lah iya kalawan iku anggoné bakal padha seneng; iku luwih becik tinimbang apa kang diklumpukaké"
        },
        {
            "chapter": 10,
            "verse": 59,
            "text": "Calatuhua: aku kandhanana barang kang katurunaké déning Allah marang sira arupa rejeki, banjur iku kang sawenèh sira dadèkaké larangan sarta kaidèn. Calathua: Apa Allah aparing idin marang sira apa ta sira agawé-gawé goroh tumrap marang Allah"
        },
        {
            "chapter": 10,
            "verse": 60,
            "text": "Lan apa baya panyanané para kang padha agawé-gawé goroh tumrap marang Allah ing dinané kiyamat? Sayekti Allah iku temen Kang kagungan lubèring paparing marang para manusa, ananging kèh-kèhané padha ora atur panu- wun"
        },
        {
            "chapter": 10,
            "verse": 61,
            "text": "Lah ora kena ora, manawa sira lagi anglakoni apa-apa, utawa lagi maca sapérangané Quran, utawa lagi anindakaké sawijining panggawé masthi Ingsun dadi Saksi ingatasé sira, kalané sira tumindak ing kono apa déné ora pisan kasamaran ing Pangéranira bobot samen- dhang ing bumi utawa ing langit, sarta ora kena ora kang luwih cilik saka iku utawa luwih gedhé, masthi ana ing jeroning kitab kang terang"
        },
        {
            "chapter": 10,
            "verse": 62,
            "text": "O, sayekti para mitraning Allah – iku ora bakal padha kata- man wedi sarta ora bakal susah"
        },
        {
            "chapter": 10,
            "verse": 63,
            "text": "Para kang padha angèstu sarta padha prayitna"
        },
        {
            "chapter": 10,
            "verse": 64,
            "text": "Bakal padha olèh warta bubu- ngah ing dalem kauripan donya lan ing dalem akhirat; Ora ana owah-owahé tumrap sabdaning Allah; iku pakolèh kang gedhé"
        },
        {
            "chapter": 10,
            "verse": 65,
            "text": "Lan aja nganti pangucapé anusahaké sira, sayekti kawasa iku kagungané Allah kabèh; Panjene- ngané iku Ingkang-Miyarsa, Ing- kang-Ngudanèni"
        },
        {
            "chapter": 10,
            "verse": 66,
            "text": "O, sayekti kagungané Allah sadhéngah kang ana ing langit- langit lan sadhéngah kang ana ing bumi; lan para kang padha anguwuh saliyané Allah iku ora temenan manuté sekuthoné; ora liya kajaba mung padha manut panyana lan ora liya kajaba mung padha goroh"
        },
        {
            "chapter": 10,
            "verse": 67,
            "text": "Panjenengané iku Kang anda- dèkaké wengi tumrap ing sira, supaya ing kono sira padha lerem, sarta raina kang amadhangi; sayekti ing kono iku temen ana tandha-tandha tumrap wong ngru- ngokaké"
        },
        {
            "chapter": 10,
            "verse": 68,
            "text": "Dhèwèké padha calathu: Allah iku angalap putra! Mahasuci Panjenengané; Panjenengané iku Ingkang-Sugih; kagungan-É samu- barang kang ana ing langit-langit lan samubarang kang ana ing bumi; sira ora duwé wisésa tumrap iki; apa ta sira iku padha calathu amitunani Allah barang kang sira padha ora weruh"
        },
        {
            "chapter": 10,
            "verse": 69,
            "text": "Calathua: Sayekti, para kang padha agawé-gawé goroh marang Allah, iku ora bakal begja"
        },
        {
            "chapter": 10,
            "verse": 70,
            "text": "pasadhiyan ing donya, tumuli marang Ingsun bakal padha baliné, banjur bakal padha Ingsun icipaké siksa kang abanget, amarga saka anggoné padha angafiri"
        }
    ]
}
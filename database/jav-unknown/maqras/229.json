{
    "maqras": [
        {
            "chapter": 72,
            "verse": 1,
            "text": "Dhawuha, \"Aku tampa dhawuhe Allah paring pirsa ana sagolongan jin padha ngrungokake anggonku dhawuhake al-Quran, Jin mau ngeram - ngeramake al-Quran marang para kancane celathune, 'Aku krungu anggone Muhammad dhawuhake al-Quran kang helok"
        },
        {
            "chapter": 72,
            "verse": 2,
            "text": "al-Quran nuduhake dalan bener, aku banjur pracaya ora pisan mangro tingal marang Allah Pangeranku lan ora menyang sapa - sapa"
        },
        {
            "chapter": 72,
            "verse": 3,
            "text": "Satemene Allah Pangeranku kang Maha Luhur lan Agung tanpa garwa lan ora kagungan putra"
        },
        {
            "chapter": 72,
            "verse": 4,
            "text": "Satemene kancaku kang bodho ngucap kang ora patut marang Allah, ngarani kagungan putra lan garwa"
        },
        {
            "chapter": 72,
            "verse": 5,
            "text": "Mahune penyanaku ora ana Jin lan manungsa celathu goroh tumrap marang Allah"
        },
        {
            "chapter": 72,
            "verse": 6,
            "text": "Sarta dene saka wong - wong saka antaraning manungsa jaluk pitulungan marang para Jin lanang, kang mangkono mau muwuhi kesasar tumrap dheweke"
        },
        {
            "chapter": 72,
            "verse": 7,
            "text": "Sateme dheweke (Jin) uga padha nyana kaya panyanamu, ing tembe Allah ora bakal nguripake wong siji kang wis mati"
        },
        {
            "chapter": 72,
            "verse": 8,
            "text": "Jin celathu, \"Aku neja munggah marang langit, ngrungokake guneme kang padha ana kono, bareng meh tekan ing kono kebak malaekat kang jaga padha gagah prakoso lan panah - panah geni"
        },
        {
            "chapter": 72,
            "verse": 9,
            "text": "Sarta, dene adat sabene aku padha lungguh ing palungguhan, supaya bisa amrungu, ananing saiki sapa sing ngrungokake bakal kapethukake urub (ing geni) kang ngadhang dheweke"
        },
        {
            "chapter": 72,
            "verse": 10,
            "text": "Aku ora weruh sebabe ora pareng ngrungokake guneme para malaekat mau, tumrape wong kang manggon ana bumi becik apa ala"
        },
        {
            "chapter": 72,
            "verse": 11,
            "text": "Sawenehe golonganku padha wong tulus lan sawenehe ora mangkono, aku iki pepanthan kang padha seje - seje dalane"
        },
        {
            "chapter": 72,
            "verse": 12,
            "text": "Panemuku, ora bisa ngoncati siksaning Allah ing bumi sarta ora bisa ngoncati Panjenengane sarana mlayu"
        },
        {
            "chapter": 72,
            "verse": 13,
            "text": "Aku bareng krungu pituduhe al-Quran banjur ngandel marang Allah lan al-Quran. Sing sapa pracaya marang Allah Pangerane mesthi ora kuatir suda kabecikane lan tambah halane"
        },
        {
            "chapter": 72,
            "verse": 14,
            "text": "Satemen sawenehing golonganku ana wong kang sumarah, lan sawenehing nyimpang. Sapa wonge sing sumarah iku nuju marang dalan kang bener"
        },
        {
            "chapter": 72,
            "verse": 15,
            "text": "Wondene wong kang padha nyimpang padha dadi urub - urubing neraka jahannam"
        },
        {
            "chapter": 72,
            "verse": 16,
            "text": "Dene menawa dheweke padha tetep ngambah dalan (bener) mesthi bakal Ingsun turunake banyu udan kang deres (rizki kang akeh)"
        },
        {
            "chapter": 72,
            "verse": 17,
            "text": "Ingsun anggo nyoba marang dheweke ing dalem prakara iku lan sapa sing malengos saka eling marang Pangerane bakal dilebokake siksa kang nusahake banget"
        },
        {
            "chapter": 72,
            "verse": 18,
            "text": "Lan satemene sarupaning masjid kabeh kagungane Allah, mulane anggonmu padha nyembah Allah aja dicampuri nyembah liyane"
        },
        {
            "chapter": 72,
            "verse": 19,
            "text": "Lan satemene bareng kawulaning Allah (Muhammad) ngadek nyembah Allah para Jin padha rebut dujung tunggang - tinunggang nyedhak (kudo ngurokake al-Quran)"
        },
        {
            "chapter": 72,
            "verse": 20,
            "text": "Dhawuhe (Muhammad), \"Satemene aku mung nyembah ing Allah Pangeranku ora pisan tak wori nyembah liyane"
        },
        {
            "chapter": 72,
            "verse": 21,
            "text": "Dhawuha (Muhammad), \"Aku iki ora nguasani marang kowe dadi kesasar utawa begja (iku atas kersaning Allah)"
        },
        {
            "chapter": 72,
            "verse": 22,
            "text": "Dhawuha, \"(Menawa aku duraka ing Allah) ora ana wong sawiji kang bisa nulak siksaning Allah, lan aku ora oleh pangungsen liyane ngungsi marang Allah"
        },
        {
            "chapter": 72,
            "verse": 23,
            "text": "Kuwasaku mung mratakake dhawuhe Allah marang kowe kabeh (timbalan sarta ayahane) lan sapa wonge nglirwakake Allah lan utusane sayekti bakal oleh geni neraka langgeng salawase"
        },
        {
            "chapter": 72,
            "verse": 24,
            "text": "Nganti padha deleng siksa kang diancamake marang dheweke, banjur bakal padha weruh sapa sing panulunge luwih apes sarta luwih sethithik cacahe"
        },
        {
            "chapter": 72,
            "verse": 25,
            "text": "Dhawuha, \"Aku ora weruh siksa kang diancamake marang kowe apa wis cedhak utawa isih lawas kelakone"
        },
        {
            "chapter": 72,
            "verse": 26,
            "text": "Allah iku nguningani barang kang samar kang ora diweruhi manungsa, lan ora kersa medharake barang kang samar mau marang sawijining wong"
        },
        {
            "chapter": 72,
            "verse": 27,
            "text": "Kajaba rasul kang wis diparengake nyumurupi, rasul dijaga (para Malaikat) ana ing ngarep buri lan kiwa tengene"
        },
        {
            "chapter": 72,
            "verse": 28,
            "text": "Supaya Allah nguningani kelawan gumelar yen para Rosul mau temen wis ngundangake dhawuhing Allah Pangerane, kaweruhhing Allah ngalimputi para Rosul kabeh lan bisa nacahake samu barang"
        },
        {
            "chapter": 73,
            "verse": 1,
            "text": "He wong kang kemulan (Muhammad)"
        },
        {
            "chapter": 73,
            "verse": 2,
            "text": "Sira tangiya sholat ing wayah wengi mung kena leren sedhela (kanggo turu)"
        },
        {
            "chapter": 73,
            "verse": 3,
            "text": "Sholata setengah wengi utawa suda sethithik (dadi mung saprotelone wengi)"
        },
        {
            "chapter": 73,
            "verse": 4,
            "text": "Utawa tambahan (dari rong protelon wengi) sarta macaa al-Quran kang patitis wacanira"
        },
        {
            "chapter": 73,
            "verse": 5,
            "text": "Ingsun bakal dhawuhake al-Quran kang abot marang sira"
        },
        {
            "chapter": 73,
            "verse": 6,
            "text": "Satemen sholat ing wektu wengi (sawuse turu) empaning ponco driya condhong banget lan ati, kanggo benerake pengucap"
        },
        {
            "chapter": 73,
            "verse": 7,
            "text": "Satemene sira ing wayah awan wis nyambut gawe suwe"
        },
        {
            "chapter": 73,
            "verse": 8,
            "text": "Sira nyebuta asmaning Allah Pangeranira sarta melenga ngabekti"
        },
        {
            "chapter": 73,
            "verse": 9,
            "text": "Allah iku Pangeraning jagad sisih wetan lan sisih kulon, ora ana sesembahan kelawan bener kejaba Allah, sira nyumanggakna samu barang prakara marang Allah"
        },
        {
            "chapter": 73,
            "verse": 10,
            "text": "Sabara marang pangucape (wong kafir) kang nglarakake ati tokna kelawan becik"
        },
        {
            "chapter": 73,
            "verse": 11,
            "text": "Lan Ingsun togna wae, mangkana uga wongkang anggorohake kang sarwa mubra - mubru (kecukupan) togna wae sedhela"
        },
        {
            "chapter": 73,
            "verse": 12,
            "text": "Satemene Ingsun kagungan dhadhung kang santosa lan kagungan neraka jahanam"
        },
        {
            "chapter": 73,
            "verse": 13,
            "text": "Sarta kagungan pepanganan kang nglalekake lan siksa kang nglarani"
        },
        {
            "chapter": 73,
            "verse": 14,
            "text": "Kelakone kang mangkono mau ing dinane bumi lan gunung - gunung gonjang - ganjing, gunung - gunung padha dadi wedhi kang mawur - mawur"
        },
        {
            "chapter": 73,
            "verse": 15,
            "text": "Ingsun wis ngutus rasul nerangkae marang sira bakal anggoningsun ngutus rasul marang Fir'aun"
        },
        {
            "chapter": 73,
            "verse": 16,
            "text": "Nanging Fir'aun ambangkang marang parenthe rosul (Musa) mulane banjur dipatrapi siksa abot"
        },
        {
            "chapter": 73,
            "verse": 17,
            "text": "Kapriye olehmu bakal anjaga awakmu, manawa padha maido, ing dinane kang para bocah adha didadekake kaki (tuwa uwanen)"
        },
        {
            "chapter": 73,
            "verse": 18,
            "text": "Ing dina iku sanadyan langit hiya sigar, kang wis ditemtokake dening Allah, mesthi kaleksanan"
        },
        {
            "chapter": 73,
            "verse": 19,
            "text": "Satemene ayat (tanda) iki dadi wewulang sing sapa kepengen selamet ngestokna ayat mau, minangka dalan marang ngarsaning Allah Pangerane"
        }
    ]
}
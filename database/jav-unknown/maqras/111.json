{
    "maqras": [
        {
            "chapter": 16,
            "verse": 90,
            "text": "Sayekti Allah aparéntah ing tindak adil sarta agawé becik tuwin wèwèh ing krabat, apa déné anyegah ing laku nistha lan tindak dudu sarta pambaléla; Pan- jenengané amituturi sira supaya sira padha éling"
        },
        {
            "chapter": 16,
            "verse": 91,
            "text": "Lan padha nuhonana janji- ning Allah samangsa sira janji sarta aja padha angudhari sumpah sawisé iku dikukuhaké, lan temen sira wus anjumenengaké Allah minangka tanggungan ingatasé sira; sayekti Allah angudanèni apa panggawénira"
        },
        {
            "chapter": 16,
            "verse": 92,
            "text": "Lan aja sira dadi kaya wong wadon kang angudhari benangé ing sawisé dadi kukuh, padha bodhol. Sira padha angalap supatanira minangka sarananing palacidra ing antaranira, amarga umat luwih akèh cacahé tinimbang umat . Asarana iku Allah mung anyoba sira; lan temen, ing dina kiyamat Panjenengané bakal anerangaké marang sira barang kang ing kono sira padha sulaya"
        },
        {
            "chapter": 16,
            "verse": 93,
            "text": "Lan lamun Allah angarsakna amasthi Panjenengané andadékaké sira dadi umat sawiji, ananging Panjenengané anasaraké sapa sing dadi karsa-Né sarta nuntun sapa sing dadi karsa-Né; lan sayekti sira bakal padha dinangu prakara saba- rang kang padha sira lakoni"
        },
        {
            "chapter": 16,
            "verse": 94,
            "text": "Lan aja sira padha angalap supatanira minangka sarananing palacidra ing antaranira, mundhak dalamakan keplèsèd sawisé ku- kuhé sarta sira angrasakaké alané, amarga saka anggonira padha su- mimpang saka dadalaning Allah, apa déné siksa gedhé bakal bagéanira"
        },
        {
            "chapter": 16,
            "verse": 95,
            "text": "Lan aja sira padha anampani pangaji sathithik ijolé janjining Allah; sayekti barang kang ana ing Allah iku luwih becik tumrap ing sira, lamun sira padha weruha"
        },
        {
            "chapter": 16,
            "verse": 96,
            "text": "Apa kang ana ing sira iku bisa entèk lan apa kang ana ing Allah iku lestari; lan sayekti temen Ingsun bakal aparing pituwasé para kang padha sabar karana banget beciké apa kang wus padha dilakoni"
        },
        {
            "chapter": 16,
            "verse": 97,
            "text": "Sapa sing nglakoni becik, apa wong lanang apa wong wadon sarta dhèwèké iku wong angèstu, amasthi temen dhèwèké bakal Ingsun dadèkaké urip kalawan urip kang becik, sarta temen bakal padha Ingsun paringi pituwasé karana banget beciké apa kang wus padha dilakoni"
        },
        {
            "chapter": 16,
            "verse": 98,
            "text": "Mulané samangsa sira maca Quran lah nyuwuna ngayom ing Allah saka sétan kang kabendon"
        },
        {
            "chapter": 16,
            "verse": 99,
            "text": "Sayekti, dhèwèké iku ora kadunungan wisésa marang para kang padha angèstu sarta padha kumandel marang Pangérané"
        },
        {
            "chapter": 16,
            "verse": 100,
            "text": "Wewenangé mung marang para kang padha amawongmitra dhèwèké sarta para kang padha anyakuthokaké Panjenengané ing liyané"
        },
        {
            "chapter": 16,
            "verse": 101,
            "text": "Lan samangsa Ingsun anya- lini timbalan kalawan timbalan – lan Allah iku luwih wikan marang apa kang Diturunaké – dhèwèké padha cala- thu: Kowé iku mung tukang gawé gogorohan baé. O, akèh-akèhé dhèwèké padha ora weruh"
        },
        {
            "chapter": 16,
            "verse": 102,
            "text": "Calathua: Ruh Suci wus anurunaké iku saka Pangéranira kalawan yakti, supaya aneguhaké para kang padha angèstu, sarta minangka tuntunan tuwin warta bubungah tumrap para sing padha sumarah"
        },
        {
            "chapter": 16,
            "verse": 103,
            "text": "Lan sayekti temen Ingsun angudanèni, manawa dhèwèké pa- dha calathu: Sing mulang dhèwèké mung uwong baé. Basané wong kang tinarka iku kasar, mangka iki basa Arab kang gamblang"
        },
        {
            "chapter": 16,
            "verse": 104,
            "text": "Sayekti, para kang padha ora angèstu ing timbalan-tim- balaning Allah, iku Allah ora bakal nuntun lan bakal padha olèh siksa kang nglarani"
        },
        {
            "chapter": 16,
            "verse": 105,
            "text": "Mung para kang padha ora angèstu ing timbalan-timbalaning Allah kang agawé-gawé goroh, lan dhèwèké iku padha wong goroh"
        },
        {
            "chapter": 16,
            "verse": 106,
            "text": "Sapa sing kafir ing Allah sawisé iman, dudu kang pineksa kang sarta atiné anteng karana iman, ananging wong kang ame- ngani dhadha ing kakafiran lah iki kang padha katiban be- bendu saka ing Allah, sarta bakal olèh siksa kang gedhé"
        },
        {
            "chapter": 16,
            "verse": 107,
            "text": "Mangkono iku amarga saka anggoné padha dhemen kauripan donya angungkuli akhirat, sarta amarga Allah iku ora anuntun wong kang padha kafir"
        },
        {
            "chapter": 16,
            "verse": 108,
            "text": "Iki para kang padha wus diecap déning Allah ati-atiné lan pangrunguné sarta pandeleng- pandelengé, lan iki wong kang padha léna"
        },
        {
            "chapter": 16,
            "verse": 109,
            "text": "Wis ora kena ora, ana ing akhirat dhèwèké iku wong kang padha kapitunan"
        },
        {
            "chapter": 16,
            "verse": 110,
            "text": "Tumuli, sayekti Pangéranira – tumrap para kang padha ngili ing sawisé padha kinuya-kuya, banjur padha nyrem- peng A sarta padha tahan – sayekti, Pangéranira, ing sawisé iku, temen Aparamarta, Mahaasih"
        }
    ]
}
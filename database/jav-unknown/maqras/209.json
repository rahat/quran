{
    "maqras": [
        {
            "chapter": 51,
            "verse": 31,
            "text": "Ibrahim takon, \"Kawaji punika panjenengan dipun utus punapa"
        },
        {
            "chapter": 51,
            "verse": 32,
            "text": "Para Malaikat padha mangsuli, \"Kula diutus numpes para kafir ummatipun Luth"
        },
        {
            "chapter": 51,
            "verse": 33,
            "text": "Kula kakersakaken jawahi sela utawi banon dhateng tiyang kafir wau"
        },
        {
            "chapter": 51,
            "verse": 34,
            "text": "Sela wau sampun dipun cireni dening Pangeran panjenengan kangge (nyirnakaken) para tiyang tumindak kesangetan. (Selanipun sampun dipun paringi nami - nami ingkang badhe kataman sela wau)"
        },
        {
            "chapter": 51,
            "verse": 35,
            "text": "Sapunika kula perlu nyingkiraken para mukmin ingkang sami wonten ngriku"
        },
        {
            "chapter": 51,
            "verse": 36,
            "text": "Salebethipun kitha mriku kula boten manggih kajawi namung satunggal griyanipun tiyang ingkang sampun sumarah (Islam)"
        },
        {
            "chapter": 51,
            "verse": 37,
            "text": "Kula lajeng nilar tetilas wonten ngriku supados dados ayat tandha yektosipun (anggen kula numpes ummatipun Luth) dadosa penget dhateng para tiyang ingkang ajrih siksa ingkang nyakiti"
        },
        {
            "chapter": 51,
            "verse": 38,
            "text": "Dene cerita lakone Musa uga dadi tandha yekti maneh yaiku anggone Ingsun utus nyurup - nyurupake marang Fir'aun kanthi tandha yekti kang cetha"
        },
        {
            "chapter": 51,
            "verse": 39,
            "text": "Fir'aun sabalane padha maido, pangucape, \"Musa iku yen dudu juru sihir ya wong edan"
        },
        {
            "chapter": 51,
            "verse": 40,
            "text": "Fir'aun lan sabalane padha ingsun tumpes sarana disilepake ana segara, sebab dheweke nindakake gaweyan kang hina"
        },
        {
            "chapter": 51,
            "verse": 41,
            "text": "Lan maneh lelakone wong 'Aad uga dadi tandha yekti nalika Ingsun ditekani angin kang ngrusakake"
        },
        {
            "chapter": 51,
            "verse": 42,
            "text": "Angin mau manwa nerjang wong 'Aad utawa darbeke, endi kang katrajang mesthi katiwasan"
        },
        {
            "chapter": 51,
            "verse": 43,
            "text": "Cerita tumpese wong Tsamud (ya dadi tandha yekti sawise belih ontaning Allah) banjur didhawuhi padha bungah - bungaha nganti tekan mangsane"
        },
        {
            "chapter": 51,
            "verse": 44,
            "text": "Wong Tsamud mau wis kebacut gumedhe, nglakoni dhawuhe Pangerane, mulane banjur tumpes dening bledheg kabeh padha deleng dheweke"
        },
        {
            "chapter": 51,
            "verse": 45,
            "text": "Sawise katekan siksa (wong Tsamud) ora bisa ngadek lan mlaku ora ana kang katulungan"
        },
        {
            "chapter": 51,
            "verse": 46,
            "text": "Sadurunge Ingsun numpes ummate Nuh, awit padha duraka kafir"
        },
        {
            "chapter": 51,
            "verse": 47,
            "text": "Langit Ingsun tekake kelawan kuasaningsun, Ingsun iki kuasa kang sabenere"
        },
        {
            "chapter": 51,
            "verse": 48,
            "text": "Dene bumi iku Ingsun gawe gelar, Ingsun iki becik - becike kang hanggelar"
        },
        {
            "chapter": 51,
            "verse": 49,
            "text": "Samu barang kang dumadi iku akeh kang Ingsun gawe jodhon (lanang - wadon) supaya sira padha mikir"
        },
        {
            "chapter": 51,
            "verse": 50,
            "text": "Mulane padha gelis (age - age) ngistokake dhwuhing Allah Ingsun iki ngelingake kelawan cetha terang saka Allah"
        },
        {
            "chapter": 51,
            "verse": 51,
            "text": "Lan aja padha mangro tingal mangeran liyane Allah, Ingsun iki ngelingake kelawan cetha terang saka Allah"
        },
        {
            "chapter": 51,
            "verse": 52,
            "text": "Mangkono uga wong kuna saben katekan Rasul mesthi padha ngucap, \"Kang ngaku Rasul iku yen ora juru sihir hiya wong edan"
        },
        {
            "chapter": 51,
            "verse": 53,
            "text": "Apa dheweke padha mekas marang liyane padha dikon ngucap hala marang Rasul? Wong kang ngucap mangkono iku tetep wong padha kesasar"
        },
        {
            "chapter": 51,
            "verse": 54,
            "text": "Mulane padha malengosa marang wong mangkono mau sira wis ora kahinan awit wis mratakake dhawuh"
        },
        {
            "chapter": 51,
            "verse": 55,
            "text": "Lan sira tetap ngelingake awit pepiling iku migunani marang wong mukmin"
        },
        {
            "chapter": 51,
            "verse": 56,
            "text": "Anggoningsun gawe jin lan manungsa karsaningsun supaya padha bektia marang Ingsun"
        },
        {
            "chapter": 51,
            "verse": 57,
            "text": "Titah mau ora Ingsun kersakkae golek rizki konjuk ing Ingsun, lan Ingsun oran ngersakake kanggo ngingoni aku"
        },
        {
            "chapter": 51,
            "verse": 58,
            "text": "Satemene Allah iku paring rizki tur prakosa banget"
        },
        {
            "chapter": 51,
            "verse": 59,
            "text": "Sarupane wong kang nganiaya awake dhewe iku duwe bagian siksa kaya bageyan kancane wong kafir kuna (kang wis padha tumpes) dadi wis ora anggege siksa"
        },
        {
            "chapter": 51,
            "verse": 60,
            "text": "Siksa kang abot patrapane para wong kafir besuk qiyamat kang wis ditemokake dening Allah"
        },
        {
            "chapter": 52,
            "verse": 1,
            "text": "Demi gunung Thur"
        },
        {
            "chapter": 52,
            "verse": 2,
            "text": "Demi Kitab Qur'an kang tinulis"
        },
        {
            "chapter": 52,
            "verse": 3,
            "text": "Ana ing papan kang gumelar"
        },
        {
            "chapter": 52,
            "verse": 4,
            "text": "Demi \"Baitul Makmur\" (Omah kang dimulyakake)"
        },
        {
            "chapter": 52,
            "verse": 5,
            "text": "Demi payon kang dhuwur (langit)"
        },
        {
            "chapter": 52,
            "verse": 6,
            "text": "Demi segara kang banyune agung"
        },
        {
            "chapter": 52,
            "verse": 7,
            "text": "Siksaning Allah Pangeranira kelakon temenan"
        },
        {
            "chapter": 52,
            "verse": 8,
            "text": "Siksa mau ora ana kang bisa nulak"
        },
        {
            "chapter": 52,
            "verse": 9,
            "text": "Kelakone besuk dina qiyamat nalika langit obah lan mubeng"
        },
        {
            "chapter": 52,
            "verse": 10,
            "text": "Lan gunung - gunung padha mlaku"
        },
        {
            "chapter": 52,
            "verse": 11,
            "text": "Ing dina iku siksa kang abot dadi patrapane wong kang padha maido (Rasul)"
        },
        {
            "chapter": 52,
            "verse": 12,
            "text": "Kang padha ketungkul nglakoni barang kang luput"
        },
        {
            "chapter": 52,
            "verse": 13,
            "text": "Hiya iku nalikane wong kafir padha dijorokake marang neraka jahannam"
        },
        {
            "chapter": 52,
            "verse": 14,
            "text": "Sarta didhawuhi, iki neraka kang padha sira paido biyen"
        },
        {
            "chapter": 52,
            "verse": 15,
            "text": "Apa iki sihir, apa pandelengira rusak dadi ora weruh"
        },
        {
            "chapter": 52,
            "verse": 16,
            "text": "Padha rasakna piye rasane sira bantah panase utawa ora, iku padha wae, kang dipatrapi siksa neraka iku kaluputan kang wis sira lakoni biyen"
        },
        {
            "chapter": 52,
            "verse": 17,
            "text": "Para wong kang padha bekti ing Allah padha ana suwarga panggonan kapenak"
        },
        {
            "chapter": 52,
            "verse": 18,
            "text": "Padha enak - enak nampani ganjaran paringe Pangeran sarta direksa ora kecemplung neraka jahannam"
        },
        {
            "chapter": 52,
            "verse": 19,
            "text": "Padha tampa dhawuh padha mangana lan ngombea, kelawan enak ana suwarga ganjarane penggawe becik kang wis sira lakoni biyen"
        },
        {
            "chapter": 52,
            "verse": 20,
            "text": "Wong ing suwarga padha linggih sendhen ing kursi kang ditata jejer - jejer, lan padha Ingsun dhawuhake widadari kang mripate blalak - blalak"
        },
        {
            "chapter": 52,
            "verse": 21,
            "text": "Wong - wong kang percaya ing Allah kang anake ngatur melu manut percaya anak mau Ingsun helokake bapakne, diganjar padha ganjarane Bapa tanpa disuda sethitik - sethitika. Saben manungsa iku gandhenge karo ngamal sing ditindakake"
        },
        {
            "chapter": 52,
            "verse": 22,
            "text": "Wong ing suwarga padha Ingsun paringi tambahan woh - wohan lan daging kang dipingini"
        },
        {
            "chapter": 52,
            "verse": 23,
            "text": "Ana ing suwarga dheweke padha rebutan gelas kang isine tanpa agawe mendem lan ora dadi pasulayan apa dene anggone ngombe ora duraka"
        }
    ]
}
{
    "maqras": [
        {
            "chapter": 15,
            "verse": 1,
            "text": "Ingsun Allah, Ingkang-Amir- sani.a Iki ayat-ayating Kitabb sarta Quranc kang agawé terang"
        },
        {
            "chapter": 15,
            "verse": 2,
            "text": "Kerep baé para kang padha kafir angajab lamuna mauné padha dadi Muslimin"
        },
        {
            "chapter": 15,
            "verse": 3,
            "text": "Padha togna baé, cikbèn padha mangan lan seneng-seneng sarta dhèwèké padha ébra pangarep-arep, amarga dhèwèké bakal énggal padha weruh"
        },
        {
            "chapter": 15,
            "verse": 4,
            "text": "Lan ora pisan Ingsun angle- bur sawijining kutha kajaba masthi mangsa wus diweruhaké marang iki"
        },
        {
            "chapter": 15,
            "verse": 5,
            "text": "Ora ana umat bisa anggégé mangsané kang wus tinamtokaké lan ora bisa nyumenèkaké"
        },
        {
            "chapter": 15,
            "verse": 6,
            "text": "Dhèwèké padha calathu: É, wong kang tinurunan Pépéling, sayekti kowé iku édan temen"
        },
        {
            "chapter": 15,
            "verse": 7,
            "text": "Yagéné kowé ora anekakaké para malaikat marang aku kéné manawa kowé golongané para wong temen"
        },
        {
            "chapter": 15,
            "verse": 8,
            "text": "Ingsun anurunaké para mala- ikat iku ora liya kajaba kalawan yakti, lan tumuli dhèwèké padha ora disumenèkaké"
        },
        {
            "chapter": 15,
            "verse": 9,
            "text": "Sayekti, Ingsun wus anurun- aké Pépéling, lan sayekti iku temen Ingsun kang rumeksa"
        },
        {
            "chapter": 15,
            "verse": 10,
            "text": "Lan sayekti temen Ingsun wus angutus ing saduru- ngira ing bangsa kang dhisik- dhisik"
        },
        {
            "chapter": 15,
            "verse": 11,
            "text": "Lan ora kena ora saben ana sawijining utusan tumeka marang dhèwèké, iku masthi padha di- guguyu"
        },
        {
            "chapter": 15,
            "verse": 12,
            "text": "Kaya mangkono iku Ingsun lebokaké ing ati-atiné para wong duraka"
        },
        {
            "chapter": 15,
            "verse": 13,
            "text": "Marang iku dhèwèké padha ora angèstu, lan temen wus katatalan lakuné para wong kang dhisik-dhisik"
        },
        {
            "chapter": 15,
            "verse": 14,
            "text": "Lan sanajan ta dhèwèké padha Ingsun wenganana lawang ing langit, tumuli nganti suwé padha munggah ing kono"
        },
        {
            "chapter": 15,
            "verse": 15,
            "text": "Amasthi bakal padha calathu: Mripatku mung padha kesérup, malah aku kabèh iki sawijining bangsa kang kena ing kemayan"
        },
        {
            "chapter": 15,
            "verse": 16,
            "text": "Lan sayekti temen, Ingsun wus andadèkaké pikuwat-pikuwat ana ing langit sarta iku Ingsun katonaké asri tumrap para kang andeleng"
        },
        {
            "chapter": 15,
            "verse": 17,
            "text": "Sarta iku Ingsun reksa saka sarupané sétan kang sinikokaké"
        },
        {
            "chapter": 15,
            "verse": 18,
            "text": "Ananging sapa sing nyolong pangrungu, iku urub kang padhang banjur anututi dhèwèké"
        },
        {
            "chapter": 15,
            "verse": 19,
            "text": "Lan bumi – iku Ingsun gelar, sarta Ingsun andokoki gunung kukuh ing kono apa déné ana ing kono Ingsun anuwuhaké samu- barang kalawan timbangan kang trep"
        },
        {
            "chapter": 15,
            "verse": 20,
            "text": "Lan ana ing kono Ingsun wus andadèkaké sarana-sarananing pa- nguripan tumrap marang sira lan tumrap sapa-sapa kang dudu sira kang angrejekèni"
        },
        {
            "chapter": 15,
            "verse": 21,
            "text": "Lan ora ana sawijining barang baé kang gedhong pasim- penané ora ana ing Ingsun, sarta iku ora Ingsun turunaké kajaba kalawan pamurwat kang wus kawruhan"
        },
        {
            "chapter": 15,
            "verse": 22,
            "text": "Lan Ingsun angutus angin kang anyuburaké tumuli Ingsun anurunaké banyu saka ing men- dhung, banjur iku Ingsun gawé ombènira, sarta iku dudu sira kang anyimpen"
        },
        {
            "chapter": 15,
            "verse": 23,
            "text": "Lan sayekti, temen Ingsun kang agawé urip lan agawé pati sarta Ingsun kang dadi Waris"
        },
        {
            "chapter": 15,
            "verse": 24,
            "text": "Lan temen Ingsun anguda- nèni sira kang padha ndhisiki sarta temen Ingsun angudanèni kang angèrèni"
        },
        {
            "chapter": 15,
            "verse": 25,
            "text": "Lan sayekti, Pangéranira, iku bakal angimpun dhèwèké; sayekti Panjenengané iku Wicaksana, Angudanéni"
        },
        {
            "chapter": 15,
            "verse": 26,
            "text": "Lan sayekti, temen Ingsun wus andadèkaké manusa saka lempung garing, saka endhut ireng kang winangun"
        },
        {
            "chapter": 15,
            "verse": 27,
            "text": "Lan jin, iku ing sadurungé, wus Ingsun dadèkaké saka geni kang banget panasé"
        },
        {
            "chapter": 15,
            "verse": 28,
            "text": "Lan nalikané Pangéranira angandika marang para malaikat:a Sayekti, Ingsun andadèkaké ma- nusa saka lempung garing, saka endhut ireng, kang winangun"
        },
        {
            "chapter": 15,
            "verse": 29,
            "text": "Bareng iku wus Ingsun gawé ganep langkep sarta ing jeroné wus Ingsun tiyup sarana ruh-Ingsun, padha tumundhuka marang dhè- wèké, sumujud.a"
        },
        {
            "chapter": 15,
            "verse": 30,
            "text": "Tumuli padha sujud sakèhing malaikat kabèh"
        },
        {
            "chapter": 15,
            "verse": 31,
            "text": "Ananging Iblis ora;b emoh dadi golongané kang padha sujud"
        },
        {
            "chapter": 15,
            "verse": 32,
            "text": "Panjenengané angandika: É, Iblis! apa karanané, déné kowé padha ora dadi golongané kang padha sujud"
        },
        {
            "chapter": 15,
            "verse": 33,
            "text": "Unjuké: Boten badhé kula punika sumujuda dhateng manusa, ingkang Tuwan dadosaken saking lempung garing, saking endhut cemeng ingkang winangun"
        },
        {
            "chapter": 15,
            "verse": 34,
            "text": "Pangandikané: lah metua saka ing kono, awit sayekti, sira iku katundhung"
        },
        {
            "chapter": 15,
            "verse": 35,
            "text": "Lan sayekti, wewelak tumiba marang sira tumeka ing dina pancasan"
        },
        {
            "chapter": 15,
            "verse": 36,
            "text": "Unjuké: Pangéran kawula! mila mugi aparing sumené ing kawula dumugi ing dintenipun piyambakipun sami tinangèk- aken"
        },
        {
            "chapter": 15,
            "verse": 37,
            "text": "Pangandikanipun: Lah sayek- ti, sira iku kagolong para kang pinaringan sumené"
        },
        {
            "chapter": 15,
            "verse": 38,
            "text": "Tumeka dinaa wayah kang wus kawruhan"
        },
        {
            "chapter": 15,
            "verse": 39,
            "text": "Unjuké: Pangéran kawula! sarèhning Tuwan sampun mancasi kawula dhumawah ing sasar, saèstu, awon badhé kawula damel anengsemaken tumrap piyambak- ipun wonten ing bumi, sarta saèstu kawula badhé anasaraken piyam- bakipun sadaya"
        },
        {
            "chapter": 15,
            "verse": 40,
            "text": "Kajawi para kawula Tuwan saking golonganipun, ingkang sami sinuci"
        },
        {
            "chapter": 15,
            "verse": 41,
            "text": "Pangandikané: Iki dalan jejeg ingatasé Ingsun"
        },
        {
            "chapter": 15,
            "verse": 42,
            "text": "Sayekti, para kawula-Ningsun, iku sira ora duwé kawasa tumrap marang dhèwèké, kajaba para sasar kang padha manut ing sira"
        },
        {
            "chapter": 15,
            "verse": 43,
            "text": "Lan sayekti, naraka iku eng- gon kang dijanjèkaké ing dhèwèké kabèh"
        },
        {
            "chapter": 15,
            "verse": 44,
            "text": "Iku ana koriné pitu; siji- sijining kori kabubuhan dhèwèké sabagéan kang pinantha"
        },
        {
            "chapter": 15,
            "verse": 45,
            "text": "Sayekti para wong bekti iku bakal padha ana ing sajroning patamanan sarta susumberan"
        },
        {
            "chapter": 15,
            "verse": 46,
            "text": "Padha lumebua mrono kala- wan rahayu, tentrem"
        },
        {
            "chapter": 15,
            "verse": 47,
            "text": "Lan Ingsun bakal ambirat apa kang ana ing dhadhané kang arupa pangunek-unek __ kaya sadulur, ana ing dhampar padha arep-arepan"
        },
        {
            "chapter": 15,
            "verse": 48,
            "text": "Ana ing kono sayah ora bakal angenani dhèwèké sarta ora bakal padha diwetokaké saka ing ko- no"
        },
        {
            "chapter": 15,
            "verse": 49,
            "text": "Wartanana para kawula-Ning- sun manawa Ingsun iku Ingkang- Aparamarta, Ingkang-Mahaasih"
        }
    ]
}
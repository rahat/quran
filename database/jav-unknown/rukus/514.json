{
    "rukus": [
        {
            "chapter": 76,
            "verse": 1,
            "text": "Temen wus tumeka marang manungsa sawijining waktu, nalikane dheweke dudu barang kang kocap"
        },
        {
            "chapter": 76,
            "verse": 2,
            "text": "Sayekti Ingsun nitahake manungsa saka nutfah kang campur, dheweke bakal Ingsun coba, mulane Ingsun dadekake bisa ngrungu, bisa deleng"
        },
        {
            "chapter": 76,
            "verse": 3,
            "text": "Sayekti Ingsun anuduhake dalane, apa dheweke arep sukur apa arep maido (kufur)"
        },
        {
            "chapter": 76,
            "verse": 4,
            "text": "Ingsun nyadhiani rante lan belenggu marang para wong kafir apa dene Ingsun sadiyani neraka Sa'ir"
        },
        {
            "chapter": 76,
            "verse": 5,
            "text": "Sarupaning wong kang padha ngestokake dhawuhing Allah, iku ana ing suwarga padha ngombe saka pinggan kang campurane toya kafuur (jenenge sumber banyu ing suwarga)"
        },
        {
            "chapter": 76,
            "verse": 6,
            "text": "Para kekasihe Allah padha ngombe banyu sumber kang diilekake kelawan gampang"
        },
        {
            "chapter": 76,
            "verse": 7,
            "text": "Mulane tampa ganjaran samono, awit para kekasih mau padha netepi kuwajibane ngabekti ing Allah (ngelaksanaaken nadzar) lan padha wedi dina Qiyamat kang wartane dadi horege bumi (mratani bumi)"
        },
        {
            "chapter": 76,
            "verse": 8,
            "text": "Sarta aweh pangan, amarga saka tresnane ing Panjenengane, marang wong miskin sarta bocah yatim apa dene wong tawanan (kinunjara)"
        },
        {
            "chapter": 76,
            "verse": 9,
            "text": "Anggonku aweh panganan marang kowe iku mung murih ganjaraning Allah, ora pisan ngarep - arep wewales utawa panarima saka kowe"
        },
        {
            "chapter": 76,
            "verse": 10,
            "text": "Aku wedi ing Allah Pangeranku besuk ing dina Qiyamat"
        },
        {
            "chapter": 76,
            "verse": 11,
            "text": "Mulane Allah ngersakake para kekasihe mau didohake saka sarupane hala lan padha diparingi rupa bagus lan ulat bingar ati bungah"
        },
        {
            "chapter": 76,
            "verse": 12,
            "text": "Allah ganjar suwarga lan panganggo sutra marang para kekasihe amarga anggone padha sabar"
        },
        {
            "chapter": 76,
            "verse": 13,
            "text": "Ana ing kono padha linggih ana dipan ora kroso panas lan adhem padhang tanpa srengenge lan rembulan"
        },
        {
            "chapter": 76,
            "verse": 14,
            "text": "Kekayoning suwarga kang cedhek wohe gampang banget dipethik"
        },
        {
            "chapter": 76,
            "verse": 15,
            "text": "Padha diladeni nganggo wadhah selaka tuwin pinggan kang bening kaya kaca"
        },
        {
            "chapter": 76,
            "verse": 16,
            "text": "(Bening) kaya kaca - kaca (kang digawe) saka perak sing diukir dheweke sak apik - apike"
        },
        {
            "chapter": 76,
            "verse": 17,
            "text": "Ing suwarga mau dheweke diladeni unukkan kang campurane jahe"
        },
        {
            "chapter": 76,
            "verse": 18,
            "text": "Saka sumber banyu sajeroning suwarga arane Salsabil"
        },
        {
            "chapter": 76,
            "verse": 19,
            "text": "Padha diladeni para peladen nom - noman kang tetep enome pandelengira marang dheweke mau saking dening baguse prasasat mutiara durung dironce"
        },
        {
            "chapter": 76,
            "verse": 20,
            "text": "Manawa sira deleng suwarga kaya sarupangin kabungahan lan kraton gedhe"
        },
        {
            "chapter": 76,
            "verse": 21,
            "text": "Dheweke dienggon - enggoni sandhangan sutra alus ijo sarta sutra kandel sinulam benang emas apa dene bakal rinengga gelang salaka, lan Pangerane aparing ngombe dheweke omben - omben kang suci"
        },
        {
            "chapter": 76,
            "verse": 22,
            "text": "Sayekti iku pituwas marang sira lan budi dayamu bakal winales"
        }
    ]
}
{
    "rukus": [
        {
            "chapter": 67,
            "verse": 15,
            "text": "Allah iku kang handadekake bumi iku gampang dianggo mlaku. Sira padha lumaku ana lumahing bumi, lan padha mangana rizkine Allah kang wis dicawisake dening Pangeranira. Ing tembe manungsa padha diadepake ana ngarsane Allah"
        },
        {
            "chapter": 67,
            "verse": 16,
            "text": "Apa sira nyana yen Allah kang kagungan keraton langit ngersakake sira diuntal bumi? coba delengen bumine arep oreg"
        },
        {
            "chapter": 67,
            "verse": 17,
            "text": "Apa sira nyana yen Allah kang kagungan kraton langit iku kersa nurunake siksa marang sira? Ing tembe mesthi weruh kaya apa pepeling Ingsun"
        },
        {
            "chapter": 67,
            "verse": 18,
            "text": "Para umat sadurunge wong kafir iku, mbiyen ugo padha maido marang rasule banjur koyo opo, para umat mau padha ingsun turunai siksa"
        },
        {
            "chapter": 67,
            "verse": 19,
            "text": "Apa dheweke (wong kafir) ora handeleng manuk kang sedhela ngegarake suwiwi lan ngingkupake, kang rumeksa manuk ora nganti tiba ora ana maneh kejaba mung Allah kang maha murah. Satemene Allah iku mirsani samu barang"
        },
        {
            "chapter": 67,
            "verse": 20,
            "text": "Apa brahala iki kang dikira dadi kancamu, bakal bisa nulungi bisa murungake siksane Allah, kang bisa nulungi dudu Paneran kang Maha Murah? Panemune si kafir iku tetela kajelomprong"
        },
        {
            "chapter": 67,
            "verse": 21,
            "text": "Manawa Allah ora kapareng paring rizki, apa brahala bisa weh rizki marang sira? Dheweke malah saya tambah anggone gumedhe lan nasar"
        },
        {
            "chapter": 67,
            "verse": 22,
            "text": "Wong wuta mlaku tumungkul, iku apa luwih weruh ing dalan bener ngungkuli wong kang ora wuta kang anggone mlaku jejeg"
        },
        {
            "chapter": 67,
            "verse": 23,
            "text": "(Muhammad) Dhawuha, \"Allah iku kang agawe awak ira sarta maringi pangrungu lan pandeleng apadene pikiran ewadene kang ngunjukake panuwun mung sathitik"
        },
        {
            "chapter": 67,
            "verse": 24,
            "text": "(Muhammad) Dhawuha, \"Allah kang gawe awak ira sarta paring panggonan ana ing bumi, ing tembe sira padha dikelumpukake marang ngarsane Allah"
        },
        {
            "chapter": 67,
            "verse": 25,
            "text": "Wong kafir padha matur, \"Menawi pangandika panjenengan punika sayektos benjing punapa kalampahanipun manungsa dipun kalempakaken punika"
        },
        {
            "chapter": 67,
            "verse": 26,
            "text": "(Muhammad) Dhawuha, \"Dina Qiyamat iku mung Allah piyambak kang priksa mangsane. Aku iki mung ngelengake wae"
        },
        {
            "chapter": 67,
            "verse": 27,
            "text": "Sawise dikelumpukake, bareng manungsa padha andeleng siksa wis cedhak, wong kafir padha pucet rahine. Banjur padha didhawuhi, \"Siksa iki kang padha sira paido biyen"
        },
        {
            "chapter": 67,
            "verse": 28,
            "text": "(Muhammad) Dhawuha, \"Apa sira padha mawas menawa Allah bakal nglebur aku sarta kang anyartani aku, malah Panjenengane bakal kagungan welas marang aku, banjur sapa sing bakal ngayomi para kafir saka siksa kang nglarani"
        },
        {
            "chapter": 67,
            "verse": 29,
            "text": "Sira dhawuha maneh, \"Allah iku Pangeran kang Maha Murah, aku percaya lan nyumanggakake samu barangku ing Allah. Ing tembe bakal padha weruh wong kang kesasar kang terang"
        },
        {
            "chapter": 67,
            "verse": 30,
            "text": "Sira dhawuha maneh, \"Menawa banyu iki asat kabeh, piye panemumu. Sapa kang nekakake banyu iki marang sira"
        }
    ]
}
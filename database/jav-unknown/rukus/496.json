{
    "rukus": [
        {
            "chapter": 67,
            "verse": 1,
            "text": "Maha suci Allah, Kang karaton iku ana ngastane, Allah iku nguwasani samu barang"
        },
        {
            "chapter": 67,
            "verse": 2,
            "text": "Kang gawe pati lan urip kanggo nyoba marang sira kabeh endi kang lakune luwih becik. Allah iku Maha Mulya tur keparenga ngapura"
        },
        {
            "chapter": 67,
            "verse": 3,
            "text": "Kang anitahake langit pitu padha, sira ora andeleng ana bedane ana ing sajerone titahe Ingkang Maha Murah; lan delenga maneh, apa sira bisa weruh ana kang geseh"
        },
        {
            "chapter": 67,
            "verse": 4,
            "text": "Banjur andelenga maneh mesthi pandelengira hambalik konjem ora bisa nemu cacade gegaweyaning Pangeran"
        },
        {
            "chapter": 67,
            "verse": 5,
            "text": "Ingsun ngrengga langit dunya (langit kang ngisor dhewe) kelawan lintang pirang - pirang, lintang mau Ingsun anggo balang, hambalangi para syaitan, dene syetan mau padha Ingsun ancam siksa neraka Sa'ir"
        },
        {
            "chapter": 67,
            "verse": 6,
            "text": "Sarupane wong sing maido Allah Pangerane, padha di patrapi siksa neraka jahannam. Ala temen kawusanan kang mangkono"
        },
        {
            "chapter": 67,
            "verse": 7,
            "text": "Nalikane wong kafir padha dicemplungake ing neraka panjerite karungu, neraka mau umub mumpal - mumpal"
        },
        {
            "chapter": 67,
            "verse": 8,
            "text": "Saking muringe neraka, wong kafir meh mrotholi, saben ana wong kafir sagolongan dicemplungake neraka ditakoni (dening Malaikat), \"Apa biyen ora ana juru pepeling sing nekani kowe"
        },
        {
            "chapter": 67,
            "verse": 9,
            "text": "Pada mangsuli, \"Inggih sampun wonten juru pepenget andhatengi kula, ananging kula sami anggorohaken sarwi wicanten, Allah boten dhawuhaken punapa - punapa sampeyan punika tetela kesasar sanget"
        },
        {
            "chapter": 67,
            "verse": 10,
            "text": "Wong kafir mau padha ngucap, \"Upama aku biyen ngestokake dhawuh utawa mikir, kaya - kaya ora kecemplung neraka Sa'ir"
        },
        {
            "chapter": 67,
            "verse": 11,
            "text": "Dadi wong kafir wis padha ngaku dosane (anggone maido para Rosul) mulane wong ing neraka Sa'ir mau padha didohake saka Rahmate Allah"
        },
        {
            "chapter": 67,
            "verse": 12,
            "text": "Sarupane wong kang padha bekti ing Allah Pangerane ana ing wektu sepi padha oleh pangapurane Allah, lan diparingi ganjaran gedhe"
        },
        {
            "chapter": 67,
            "verse": 13,
            "text": "Padha kondhoa lirih utawa seru kanggo Allah padha war, awit Allah iku nguningani sakreteking ati"
        },
        {
            "chapter": 67,
            "verse": 14,
            "text": "Apa Panjenengane kang nitahake iku ora uninga? Lan Panjenengane ingkang anguningani sabarang kang lembut - lembut, ing kang waspada"
        }
    ]
}
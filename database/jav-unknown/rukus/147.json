{
    "rukus": [
        {
            "chapter": 8,
            "verse": 11,
            "text": "Nalika Panjenengané wus anurunaké anteng marang sira, minangka aman saka Panjenengané, sarta anurunaké banyu saka ing mendhunga marang sira, amrih Panjenengané anucèni sira, asarana iku, sarta ambirat leletheking sétan saka ing sira, lan amrih Panjenengané angukuhaké marang atinira tuwin – asarana iku – anetepaké dalamakan"
        },
        {
            "chapter": 8,
            "verse": 12,
            "text": "Nalika Pangéranira amedhar sabda marang para malaikat: Ing- sun iki anyartani sira, mulané padha tetepna para kang padha angèstu; Ingsun bakal andèkèkaké miris ing dalem ati-atiné para kang padha kafir. Mulané padha gepu- ken sadhuwuring tenggoké sarta paruthulen kabèh pucuking dariji- né"
        },
        {
            "chapter": 8,
            "verse": 13,
            "text": "Mangkono iku amarga saka anggoné padha lumawan Allah lan utusan-É; lan sapa sing lumawan Allah lan utusan-É, lah sayekti Allah iku abanget walesé"
        },
        {
            "chapter": 8,
            "verse": 14,
            "text": "Mangkono iku – lah iku padha rasakna, lan yèn bubuhané para kafir iku siksa geni"
        },
        {
            "chapter": 8,
            "verse": 15,
            "text": "É, para kang padha angèstu! Manawa sira kepapag para kang padha kafir mangsah perang, lah aja sira padha amalik gegerira ing dhèwèké"
        },
        {
            "chapter": 8,
            "verse": 16,
            "text": "Lan sapa sing amalik gegeré ing dhèwèké ing dina iku, _ kajaba manawa anggoné bali iku karana perluning perang utawa anggolong marang papanthan, lah sayekti wis mungguh olèh bebenduning Allah, sarta panggonané naraka; iku pa- dunungan ala"
        },
        {
            "chapter": 8,
            "verse": 17,
            "text": "Mulané, dudu sira kang matèni dhèwèké, ananging Allah kang matèni dhèwèké, lan dudu sira kang ambalang nalikané sira ambalang, ananging Allah kang ambalang lan amrih Panjene- ngané amaringi paparing kang becik saka Panjenengané marang para angèstu; sayekti Allah iku Amiyarsa, Angudanéni"
        },
        {
            "chapter": 8,
            "verse": 18,
            "text": "Iki, sarta Allah iku kang angapesaké jurité para kafir"
        },
        {
            "chapter": 8,
            "verse": 19,
            "text": "Manawa sira padha nyuwun putusan, lah temen putusan iku wus tumeka marang sira; lan manawa sira padha anguwisi, lah iku luwih becik tumrapé sira; lan manawa sira padha angambali manèh, Ingsun bakal angambali, sarta wadyabala-nira ora bakal makolèhi marang sira babar pisan, sanajan akèha, lan yèn Allah iku anyartani para angèstu"
        }
    ]
}
{
    "rukus": [
        {
            "chapter": 16,
            "verse": 120,
            "text": "Sayekti, Ibrahim iku sawiji- ning panutan, ambangun turut ing Allah, tulus, sarta dudu èwoné para kang-manembah-pangéran akèh"
        },
        {
            "chapter": 16,
            "verse": 121,
            "text": "Weruh ing panarima marang nugraha-Né; Panjenengané wus amething dhèwèké sarta nuntun dhèwèké marang dalan kang bener"
        },
        {
            "chapter": 16,
            "verse": 122,
            "text": "Lan Ingsun wus aparing becik marang dhèwèké ana ing donya, sarta sayekti, ana ing akhi- rat, dhèwèké temen èwoné para wong becik"
        },
        {
            "chapter": 16,
            "verse": 123,
            "text": "Banjur Ingsun aparing we- wedhar marang sira, angandika: Mituruta agamané Ibrahim, wong kang tulus, lan dudu èwoné para manembah-pangéran akèh"
        },
        {
            "chapter": 16,
            "verse": 124,
            "text": "Sabbat iku dianakaké mung tumrap para kang padha sulaya ing dalem prakara iku; lan sayekti, Pangéranira, ing dina kiyamat, temen bakal amancasi antarané dhèwèké, tumrap prakara kang ing kono dhèwèké padha sulaya"
        },
        {
            "chapter": 16,
            "verse": 125,
            "text": "Angajaka marang dadala- ning Pangéranira kalawan kawi- caksanan sarta pitutur becik apa déné papadon karo dhèwèké kalawan laku kang luwih becik; sayekti Pangéranira iku luwih ngudanèni marang sapa kang sasar saka ing dadalan-É, sarta Panjene- ngané luwih ngudanèni marang wong kang padha miturut ing dalan bener"
        },
        {
            "chapter": 16,
            "verse": 126,
            "text": "Lan manawa genti gilirira, lah sira amalesa kalawan satim- bangé, apa kang ditandukaké ma- rang sira; ananging manawa sira sabar, temen iku luwih becik tumrap para kang padha sabar"
        },
        {
            "chapter": 16,
            "verse": 127,
            "text": "Lan di sabar, sarta sabarira iku ora liya kajaba kalawan Allah, tuwin aja sira susah prakara dhèwèké, apa déné aja sira judheg ing ati saka ing anggoné padha ngrancang paékan"
        },
        {
            "chapter": 16,
            "verse": 128,
            "text": "Sayekti, Allah iku anyartani para kang padha prayitna sarta para kang padha agawé becik"
        }
    ]
}
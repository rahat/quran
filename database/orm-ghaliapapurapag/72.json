{
    "chapter": [
        {
            "chapter": 72,
            "verse": 1,
            "text": "(Yaa Muhammad SAW!) Gareen jinnii irraa ta'an (Qur'aana) dhageeffatanii (akkana) jedhaniin wahyiin natti godhameera jedhi: “nuti dhugumatti, Qur'aana dinqisiisaa dhageenye"
        },
        {
            "chapter": 72,
            "verse": 2,
            "text": "[Inni] gara karaa sirriitti qajeelcha; kanaafuu, isatti amanneerraGooftaa keenyattis waan tokkollee hin qindeessinu"
        },
        {
            "chapter": 72,
            "verse": 3,
            "text": "Inumaa kabajaan Gooftaa keenyaa dhugumatti guddateera; niitiis ta'ee ilmoo hin godhanne"
        },
        {
            "chapter": 72,
            "verse": 4,
            "text": "Gowwoonni keenya Rabbi irratti soba dubbatu turan"
        },
        {
            "chapter": 72,
            "verse": 5,
            "text": "Nuti immoo namoonniifi jinnoonni Rabbi irratti soba hin dubbatanu jechuu yaanne"
        },
        {
            "chapter": 72,
            "verse": 6,
            "text": "Ammas dhiironni nama irraa ta'an dhiirota jinnii irraa ta'anitti maganfatanii boona qofa isaaniif (jinnootaaf) dabalaa turan"
        },
        {
            "chapter": 72,
            "verse": 7,
            "text": "Akkuma isin yaaddan isaanis Rabbiin nama tokkollee (erga du'ee) hin kaasu jechuu yaadaa turan"
        },
        {
            "chapter": 72,
            "verse": 8,
            "text": "Nutis samiitti ga'uu (feeneti) kan isheen eegdota jajjaboofi qaanqeen (urjii furguuggamtuu) guutamte ishee argine"
        },
        {
            "chapter": 72,
            "verse": 9,
            "text": "Nuti ishee irraa teessuma (haasa'a) dhageeffachuuf teenyu qabna turreNamni amma dhageeffate immoo qaanqee (urjii) isa eeggatu isaaf arga"
        },
        {
            "chapter": 72,
            "verse": 10,
            "text": "Nuti nama dachii keessa jirutti hamtuun yaadamuu yookiin Gooftaan isaanii qajeeluma isaaniin fedhuu hin beeknu"
        },
        {
            "chapter": 72,
            "verse": 11,
            "text": "Nutis nurraa gaggaariin ni jiranAmmas nurraa kan sanaan ala ta'antu jiruNuti warra karaa adda addaati turre"
        },
        {
            "chapter": 72,
            "verse": 12,
            "text": "Nuti dachii keessatti Rabbiin jalaa hin baanu; dheessuudhaanis Isa hin dadhabsiifnuu beeknee jirra"
        },
        {
            "chapter": 72,
            "verse": 13,
            "text": "Nuti yeroma Qajeelfama dhageenye isatti amanneNamni Gooftaa isaatti amane hir’achuu (mindaa) ta'ee dabaltii (adabaa) hin sodaatu"
        },
        {
            "chapter": 72,
            "verse": 14,
            "text": "Nuti, nurraa muslimoonni ni jiran; jallattoonnis nurraa ni jiru; Namni Islaamayes warri sun karaa qajeelaa barbaadanii jiru"
        },
        {
            "chapter": 72,
            "verse": 15,
            "text": "Jallattoonni immoo Jahannamiif qoraan ta'an.”"
        },
        {
            "chapter": 72,
            "verse": 16,
            "text": "Odoo isaan karaa qajeelaa irra gadi dhaabbatanii, bishaan baay'ee (samii irraa) isaan obaafna turre"
        },
        {
            "chapter": 72,
            "verse": 17,
            "text": "Isa keessatti isaan qormaatuuf jecha (obaafna ture)Namni yaadannoo Gooftaa isaa (Qur'aana) irraa garagale, (Rabbiin) adabbii jabaa isa seensisa"
        },
        {
            "chapter": 72,
            "verse": 18,
            "text": "Masjiidonni kan Rabbiiti; Rabbii wajjiin homaa hin waammatinaa"
        },
        {
            "chapter": 72,
            "verse": 19,
            "text": "Yeroo gabrichi Rabbii (Muhammad SAW!) Isa waammachuuf dhaabbatu (jinnoonni) isa irratti tuuta ta'utti dhihaatu"
        },
        {
            "chapter": 72,
            "verse": 20,
            "text": "(Yaa Muhammad SAW!) jedhi: \"wanti ani gabbaru Gooftaa kiyya qofa; Isattiis waan tokkollee hin qindeessu"
        },
        {
            "chapter": 72,
            "verse": 21,
            "text": "Jedhi: \"Ani dhugumatti, miidhaas ta'ee qajelluma isiniif (fiduu) hin danda'u"
        },
        {
            "chapter": 72,
            "verse": 22,
            "text": "Jedhi: \"Ani (adabbii) Rabbii irraa wanti tokkollee ana hin baraarsuIsa malees hirkoo hin argadhu"
        },
        {
            "chapter": 72,
            "verse": 23,
            "text": "Rabbi irraa (wahyii)fi ergaawwan Isaa geessuu malee (hin danda'u)Namni Rabbiifi Ergamaa Isaa faallesse, dhugumatti ibidda jahannam kan ishee keessatti hafutu isaaf jira"
        },
        {
            "chapter": 72,
            "verse": 24,
            "text": "Yeroo waan ittiin sodaachifaman argan namni tumsaadhaan akkaan dadhabaafi lakkoofsaan daran xiqqaa eenyuun akka ta'e beekuuf jiru"
        },
        {
            "chapter": 72,
            "verse": 25,
            "text": "“Wanti isin sodaachifamtan dhihoo ta'uu yookiin Rabbiin kiyya beellama yeroo (dheeraa) isaaf godhaa hin beeku” jedhiin"
        },
        {
            "chapter": 72,
            "verse": 26,
            "text": "(Rabbiin) Beekaa fagooti; fagoo Isaa irratti nama tokkollee hin mul'isu"
        },
        {
            "chapter": 72,
            "verse": 27,
            "text": "Ergamaa irraa nama jaalate malee (kan biraatti hin mul'isu)Inni fuuldura isaatiifi duuba isaatiin eegdota (malaykota) seensisa"
        },
        {
            "chapter": 72,
            "verse": 28,
            "text": "Haaluma waan isaan bira jiru hundatti marseefi waan hundaayyuu lakkoofsaan walitti qabee jiruun ‘ergaawwan Gooftaa isaanii dhugumatti bakkaan ga'uu isaanii’ akka ifa baasuuf (eegdota kaa'e)"
        }
    ]
}
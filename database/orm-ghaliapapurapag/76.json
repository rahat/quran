{
    "chapter": [
        {
            "chapter": 76,
            "verse": 1,
            "text": "Sila barri hangi ta'e nama irra kan inni waan yaadatamu hin ta'in hin dhufnee"
        },
        {
            "chapter": 76,
            "verse": 2,
            "text": "Dhugumatti Nuti nama, isa qormaatuuf jecha bishaan saalaa walitti makamaa ta'e irraa uumnee; Dhaga'aafi argaas isa goone"
        },
        {
            "chapter": 76,
            "verse": 3,
            "text": "Nuti haala (inni) galateeffataa yookiin mormaa ta'een karaa isa qajeelchine"
        },
        {
            "chapter": 76,
            "verse": 4,
            "text": "Nuti kaafirootaaf sansalata, sakaallaawwaniifi ibidda boba'aa qopheessinee jirra"
        },
        {
            "chapter": 76,
            "verse": 5,
            "text": "Warri gaggaariin khamrii makaan ishee kaafuuriin ta'e irraa dhugu"
        },
        {
            "chapter": 76,
            "verse": 6,
            "text": "(Kun) burqaa gabroonni Rabbii ishee dhuganiidha(Karaa fedhanitti) dhangalaafachuu ishee dhangalaafatu"
        },
        {
            "chapter": 76,
            "verse": 7,
            "text": "Qodhaa (nazrii) isaanii ni guutu; guyyaa hamtuun isaa babal'atus ni sodaatu"
        },
        {
            "chapter": 76,
            "verse": 8,
            "text": "Nyaatas ofii jaallachuu wajjin hiyyeessa, yatiimaafi booji'amaas nyaachisu"
        },
        {
            "chapter": 76,
            "verse": 9,
            "text": "(Ni jedhu): \"dhugumatti, wanti nuti isin nyaachifnuuf Fuula Rabbii qofaafi; isin irraa mindaas ta'ee galata wahii hin barbaannu"
        },
        {
            "chapter": 76,
            "verse": 10,
            "text": "Dhugumatti, nuti Gooftaa keenya irraa Guyyaa fuula guuraa hammaataa ta'e sodaanna.”"
        },
        {
            "chapter": 76,
            "verse": 11,
            "text": "Rabbiinis hamtuu guyyaa gaafasii irraa isaan tikseeti (fuula isaaniis) ifaafi gammachuu qunnamsiise"
        },
        {
            "chapter": 76,
            "verse": 12,
            "text": "Sababa isaan obsaniifis jannataafi hariira galata isaaniif galche"
        },
        {
            "chapter": 76,
            "verse": 13,
            "text": "Ishee keessatti sireewwan irratti hirkatanii, odoo ishee keessatti aduufi qorra hamaa hin argine (jiraatu)"
        },
        {
            "chapter": 76,
            "verse": 14,
            "text": "Haala gaaddisni ishee isaan irratti gadi dhihoo, firiiwwan ishees isaaniif laaffifamuu laaffifamteen (jannata seenu)"
        },
        {
            "chapter": 76,
            "verse": 15,
            "text": "Meeshota meeta irraa ta'aniifi kubbaayyawwan qaruuraa irraa ta'een isaan irra naanna'ama"
        },
        {
            "chapter": 76,
            "verse": 16,
            "text": "Qaruuraalee meeta irraa ta'een hanga isaan ga'u ishee (irraa) qoodu"
        },
        {
            "chapter": 76,
            "verse": 17,
            "text": "Ishee keessattis khamrii makaan ishee zinjibila ta'e obaafamu"
        },
        {
            "chapter": 76,
            "verse": 18,
            "text": "Burqaa ishee (jannata) keessa jirtu Salsabiil jedhamtee kan waamamtu (irraa obaafamu)"
        },
        {
            "chapter": 76,
            "verse": 19,
            "text": "Ijoollee ishee keessatti hafoo ta’antu isaan irra naanna'a; yeroo isaan argitu faaya bibittinneeffame sitti fakkaatu"
        },
        {
            "chapter": 76,
            "verse": 20,
            "text": "Yeroo achi keessa ilaaltes qananiifi mootummaa guddaa argita"
        },
        {
            "chapter": 76,
            "verse": 21,
            "text": "Gubbaa isaanii irra uffata magariisa hariira qal'aafi hariira furdaatu jira; gumeelee meeta irraa ta'es ni faayamuGooftaan isaaniis dhugaatii qulqulleessaa isaan obaasa"
        },
        {
            "chapter": 76,
            "verse": 22,
            "text": "Dhugumatti, kun mindaa isiniif ta'eeraDalagaan keessanis galateeffatamaa dha\" (isaaniin jedhama)"
        },
        {
            "chapter": 76,
            "verse": 23,
            "text": "Dhugumatti, Nuti Qur'aana buusiinsa sirratti buusnee jirra"
        },
        {
            "chapter": 76,
            "verse": 24,
            "text": "Murtii Gooftaa keetiitiifis obsi; isaan irraa nama dilaawaa yookiin kafaraa ta'eef hin ajajamin"
        },
        {
            "chapter": 76,
            "verse": 25,
            "text": "Ganamaafi galgalas maqaa Gooftaa keetii faarsi"
        },
        {
            "chapter": 76,
            "verse": 26,
            "text": "Halkan irraallee Isaaf salaati; halkan dheeraas Isaaf (salaata laylii) salaati"
        },
        {
            "chapter": 76,
            "verse": 27,
            "text": "Dhugumatti, warri kun (addunyaa) arifattuu jaalatu; guyyaa ulfaataas fuulduratti dhiisu (dagatu)"
        },
        {
            "chapter": 76,
            "verse": 28,
            "text": "Nuti isaan uumnee qaama isaaniis jabeessine; yeroo feenes (isaan balleessinee) fakkaatuma isaanii bakka buusinsa bakka buufna"
        },
        {
            "chapter": 76,
            "verse": 29,
            "text": "Dhugumatti, kuni gorsa; namni fedhe gara Gooftaa isaatti karaa godhata"
        },
        {
            "chapter": 76,
            "verse": 30,
            "text": "Yoo Rabbiin fedhe malee isin homaa hin feetanRabbiin beekaa ogeessa ta’eera"
        },
        {
            "chapter": 76,
            "verse": 31,
            "text": "Nama fedhe rahmata Isaa keessa seensisaMiidhaa raawwattoota immoo isaaniif adabbii laalessaa qopheesse"
        }
    ]
}
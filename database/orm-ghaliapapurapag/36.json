{
    "chapter": [
        {
            "chapter": 36,
            "verse": 1,
            "text": "Yaa Siin"
        },
        {
            "chapter": 36,
            "verse": 2,
            "text": "Qur’aana ogummaan guutameenin kakadha"
        },
        {
            "chapter": 36,
            "verse": 3,
            "text": "Dhugumatti, ati ergamtoota irraayyi"
        },
        {
            "chapter": 36,
            "verse": 4,
            "text": "Karaa qajeelaa irra jirta"
        },
        {
            "chapter": 36,
            "verse": 5,
            "text": "Buusiinsa Rabbii injifataa, rahmata godhaa ta’e irraa (buufame)"
        },
        {
            "chapter": 36,
            "verse": 6,
            "text": "Ummata abbootiin isaanii hin akeekkachiifamin, kan dagatoo turan akka ittiin akeekkachiiftuuf (buufame)"
        },
        {
            "chapter": 36,
            "verse": 7,
            "text": "Dhugumatti, irra hedduu isaanii jechi (adabbiin) irratti mirkanaa’era; kanaafuu isaan hin amananu"
        },
        {
            "chapter": 36,
            "verse": 8,
            "text": "Nuti morma isaanii irratti takaallaa goone; isheen hanga lafee areedaatti (geessi)Kanaafuu isaan (mataa) ol fudhamoodha"
        },
        {
            "chapter": 36,
            "verse": 9,
            "text": "Dura isaaniitti cufaa, duuba isaanittis cufaa goonee isaan haguugneKanaafuu isaan hin argan"
        },
        {
            "chapter": 36,
            "verse": 10,
            "text": "Isaan akeekkachiiftus, isaan akeekkachiisuu baattus isaan irratti wal qixa; hin amananu"
        },
        {
            "chapter": 36,
            "verse": 11,
            "text": "Kan ati akeekkachiiftu nama gorsa hordofee Rahmaaniinis fagootti sodaate qofaAraaramaafi mindaa gaariin isa gammachiisi"
        },
        {
            "chapter": 36,
            "verse": 12,
            "text": "Nuti numatu du’aa jiraachifnaWaan isaan hojjatanii dabarsaniifi hambaalee isaanii ni barreessinaWaan hundayyuu kitaaba ifa bahaa keessatti galmeessinee jirra"
        },
        {
            "chapter": 36,
            "verse": 13,
            "text": "Isaaniif fakkeenya warra gandaa kan yeroo ergamtoonni isheetti dhufee godhi"
        },
        {
            "chapter": 36,
            "verse": 14,
            "text": "Yeroo Nuti (ergamoota) lama gara isaaniitti erginee, isaan lamaanuu sobsiisanii, ergasii sadaffaadhaan (isaan) jajjabeessinee, “nuti gara keessanitti ergamoodha” jedhan (fakkeenya godhiif)"
        },
        {
            "chapter": 36,
            "verse": 15,
            "text": "Isaanis “isin namuma akka keenyaati malee waan biraa mitiRabbiinis homa tokkoyyuu hin buufne; isinis kan sobdan malee waan biraa hin taane” jedhan"
        },
        {
            "chapter": 36,
            "verse": 16,
            "text": "(Ergamtoonnis) “nuti gara keessanitti ergamoo ta’uu Rabbiin keenya ni beeka” jedhan"
        },
        {
            "chapter": 36,
            "verse": 17,
            "text": "“(Ergaa Rabbii) kan ifa ta’e geessuu malee homtuu nurra hin jiru.”"
        },
        {
            "chapter": 36,
            "verse": 18,
            "text": "(Ummannis) “Nuti isiniin hooddanne (milkii ilaallanne) yoo (waamicha keessan irraa) hin dhorgamin, dhagaan isin tumnaAdabbiin laalessaa ta’es nurraa isin tuqa” jedhan"
        },
        {
            "chapter": 36,
            "verse": 19,
            "text": "“Hooddannaan (milkii ilaallachuun) keessan isinumaa wajjin” jedhaniSila yoo gorfamtanis (ni hooddattuu)? Akkasii mitiIsinumatu ummata daangaa dabritoota” jedhan"
        },
        {
            "chapter": 36,
            "verse": 20,
            "text": "Kutaa fagoo magaalattii irraa namichi tokko fiigaa dhufee ni jedhe: “yaa ummata kiyya! Ergamtoota hordofaa"
        },
        {
            "chapter": 36,
            "verse": 21,
            "text": "Namoota mindaa (baasii) isin hin gaafanneefi ofii isaanitiifis qajeelfamoo ta’an hordofaa"
        },
        {
            "chapter": 36,
            "verse": 22,
            "text": "Ani maaliifan Isa na uume, kan isiniis gara Isaa deebifamtanu hin gabbarre"
        },
        {
            "chapter": 36,
            "verse": 23,
            "text": "Sila ani Isaa gadittiin gabbaramtoota biraa kan Yoo Rahmaan miidhaa wahiitiin na fedhe jaarsummaan isaanii homaa ana hin fayyadneefi isaaniis ana hin baraarsinen taasifadhaa"
        },
        {
            "chapter": 36,
            "verse": 24,
            "text": "Ani yeroo san jallina ifa galaa keessa ta’eera"
        },
        {
            "chapter": 36,
            "verse": 25,
            "text": "Ani Rabbii keessanitti amanee na dhagayaa” [jedhe](Achumaan dhagaan tumanii isa ajjeesan)"
        },
        {
            "chapter": 36,
            "verse": 26,
            "text": "“Jannata seeni” jedhameenInnis ni jedhe: “ummanni kiyya odoo beekaniin hawwa"
        },
        {
            "chapter": 36,
            "verse": 27,
            "text": "Waan Rabbiin kiyya naaf araarameefi kabajamtoota irraa na godhe (odoo beekaniin hawwa).”"
        },
        {
            "chapter": 36,
            "verse": 28,
            "text": "Booda isaatii ummata isaa irratti hoomaa waraanaa samii irraa hin buufne! Kan buufnus hin turre"
        },
        {
            "chapter": 36,
            "verse": 29,
            "text": "Isheen iyya tokko malee waan biraa hin taaneYeroma san isaan dhaamoo (dhabamoo)dha"
        },
        {
            "chapter": 36,
            "verse": 30,
            "text": "Yaa gaabbii gabroota kiyyaa! Ergamaan kamillee isaanitti dhufee isatti qishinan (baacan) malee hin hafanu"
        },
        {
            "chapter": 36,
            "verse": 31,
            "text": "Sila isaan dura ummata irraa meeqaatama akka balleessine hin arginee? Isaan gara isaaniitti hin deebi’anuu (hin arginee)"
        },
        {
            "chapter": 36,
            "verse": 32,
            "text": "Dhugumatti, hundi isaaniituu (murtiif) fuuldura keenyatti dhihaatu"
        },
        {
            "chapter": 36,
            "verse": 33,
            "text": "Dachii duutuun Nuti ishee jiraachifneefi firii (adda addaa) ishee irraa baafnee isa irraa nyaatan isaaniif mallattoodha"
        },
        {
            "chapter": 36,
            "verse": 34,
            "text": "Ishee keessatti oyruu muka timirootaafi inabootaa irraa ta’e taasifneerraIshee keessaa burqaalee irraas maddisiifnee jirra"
        },
        {
            "chapter": 36,
            "verse": 35,
            "text": "Fuduraa isaatiifi waan harki isaanii hojjatte irraa akka nyaataniif (kana goone)Sila hin galateeffatanuu"
        },
        {
            "chapter": 36,
            "verse": 36,
            "text": "Inni waan dachiin biqilchitu irraa, lubbuu isaanii irraafi wantoota isaan hin beekne irraa cimdii hunda uume qulqullaa’eera"
        },
        {
            "chapter": 36,
            "verse": 37,
            "text": "Halkanis isaaniif mallattoodhaIsarraa guyyaa baafnaYeroma san isaan dukkana keessatti ta’u"
        },
        {
            "chapter": 36,
            "verse": 38,
            "text": "Aduunis hanga daangaa murtaa’eetti deemtiSun murtee (Rabbii) injifataa, beekaati"
        },
        {
            "chapter": 36,
            "verse": 39,
            "text": "Baatiis hanga inni akka damee meexxiitti deebi’utti buufata isaa goonee jirra"
        },
        {
            "chapter": 36,
            "verse": 40,
            "text": "Aduun baatii dhaqqabuun isheef hin ta’u; halkanis guyyaa hin dursuHunduu sarara keessa deemu"
        },
        {
            "chapter": 36,
            "verse": 41,
            "text": "Nuti sanyii isaanii doonii guutame keessatti fe’uun keenya isaaniif mallattoodha"
        },
        {
            "chapter": 36,
            "verse": 42,
            "text": "Fakkaataa isaa (doonii Nuuh) irraas waan isaan yaabbatan isaaniif gooneerra"
        },
        {
            "chapter": 36,
            "verse": 43,
            "text": "Odoo feenee bishaaniin isaan dhidhimsina turreBirmataan tokkos isaaniif hin jiruIsaan hin baraarfamanus"
        },
        {
            "chapter": 36,
            "verse": 44,
            "text": "Rahmata nurraa ta’eef hanga yeroo (muraasaa) akka qanani’aniif (dhiifne) malee (ni dhidhimsina turre)"
        },
        {
            "chapter": 36,
            "verse": 45,
            "text": "Yeroo “akka rahmanni isiniif godhamuuf waan fuuldura keessaniifi duuba keessan jiru sodaadhaa” isaanin jadhame (irraa gara galu)"
        },
        {
            "chapter": 36,
            "verse": 46,
            "text": "Mallattoolee Rabbii irraa mallattoon tokko isaanitti dhuftee ishee irraa gara galan malee hin hafan"
        },
        {
            "chapter": 36,
            "verse": 47,
            "text": "Yeroo “waan Rabbiin isiniif kenne irraa kennadhaa” isaaniin jadhame, warri kafaran warra amananiin “sila nama Rabbiin odoo fedhee isa nyaachisu nyaachifnaa? Isin jallina ifa ta’e keessa malee hin jirtanu” jedhu"
        },
        {
            "chapter": 36,
            "verse": 48,
            "text": "Ni jedhu: “Yoo warra dhugaa dubbatu taatan waadaan kun yoomi?”"
        },
        {
            "chapter": 36,
            "verse": 49,
            "text": "Iyyansa tokkittii kan haala isaan wal falmaa jiranuun isaan qabdu malee homaa hin eeganu"
        },
        {
            "chapter": 36,
            "verse": 50,
            "text": "Yeroo san dhaamsa (walii dabarsuu) hin danda’an; gara maatii isaaniis hin deebi’anu"
        },
        {
            "chapter": 36,
            "verse": 51,
            "text": "Garriin (xurunbaan) ni afuufama; yoosuu isaan awwaala keessaa gara Gooftaa isaanii bahu"
        },
        {
            "chapter": 36,
            "verse": 52,
            "text": "“Yaa badii keenya! Hirriiba keenya irraa eenyutu nu dammaqse? Kun waan Rahmaan waadaa nuuf gale; ergamtoonnis dhugaa dubbatan” jedhan"
        },
        {
            "chapter": 36,
            "verse": 53,
            "text": "Isheen afuuffii tokko malee waan biraatii mitiYeroo san isaan hundi nu bira fidaman"
        },
        {
            "chapter": 36,
            "verse": 54,
            "text": "“Har’a lubbuun kamillee homaa hin miidhamtuWaan dalagaa turtan malee hin mindeeffamtanu” isaaniin jedhama"
        },
        {
            "chapter": 36,
            "verse": 55,
            "text": "Dhugumatti, warri jannataa har’a dalagaan qabamanii gammachuun guutamu"
        },
        {
            "chapter": 36,
            "verse": 56,
            "text": "Isaaniifi niitiiwwan isaaniis gaaddisa keessa, sireewwan irratti hirkatu"
        },
        {
            "chapter": 36,
            "verse": 57,
            "text": "Isaaniif ishee keessatti fuduraaleetu jiraWanti isaan kadhatan hunduu isaaniif jira"
        },
        {
            "chapter": 36,
            "verse": 58,
            "text": "Salaamtaan Rabbii abbaa rahmataa irraa isaaniin jedhama"
        },
        {
            "chapter": 36,
            "verse": 59,
            "text": "“Isin yaa yakkamtootaa! Har’a (Mu’uminootaan) adda ba’aa” (isaaniin jedhama)"
        },
        {
            "chapter": 36,
            "verse": 60,
            "text": "“Yaa ilmaan Aadam! Sheyxaana hin gabbarinaa; inni isiniif diina ifa ba’aadha” jechuun waadaa gara keessanitti hin dabarsinee"
        },
        {
            "chapter": 36,
            "verse": 61,
            "text": "“Ana gabbaraa; kanatu karaa qajeelaadha” (isiniin hin jennee)"
        },
        {
            "chapter": 36,
            "verse": 62,
            "text": "Dhugumatti (sheyxaanni) isin irraa uumama baay’ee jalliseeraSila isin sammuu hin qabdanuu"
        },
        {
            "chapter": 36,
            "verse": 63,
            "text": "“Isheen kun jahannama ishee waadaa isiniif galamaa turteedha"
        },
        {
            "chapter": 36,
            "verse": 64,
            "text": "Waan kafaraa turtaniif har’a ishee seenaa” (jedhamaani)"
        },
        {
            "chapter": 36,
            "verse": 65,
            "text": "Har’a afaan isaanii ni cufna; harki isaanii Nutti dubbatti; miilli isaaniis waan isaan hojjataa turan ragaa baati"
        },
        {
            "chapter": 36,
            "verse": 66,
            "text": "Odoo feenee ija isaanii haqna turreGama karaatti wal dorgomu; akkamitti argu"
        },
        {
            "chapter": 36,
            "verse": 67,
            "text": "Odoo feenee iddoowwan isaanii irratti gara uumama biraatti isaan jijjiirras turreIsaan duratti deemuus ta’ee duubatti deebi’uu hin danda’anu"
        },
        {
            "chapter": 36,
            "verse": 68,
            "text": "Nama umrii dheeressine uumaa kessatti isa gadi dabsina (cabsina)Sila hin yaadanuu"
        },
        {
            "chapter": 36,
            "verse": 69,
            "text": "Nuti isa (Nabiyyii) walaloo hin barsiifne; isaafis hin maluInni yaadannoofi Qur’aana ifa galaa malee waan biraa miti"
        },
        {
            "chapter": 36,
            "verse": 70,
            "text": "Akka inni nama jiraa ta’e akeekkachiisuufi kaafiroota irratti jechi (adabbii) mirkanaa’uuf (isa buufne)"
        },
        {
            "chapter": 36,
            "verse": 71,
            "text": "Sila waan harki keenya dalagde irraa beyladoota isaaniif uumnee isaan ishee horatoo ta’an hin ilaallee"
        },
        {
            "chapter": 36,
            "verse": 72,
            "text": "Ishee isaaniif laaffifneGariin yaabbii isaaniitiif oolu; garii isaanii immoo ni nyaatu"
        },
        {
            "chapter": 36,
            "verse": 73,
            "text": "Isaaniif ishee keessa faayidaafi dhugaatiiwwantu jiraSila hin galateeffattanuu"
        },
        {
            "chapter": 36,
            "verse": 74,
            "text": "Akka tumsamaniif jecha Rabbiin ala gabbaramtoota godhatan"
        },
        {
            "chapter": 36,
            "verse": 75,
            "text": "Isaan tumsuu hin danda’anIsaan (kaafiroonni) isaaniif (sanamaaf) garee khidmaaf dhufanuudha"
        },
        {
            "chapter": 36,
            "verse": 76,
            "text": "Jechi isaanii si hin yaaddessinNuti waan isaan dhoksaniifi waan isaan ifa godhanis ni beekna"
        },
        {
            "chapter": 36,
            "verse": 77,
            "text": "Sila namni akka Nuti bishaan saalaa irraa isa uumne hin arginee? Yeroo san inni mormaa ifa ba’aa ta’ee argama"
        },
        {
            "chapter": 36,
            "verse": 78,
            "text": "Fakkeenya Nuuf godheeti, uumama isaa dagatee “erga isheen bututtee lafee eenyutu jiraachisa?” jedhe"
        },
        {
            "chapter": 36,
            "verse": 79,
            "text": "“Isa yeroo jalqabaa ishee uumetu jiraachisa” jedhiInni uumama hunda beekaadha"
        },
        {
            "chapter": 36,
            "verse": 80,
            "text": "(Inni) Isa muka magariisa irraa ibidda isiniif godheedhaYeroo san isin isa irraa qabsiifattu"
        },
        {
            "chapter": 36,
            "verse": 81,
            "text": "Sila Inni samiifi dachii uume fakkaataa isaanii uumuu irratti danda’aa mitii? Eeyyeen (danda’aa dha!)Inni akkaan uumaa, beekaadha"
        },
        {
            "chapter": 36,
            "verse": 82,
            "text": "Ajajni Isaa, yoo waan tokko fedhe “tahi” jechuma qofa; yoosuu taha"
        },
        {
            "chapter": 36,
            "verse": 83,
            "text": "Inni mootummaan waan hundaa harka Isaa jiru qulqullaa’e! Garuma Isaatti deebifamtu"
        }
    ]
}
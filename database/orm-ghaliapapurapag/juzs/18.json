{
    "juzs": [
        {
            "chapter": 23,
            "verse": 1,
            "text": "Dhugumatti, mu’uminoonni milkaa’an"
        },
        {
            "chapter": 23,
            "verse": 2,
            "text": "Isaan warra salaata isaanii keessatti khushuu’a qabaniidha"
        },
        {
            "chapter": 23,
            "verse": 3,
            "text": "Isaan warra wanta bu’aa hin qabne irraa garagalaniidha"
        },
        {
            "chapter": 23,
            "verse": 4,
            "text": "Isaan warra zakaas raawwataniidha"
        },
        {
            "chapter": 23,
            "verse": 5,
            "text": "Isaan warra qaama saalaa isaanii tikfatoo ta’aniidha"
        },
        {
            "chapter": 23,
            "verse": 6,
            "text": "Haadha manaa isaanii yookiin waan mirgi isaanii dhuunfatte irratti maleeDhugumatti, isaan komatamoo miti"
        },
        {
            "chapter": 23,
            "verse": 7,
            "text": "Namni sanaan ala (waan biraa) barbaade, isaan sun daangaa dabroodha"
        },
        {
            "chapter": 23,
            "verse": 8,
            "text": "Isaan warra amaanaa isaaniitiifi waadaa isaaniis tikfatoo ta’aniidha"
        },
        {
            "chapter": 23,
            "verse": 9,
            "text": "Isaan warra salaata isaanii irratti tikfataniidha"
        },
        {
            "chapter": 23,
            "verse": 10,
            "text": "Isaan sun isaanuma qofatu dhaaltota (jannataati)"
        },
        {
            "chapter": 23,
            "verse": 11,
            "text": "Isaan ishee keessatti hafoo ta'anii Firdawsiin dhaalu"
        },
        {
            "chapter": 23,
            "verse": 12,
            "text": "Dhugumatti, Nuti ilma namaa qulqulluu (cunfaa) dhoqqee irraa ta'e irraa uumne"
        },
        {
            "chapter": 23,
            "verse": 13,
            "text": "Sana booda coba bishaan saalaa kan iddoo tasgabbaa’aa, mijaa'aa (gadaamessa) keessatti isa taasifne"
        },
        {
            "chapter": 23,
            "verse": 14,
            "text": "Sana booda bishaan saalaa dhiiga ititaa taasifne; ergasii dhiiga ititaa muraa foonii taasifne; ergasii foonittii (sana) lafee taasifne; ergasii lafees foon itti uffifne; sana booda uumama biraa (daa’ima) isa gooneRabbiin irra tolchaa uumtotaa ta’e qulqullaa’e"
        },
        {
            "chapter": 23,
            "verse": 15,
            "text": "Isin sana booda du’oodha"
        },
        {
            "chapter": 23,
            "verse": 16,
            "text": "Sana booda dhugumatti, isin Guyyaa Qiyaamaa ni kaafamtu"
        },
        {
            "chapter": 23,
            "verse": 17,
            "text": "Ammas dhugumatti, Nuti gubbaa keessanitti samii torba uumnee jirraNuti uumuu irraa kan dagannu hin taane"
        },
        {
            "chapter": 23,
            "verse": 18,
            "text": "Samii irraas bishaan (rooba) hanga barbaachisaa ta’een buufnee ergasii dachii keessa isa kuufneDhugumatti, Nuti isa deemsisuu irrattis danda’oodha"
        },
        {
            "chapter": 23,
            "verse": 19,
            "text": "Isa saniin iddoowwan ashaakiltii kan mukkeen timiraafi inabaa kan isaan keessa isiniif fuduraaleen heddu jiraniifi isinis ishee irraa nyaattan isiniif magarsine"
        },
        {
            "chapter": 23,
            "verse": 20,
            "text": "Muka gaara Xuuru siinaa irraa baatu (margitu), kan dhadhaa dibatamu biqilchituufi warra nyaataniifis ittoo taatus (isiniif uumne)"
        },
        {
            "chapter": 23,
            "verse": 21,
            "text": "Dhugumatti, isiniif beyladoota keessa waan xiinxaltantu jiraWaan garaa isaanii keessa jiru irraas (aannan) isin obaafnaAmmas isiniif isaan keessa bu’aalee (biraa) baay’eetu jiraIsaan irraas ni nyaattu"
        },
        {
            "chapter": 23,
            "verse": 22,
            "text": "Isheefi dooniiwwan irrattis baadhatamtu"
        },
        {
            "chapter": 23,
            "verse": 23,
            "text": "Dhugumatti, Nuti Nuuhiin gara ummata isaa erginee jirraInnis ni jedhe: “Yaa ummata kiyya! Allaah gabbaraaIsa malee gabbaramaan biraa isiniif hin jiruSila isin (Allaah) hin sodaattanii?”"
        },
        {
            "chapter": 23,
            "verse": 24,
            "text": "Qondaaltonni ummata isaa irraa kafaran ni jedhan: “Kun namuma akka keessaniiti malee waan biraa hin taaneIsin irra of caalchisuu fedhaRabbiin odoo fedhee silaa maleykota buusa tureWaan kana nuti abbootii keenya durii keessattis hin dhageenye"
        },
        {
            "chapter": 23,
            "verse": 25,
            "text": "Inni nama maraatummaan itti jiru malee waan biraa mitiKanaafuu hanga yeroo murtaa’ee isa eegaa.”"
        },
        {
            "chapter": 23,
            "verse": 26,
            "text": "(Nuuhis) ni jedhe: “Gooftaa kiyya! Waan ana sobsiisaniif isaan irratti na gargaari.”"
        },
        {
            "chapter": 23,
            "verse": 27,
            "text": "Nuti (akkana jechuun): gara isaatti wahyii goone: “Ilaalchaafi ajaja keenyaan doonii hojjadhuYeroo ajajni keenya dhufee, badaa ibiddaa (jalaan bishaan) madde, waan hunda irraa gosoota lama lama (kormaafi dhalaa) ishee (doonii san) keessa seensisiMaatii keetis (seensisi) nama isaan irraa jechi (adabbiin) keenya duraan irratti dabre maleeWaa’ee warra miidhaa hojjatanii keessatti homaa ana hin gaafatinDhugumatti, isaan bishaaniin nyaatamoodha"
        },
        {
            "chapter": 23,
            "verse": 28,
            "text": "Yeroo atiifi namoonni si waliin jiran doonii gubbaa baatan “Faaruun kan Rabbii Isa namoota miidhaa hojjatan irraa nu baraarseeti” jedhi"
        },
        {
            "chapter": 23,
            "verse": 29,
            "text": "Ammas jedhi: “Gooftaa kiyya! Qubsuma barakaa qabu na qubsiisi; Atis irra caalaa qubsiiftotaati.”"
        },
        {
            "chapter": 23,
            "verse": 30,
            "text": "Dhugumatti, (adaba ummata Nuuh) kana keessa mallattooleetu jira; Nuti dhugumatti (ummata Nuuhii) qormaatoo taanee jirra"
        },
        {
            "chapter": 23,
            "verse": 31,
            "text": "Sana boodas, isaan duubaan dhaloota biroo uumne"
        },
        {
            "chapter": 23,
            "verse": 32,
            "text": "Isaan keessatti ergamaa isaan irraa ta’e erginee “Rabbiin gabbaraa; Isa malee Gooftaan biraa isiniif hin jiruSila isin (Allaah) hin sodaattanuu?” (jenne)"
        },
        {
            "chapter": 23,
            "verse": 33,
            "text": "Ummata isaa kanneen kafaran, kan qunnamtii Aakhiraa sobsiisaniifi jireenya addunyaa keessatti Nuti isaan garmalee duroomsine irraa qondaalonni ni jedhan: “Kun namuma akka keessaniiti malee waan biraatii mitiWaan isin nyaattan irraa nyaata; waan isin dhugdan irraas dhuga"
        },
        {
            "chapter": 23,
            "verse": 34,
            "text": "Yoo nama akka keessaniitiif ajajamtan, dhugumatti isin yoos hoonga’oodha"
        },
        {
            "chapter": 23,
            "verse": 35,
            "text": "Sila isin erga duutanii biyyeefi lafee taatanii booda deebitanii (qabrii keessaa) baafamtu (jedhee) isin baallamaa"
        },
        {
            "chapter": 23,
            "verse": 36,
            "text": "Wanti isin ittiin dinniinamtan (qabrii irraa kaafamuun) fagaate! fagaate"
        },
        {
            "chapter": 23,
            "verse": 37,
            "text": "Isheen jireenya keenya addunyaa malee kan biraatii mitiNuti ni duuna; ni jiraannasNuti kaafamoo miti"
        },
        {
            "chapter": 23,
            "verse": 38,
            "text": "Inni namicha Rabbi irratti soba odeessu malee waan biraa mitiNutis isaaf amanoo hin taane.”"
        },
        {
            "chapter": 23,
            "verse": 39,
            "text": "[Inni] “Gooftaa kiyya! Waan na sobsiisaniif na tumsi” jedhe"
        },
        {
            "chapter": 23,
            "verse": 40,
            "text": "(Rabbiinis) “Yeroo muraasa booda, isaan dhugumatti gaabbitoota ta’uuf jiru” jedhe"
        },
        {
            "chapter": 23,
            "verse": 41,
            "text": "Iyyi cimaan dhugaadhaan isaan qabatteYoosuu hoomacha isaan gooneUmmatoota miidhaa hojjattootaaf (rahmata Rabbii irraa) fageenyi haa ta’u"
        },
        {
            "chapter": 23,
            "verse": 42,
            "text": "Ergasii, isaan booda dhaloota biroo uumne"
        },
        {
            "chapter": 23,
            "verse": 43,
            "text": "Ummanni kamillee beellama ishee hin dabartu; boodas hin aantu"
        },
        {
            "chapter": 23,
            "verse": 44,
            "text": "Sana booda ergamtoota keenya walduraa duubaan ergineDhawaatuma ummata tokkotti ergamaan ishee dhufuun isa sobsiisuKanaafuu (badii keessatti) garii isaanii garii hordofsiifneOduu odeeffamu isaan taasifneNamoota hin amanneef fageenyi haa ta’u"
        },
        {
            "chapter": 23,
            "verse": 45,
            "text": "Sana booda Muusaafi obboleessa isaa Haaruuniin raajiiwwan keenyaafi ragaa ifa galaan ergine"
        },
        {
            "chapter": 23,
            "verse": 46,
            "text": "Gara Fir’awniifi qondaaltota isaa (ergine)Isaan garuu ni boonan; namoota ol aanoo of taasisan"
        },
        {
            "chapter": 23,
            "verse": 47,
            "text": "Ni jedhan: “Sila namoota lama kan nu fakkaataniifi ummanni isaanii nuuf gabbartoota ta'an isaaniif amannaa"
        },
        {
            "chapter": 23,
            "verse": 48,
            "text": "Kanaafuu isaan lamaan ni sobsiisanWarra balleeffaman irraas ta’an"
        },
        {
            "chapter": 23,
            "verse": 49,
            "text": "Akka isaan (haqatti) qajeelaniif jecha dhugumatti, Muusaaf kitaaba kenninee jirra"
        },
        {
            "chapter": 23,
            "verse": 50,
            "text": "Ilma Maryamiifi haadha isaatis mallattoo taasifneIsaan lamaanuu gara iddoo ol fuudhamaa; tasgabbiifi burqituu isaan qubsiifnee jirra"
        },
        {
            "chapter": 23,
            "verse": 51,
            "text": "Yaa ergamtoota (kiyya)! Wantoota gaggaarii irraa nyaadhaaDalagaalee gaggaariis hojjadhaaDhugumatti, Ani waan isin hojjattan akkaan beekaadha"
        },
        {
            "chapter": 23,
            "verse": 52,
            "text": "Isheen kun (Rabbii tokkicha gabbaruun) karaa tokko taatee amantii keessaniAnis Gooftaa keessanii ana sodaadhaa"
        },
        {
            "chapter": 23,
            "verse": 53,
            "text": "Amantii isaaniis gidduu isaanitti addaan cicciratanGareen hundinuu waan isaan bira jirutti gammadu"
        },
        {
            "chapter": 23,
            "verse": 54,
            "text": "Hanga yeroo murtaa'eetti jallina isaanii keessatti isaan dhiisi"
        },
        {
            "chapter": 23,
            "verse": 55,
            "text": "Sila sababni Nuti qabeenyaafi ilmaan irraa isaaniif daballu (isaaniif gaarii)se’uu"
        },
        {
            "chapter": 23,
            "verse": 56,
            "text": "Toltuuwwan isaaniif ariifachiifna (se'uu?) Lakkii; (Nuti kanaaf hin goone)Garuu isaan hin hubatan"
        },
        {
            "chapter": 23,
            "verse": 57,
            "text": "Dhugumatti, warri sodaa Gooftaa isaanii irraa naasuun jiraatan"
        },
        {
            "chapter": 23,
            "verse": 58,
            "text": "Warri keeyyattoota Gooftaa isaaniittis amanan"
        },
        {
            "chapter": 23,
            "verse": 59,
            "text": "Warri Gooftaa isaaniittis homaa hin qindeessine"
        },
        {
            "chapter": 23,
            "verse": 60,
            "text": "Ammas warri waan kennan onneen isaanii sodaan guutamteefi dhugumaan (qormaataaf) gara Gooftaa isaanii akka deebi’an amanaa kennan"
        },
        {
            "chapter": 23,
            "verse": 61,
            "text": "Isaan sun hojiiwwan gaggaarii keessatti akkaan ariifatoodha; isaan isheedhaaf dorgomoodha"
        },
        {
            "chapter": 23,
            "verse": 62,
            "text": "Nuti nama tokkos dandeettii isaatiin ala isa hin dirqisiifnuNu bira kitaaba dhugaa dubbatutu jiraIsaanis hin miidhamanu"
        },
        {
            "chapter": 23,
            "verse": 63,
            "text": "Dhugumatti onneen isaanii (Qur’aana) kana irraa haguuggaa keessa jirtiIsaaniif kana malees dalagaalee (gadhee) biraa kan isaan hojjatantu jira"
        },
        {
            "chapter": 23,
            "verse": 64,
            "text": "Yeroma Nuti isaan irraa warra jireenya qananii daangaa dabre keessa jiraachaa turan adabaan qabnu, yeroma san isaan (deeggarsa kadhaaf) sagalee ol fuudhanii iyyu"
        },
        {
            "chapter": 23,
            "verse": 65,
            "text": "Har’a hin iyyinaaDhugumatti, isin Nu irraa tumsa hin argattanu"
        },
        {
            "chapter": 23,
            "verse": 66,
            "text": "Dhugumatti, keeyyattoonni kiyya isin irratti dubbifamaa turaniiti, isin duubatti irraa deebi’aa turtan"
        },
        {
            "chapter": 23,
            "verse": 67,
            "text": "Isaan (Harama makkaatiin) warra boonan taatanii halkanis ka'abaa biratti (Qur'aana) arrabsitu"
        },
        {
            "chapter": 23,
            "verse": 68,
            "text": "Sila jecha (Rabbii) hin xiinxalanuu? Moo waan abbootii isaanii kan jalqabaatti hin dhufintu isaanitti dhufe"
        },
        {
            "chapter": 23,
            "verse": 69,
            "text": "Ergamaa isaanii hin beekinii, isa sobsiisan moo"
        },
        {
            "chapter": 23,
            "verse": 70,
            "text": "“Moo maraatummaatu isatti jira” jedhu? Lakkii; odoo irra baay’een isaanii dhugaa jibbanuu inni dhugaan isaanitti dhufe"
        },
        {
            "chapter": 23,
            "verse": 71,
            "text": "Odoo dhugaan fedha lubbuu isaanii hordofee, silaa samii, dachiifi wantoonni isaan keessa jiranis ni badu turanInumaayyuu; nuti Qur'aana kabajaan isaanii keessa jiru isaaniif kennineeti, isaan kabajaa isaanii irraa garagalu"
        },
        {
            "chapter": 23,
            "verse": 72,
            "text": "Moo gatii akka siif kafalan isaan gaafatta? Gatii Gooftaa keetiitu caalaInnis irra caalaa warra kennaniiti"
        },
        {
            "chapter": 23,
            "verse": 73,
            "text": "Dhugumatti, ati gara karaa qajeelaatti isaan waamta"
        },
        {
            "chapter": 23,
            "verse": 74,
            "text": "Dhugumatti Isaan Aakhiraatti hin amanne karaa (qajeelaa) irraa akkaan jallatoodha"
        },
        {
            "chapter": 23,
            "verse": 75,
            "text": "Odoma rahmata isaaniif goonee, rakkoo isaan irra jirus irraa kaafnee, dhugumatti isaan dhama'anii jallina isaanii keessa jiraatu"
        },
        {
            "chapter": 23,
            "verse": 76,
            "text": "Dhugumatti, Nuti adabaan isaan qabnee jirraIsaan Gooftaa isaaniitiif gadi of hin qabne; Isattis hin watwaanne"
        },
        {
            "chapter": 23,
            "verse": 77,
            "text": "Yeroo balbala adabbii cimaa qabu isaan irratti banne, yeroma san isaan abdii muratoodha"
        },
        {
            "chapter": 23,
            "verse": 78,
            "text": "Innis Isa dhageettii, argaafi onnee isiniif uumeedhaWanti isin galateeffattan xiqqoo qofa"
        },
        {
            "chapter": 23,
            "verse": 79,
            "text": "Innis Isa dachii keessa isin facaaseedhaGara Isaattis walitti qabamtu"
        },
        {
            "chapter": 23,
            "verse": 80,
            "text": "Innis Isa jiraachisuufi ajjeesuudhaJijjiiramni halkaniifi guyyaas kan IsaatiSila hin hubattanii"
        },
        {
            "chapter": 23,
            "verse": 81,
            "text": "Fakkaatuma waan warri duraanii jedhanii jedhan"
        },
        {
            "chapter": 23,
            "verse": 82,
            "text": "Ni jedhan: “Sila erga duunee biyyeefi lafee taane booda, dhugumatti nuti (deebinee) kaafamnaa"
        },
        {
            "chapter": 23,
            "verse": 83,
            "text": "Dhugumatti, nuufi abbootiin keenyas kana dura kana waadaa galamnee jirraKun ogbarruu warra durii malee waan biraatii miti.”"
        },
        {
            "chapter": 23,
            "verse": 84,
            "text": "Jedhi: “Yoo kan beektan taatan dachiiniifi isaan ishee keessa jiran kan eenyuti?”"
        },
        {
            "chapter": 23,
            "verse": 85,
            "text": "“Kan Rabbiiti” jedhu“Sila isin hin gorfamtanuu?\" jedhi"
        },
        {
            "chapter": 23,
            "verse": 86,
            "text": "“Gooftaan samii torbaniifi Gooftaan Arshii guddaa eenyu?” jedhi"
        },
        {
            "chapter": 23,
            "verse": 87,
            "text": "“Kan Rabbiiti” jechuuf jiru“Sila isin Allaah hin sodaattanuu?” jedhiin"
        },
        {
            "chapter": 23,
            "verse": 88,
            "text": "“Inni mootummaan waan hundaa harka Isaa jiru innis kan tiksu; isa irratti kan hin tikfamne, yoo kan bektan taatan eenyu?” jedhiin"
        },
        {
            "chapter": 23,
            "verse": 89,
            "text": "“Kan Allaahti” jedhu“Akkam (dhugaa) irraa garagalfamtu ree?” jedhiin"
        },
        {
            "chapter": 23,
            "verse": 90,
            "text": "Inumaayyu, Nuti dhugaan isaanitti dhufnee jirraDhugumatti, isaanis sobdoota"
        },
        {
            "chapter": 23,
            "verse": 91,
            "text": "Rabbiin ilma hin godhanneIsa waliinis gabbaramaan tokkoyyuu hin jiru(Odoo jiraatanii) silaa gabbaramaan hundi waan uumeen deemaGariin isaanii garii irratti ol ta’u turanRabbiin waan isaan itti fakkeessan (hunda) irraa qulqullaa’e"
        },
        {
            "chapter": 23,
            "verse": 92,
            "text": "Beekaan waan fagoofi dhihoo sun (qulqullaa’e)Waan isaan itti dabalan irraas ol ta’e"
        },
        {
            "chapter": 23,
            "verse": 93,
            "text": "Jedhi: “Gooftaa kiyya! Yoo (adabbii) isaaniif waadaa galame natti agarsiifte"
        },
        {
            "chapter": 23,
            "verse": 94,
            "text": "Gooftaa kiyya! (adaba irraa na baraarsi); ummata miidhaa hojjattoota keessas na hin taasisin.”"
        },
        {
            "chapter": 23,
            "verse": 95,
            "text": "Dhugumatti, Nutis waan isaaniif waadaa galle si argisiisuu irratti danda’oodha"
        },
        {
            "chapter": 23,
            "verse": 96,
            "text": "Hamtuu kamuu ishee irra gaariidhaan deebisiNuti waan isaan jedhan akkaan beekoodha"
        },
        {
            "chapter": 23,
            "verse": 97,
            "text": "Jedhi: “Gooftaa kiyya! Ani hasaasa sheyxaanotaa irraa Sittin maganfadha"
        },
        {
            "chapter": 23,
            "verse": 98,
            "text": "Gooftaa kiyya! Isaan natti dhufuu irraa Sittin maganfadha.”"
        },
        {
            "chapter": 23,
            "verse": 99,
            "text": "Yeroo tokkoon isaaniitti duuti dhufu ni jedha: “Gooftaa kiyya! Na deebisi"
        },
        {
            "chapter": 23,
            "verse": 100,
            "text": "Ani waaniin dhiise keessatti gaarii hojjachuun kajeela.” Lakkii! Isheen kun jecha inni ishee jedhu (qofa)Hanga guyyaa kaafamaatti, isaan duuba cufaatu jira"
        },
        {
            "chapter": 23,
            "verse": 101,
            "text": "Yeroo garriin (xurumbaan) afuufame, guyyaa san firummaan gidduu isaanii hin jiru; walis hin gaafatan"
        },
        {
            "chapter": 23,
            "verse": 102,
            "text": "Namni madaalli (hojii gaarii) isaa ulfaatte, isaan sun warra milkaa’oodha"
        },
        {
            "chapter": 23,
            "verse": 103,
            "text": "Namni madaalli (hojii gaarii) isaa salphattes, isaan sun warra lubbuu isaanii hoongessanJahannam keessas yeroo hunda jiraatu"
        },
        {
            "chapter": 23,
            "verse": 104,
            "text": "Ibiddi fuula isaanii ni gubdiIsaanis achi keessatti fuulaa fokkatoota"
        },
        {
            "chapter": 23,
            "verse": 105,
            "text": "Sila keeyyattoonni kiyya isin irratti dubbifamaa turtee, isinis isaan sobsiisaa hin turree"
        },
        {
            "chapter": 23,
            "verse": 106,
            "text": "Isaanis ni jedhan: “(Yaa) Gooftaa keenya! Gogiinsa keenyatu nu injifate; nus ummata jallatoo taane"
        },
        {
            "chapter": 23,
            "verse": 107,
            "text": "Gooftaa keenya! Ishee irraa nu baasiErgasii yoo itti deebine, dhugumatti nutu miidhaa hojjattoota.”"
        },
        {
            "chapter": 23,
            "verse": 108,
            "text": "(Rabbiinis) \"Salphadhaatii ishee (jahannam) keessa fagaadhaaAnas hin dubbisinaa\" jedha"
        },
        {
            "chapter": 23,
            "verse": 109,
            "text": "Dhugumatti, gareen gabroota kiyya irraa ta’e tokko “Gooftaa keenya! Amannee jirraKanaafuu nuuf araaramii, rahmataas nuuf godhiAti irra caalaa warra rahmata godhaniiti” jedhaa turaniiti"
        },
        {
            "chapter": 23,
            "verse": 110,
            "text": "Isinis hanga yaadannoo (faaruu) kiyya isin dagachiisanitti isaanitti qishnaa (baacaa) turtanIsaanittis kolfaa turtan"
        },
        {
            "chapter": 23,
            "verse": 111,
            "text": "Dhugumatti, Ani har’a waan isaan obsaniif isaan milkaa’oo ta’uudhaan isaaniif galata galche"
        },
        {
            "chapter": 23,
            "verse": 112,
            "text": "(Rabbiin) ni jedhe: “Sila dachii keessa lakkoofsa waggaa hangamii jiraattan?”"
        },
        {
            "chapter": 23,
            "verse": 113,
            "text": "[Isaan] ni jedhan: “Nuti guyyaa tokko yookiin garii guyyaa jiraanneWarra lakkaa’an gaafadhu.”"
        },
        {
            "chapter": 23,
            "verse": 114,
            "text": "(Rabbiin) ni jedha: “Odoo kan beektan taatanii isin (yeroo) xiqqoo malee hin jiraanne"
        },
        {
            "chapter": 23,
            "verse": 115,
            "text": "Sila Nuti taphumaaf isin uumnee yaadduu? Ammas isin gara keenyatti deebifamuu dhabuu yaadduu”"
        },
        {
            "chapter": 23,
            "verse": 116,
            "text": "Rabbiin mootii dhugaa ta’e, ol ta’eIsa malee Gooftaan biraa hin jiruInni Gooftaa Arshii kabajamaati"
        },
        {
            "chapter": 23,
            "verse": 117,
            "text": "Namni Rabbii wajjin odoo ragaa isa irratti hin qabne, gabbaramaa biraa kadhatu (gabbaru), qormaanni isaa Gooftaa isaa bira jiraDhugumatti, warri kaafaran hin milkaa’anu"
        },
        {
            "chapter": 23,
            "verse": 118,
            "text": "“Gooftaa kiyya! Naaf araarami, rahmatas (naaf) godhiAti irra caalaa warra rahmata godhaniiti” jedhi"
        },
        {
            "chapter": 24,
            "verse": 1,
            "text": "(Isheen kun) suuraa Nuti ishee buufnee, dirqama ishee taasifnee, akka gorfamtanuuf jecha ishee keessattis keeyyattoota ifa ta’an buufneedha"
        },
        {
            "chapter": 24,
            "verse": 2,
            "text": "Dubartii (gaa’ilaan dura) sagaagaltuufi dhiira (odoo hin fuudhin) sagaagalus tokko tokkoon isaanii rukuttaa dhibba isaan rukutaaYoo Rabbiifi Guyyaa Aakhiraatti kan amantan taataniif, amantii (adaba yookiin haddii) Rabbii keessatti isaan lamaaniif garaa laafuun isin hin qabatinadabbii isaan lamaaniis gareen mu’uminoota irraa ta’e itti haa hirmaatu"
        },
        {
            "chapter": 24,
            "verse": 3,
            "text": "Dhiirri sagaagalaan sagaagaltuu yookiin dubartii mushrika taate malee hin fuudhuDubartiin sagaagaltuunis dhiira sagaagalaa yookiin dhiira mushrika ta’e malee namni biraa ishee hin fuudhuSun mu’uminoota irratti dhorgamee jira"
        },
        {
            "chapter": 24,
            "verse": 4,
            "text": "Isaan dubartoota kabajaa ofii eegan sagaagalummaan maqaa isaanii xureessanis, ergasii ragaa afur fiduu hin dandeenye, rukuttaa saddeettama isaan rukutaaRagummaa isaaniis gonkumaa irraa hin fuudhinaaIsaan sun isaanumatu finciltoota"
        },
        {
            "chapter": 24,
            "verse": 5,
            "text": "Isaan sana booda tawbatanii, tolchan malee(Isaan sanaaf) dhugumatti, Rabbiin araaramaa, rahmata godhaadha"
        },
        {
            "chapter": 24,
            "verse": 6,
            "text": "Isaan odoo lubbuu isaanii malee ragaan isaaniif hin jirre niitiwwan isaanii sagaagalummaan maqaa xureessanis, kakuun tokkoo isaanii ‘inni dhugaa dubbattoota irraayi’ jechuun yeroo afur Rabbiin kakachuudha"
        },
        {
            "chapter": 24,
            "verse": 7,
            "text": "(Ragaan) shaneessituunis yoo inni namoota sobaan maqaa ishee xureessan irraa ta’e, ‘abaarsi Rabbii isa irra haa jiraatu’ jechuun kakachuudha"
        },
        {
            "chapter": 24,
            "verse": 8,
            "text": "“Inni sobdoota irraayyi” jettee yeroo afur Rabbiin kakachuutu adabbii (addunyaa) ishee irraa deebisa"
        },
        {
            "chapter": 24,
            "verse": 9,
            "text": "(Ragaan) shanessituus ‘yoo inni (dhiirsi ishee) namoota dhugaa jedhan irraa ta’e abaarsi Rabbii ishee irra haa jiraatu’ jechuudha"
        },
        {
            "chapter": 24,
            "verse": 10,
            "text": "Odoo tolli Rabbiitiifi rahmanni Isaa isin irra jiraachuu baatee, (silaa Rabbiin isin adabbii ture)Dhugumatti, Rabbiin akkaan tawbaa qeebalaa, ogeessa"
        },
        {
            "chapter": 24,
            "verse": 11,
            "text": "Dhugumatti, isaan (Aa’ishaa iratti) soba fidan garee isin irraa ta’aniidhaIsa isiniif hamtuu hin se'inaaInumaa inni isiniif caalaadhaNama isaan irraa ta’e hundaafuu, hamtuu irraa wantuma inni carraaqqatetu isaaf jiraIsa isaan irraa (soba) guddaa baadhate immoo adabbii guddaa ta'etu isaaf jira"
        },
        {
            "chapter": 24,
            "verse": 12,
            "text": "Maaliif yeroo isa (soba kana) dhageessan, mu’uminoonni dhiiraas ta’ee kan dubaraa, ofii isaaniitiif toltuu yaadanii “Kun soba ifa bahaadha” jechuu dhaban"
        },
        {
            "chapter": 24,
            "verse": 13,
            "text": "Maaliif isa irratti ragaalee afur fiduu dhiisan? Eega ragootaan hin dhufin, isaan sun Allaah biratti sobdoonni isaanuma"
        },
        {
            "chapter": 24,
            "verse": 14,
            "text": "Odoo tolaafi rahmanni Allaah addunyaa kanaafi Aakhiraa isin irra jiraachuu baatee, silaa waan isin waa’ee isaa odeessitaniif adabbii guddaatu isin tuqa ture"
        },
        {
            "chapter": 24,
            "verse": 15,
            "text": "Yeroo isin arraba keessaniin olola isaa ooftanii, afaan keessaniinis waan sirritti hin beekne jettanii, odoo inni Rabbiin biratti guddaa ta’ee jiruu isin waan laafaa isa seetan san (adabni guddaan isin tuqa ture)"
        },
        {
            "chapter": 24,
            "verse": 16,
            "text": "Sila yeroo isa (soba kana) dhageessan “waa’ee kanaa dubbachuun nuuf hin malu(Yaa Rabbi!) Ati qulqulloofte! Kun soba guddaadha” maaliif hin jenne"
        },
        {
            "chapter": 24,
            "verse": 17,
            "text": "Yoo mu'imintoota taataniif akka isin (gocha) kana fakkaatutti gonkumaa hin deebine Rabbiin isin gorsa"
        },
        {
            "chapter": 24,
            "verse": 18,
            "text": "Allaah’n keeyyattoota Isaa isiniif ibsaRabbiinis beekaa, ogeessa"
        },
        {
            "chapter": 24,
            "verse": 19,
            "text": "Dhugumatti, isaan gochi fokkataan isaan amanan keessatti tamsa’uu jaallatan, isaaniif addunyaafi Aakhiraa keessatti adabbii laalessaa ta’etu (isaaniif) jiraRabbumatu beeka; isin hin beektanu"
        },
        {
            "chapter": 24,
            "verse": 20,
            "text": "Odoo tolaafi rahmanni Allaah isin irra jiraachuu baatee, ammaas odoo Rabbiin mararfataa rahmata godhaa ta’uu baatee, (silaa isin adabbii ture)"
        },
        {
            "chapter": 24,
            "verse": 21,
            "text": "Yaa warra amantan! Tarkaanfiiwwan shayxaanaa hin hordofinaaNamni tarkaanfiilee shayxaanaa hordofe, inni (sheyxaanni) gocha fokkataafi gocha jibbamaa ta’anitti ajajaOdoo tolli Rabbiitiifi rahmanni Isaa isin irra jiraachuu baatee, silaa tokkoon keessanis gonkumaa badii irraa hin qulqullooftanu tureGaruu Rabbiin nama fedhe ni qulqulleessaRabbiin dhaga’aa, beekaadha"
        },
        {
            "chapter": 24,
            "verse": 22,
            "text": "Isin irraa namoonni tolaafi qabeenyaan badhaadhan firoota isaanii, hiyyeeyyiifi namoota karaa Rabbii keessatti godaananiif kennuu diduu irratti hin kakatinDhiifama haa godhanu; namaafis irra haa dabranuSila Rabbiin isiniif araaramuu hin jaallattanuu? Allaahnis araaramaa, rahmata godhaadha"
        },
        {
            "chapter": 24,
            "verse": 23,
            "text": "Dhugumatti, isaan dubartoota tikfamoo, sagaagalummaa irraa dagatoofi mu’uminoota ta’an maqaa xureessan, addunyaafi Aakhiraattis abaaramaniiruIsaaniif adabbii guddaatu jira"
        },
        {
            "chapter": 24,
            "verse": 24,
            "text": "Guyyaa Arrabni isaanii, harki isaaniitiifi miilli isaanii waan isaan dalagaa turan ragaa isaan irratti ba’an (adabamu)"
        },
        {
            "chapter": 24,
            "verse": 25,
            "text": "Guyyaa san Rabbiin mindaa (hojii) isaanii kan dhugaa guutee isaaniif kennaIsaanis Rabbiin dhugaa, ifa baasaa ta’uu ni beeku"
        },
        {
            "chapter": 24,
            "verse": 26,
            "text": "Dubartoonni badoon dhiirota badoofi, dhiironni badoonis dubartoota badoof ta’uDubartoonni gaariin dhiirota gaariifi, dhiironni gaggaariinis dubartoota gaariifiIsaan sun waan isaan jedhan irraa qulqulleeffamoodhaIsaaniif araaramaafi kennaa gaarii ta’etu (Jannatatu) jira"
        },
        {
            "chapter": 24,
            "verse": 27,
            "text": "Yaa warra amantan! Mana keessan hin ta’in hanga hayyamsiifattaniifi abbootii isaanii nagaa gaafattanitti hin seeninaaAkka gorfamtaniif jecha santu isiniif caala"
        },
        {
            "chapter": 24,
            "verse": 28,
            "text": "Yoo ishee keessatti nama tokkos arguu baattan, hanga isiniif hayyamamutti ishee hin seeninaaYoo deebi’aa isiniin jedhames deebi’aaSantu isiniif irra qulqulluudhaRabbiinis waan isin dalagdan hunda beekaadha"
        },
        {
            "chapter": 24,
            "verse": 29,
            "text": "Mana namni keessa hin jiraanne kan ishee keessa meeshaan keessan jiru (hayyama malee) yoo seentan badiin isin irra hin jiruRabbiin waan isin mul’iftaniifi waan isin dhoksitanis ni beeka"
        },
        {
            "chapter": 24,
            "verse": 30,
            "text": "Mu’uminootaan “(ija keessan gadi qabadhaa)” jedhi, ija isaanii gadi qabatu; qaama saalaa isaaniis ni tikfatuSantu isaaniif irra qulqulluudhaDhugumatti, Rabbiin keessa beekaa waan isaan dalaganiiti"
        },
        {
            "chapter": 24,
            "verse": 31,
            "text": "Dubartoota mu’uminootaatiinis “(ija keessan gadi qabadhaa”) jedhi, ija isaanii gadi qabatu; qaama saalaa isaaniis ni tikfatu“Faaya isaaniis isa isaan irraa ofiin mul’ate malee hin mul’isinaa; haguuggaa isaanii qoma isaaniitti haa uffisanu; miidhagina qaama isaanii dhiirsa isaanii, yookiin abbootii isaanii, yookiin abbootii dhiirsa isaanii, yookiin ilmaan isaanii, yookiin ilmaan dhiirsa isaanii, yookiin obboleeyyan isaanii, yookiin ilmaan obboleeyyan isaanii, yookiin ilmaan obboleettiiwwan isaanii, yookiin dubartoota isaanii (mu’uminoota ta’an), yookiin gabroota too’annaa isaanii jala jiran, yookiin tajaajiltoota dhiira irraa ta’an kan fedhii hin qabne ta’aniifi yookiin ijoollee qaama saala dubartootaa irratti hin mul’atinitti (hin beekinitti) malee miidhagina isaanii hin mul’isinMiidhagina isaanii irraa wanti isaan dhoksan akka beekamuuf jecha miila isaaniitiin dachii hin dhiitinYaa mu’uminootaa! Akka milkooftaniif jecha hundi keessanuu gara Rabbiitti tawbaa deebi’aa.” jedhiin"
        },
        {
            "chapter": 24,
            "verse": 32,
            "text": "Isin irraas konfoleysa (dhiiraas ta’ee dubaratii hin fuudhin) fuusisaaGabroota keessan kan dhiiraatiifi dubartootaa irraas ta’an isaan gaggaarii (fuusisaa)Yoo hiyyeeyyii ta’anis Rabbiin tola Isaa irraa isaan duroomsaRabbiin dureessa, beekaadha"
        },
        {
            "chapter": 24,
            "verse": 33,
            "text": "Isaan waan fuudhaaf isaan barbaachisu hin argatin hanga Rabbiin tola Isaa irraa isaan duroomsutti, kabajaa ofii haa eeggatanGabroota too’annaa keessan jala jiran gidduus yoo isaan keessatti toltuu beektan, isaan barreeffama (beellamaan bilisoomuu) barbaadaniif, barreessaaQabeenya Rabbii kan Inni isiniif kenne irraas isaaniif kennaaShamarran gabrootaa keessan yoo isaan kabajaa ofii eeguu fedhan isin bu’aa jireenya addunyaatiif jecha, sagaagalummaa irratti isaan hin dirqinaaNamni isaan dirqe, dhugumatti Rabbiin erga isaan dirquutii (isaanif) araaramaa, rahmata godhaadha"
        },
        {
            "chapter": 24,
            "verse": 34,
            "text": "Dhugumatti, Nuti keeyyattoota ifa ta’aniifi fakkeenya warra isin dura dabranii irraas, akka warra Rabbiin sodaataniifis gorsa ta’aniif jecha gara keessanitti buufnee jirra"
        },
        {
            "chapter": 24,
            "verse": 35,
            "text": "Rabbiin ifaa samiifi dachiitiFakkeenyi ifa Isaa akka foddaa ibsaan ishee keessa jiruutiIbsaan sun immoo birillee keessa jiraBirillichis akka urjii calaqqisaa muka barakeeffamtuu, zeytuunaa irraa taate, kan kallattii bahaas ta’ee, dhihattiis hin ta’in, kan zeytiin ishee odoo ibiddi isa tuquu baattellee ifuutti dhihaatu kan fakkaattuudha(Kana jechuun) ifaa ifaa irraati ta’ee dha! Rabbiin nama fedhe gara ifaa Isaatti qajeelchaAmmas Rabbiin namootaaf fakkeenyota taasisaRabbiin waan hunda beekaadha"
        },
        {
            "chapter": 24,
            "verse": 36,
            "text": "Manneen (masjiidoota) kabajamuufi maqaan Allaah ishee keessatti dubbatamuutti (faarfamuutti) Rabbiin ajaje keessatti, ishee keessatti ganamaafi galgalas Isa qulqulleessu"
        },
        {
            "chapter": 24,
            "verse": 37,
            "text": "Dhiironni daldalas ta’ee gurgurtaan yaadannoo Rabbii irraa, salaata dhaabuufi zakaa kennuu irraa isaan hin dagnetu guyyaa isa keessa onneefi ijji gara gaggaltu kan sodaatan ta’anii (ishee keessatti Rabbiin qulqulleessu)"
        },
        {
            "chapter": 24,
            "verse": 38,
            "text": "Akka Rabbiin irra gaarii waan isaan dalaganii isaaniif galata galchee, tola Isaa irraas isaaniif dabaluuf (Isa sodaatu)Rabbiin nama fedhe herrega malee soora"
        },
        {
            "chapter": 24,
            "verse": 39,
            "text": "Warri kafaran dalagaaleen isaanii akka siribii dirree keessa jirtuu, kan dheebotaan bishaan isa se’uutiYeroo isa bira ga’e homaa ta’uu isaa dhabe; Allaah of biratti argee (Rabbiin) galata isaa guutee isaaf galcheetiRabbiin saffisaa herregaati"
        },
        {
            "chapter": 24,
            "verse": 40,
            "text": "Yookiin akka dukkana galaana gadi fagoo ta’e keessa jiru, kan danbaliin gubbaa isaa danbaliin (biraa) jiru kan isa gubbaa duumessi jiru haguuguuti(Isheen kun) dukkana gariin ishee garii gubbaa jirtuudha; yeroo harka isaa baase argutti hin dhihaatuNamni Allaahn ifaa isaaf hin taasisin, ifaan homaatuu isaaf hin jiru"
        },
        {
            "chapter": 24,
            "verse": 41,
            "text": "Sila dhugumatti Allaah wanti samiifi dachii keessa jiraniifi allaattiinis koola (qoochoo) isaanii diriirsanii akka Isa qulqulleessan (faarsan) hin arginee? Hunduu dhugumatti, Isaaf sagaduufi Isa qulqulleessuus beekaniiruRabbiin waan isaan dalagan beekaadha"
        },
        {
            "chapter": 24,
            "verse": 42,
            "text": "Mootummaan samiifi dachii kan AllaahtiDeebiinis garuma Allaahti"
        },
        {
            "chapter": 24,
            "verse": 43,
            "text": "Sila Allaahn duumessa oofee, ergasii gidduu isaa walitti qabee, ergasii tuulamaa isa taasisuu hin arginee? Sana booda bokkaa gidduu isaatii kan ba’u argitaAkkasumas samii irraa gaara ishee keessatti ta’e kan cabbii irraa ta’e irraa (cabbii) buuseeti, nama fedheen tuqee, nama fedhe irraas isa deebisaIfti hangaasuu isaa ija balleessutti dhihaata"
        },
        {
            "chapter": 24,
            "verse": 44,
            "text": "Rabbiin halkaniifi guyyaa gara gaggalchaDhugumatti, kana keessa namoota hubannoo qabaniif gorsatu jira"
        },
        {
            "chapter": 24,
            "verse": 45,
            "text": "Allaahn wantoota lubbuu qaban hunda bishaan irraa uumeIsaan irraa warra garaa isaaniitiin deeman (looyan)tu jiraIsaan irraas warra miila lamaan deemantu jiraIsaan irraas warra (miila) afuriin deemantu jiraRabbiinis waan fedhe uumaDhugumatti, Rabbiin waan hunda irratti danda’aadha"
        },
        {
            "chapter": 24,
            "verse": 46,
            "text": "Nuti dhugumatti keeyyattoota ifa ta’an buufnee jirraRabbiinis nama fedhe gara karaa sirrii qajeelcha"
        },
        {
            "chapter": 24,
            "verse": 47,
            "text": "(Munaafiqoonni) “Allaahfi ergamaatti amanne; ajajamnes” jedhaniiti, ergasii gareen isaan irraa ta’e sana booda garagalaIsaan sun, mu’uminoota miti"
        },
        {
            "chapter": 24,
            "verse": 48,
            "text": "Yeroo akka gidduu isaaniitti murteessuuf gara Allaahfi ergamaa Isaatti waamamanis, gareen isaan irraa ta’e yoosuu garagaloodha"
        },
        {
            "chapter": 24,
            "verse": 49,
            "text": "Yoo dhugaan isaaniif jiraate immoo ariifatoo ta’anii gara isaa (ergamaa) dhufu"
        },
        {
            "chapter": 24,
            "verse": 50,
            "text": "Sila onnee isaanii keessa dhukkubni jiramoo, Rabbiifi ergamaa Isaatu dabaan (haqa malee) isaan irratti murteessaa sodaatu? Lakkii; isaan isaanumatu miidha raawwattoota"
        },
        {
            "chapter": 24,
            "verse": 51,
            "text": "Jechi Mu’uminootaa yeroo akka gidduu isaaniitti murteessuuf gara Rabbiifi ergamaa isaatti waamaman “dhageenye; ajajamnes” jechuu qofaIsaan sun milkaa’oon isaanuma"
        },
        {
            "chapter": 24,
            "verse": 52,
            "text": "Namni Allaahfi ergamaa Isaa tole jedhee, Allaaha sodaatee, Isas sodaate, isaan sun isaanumatu milkaa’oodha"
        },
        {
            "chapter": 24,
            "verse": 53,
            "text": "Yoo (duulaaf) bahuutti isaan ajajje, dhugumatti, akka ba’an kakuu isaanii cimaa Rabbiin kakatu“Hin kakatinaa, ajajamuu beekamaatu (isiniif caalaa dha)” jedhiinDhugumatti, Rabbiin waan isin dalagdan keessa beekaadha"
        },
        {
            "chapter": 24,
            "verse": 54,
            "text": "Jedhi: “Rabbiif ajajamaa; akkasuma ergamaafis ajajamaaYoo duubatti deebitan, kan isa irra jiru dirqama isa irra kaa’ame qofaIsin irras waanuma baachifamtan qofatu jiraYoo isaaf ajajamtan ni qajeeltuErgamaa irra kan jiru (itti kenname) ifaan ifatti geessuu qofa"
        },
        {
            "chapter": 24,
            "verse": 55,
            "text": "Rabbiin isin irraa warra amananii, gaggaarii hojjatan akkuma warra isaan duraa (dachii irratti) bakka buusee ture, dachii irratti bakka isaan buusuuf jira‘Amantii isaaniif jaalate isaaniif mijeessee, erga sodaa isaaniitii nagayatti isaaniif jijjiiraa’ waadaa galeeraOdoo humaa natti hin qindeessin Ana qofa gabbaru (waadaa gale)Sana booda warri kafare, isaanumatu finciltoota"
        },
        {
            "chapter": 24,
            "verse": 56,
            "text": "Akka rahmanni isiniif godhamuuf jecha, salaata (sirnaan) sagadaa; zakaas kennaa; ergamaafis ajajamaa"
        },
        {
            "chapter": 24,
            "verse": 57,
            "text": "Isaan kafaran dachii keessatti waan miliqan hin se’inTeessoon isaaniis ibidda ta’aDeebichi waa fokkate"
        },
        {
            "chapter": 24,
            "verse": 58,
            "text": "Yaa warra amantan! Isaan (gabroonni) mirgi keessan dhuunfatteefi isin irraa isaan umrii saalfii (gaa’ilaa) hin ga’in yeroo sadi hayyama isin haa gaafatanu: salaata fajrii dura, yeroo walakkaa guyyaa ho’aaf uffata keessan baafattaniifi salaata ishaa’ii boodaYeroo sadi kan isin qullaa baataniidhaIsaan kanaan ala gariin keessan garii irra yoo naanna’an, isin irras ta’ee isaan irra diliin hin jiraatuAkka kanatti Rabbiin keeyyattoota (Isaa) isiniif addeessaAllaahn beekaa, ogeessa"
        },
        {
            "chapter": 24,
            "verse": 59,
            "text": "Ijoolleen isin irraa ta’an yeroo umrii gaa’ilaa ga’an, akkuma warri isaaniin duraa hayyamsiifataa turanitti haa hayyamsiifatanuAkka kanatti Rabbiin keeyyattoota Isaa isiniif ibsaRabbiin beekaa, ogeessa"
        },
        {
            "chapter": 24,
            "verse": 60,
            "text": "Dubartoonni manguddooman kan heeruma hin kajeelle odoo miidhagina isaanii hin saaxilin uffata isaanii (kan gubbaa) lafa kaa’uu keessatti badiin isaan irra hin jiruGaruu tikfamuutu isaaniif irra caalaAllaahn dhaga’aa, beekaadha"
        },
        {
            "chapter": 24,
            "verse": 61,
            "text": "(Namaa wajjin nyaachuu keessatti) Jaamaa irra rakkinni hin jiruNaafa (hokkolaa) irrattis rakkinni hin jiruDhukkubsataa irraas rakkinni hin jiruIsin irrattiis mana keessan irraa, yookiin manneen abbootii keessanii irraa, yookiin manneen haadholii keessanii irraa, yookiin manneen obboleeyyan keessan dhiiraa irraa, yookiin manneen obboleettiwwan keessanii irraa, yookiin manneen wasiila (abbeeraawwan) keessanii irraa, yookiin manneen adaadota keessanii irraas, yookiin manneen eessumman keessanii irraas yookiin manneen haboowwan (aaddee) keessanii irraa, yookiin waan furtuun isaa harka keessan jiru irraa, yookiin (mana) hiriyyaa keessanii irraa nyaachuu keessatti rakkinni isin irra hin jiruWalii wajjinis ta’ee adda addaan nyaachuu keessatti badiin isin irra hin jiraatuYeroo manneen seentan of irratti nagaa buusaaKabajaa Rabbi biraa taate, barakeeffamtuu, qulqulluu taate (of irratti buusaa)Akka kanatti akka xiinxaltaniif Rabbiin keeyyattoota (Isaa) isiniif ibsa"
        },
        {
            "chapter": 24,
            "verse": 62,
            "text": "Mu’uminoonni dhugaa, isaan Rabbiifi ergamaa Isaatti amananii, yeroo isaa wajjin dhimma walitti qabaa ta’e irratti ta’an, hanga isa hayyamsiifatanitti achii hin deemneedhaDhugumatti, isaan si hayyamsiifatan, isaan sun warra Rabbiifi ergamaa Isaatti amananiidhaKanaafuu yeroo garii dhimma isaanitiif si hayyamsiifatan, isaan irraa nama feetef hayyami; Rabbi irraas araarama isaaniif kadhuDhugumatti, Rabbiin araaramaa, rahmata godhaadha"
        },
        {
            "chapter": 24,
            "verse": 63,
            "text": "Waamicha ergamaa (Rabbii) gidduu keessanitti akka gariin keessan garii waamu hin taasisinaaDhugumatti, Rabbiin isaan isin irraa dhokatanii luqqa’an (ba’an) ni beekaKanaafuu isaan ajaja isaa (nabiyyii) faallessan rakkoon wahii isaan tuquu, yookiin adabbiin laalessaan isaan tuquu of irraa haa eeganu"
        },
        {
            "chapter": 24,
            "verse": 64,
            "text": "Dhagayaa! Dhugumatti, wanti samiifi dachii keessa jiran kan RabbiitiDhugumatti, Inni waan isin irra jirtan ni beekaGuyyaa gara Isaa deebi’anis waan isaan dalagan itti odeessaRabbiin waan hunda beekaadha"
        },
        {
            "chapter": 25,
            "verse": 1,
            "text": "Inni furqaaniin (Qur’aana) akka aalama hundaaf dinniinaa (sodaachisaa) ta’uuf jecha gabricha Isaa irratti buuse toltuun isaa baay’atte"
        },
        {
            "chapter": 25,
            "verse": 2,
            "text": "[Inni] Isa mootummaan samiifi dachii Isaaf ta’e; ilmas kan hin godhatin; kan mootummaa [isaa] keessattis hiriyaan Isaaf hin jirreefi waan hundaa uumee akka isaaniin maluun sirreesse"
        },
        {
            "chapter": 25,
            "verse": 3,
            "text": "Isaa gaditti gooftolee homaa hin uumne kan isaanuu uumamanu, kan of irraa miidhaa deebisuu ta’ee bu’aa fiduu hin dandeenye, ajjeesuu, jiraachisuufi du’a irraa kaasuus hin dandeenye [gabbaramoo] godhatan"
        },
        {
            "chapter": 25,
            "verse": 4,
            "text": "Warri kafaran “kun soba inni (Muhammad) of irraa uumeefi namoonni biraa irratti isa gargaaran malee waan biraatii miti” jedhanDhugumatti isaan miidhaafi cubbuu rawwatanii jiru"
        },
        {
            "chapter": 25,
            "verse": 5,
            "text": "“(Kun) hogbarruu warra durii ishee barreessisee isheenis ganamaafi galgala isa irratti dubbifamtuudha” jedhan"
        },
        {
            "chapter": 25,
            "verse": 6,
            "text": "”Isa samiifi dachii keessatti iccitii [hunda] beekutu isa buuse” jedhiDhugumatti, Inni akkaan araaramaa, akkaan rahmata godhaa ta’eera"
        },
        {
            "chapter": 25,
            "verse": 7,
            "text": "Isaanis “kan nyaata nyaatuufi magaalota keessa adeemu kun ergamaa akkamiiti? Sila maaliif maleykaan gara isaa buufamanii isaa wajjin dinniinaa hin taane” jedhan"
        },
        {
            "chapter": 25,
            "verse": 8,
            "text": "”Yookiin immoo maaliif qabeenyi guddaan wahii gara isaatti hin darbamne? Yookiin ashaakiltii ishee irraa nyaatu maaliif isaaf hin taane?” (jedhu)Miidhaa hojjatoonnis “isin nama falfalli itti hojjatame malee [nama fayyaa] hordafaa hin jirtan” jedhan"
        },
        {
            "chapter": 25,
            "verse": 9,
            "text": "Akka isaan fakkeenya siif godhanii jallatanii karaa sirrii [argachuu] hin dandeenye ilaali (xiinxali)"
        },
        {
            "chapter": 25,
            "verse": 10,
            "text": "Inni (Rabbiin) yoo fedhe waan san irra caalu, Jannata jala ishee laggeen yaatu siif godhee gamoowwanis siif godhu toltuun isaa baay’ate"
        },
        {
            "chapter": 25,
            "verse": 11,
            "text": "Dhugumatti isaan Qiyaamaa ni sobsiisanNama Qiyaamaa sobsiiseefis ibidda boba’aa qopheessinee jirra"
        },
        {
            "chapter": 25,
            "verse": 12,
            "text": "Yeroo iddoo fagoo irraa isaan argite dallansuufi halaaka (iyya akka harree) isheef ni dhagahu"
        },
        {
            "chapter": 25,
            "verse": 13,
            "text": "Yeroo takaalamanii (harki isaanii morma isaaniitti hidhamee) ishee irraa iddoo dhiphootti darbamanis achitti badii waammatan"
        },
        {
            "chapter": 25,
            "verse": 14,
            "text": "“Har’a badii tokko qofa hin waaminaatii badii hedduu waamaa” [hin argattanu isaaniin jedhama]"
        },
        {
            "chapter": 25,
            "verse": 15,
            "text": "”Sila kanatu caalamoo Jannata yeroo hundaa ishee warri Rabbiin sodaatan baallamamantu caala?” jedhiinIsheen isaaniif mindaafi itti gala taateetti"
        },
        {
            "chapter": 25,
            "verse": 16,
            "text": "Kan keessatti hafan ta’anii ishee keessatti wanta fedhan hundatu isaaniif jira; [Kunis] gooftaa kee irratti waadaa kadhatamaa (kan mu’uminoonni duraan Rabbiin kadhatan) ta’eera"
        },
        {
            "chapter": 25,
            "verse": 17,
            "text": "Guyyaa Rabbiin isaaniifi wantoota isaan Rabbii gaditti gabbaran walitti qabee “sila gabroota kiyya kanneen isintu jallisemoo isaanumatu karaa bade?” jedhu san [yaadadhu]"
        },
        {
            "chapter": 25,
            "verse": 18,
            "text": "[Isaanis] “[yaa Rabbi!] Ati qulqulloofte! Sii gaditti gargaartota (jaalalleewwan) godhachuun kan nuuf malu hin taane; Garuu hanga gorsa [kee] dagatanii ummata bade ta’anitti Ati isaaniifi abbootii isaaniis qanansiifte” jedhan"
        },
        {
            "chapter": 25,
            "verse": 19,
            "text": "Dhugumatti, waan isin jettan keessatti isin sobsiisaniiruKanaafuu [adabbii Rabbii] deebisuus ta’ee [warra adabbiin tuquuf] tumsuu hin dandeessanNama isin irraa miidhaa hojjates adabbii guddaa isa dhandhamsiifna"
        },
        {
            "chapter": 25,
            "verse": 20,
            "text": "Siin durattis ergamoota irraa kan nyaata nyaataniifi magaalota keessa deeman taasifnee malee hin ergine; garii keessan gariidhaaf mokkoroo taasifne; ni obsituu? Gooftaan kee [waan hunda] argaadha"
        }
    ]
}
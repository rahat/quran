{
    "rukus": [
        {
            "chapter": 2,
            "verse": 122,
            "text": "Yaa ilmaan Israa’iil! Ni’imaa kiyya kan Ani isin irratti oole san yaadadhaa; Ani Aalama hunda irra isin caalchisuu kiyyaas [yaadadhaa]"
        },
        {
            "chapter": 2,
            "verse": 123,
            "text": "Guyyaa lubbuun tokko lubbuu biraa hin fayyanne, kan gumaanis ishee irraa hin fuudhamne, araarri homaatuu ishee hin fayyanneefi isaanis tumsa hin arganne sodaadhaa"
        },
        {
            "chapter": 2,
            "verse": 124,
            "text": "Yeroo Ibraahiimiin Gooftaan isaa jechootaan isa mokkoree (Ibraahiimis) isa guute [yaadadhaa](Rabbiinis) \"Dhugu-matti, Ani namootaaf imaama (dursaan) si taasisa\" jedhe(Ibraahiim) ni jedhe:\"Sanyii kiyya irraas (taasisi).\" (Rabbiinis) ni jedhe: \"Waadaan (nabiyyummaan) kiyya warra miidhaa hojjatan hin argatu"
        },
        {
            "chapter": 2,
            "verse": 125,
            "text": "Yeroo Manicha (Ka’abaa) namootaaf iddoo deddeebiifi iddoo nagaa taasifnes [yaadadhaa]Maqaama Ibraahiim irraas iddoo salaataa taasifadhaa(Nutis) Ibraahiimiifi Ismaa’iiliin mana Kiyya warra isa irra naanna’aniif, warra keessa taa’aniifi warra (isa keessatti) rukuu’aafi sujuuda godhaniif qulqulleessuu isaan ajajnee jirra"
        },
        {
            "chapter": 2,
            "verse": 126,
            "text": "Yeroo Ibraahiim \"Gooftaa kiyya! Magaalaa kana (Makkaan) iddoo tasgabbii taasisiWarra (jiraattota) isaas, namoota isaan irraa Rabbiifi guyyaa Aakhiraatti amaneef fuduraalee irraa soorata isaaniif kenni\" jedhe [yaadadhaa](Rabbiinis) \"Nama kafares (niin nyaachisa); Ani xiqqoon isa qanansiisee ergasii gara adabbii ibiddaattin isa geessaIddoo deebii kan akkaan fokkateedha!\" jedhe"
        },
        {
            "chapter": 2,
            "verse": 127,
            "text": "Yeroo Ibraahiimiifi Ismaa’iil \"Yaa Rabbi Ati dhagahaa beekaa dhaa! nurraa qeebali\" jedhaa; bu’uura manaa (Ka’abaa) ol fuudhan (ummataaf himi)"
        },
        {
            "chapter": 2,
            "verse": 128,
            "text": "Gooftaa keenya! Nu lamaanuu Siif ajajamtoota nu taasisi; sanyii keenya irraas ummata Siif ajajamtoota (taasisi)‘Manaasika’ keenyas (sirnoota hajjiifi umraah irratti raawwachuu qabnus) nutti agarsiisiTawbaa keenyas nurraa qeebaliDhugumatti, Ati Situ akkaan tawbaa qeebalaa, akkaan rahmata godhaadha"
        },
        {
            "chapter": 2,
            "verse": 129,
            "text": "Gooftaa keenya! Ergamaa isaan irraa ta’e kan keeyyattoota kee isaan irratti qara’u, kan kitaabaafi ogummaa isaan barsiisee isaanis qulqulleessu isaan keessatti ergiDhugumatti, Ati Situ akkaan injifataa, ogeessa"
        }
    ]
}
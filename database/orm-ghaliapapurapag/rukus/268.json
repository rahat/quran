{
    "rukus": [
        {
            "chapter": 19,
            "verse": 66,
            "text": "Namni “Sila ani ergan du’ee lubbuun jiraadhee (qabrii) baafamaa?” jedha"
        },
        {
            "chapter": 19,
            "verse": 67,
            "text": "Sila namni akka Nuti kanaan dura dhabama irraa isa uumne hin yaadatuu"
        },
        {
            "chapter": 19,
            "verse": 68,
            "text": "Gooftaa keetiin kakannee! Dhugumatti, isaaniifi sheyxaanota walitti qabneeti, ergasii moggaa jahannamitti jilbeenfatoo taasifnee isaan fidna"
        },
        {
            "chapter": 19,
            "verse": 69,
            "text": "Sana booda garee hunda irraa isaan Rahmaan irratti jallinatti irra cimoo ta’an ni baafna"
        },
        {
            "chapter": 19,
            "verse": 70,
            "text": "Ergasii, dhugumatti, Nuti (isaan irraa) warra ishee (Ibidda) seenuu qaban akkaan beekna"
        },
        {
            "chapter": 19,
            "verse": 71,
            "text": "Isin irraa eenyulleen ishee seenu malee hin hafuDirqama Rabbii keetiin murteeffameedha"
        },
        {
            "chapter": 19,
            "verse": 72,
            "text": "Sana booda warra Rabbiin sodaatan nagaa baafna; warra miidhaa hojjatan immoo ishee keessatti jilbiiffatoo taasifnee (isaan) dhiifna"
        },
        {
            "chapter": 19,
            "verse": 73,
            "text": "Yeroo keeyyattoonni keenya ifa ta’anii isaan irratti dubbifamanis, kaafiroonni mu’uminootaan “Garee lamaan keessaa isa kamtu caalmaa sadarkaatiifi miidhagina iddoo waltajjii qaba?” jedhu"
        },
        {
            "chapter": 19,
            "verse": 74,
            "text": "Isaaniin duras dhaloota heddu kan meeshaa mana keessaatiifi argaa ijaattis isaan caalaa babbareedoo ta’anis balleessinee jirra"
        },
        {
            "chapter": 19,
            "verse": 75,
            "text": "Jedhi (Yaa Muhammad!-SAW): “Nama jallina keessa jiru Rahmaan (jallina inni filate) akkaan isaaf haa dabalu; yeroo waan waadaa isaaniif galame, adabbii yookiin Qiyaamaa argan, nama iddoon isaa irra badaafi raayyaa waraanaatti irra dadhabaa ta’e fuulduratti ni beeku"
        },
        {
            "chapter": 19,
            "verse": 76,
            "text": "Rabbiinis warra qajeelaniif qajeeluma dabalaHojiiwwan gaggaarii yeroo dheeraaf turantu Rabbii kee biratti mindaa ta’uun caalaadha; deebiidhaanis isatu (irra) caalaadha"
        },
        {
            "chapter": 19,
            "verse": 77,
            "text": "Sila isa keeyyattoota keenyatti kafaree “Ani dhugumatti, qabeenyaafi ilmaan kennamuufin jira” jedhe naaf himi"
        },
        {
            "chapter": 19,
            "verse": 78,
            "text": "Sila (iccitii) fagoo irratti mul’atemoo Rahmaan biratti waadaa wahii godhate"
        },
        {
            "chapter": 19,
            "verse": 79,
            "text": "Lakki; (kun hin ta’u) Nuti waan inni jedhus ni galmeessina; adabbii irraas dabaltii (isaaf malu) isaaf daballa"
        },
        {
            "chapter": 19,
            "verse": 80,
            "text": "Waan inni (qaba) jedhu (hunda) irraa dhaalla; innis kophaa isaa Nutti dhufa"
        },
        {
            "chapter": 19,
            "verse": 81,
            "text": "Akka humnaafi kabajaa isaaniif ta’aniif jecha Rabbiin alatti gabbaramoo godhatan"
        },
        {
            "chapter": 19,
            "verse": 82,
            "text": "Lakkisaa; (kun waan ta’uu miti) isaan fuulduratti gabbaruu isaanii ni mormu; isaan irrattis faallaa ta’anii dhiaatu"
        }
    ]
}
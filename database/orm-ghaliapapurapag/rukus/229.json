{
    "rukus": [
        {
            "chapter": 16,
            "verse": 41,
            "text": "Isaan erga miidhamanii booda (karaa) Rabbii keessatti godaanan, dhugumatti addunyaa keessatti (qubannaa) gaarii ta’e isaan qubsiifnaOdoo kan beekan ta’anii mindaa Aakhiraatu irra guddaadha"
        },
        {
            "chapter": 16,
            "verse": 42,
            "text": "(Isaan) warra obsanii, Gooftaa isaanii (qofa) irratti hirkataniidha"
        },
        {
            "chapter": 16,
            "verse": 43,
            "text": "Nuti si dura dhiirota wahyii gara isaaniitti goone malee (waan biraa) hin ergineYoo kan hin beekne taatan, abbootii beekumsaa gaafadhaa"
        },
        {
            "chapter": 16,
            "verse": 44,
            "text": "Mallattoolee ifa ta’aniifi kitaabotaan (isaan ergine)Akka namootaaf waan gara isaaniitti buufame ibsituufi isaanis xiinxalaniif Qur’aana gara keetti buufne"
        },
        {
            "chapter": 16,
            "verse": 45,
            "text": "Sila isaan tooftaa badaa baasan ‘Rabbiin dachii isaaniin gadi kutuu yookiin iddoo isaan hin beekne irraa adabbiin isaanitti dhufuu’ hin sodaatanuu"
        },
        {
            "chapter": 16,
            "verse": 46,
            "text": "Yookiin deddeebi’uu isaanii keessatti (Rabbiin) isaan qabuu (hin sodaatanuu)? Isaanis dadhabsiisoo hin taane"
        },
        {
            "chapter": 16,
            "verse": 47,
            "text": "Yookiin sodaa (isaanii) irratti (Rabbiin) isaan qabuu (hin sodaatanuu)? Dhugumatti Gooftaan keessan mararfataa, rahmata godhaadha"
        },
        {
            "chapter": 16,
            "verse": 48,
            "text": "Sila wantoota irraa gara waan Rabbiin uumee, kan gaaddisni isaanii xiqqaatoo ta’anii Rabbiif sujuuduudhaan gara mirgaafi bitaatti daban hin ilaalanii"
        },
        {
            "chapter": 16,
            "verse": 49,
            "text": "Lubbu qabeeyyii irraa Wanti samii keessa jiraniifi Wanti dachii keessa jiran, maleeykonnis Rabbiif sujuuda godhuIsaanis hin boonanu"
        },
        {
            "chapter": 16,
            "verse": 50,
            "text": "Gubbaa isaanii irratti Gooftaa isaanii sodaatu; waan itti ajajamaniis ni dalagu"
        }
    ]
}
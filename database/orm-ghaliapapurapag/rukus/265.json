{
    "rukus": [
        {
            "chapter": 19,
            "verse": 16,
            "text": "Kitaabicha (Qur’aana) keessatti Maryamiinis yeroo maatii ishee irraa iddoo gara bahaatti achi baate dubbadhu"
        },
        {
            "chapter": 19,
            "verse": 17,
            "text": "Isaan irraa haguuggaa godhattee, ergamaa keenya (Jibriiliin) gara isiitti eregineInnis namuma (uumaan isaa) guutuu isiitti fakkaate"
        },
        {
            "chapter": 19,
            "verse": 18,
            "text": "Ni jette: “Yoo kan (Rabbiin) sodaattu taateef dhugumatti, ani Rahmaaniinin si irraa tikfama.”"
        },
        {
            "chapter": 19,
            "verse": 19,
            "text": "(Jibriilis): “Ani ergamaa Rabbii keetiiti; akkan ilma qulqulluu siif kennuuf (Rabbiin na erge)” jedheen"
        },
        {
            "chapter": 19,
            "verse": 20,
            "text": "Ni jette: “Odoo namni tokko ana hin tuqin; sagaagaltuus odoon hin ta’in akkamitti ilmi naaf ta’uu danda’a?”"
        },
        {
            "chapter": 19,
            "verse": 21,
            "text": "Innis ni jedhe: “Dhimmichi akkuma kanaGooftaan keetis ‘kuni natti laafaadha; Namootaafis raajiifi rahmata Nu irraa ta’es akka isa taasifnuufi” jedhe(Kun) dhimma dura murtaa’e ta’eera"
        },
        {
            "chapter": 19,
            "verse": 22,
            "text": "Yoosuu isa ulfoofte; kophaa ishee gara bakka fagoo isaan deemte"
        },
        {
            "chapter": 19,
            "verse": 23,
            "text": "Ciniinsuun gara gufuu timiraa ishee maqseNi jette: “Yaa badii kiyya! Odoo kana dura du’ee, wan dagatamaa ta’ee maal qaba!”"
        },
        {
            "chapter": 19,
            "verse": 24,
            "text": "“Hin gaddin; dhugumatti, Gooftaan kee jala keetti laga xiqqoo taasiseera” jechuun ishee jalaa isheetti lallabe"
        },
        {
            "chapter": 19,
            "verse": 25,
            "text": "“Gufuu timiraa gara keetti hurgufi; asheeta timira bilchaataa ta’e sirratti harcaafti"
        },
        {
            "chapter": 19,
            "verse": 26,
            "text": "Nyaadhu, dhugii; ijaanis itti gammadiYoo nama tokko argites ‘Dhugumatti, ani Rahmaaniif eenyullee dubbisuu dhabuu qodhaa (nazrii) galeen jiraKanaaf hardha nama tokkos hin dubbisu” jedhi"
        },
        {
            "chapter": 19,
            "verse": 27,
            "text": "Ergasii isa baadhattee gara ummata ishee dhufte[Isaan] ni jedhan: “Yaa Maryam! Dhugumatti ati waan akkaan jabaatu fidde"
        },
        {
            "chapter": 19,
            "verse": 28,
            "text": "Yaa obboleettii Haaruun! Abbaan kee nama badaa hin turre; haati keetis sagaagaltuu hin turre.”"
        },
        {
            "chapter": 19,
            "verse": 29,
            "text": "(Isiinis) gara isaatti akeekte[Isaan]: “Akkamitti daa’ima siree daa’imummaa keessa jiru dubbifna?” jedhan"
        },
        {
            "chapter": 19,
            "verse": 30,
            "text": "Innis (daa’imichis) ni jedhe: “Dhugumatti, ani gabricha RabbiitiInni kitaaba naaf kenneera; nabiyyiis na taasisee jira"
        },
        {
            "chapter": 19,
            "verse": 31,
            "text": "Iddoo ani jiru hundattis barakeeffamaa na taasisee jira; salaataafi zakaas hangan lubbuun jiru naaf dhaamee jira"
        },
        {
            "chapter": 19,
            "verse": 32,
            "text": "Haadha kiyyaafis tola oolaa (na godhe); of tuulaa hoonga’aas, ana hin taasifne"
        },
        {
            "chapter": 19,
            "verse": 33,
            "text": "Guyyaa ani dhaladhe, guyyaa ani du’uufi guyyaa ani kaafamuus nageenyi ana irra jira.”"
        },
        {
            "chapter": 19,
            "verse": 34,
            "text": "Inni sun Iisaa ilma Maryami; inni jecha dhugaa kan isaan isa keessatti shakkan saniidha"
        },
        {
            "chapter": 19,
            "verse": 35,
            "text": "Rabbiif ilma taasifachuun hin maluInni qulqullaa’eYeroo dhimma tokko murteesse, wanti Inni jedhu “ta’i” jechuu qofa; innis yoosuu ta’a"
        },
        {
            "chapter": 19,
            "verse": 36,
            "text": "(Iisaan) “Dhugumatti, Rabbiin Gooftaa kiyyaafi Gooftaa keessaniKanaaf Isa qofa gabbaraaSantu karaa qajeelaadha” jedhe"
        },
        {
            "chapter": 19,
            "verse": 37,
            "text": "Gareewwan (yahuudaafi nasaaraa) gidduu isaaniitti (waa’ee Iisaa irratti) wal dhaban; wal gayii guyyaa guddaa (Qiyaamaa) san keessatti warra kafaraniif adabbiin mirkanaa’eera"
        },
        {
            "chapter": 19,
            "verse": 38,
            "text": "(Kaafiroonni) guyyaa isaan Nutti dhufan, maaltu akkaan dhaga’oo argoo isaan taasise! Garuu hardha miidhaa raawwattoonni jallina ifaa ta’e keessa jiru"
        },
        {
            "chapter": 19,
            "verse": 39,
            "text": "Haala isaan daguu keessatti ta’aniin odoo isaan hin amanin yeroo dhimmichi murtaa’u, Guyyaa Gaabbii san isaan sodaachisi"
        },
        {
            "chapter": 19,
            "verse": 40,
            "text": "Dhugumatti, Nuti Numatu dachiifi waan ishee irra jiru dhaala; garuma keenya deebifamus"
        }
    ]
}
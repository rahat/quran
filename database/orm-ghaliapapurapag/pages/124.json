{
    "pages": [
        {
            "chapter": 5,
            "verse": 96,
            "text": "Adamoon galaanaafi nyaanni isaa itti fayyadama keessaniifi daldaltootaatiif jecha isiniif eeyyamameeraWaan hidhannaa Hajjii keessa jirtanuun adamoon lafa irraa isin irratti haraama godhameRabbii isa gara Isaatti oofamtanu sodaadhaa"
        },
        {
            "chapter": 5,
            "verse": 97,
            "text": "Rabbiin Ka’abaa mana kabajamaa, ji’a kabajamaa, horii wareegaas, horii wareegaaf mallattoon morma irratti godhames namootaaf gadi dhaabbii (jireenya) taasiseeraKun akka Rabbiin wantoota samii keessa jiraniifi wantoota dachii keessa jiran hunda kan beekuufi ammas Rabbiin waan hunda beekaa ta’uu beektaniifi"
        },
        {
            "chapter": 5,
            "verse": 98,
            "text": "Beekaa! Dhugumatti Rabbiin (abbaa) adabbii cimaatiDhugumatti Rabbiinis araaramaa, rahmata godhaadha"
        },
        {
            "chapter": 5,
            "verse": 99,
            "text": "Ergamicha irra dhaqqabsiisuu malee homaa hin jiruRabbiinis waan isin mul’iftaniifi waan isin dhoksitan ni beeka"
        },
        {
            "chapter": 5,
            "verse": 100,
            "text": "Jedhi: \"Odoma baay’inni wantoota fokkataa si dinqisiiseeyyuu fokkataaniifi gaariin wal hin qixxaatanu.\" Yaa warra sammuu qabdan akka milkooftaniif jecha Rabbiin sodaadhaa"
        },
        {
            "chapter": 5,
            "verse": 101,
            "text": "Yaa warra amantan! waan yoo ifa isiniif taasifamte isin rakkiftu irraa hin gaafatinaaYoo yeroo Qur’aanni bu’u ishee irraa gaafattan, ifa isiniif taasifamtiRabbiin ishee irra dabreeraRabbiin araaramaa, obsaadha"
        },
        {
            "chapter": 5,
            "verse": 102,
            "text": "Ummanni isiniin duraa dhugumatti ishee gaafatanii, ergasii sababaa isheetiin kafaranii jiru"
        },
        {
            "chapter": 5,
            "verse": 103,
            "text": "Rabbiin \"Bahiiraah\", \"Saa’ibaa\", \"Wasiilaa\"fi \"Haam\"[] karaa hin gooneGaruu warri kafaran Rabbirratti soba uumuIrra hedduun isaaniis hin xiixalanu"
        }
    ]
}
{
    "pages": [
        {
            "chapter": 17,
            "verse": 87,
            "text": "Garuu rahmata Gooftaa kee irraa ta’eef (isa eegne)Dhugumatti, tolli Isaa si irratti guddaa ta’eera"
        },
        {
            "chapter": 17,
            "verse": 88,
            "text": "Jedhi: “odoo ilmi namaatiifi jinnoonnis fakkaataa Qur’aana kanaatiin dhufuu irratti walitti qabamanii, odoo gariin isaanii gariif gargaaraa ta’aniis fakkaataa isaatiin hin dhufan.”"
        },
        {
            "chapter": 17,
            "verse": 89,
            "text": "Dhugumatti, Nuti Qur’aana kana keessatti fakkeenyota hunda irraa namootaaf addeessinee jirraIrra hedduun namootaa kafaruu malee didanii jiru"
        },
        {
            "chapter": 17,
            "verse": 90,
            "text": "Ni jedhanis: “Hanga burqituu dachii keessaa nuuf maddisiiftutti siif hin amannu"
        },
        {
            "chapter": 17,
            "verse": 91,
            "text": "Yookiin (hanga) oyruu muka timiraatiifi Inabaa irraa siif ta’ee, ergasii isa keessa laggeen yaasiinsa yaaftutti (hin amannu)"
        },
        {
            "chapter": 17,
            "verse": 92,
            "text": "Yookiin (hanga) akka jettetti kutaa samii irraa taate nu irratti kuffiftutti yookiin (hanga) Rabbiifi maleeykota fuuldura keenya fiddutti (hin amannu)"
        },
        {
            "chapter": 17,
            "verse": 93,
            "text": "Yookiin (hanga) manni faaya warqee irraa ta’e siif ta’utti yookiin (hanga) samii keessa ol baatutti; ol ba’iinsa keettis hanga kitaaba dubbifnu nuuf buuftutti hin amannu” (jedhu)“Gooftaan kiyya qulqullaa’ee jiraSila ani nama ergamaa (Rabbii) ta’ee ergame malee waan biraa ta’eeraa?” jedhi"
        },
        {
            "chapter": 17,
            "verse": 94,
            "text": "Namootas yeroo qajeelfamni (Rabbii) isaanitti dhufe “sila Rabbiin nama ergamaa taasisee ergaa?” jechuu malee homtuu amanuu isaan hin dhorgine"
        },
        {
            "chapter": 17,
            "verse": 95,
            "text": "“Odoo dachii keessa maleykonni tasgabbaa’anii deeman kan jiraatan ta’ee, silaa maleykaa samii irraa ergamaa taasifnee isaan irratti buufna turre” jedhi"
        },
        {
            "chapter": 17,
            "verse": 96,
            "text": "“Gidduu kiyyaafi gidduu keessanitti ragaaf Rabbiin ga’aadhaDhugumatti, Inni gabroota Isaa irratti beekaa, argaa ta’eera” jedhiin"
        }
    ]
}
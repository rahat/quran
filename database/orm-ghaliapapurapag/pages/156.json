{
    "pages": [
        {
            "chapter": 7,
            "verse": 44,
            "text": "Warri jannataa warra ibiddaatti \"Nuti Dhugumatti, waan Gooftaan keenya waadaa nuuf gale dhugaa haala ta’een arganneerraIsin waan Gooftaan keessan waadaa isiniif gale haala dhugaa ta’een argattanii jirtuu?\" jechuun itti lallabu\"Eeyyeen\" jedhanLallabaan gidduu isaaniitti ta’e \"Abaarsi Rabbii miidhaa hojjattoota irra haa jiraatu\" jechuun lallabe"
        },
        {
            "chapter": 7,
            "verse": 45,
            "text": "(Isaan) warra karaa Rabbii irraa deebisaniifi akka isheen jallattu fedhaniidhaIsaanis Aakhiratti kafaroodha"
        },
        {
            "chapter": 7,
            "verse": 46,
            "text": "Gidduu isaanii haguuggaatu jira'A’araaf' irras dhiirota hundayyuu mallattoo isaanitiin beekantu jiruWarra jannataatiinis \"nageenyi isin irratti haa jiraatu\" jechuun itti lallabuIsaanis (warri a’araaf) haala kan ishee kajeelan ta'aniin ishee hin seenne"
        },
        {
            "chapter": 7,
            "verse": 47,
            "text": "Yeroo ijji isaanii gara warra ibiddaa deebifamte \"Gooftaa keenya! Ummata miidhaa hojjattoota wajjiin nu hin taasisin\" jedhu"
        },
        {
            "chapter": 7,
            "verse": 48,
            "text": "Warri a’araaf dhiirota mallattoo isaanitiin beekanitti lallaban\"(Qabeenya) walitti qabuun keessaniifi wanti isin boonaa turtan waa isin hin fayyanne\" jedhu"
        },
        {
            "chapter": 7,
            "verse": 49,
            "text": "Sila isaan kun warra Rabbiin rahmataan isaaniif hin godhu jettanii kakattaniidhaa? Jannata seenaa, sodaan isin irra hin jiru; isinis kan gadditanu hin taane (jedhamu)"
        },
        {
            "chapter": 7,
            "verse": 50,
            "text": "Warri ibiddaa \"Bishaan irraa yookiin waan Rabbiin isin soore irraa nurratti dhangalaasaa\" jechuun warra jannataatti lallabu\"Dhugumatti, Rabbiin isaan lamaan kaafiroota irratti haraama taasiseera\" jedhaniin"
        },
        {
            "chapter": 7,
            "verse": 51,
            "text": "(Isaan) warra amantii isaanii qoosaafi tapha godhatanii jireenyi addunyaa isaan gowwoomsiteedhaAkkuma isaan walqunnamtii guyyaa isaanii kana irraanfataniifi keeyyattoota keenya mormaa turan guyyaa har'aa isaan irraanfanna"
        }
    ]
}
{
    "pages": [
        {
            "chapter": 19,
            "verse": 96,
            "text": "Dhugumatti, isaan amananii, gaggaarii hojjatan, Rahmaan fuulduratti jaalala isaaniif taasisa"
        },
        {
            "chapter": 19,
            "verse": 97,
            "text": "Wanti Nuti arraba kee irratti isa (Qur’aana kana) sii laaffifneef akka warra Rabbiin sodaatan ittiin gammachiiftee, ummata akkaan mormitoota ta’an immoo ittiin sodaachiftuufi"
        },
        {
            "chapter": 19,
            "verse": 98,
            "text": "Isaan duras dhaloota irraa meeqaatama balleessinee jirra! Sila isaan irraa tokkos argitaa? Yookiin hasaasa (qilixii) isaaniif ni dhageessaa"
        },
        {
            "chapter": 20,
            "verse": 1,
            "text": "Xaa haa"
        },
        {
            "chapter": 20,
            "verse": 2,
            "text": "(Yaa Muhammad!) Nuti Qur’aana akka ati rakkattuuf sirratti hin buufne"
        },
        {
            "chapter": 20,
            "verse": 3,
            "text": "Nama Rabbiin sodaatu yaadachiisuuf malee"
        },
        {
            "chapter": 20,
            "verse": 4,
            "text": "Isa dachiifi samii ol fuudhamoo uume irraa buufamaadha"
        },
        {
            "chapter": 20,
            "verse": 5,
            "text": "Rahmaan Arshii irratti (ol ta’iinsa Isaaf malu) ol ta’eera"
        },
        {
            "chapter": 20,
            "verse": 6,
            "text": "Wanti samii, dachiifi gidduu isaan lamaanii jiruufi wanti biyyee jala jiru hundi kan Isaati"
        },
        {
            "chapter": 20,
            "verse": 7,
            "text": "Jecha yoo ol fuutes, dhugumatti Inni (Rabbiin) iccitiifi waan isa caalaa dhokates ni beeka"
        },
        {
            "chapter": 20,
            "verse": 8,
            "text": "Rabbiin dhugaan gabbaramaan isa malee hin jiruMaqoonni babbareedoon kan Isaa (qofa)"
        },
        {
            "chapter": 20,
            "verse": 9,
            "text": "Sila oduun Muusaa sitti dhufeeraa"
        },
        {
            "chapter": 20,
            "verse": 10,
            "text": "Yeroo Ibidda argu maatii isaatin “as taa’aa ani ibiddaan argee, waan irraa qabsiifatanin isinii fida yookiin ibidda biraa nama (karaa irratti) na qajeelchu argachuun kajeelaa” jedhe"
        },
        {
            "chapter": 20,
            "verse": 11,
            "text": "Yeroma gara ishee dhufu “Yaa Muusaa!” (jechuun) itti lallabamee"
        },
        {
            "chapter": 20,
            "verse": 12,
            "text": "“Dhugumatti, Ani Gooftaa keeti; kophee kee baafadhu, ati laga qulqulleeffamaa, Xuwaa keessa jirtaa"
        }
    ]
}
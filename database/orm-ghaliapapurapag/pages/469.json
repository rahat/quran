{
    "pages": [
        {
            "chapter": 40,
            "verse": 17,
            "text": "Har’a (Guyyaa Qiyaamaa) lubbuun hundi waan hojjatte mindeeffamtiHar’a miidhaan hin jiruDhugumatti, Rabbiin saffisaa herregaati"
        },
        {
            "chapter": 40,
            "verse": 18,
            "text": "Guyyaa dhihaattuu (Qiyaamaa), kan yeroo onneen kokkee bira geessu yaada guutaman san isaan akeekkachiisi(Guyyaa san) miidhaa raawwattootaaf firri yookiin manguddoon fudhatama qabu hin jiru"
        },
        {
            "chapter": 40,
            "verse": 19,
            "text": "(Rabbiin) gantuu ijaatiifi waan qomti dhoksitu hunda ni beeka"
        },
        {
            "chapter": 40,
            "verse": 20,
            "text": "Rabbiin dhugaan murteessaWarri Isaa gaditti isaan gabbaran homaa hin murteessanuDhugumatti, Rabbiin Isumatu dhagayaa, argaadha"
        },
        {
            "chapter": 40,
            "verse": 21,
            "text": "Sila dachii keessa deemanii booddeen warra isaan dura turanii akkam akka ta’e hin ilaalanuu? Humnaafi dachii keessatti faana dhiisuun isaan irra ciccimoo turaniiti, Rabbiin badii isaaniitif isaan qabe(adabbii) Rabbii irraa wanti isaan tiksu tokkollee isaaniif hin jiru"
        },
        {
            "chapter": 40,
            "verse": 22,
            "text": "Kun waan isaan, ergamtoonni isaanii ragaawwan ifa ta’aniin isaanitti dhufnaan, isaan (itti) kafaraniifiRabbiin isaan ni qabeDhugumatti, Inni jabaa, adabbii cimaati"
        },
        {
            "chapter": 40,
            "verse": 23,
            "text": "Dhugumatti, Muusaa keeyyattoota keenyaafi ragaa ifa ta’een ergineerra"
        },
        {
            "chapter": 40,
            "verse": 24,
            "text": "Gara Fir’awn, Haamaaniifi Qaaruunitti (erginee) “falfalaa, akkaan sobaadha” jedhan"
        },
        {
            "chapter": 40,
            "verse": 25,
            "text": "Yeroo inni dhugaa Nu biraa ta’een itti dhufe, ni jedhan: “ilmaan dhiiraa warra isaa waliin amananii ajjeesaa; dubartoota isaanii dhiisaa.” Tooftaan kaafirootaa dhabama malee hin taane"
        }
    ]
}
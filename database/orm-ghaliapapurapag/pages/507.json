{
    "pages": [
        {
            "chapter": 47,
            "verse": 1,
            "text": "Warra kafaranii, karaa Rabbii irraa [namoota] deebisan [Rabbiin] hojiiwwan isaanii balleesseera"
        },
        {
            "chapter": 47,
            "verse": 2,
            "text": "Warra amananii, dalagaa gaggaarii hojjatanii, waan Muhammad irratti buufametti ‘inni dhugaa Gooftaa isaanii irraa ta’e’ jechuu amanan, (Rabbiin) dilii isaanii isaan irraa haqeeti, haala isaaniis tolche"
        },
        {
            "chapter": 47,
            "verse": 3,
            "text": "Kun waan warri kafaran dhara bu’ura hin qabne hordofaniifi warri amanan immoo dhugaa Gooftaa isaanii biraa ta’e hordofaniifiAkka kanatti Rabbiin fakkeenya isaanii ilma namaatiif taasisa"
        },
        {
            "chapter": 47,
            "verse": 4,
            "text": "Yeroo warra kafare qunnamtan morma dhawaaYeroo isaan baay’ee ajjeeftan, hidhaa jabeessaaSana booda isaan irratti tola oolaa yookiin waa irraa fudhaa, hanga lolli qara (ho’a) ishee dhiiftutti (kana godhaa)Dubbiin kanaRabbiin odoo fedhee isaan irraa haaloo bahataGaruu (isaaniin loluutti wanni isin ajajeef) garii keessan gariin mokkoruuf jechaWarra karaa Rabbii keessatti ajjeefaman hojii isaanii hin balleessu"
        },
        {
            "chapter": 47,
            "verse": 5,
            "text": "Fuulduratti isaan ni qajeelcha; haala isaaniis ni tolcha"
        },
        {
            "chapter": 47,
            "verse": 6,
            "text": "Jannata isaan seensisa; ishee isaanitti beeksisa"
        },
        {
            "chapter": 47,
            "verse": 7,
            "text": "Yaa warra amantan! Yoo (diin) Rabbii tumsitan, Inni isin tumsaFaana keessanis gadi dhaaba"
        },
        {
            "chapter": 47,
            "verse": 8,
            "text": "Warri kafaran badiin isaaniif ta’aadha(Rabbiin) dalagaa (hojii) isaaniis ni balleessa"
        },
        {
            "chapter": 47,
            "verse": 9,
            "text": "Kun waan isaan (Qur’aana) Rabbiin buuse jibbaniifiKanaafuu (Rabbiin) dalagaa isaanii duraa balleesse"
        },
        {
            "chapter": 47,
            "verse": 10,
            "text": "Sila dachii keessa deemanii booddeen warra isaan duraa maal akka ta’e hin ilaallee? Rabbiin guutumatti isaan barbadeesseKaafirootaaf fakkaattuun ishee taatuudha"
        },
        {
            "chapter": 47,
            "verse": 11,
            "text": "Kun waan Allaahn gargaaraa warra amananii ta’eefi kaafirootaaf immoo gargaaraan waan hin jirreefi"
        }
    ]
}
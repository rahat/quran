{
    "pages": [
        {
            "chapter": 7,
            "verse": 88,
            "text": "Ummata isaa irraa qondaalonni warra boonanii \"Yaa Shu’aybi! nuti dhugumatti, siifi isaan si waliin amananis magaalaa keenya irraa ni baafna; yookiin isin (hunduu) gara amantii keenyaa deebi’uu qabdu\" jedhan\"Sila odoo kan jibbinus taanee moo!\" jedhe"
        },
        {
            "chapter": 7,
            "verse": 89,
            "text": "Nuti yoo erga Rabbiin sana irraa nu baraarsee booda gara amantii keessanii deebine, Dhugumatti, Rabbiin irratti kijiba uumnee jirraYoo Rabbiin, Gooftaan keenya fedhe malee ishee keessatti deebi’uun nuuf hin taaneGooftaan keenya beekumsaan waan hunda marsee jiraRabbi irratti hirkannee jirra(Yaa) Gooftaa keenya! Gidduu keenyaafi gidduu namoota keenyaatti dhugaan murteessi; Ati irra caalaa warra murteessaniiti\" (jedhe)"
        },
        {
            "chapter": 7,
            "verse": 90,
            "text": "Ummata isaa irraa qondaalonni warra kafaranii \"isin yoo Shu’aybiin hordoftan, Dhugumatti, isin yeroo san hoonga’oo dha\" jedhan"
        },
        {
            "chapter": 7,
            "verse": 91,
            "text": "Yeroma san sochiin (kirkirri) dachii isaan qabatte; manneen isaanii keessatti jilbeenfatoo ta'anii (du'anii) bariisifatan"
        },
        {
            "chapter": 7,
            "verse": 92,
            "text": "Warri Shu’aybiin kijibsiisan akka waan ishee keessa hin turree ta’anWarri Shu’aybiin kijibsiisan isaan hoonga’oo ta’an"
        },
        {
            "chapter": 7,
            "verse": 93,
            "text": "(Shu’ayb) isaan irraa gara galee \"yaa ummata kiyya! Ani ergaa Gooftaa kiyyaa isin dhaqqabsiiseeraToltuus isiniif dhaameeraKanaafuu ani ummata kafaran irratti akkamittiin gadda!\" jedhe"
        },
        {
            "chapter": 7,
            "verse": 94,
            "text": "Nuti gara magaalaa tokkoo nabiyyii kamuu erginee (yoo ummanni sun ajaja isaa fudhachuu didan), jiraattota ishee akka isaan gadi of qabaniif jecha, hiyyummaafi dhibeen isaan qabnee malee hin hafne"
        },
        {
            "chapter": 7,
            "verse": 95,
            "text": "Ergasii hanga isaan baay’atanii \"Dhugumatti, abbootii keenyas rakkinniifi toltuun tuqxee jirti (kun waanuma yeroon fiduu dha)\" jedhanutti bakka hamtuu toltuutti jijjiirreAchumaan odoo isaan hin beekne tasa isaan qabne"
        }
    ]
}
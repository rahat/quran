{
    "pages": [
        {
            "chapter": 28,
            "verse": 60,
            "text": "Wantoota irraa kan isiniif kenname hundi mi’a (meeshaa) jireenya addunyaatiifi miidhagina ishee qofaWanta Allaah bira jirutu akkaan caalaafi hafaadhaSila hin xiinxaltanuu"
        },
        {
            "chapter": 28,
            "verse": 61,
            "text": "Sila namni Nuti waadaa gaarii (jannata) waadaa isaaf gallee inni kan isa qunnamu ta’e, akka nama qananii jireenya addunyaa isa qanansiifnee sana booda inni Guyyaa Qiyaamaa warra [jahannam irra] fidamoo irraa ta’uutii"
        },
        {
            "chapter": 28,
            "verse": 62,
            "text": "Guyyaa [Rabbiin] “Hiriyoonni kiyya kan isin dubbataa turtan sun eessa jiru?” jechuun isaanitti lallabu san [yaadadhu]"
        },
        {
            "chapter": 28,
            "verse": 63,
            "text": "Warri jechi (adabbiin) isaan irratti mirkanaa’e “Yaa Rabbii keenya! Isaan kun warra nuti jallifneedhaAkkuma ofii jallannetti isaan jallifneNuti gara keetti quulqulloofnee, isaan kun nu gabbaraa hin turre” jedhan"
        },
        {
            "chapter": 28,
            "verse": 64,
            "text": "“Shariikota keessan waammadhaa” jedhameeniIsaan ni waammatu; jarris isaaniif hin owwaatanu, adabbii [ibiddaas] ni arganOdoo qajeeluun isaanii argameera ta’ee [adabbii hin argan turan]"
        },
        {
            "chapter": 28,
            "verse": 65,
            "text": "Guyyaa [Rabbiin] isaanitti lallabee “Ergamtootaaf maal deebiftan?” jedhus [yaadadhu]"
        },
        {
            "chapter": 28,
            "verse": 66,
            "text": "Guyyaa san oduun isaan jalaa dhokattiIsaan walis hin gaafatanu"
        },
        {
            "chapter": 28,
            "verse": 67,
            "text": "Namni tawbatee, [Rabbitti] amanee, gaarii hojjate milkaa’ota irraa ta’uun isaa mirkanaa’aadha"
        },
        {
            "chapter": 28,
            "verse": 68,
            "text": "Rabbiin kee waan fedhe uuma; ni filatasIsaaniif garuu filannoon hin jiruAllaahn waan isaan itti dabalan irraa qulqullaa’ee olis ta’eera"
        },
        {
            "chapter": 28,
            "verse": 69,
            "text": "Rabbiin kee waan qomti isaanii dhoksituufi waan isaan mul’isanis ni beeka"
        },
        {
            "chapter": 28,
            "verse": 70,
            "text": "Inni AllaahdhaIsa malee dhugaan gabbaramaan hin jiruFaaruun hundi addunyaafi Aakhiraa keessatti kan IsaatiMurtiinis kan IsaatiGaruma Isaa qofa deebifamtu"
        }
    ]
}
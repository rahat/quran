{
    "pages": [
        {
            "chapter": 41,
            "verse": 12,
            "text": "Guyyaa lama keessatti samii torba godhee xumuree, samii hunda keessatti, dhimma ishee ilaalchisee beeksisa itti godheSamii addunyaas ifaadhaan (urjiin) miidhagsinee, tika cimaas (tiksine)Kun murtii (Rabbii) injifataa, beekaati"
        },
        {
            "chapter": 41,
            "verse": 13,
            "text": "Yoo isaan gara galan “ani iyyansa hamaa, akka iyyansa ummata Aadiifi Samuudin isin sodaachiseera” jedhiin"
        },
        {
            "chapter": 41,
            "verse": 14,
            "text": "(adabbii) yeroo ergamtoonni fuuldura isaaniitiifi duuba isaaniitiin itti dhufanii “Rabbiin malee waan biraa hin gabbarinaa” (isaaniin jennaan), “Gooftaan keenya odoo fedhee malaykota buusa ture; kanaaf nuti waan isin itti amantanitti kafarree jirra” jedhanii san (isin sodaachise)"
        },
        {
            "chapter": 41,
            "verse": 15,
            "text": "Aad immoo dachii keessatti haqaan ala boonanii “humnaan namni nurra cimaa eenyu?” jedhanSila Rabbiin, Inni isaan uume sun dhugumatti, humnaan isaan irra cimaa ta’uu hin arginee? Keeyyattoota keenya mormitoota turan"
        },
        {
            "chapter": 41,
            "verse": 16,
            "text": "Akka jiruu addunyaa keessatti adabbii salphinaa isaan dhandhamsiifnuuf jecha guyyoota (isaaniif) hamaa keessatti bubbee cimaa isaan irratti ergine(Haa ta’uu malee) adabbii Aakhiraatu irra salphisaadhaIsaan hin tumsamanu"
        },
        {
            "chapter": 41,
            "verse": 17,
            "text": "Samuudiinis isaan qajeelchineeti, qajeelloo irra jallina filatani; waan isaan hojjataa turaniif duuti adabbii salphisaa isaan qabatte"
        },
        {
            "chapter": 41,
            "verse": 18,
            "text": "Isaan amananii, Rabbiin kan sodaatan turan nagaya baafne"
        },
        {
            "chapter": 41,
            "verse": 19,
            "text": "Guyyaa diinotiin Rabbii gara ibiddaatti walitti qabamanii ittifaman san [yaadadhu]"
        },
        {
            "chapter": 41,
            "verse": 20,
            "text": "Yeroo ishee bira dhufan, dhageettiin isaanii, agartuun isaanitiifi gogaan isaanii waan isaan dalagaa turan ragaa isaan irratti ba’u"
        }
    ]
}
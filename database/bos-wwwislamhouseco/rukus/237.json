{
    "rukus": [
        {
            "chapter": 16,
            "verse": 101,
            "text": "Kad Mi ajet dokinemo drugim – a Allah najbolje zna što objavljuje – oni govore: “Ti samo izmišljaš!” A nije tako, nego većina njih ne zna"
        },
        {
            "chapter": 16,
            "verse": 102,
            "text": "Reci: “Od Gospodara tvog objavljuje ga melek Džibril kao istinu, da još više učvrsti vjernike u vjerovanju, i da bude putokaz i radosna vijest svim muslimanima.”"
        },
        {
            "chapter": 16,
            "verse": 103,
            "text": "Mi dobro znamo da oni govore: “Poučava ga jedan čovjek!” Jezik onog zbog koga oni krivo govore jest jezik tuđina, a ovaj Kur’an je na jasnom arapskom jeziku"
        },
        {
            "chapter": 16,
            "verse": 104,
            "text": "Onima koji neće da vjeruju u Allahove dokaze Allah, sigurno, neće ukazati na Pravi put, i njih čeka patnja nesnosna"
        },
        {
            "chapter": 16,
            "verse": 105,
            "text": "Usuđuju se da laži izmišljaju samo oni koji u Allahove riječi ne vjeruju, i oni su pravi lažljivci"
        },
        {
            "chapter": 16,
            "verse": 106,
            "text": "Onog ko učini kufr u Allaha nakon što je u Njega vjerovao – osim ako bude na to primoran, a srce mu ostane čvrsto u vjeri – čeka Allahova kazna. One kojima se nevjerstvo bude mililo stići će srdžba Allahova i njih čeka patnja velika"
        },
        {
            "chapter": 16,
            "verse": 107,
            "text": "zato što više vole život na ovom nego na onom svijetu, a Allah neće ukazati na Pravi put onima koji neće da vjeruju"
        },
        {
            "chapter": 16,
            "verse": 108,
            "text": "To su oni čija je srca i sluh i vid Allah zapečatio, i oni su zaista nemarni"
        },
        {
            "chapter": 16,
            "verse": 109,
            "text": "oni će, nema sumnje, na Ahiretu pravi gubitnici"
        },
        {
            "chapter": 16,
            "verse": 110,
            "text": "Gospodar tvoj će onima koji se isele, nakon što su zlostavljani bili, pa se onda budu borili i sve strpljivo podnosili – Gospodar tvoj će im, poslije toga, doista oprostiti i samilostan biti"
        }
    ]
}
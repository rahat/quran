{
    "pages": [
        {
            "chapter": 2,
            "verse": 127,
            "text": "I dok su Ibrahim i Ismail temelje Kabe podizali, molili su: \"Gospodaru naš, primi to od nas, Ti si, uistinu, Svečujući i Sveznajući"
        },
        {
            "chapter": 2,
            "verse": 128,
            "text": "Gospodaru naš, učini nas dvojicu muslimanima – Tebi predanim, a i u potomstvu našem neka bude zajednica Tebi predana, pokaži nam obrede naše i oprosti nam! Ti si, doista, stalni Primatelj pokajanja, Milostivi"
        },
        {
            "chapter": 2,
            "verse": 129,
            "text": "Gospodaru naš, pošalji među njih poslanika, jednoga od njih, koji će im ajete Tvoje kazivati, Knjizi i mudrosti ih poučiti i očistiti ih! Ti si, doista, Silni i Mudri"
        },
        {
            "chapter": 2,
            "verse": 130,
            "text": "Ko drugi vjeru Ibrahimovu izbjegava do onaj koji ne drži do sebe!? Mi smo njega na ovome svijetu odabrali, pa će on i na drugom svijetu biti među dobrima"
        },
        {
            "chapter": 2,
            "verse": 131,
            "text": "Kada je njemu Gospodar njegov rekao: \"Predan budi!\", on je odgovorio: \"Ja sam predan Gospodaru svjetova"
        },
        {
            "chapter": 2,
            "verse": 132,
            "text": "I Ibrahim je, kao i Jakub, to zapovjedio sinovima svojim: \"Sinovi moji, Allah je vama vjeru odabrao, i nipošto nemojte umrijeti nego kao muslimani"
        },
        {
            "chapter": 2,
            "verse": 133,
            "text": "Da niste možda prisutni bili kada je Jakubu smrtni čas došao?! Kad je on sinove svoje upitao: \"Kome ćete poslije mene ibadet činiti?\" Odgovorili su: \"Ibadet ćemo činiti Bogu tvome, Bogu tvojih predaka Ibrahima, Ismaila i Ishaka, Bogu Jedinome! I mi se samo Njemu predajemo"
        },
        {
            "chapter": 2,
            "verse": 134,
            "text": "Taj je narod nestao; njemu pripada ono što je zaslužio, a vama što ste zaslužili, i vi nećete biti pitani za ono što su oni radili"
        }
    ]
}
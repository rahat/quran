{
    "pages": [
        {
            "chapter": 2,
            "verse": 58,
            "text": "I kada smo rekli: \"Uđite u ovaj grad i jedite što god hoćete! Na kapiju uđite klanjajući se i kažite: 'Oprost!', pa ćemo vam oprostiti grijehe vaše, a onima koji čine dobra djela dat ćemo i više"
        },
        {
            "chapter": 2,
            "verse": 59,
            "text": "Onda su oni koji su zulum učinili zamijenili riječi drugim koje im nisu rečene, pa smo Mi na one koji su zulum učinili s neba kaznu spustili, zato što su grešnici bili"
        },
        {
            "chapter": 2,
            "verse": 60,
            "text": "I kada je Musa za narod svoj vodu molio, Mi smo rekli: \"Udari štapom svojim po kamenu!\" Iz njega je dvanaest vrela provrelo, i svi ljudi su znali iz kojeg će vrela piti. \"Jedite i pijte Allahovu opskrbu i ne činite zlo po Zemlji nered praveći"
        },
        {
            "chapter": 2,
            "verse": 61,
            "text": "I kada ste rekli: “Musa, mi ne možemo više jednu te istu hranu jesti. Zato, moli za nas Gospodara svoga da nam podari od onoga što zemlja rađa: povrća i krastavaca, pšenice, leće i luka crvenog!” On je rekao: “Zar da ono što je bolje zamijenite onim što je lošije?! Idite u bilo koji grad, imat ćete ono što tražite!” I poniženje i bijeda na njih padoše i Allahovu srdžbu oni na sebe navukoše, zato što u Allahove dokaze vjerovali nisu i što su vjerovjesnike bespravno ubijali, zato što su neposlušni bili i sve granice zla prelazili"
        }
    ]
}
{
    "juzs": [
        {
            "chapter": 29,
            "verse": 46,
            "text": "I sa sljedbenicima Knjige raspravljajte na najljepši način, ali ne i s onima među njima koji su nepravedni, i recite: “Mi vjerujemo u ono što se objavljuje nama, a naš Bog i vaš Bog jest – jedan, i mi se Njemu pokoravamo.”"
        },
        {
            "chapter": 29,
            "verse": 47,
            "text": "Tako isto i tebi objavljujemo Knjigu, a neki od onih kojima smo već dali Knjigu - i u nju vjeruju, a i među ovima ima onih koji u nju vjeruju, a ajete i dokaze Naše samo nevjernici negiraju"
        },
        {
            "chapter": 29,
            "verse": 48,
            "text": "Ti prije nje nijednu knjigu nisi kazivao, a nisi je ni desnom rukom svojom pisao, inače posumnjali bi oni što laži govore"
        },
        {
            "chapter": 29,
            "verse": 49,
            "text": "A to su ajeti jasni, u srcima su onih kojima je razum dat; a Naše ajete samo nepravedni osporavaju…"
        },
        {
            "chapter": 29,
            "verse": 50,
            "text": "I govore: \"Zašto mu od Gospodara njegova nisu neki znaci poslani?\" Reci: \"Znaci su jedino u Allaha, a ja sam samo upozoritelj jasni"
        },
        {
            "chapter": 29,
            "verse": 51,
            "text": "A zar im nije dosta to što Mi tebi objavljujemo Knjigu koja im se kazuje; u njoj je, doista, blagodat i pouka narodu koji vjeruje"
        },
        {
            "chapter": 29,
            "verse": 52,
            "text": "Reci: “Allah je dovoljan svjedok meni i vama, On zna sve što je na nebesima i na Zemlji. A oni koji u laž vjeruju, a u Allaha ne vjeruju, oni su izgubljeni.”"
        },
        {
            "chapter": 29,
            "verse": 53,
            "text": "Oni traže od tebe da ih što prije stigne kazna. A da nije određenog roka za to, kazna bi im došla, a doći će im, sigurno, iznenada, oni neće predosjetiti"
        },
        {
            "chapter": 29,
            "verse": 54,
            "text": "Požuruju te da ih kazna zadesi, a džehennem će sigurno sve nevjernike obuhvatiti…"
        },
        {
            "chapter": 29,
            "verse": 55,
            "text": "na Dan kad ih patnja i odozgo i odozdo obuzme, a Allah rekne: “Ispaštajte za ono što ste radili!”"
        },
        {
            "chapter": 29,
            "verse": 56,
            "text": "O robovi Moji koji vjerujete, Moja je Zemlja prostrana, zato se samo Meni ibadet činite"
        },
        {
            "chapter": 29,
            "verse": 57,
            "text": "Svako će živo biće smrt okusiti, i Nama ćete se poslije vratiti"
        },
        {
            "chapter": 29,
            "verse": 58,
            "text": "One koji budu vjerovali i dobra djela činili smjestit ćemo u džennetske odaje, ispod kojih rijeke teku, u njima će vječno boraviti. Kako će divna biti nagrada onima koji su se trudili…"
        },
        {
            "chapter": 29,
            "verse": 59,
            "text": "onima koji su trpjeli i u Gospodara svog se uzdali"
        },
        {
            "chapter": 29,
            "verse": 60,
            "text": "A koliko ima životinja koje ne sakupljaju opskrbu svoju, Allah njih, a i vas, opskrbljuje! On sve čuje i sve zna"
        },
        {
            "chapter": 29,
            "verse": 61,
            "text": "A da ih upitaš: “Ko je nebesa i Zemlju stvorio i ko je Sunce i Mjesec potčinio?”, sigurno bi rekli: “Allah!” Pa kuda se onda odmeću"
        },
        {
            "chapter": 29,
            "verse": 62,
            "text": "Allah u izobilju daje hranu onom kome hoće od robova Svojih, a nekom i uskraćuje. – Allah, zaista, zna sve"
        },
        {
            "chapter": 29,
            "verse": 63,
            "text": "A ako ih upitaš: “Ko s neba kišu spušta i njome mrtvu zemlju oživljava?”, sigurno će reći: “Allah!” A ti reci: “Hvala Allahu!”, ali većina njih ne shvaća"
        },
        {
            "chapter": 29,
            "verse": 64,
            "text": "Život na ovom svijetu nije ništa drugo do zabava i igra, a samo onaj svijet je život, kad bi samo oni znali"
        },
        {
            "chapter": 29,
            "verse": 65,
            "text": "Kad se u lađe ukrcaju, iskreno se mole Allahu. A kad ih On do kopna dovede, odjednom druge Njemu ravnim smatraju…"
        },
        {
            "chapter": 29,
            "verse": 66,
            "text": "da bi poricali ono što im Mi dajemo, i da bi uživali. A znat će oni"
        },
        {
            "chapter": 29,
            "verse": 67,
            "text": "Zar ne vide da smo Harem svetim i sigurnim učinili, dok se svuda okolo njih otima i pljačka? I zar u laž vjeruju, a na Allahovim blagodatima su nezahvalni"
        },
        {
            "chapter": 29,
            "verse": 68,
            "text": "I ima li onda nepravednijeg od onog koji o Allahu izmišlja laži ili poriče istinu koja mu dolazi? I zar nevjernicima nije mjesto u Džehennemu"
        },
        {
            "chapter": 29,
            "verse": 69,
            "text": "One koji se budu zbog Nas borili Mi ćemo, sigurno, putevima koji Nama vode uputiti. – A Allah je, zaista, na strani onih koji dobra djela čine"
        },
        {
            "chapter": 30,
            "verse": 1,
            "text": "Elif Lām Mīm"
        },
        {
            "chapter": 30,
            "verse": 2,
            "text": "Bizantinci su pobijeđeni…"
        },
        {
            "chapter": 30,
            "verse": 3,
            "text": "u najnižoj zemlji, ali oni će, poslije poraza svog, sigurno pobijediti…"
        },
        {
            "chapter": 30,
            "verse": 4,
            "text": "za nekoliko godina – samo Allahu pripada odluka i prije i poslije – i tad će se vjernici radovati…"
        },
        {
            "chapter": 30,
            "verse": 5,
            "text": "Allahovoj pomoći – On pomaže kome hoće, On je Silni i Samilosni…"
        },
        {
            "chapter": 30,
            "verse": 6,
            "text": "obećanje je Allahovo, a Allah će obećanje Svoje ispuniti, ali većina ljudi ne zna"
        },
        {
            "chapter": 30,
            "verse": 7,
            "text": "Oni znaju samo spoljašnju stranu života na ovom svijetu, a prema Ahiretu su nemarni"
        },
        {
            "chapter": 30,
            "verse": 8,
            "text": "A zašto ne razmisle sami o sebi? Allah je stvorio nebesa i Zemlju i ono što je između njih sa ciljem i do roka određenog. A mnogi ljudi ne vjeruju da će pred Gospodara svog doista izaći"
        },
        {
            "chapter": 30,
            "verse": 9,
            "text": "Zašto ne putuju po svijetu pa da vide kako su završili oni prije njih? Oni su bili od njih jači, i zemlju su orali i obrađivali je više nego što je obrađuju ovi, i poslanici su im donosili jasne dokaze. Allah im nije učinio nepravdu, sami su sebi nepravdu nanijeli"
        },
        {
            "chapter": 30,
            "verse": 10,
            "text": "A onda, završetak onih koji su zlo činili bio je - i bit će - najužasnija kazna, zato što su Allahove riječi poricali i što su ih ruglu izvrgavali"
        },
        {
            "chapter": 30,
            "verse": 11,
            "text": "Allah je počeo stvaranje, zatim ga ponavlja i na kraju Njemu ćete se vratiti"
        },
        {
            "chapter": 30,
            "verse": 12,
            "text": "Na Dan kad nastupi Čas, mnogobošci će svaku nadu izgubiti…"
        },
        {
            "chapter": 30,
            "verse": 13,
            "text": "I oni neće imati među svojim božanstvima zagovornika i oni će svoja božanstva nijekati"
        },
        {
            "chapter": 30,
            "verse": 14,
            "text": "Na Dan kad nastupi Čas oživljenja, ljudi će se razdvojiti…"
        },
        {
            "chapter": 30,
            "verse": 15,
            "text": "oni koji su vjerovali i dobra djela činili u džennetskom perivoju će se radovati…"
        },
        {
            "chapter": 30,
            "verse": 16,
            "text": "a oni koji nisu vjerovali i koji su ajete Naše i susret na Sudnjem danu poricali u trajnoj će muci biti"
        },
        {
            "chapter": 30,
            "verse": 17,
            "text": "Pa hvaljen neka je Allah kad god omrknete i kad god osvanete…"
        },
        {
            "chapter": 30,
            "verse": 18,
            "text": "Njemu neka je hvala i na nebesima i na Zemlji – i predvečer i u podne"
        },
        {
            "chapter": 30,
            "verse": 19,
            "text": "On iz neživog stvara živo i živo pretvara u neživo. On oživljava zemlju nakon mrtvila njezina – isto tako ćete i vi biti oživljeni"
        },
        {
            "chapter": 30,
            "verse": 20,
            "text": "Jedan od dokaza Njegovih je to što vas od zemlje stvara, i odjednom vas, ljudi, svuda ima razasutih"
        },
        {
            "chapter": 30,
            "verse": 21,
            "text": "I jedan od dokaza Njegovih je to što za vas, od vrste vaše, stvara žene da se uz njih smirite, i što između vas uspostavlja ljubav i samilost – to su, zaista, pouke za ljude koji razmišljaju"
        },
        {
            "chapter": 30,
            "verse": 22,
            "text": "I jedan od dokaza Njegovih je stvaranje nebesa i Zemlje, i raznovrsnost jezika vaših i boja vaših – to su, zaista, pouke za one koji znaju"
        },
        {
            "chapter": 30,
            "verse": 23,
            "text": "I jedan od dokaza Njegovih je san vaš noću i po danu, i nastojanje vaše da steknete nešto iz obilja Njegova – to su, zaista, pouke za ljude koji čuju"
        },
        {
            "chapter": 30,
            "verse": 24,
            "text": "I jedan od dokaza Njegovih je to što vam pokazuje munju, da se pobojite i ponadate, a spušta s neba kišu i oživljava njome zemlju poslije mrtvila njezina – to su, zaista, pouke za ljude koji razumiju"
        },
        {
            "chapter": 30,
            "verse": 25,
            "text": "I jedan od dokaza Njegovih je i to što nebo i Zemlja postoje voljom Njegovom. Zatim, čim vas On samo jednom iz zemlje pozove, brzo ćete ustati"
        },
        {
            "chapter": 30,
            "verse": 26,
            "text": "Njemu pripada sve što je na nebesima i na Zemlji, sve je Njemu poslušno"
        },
        {
            "chapter": 30,
            "verse": 27,
            "text": "On je Taj Koji iz ničeg stvara i On će to ponovo učiniti, to je Njemu lahko. On je uzvišen i na nebesima i na Zemlji. – On je silan i mudar"
        },
        {
            "chapter": 30,
            "verse": 28,
            "text": "On vam kao primjer navodi vas same: jesu li oni koji su u posjedu vašem izjednačeni s vama u onom što vam Mi dajemo, pa ste u tome isti, i bojite li ih se kao što se vi jedni drugih bojite? – Eto, tako Mi, podrobno, izlažemo dokaze Naše ljudima koji razmišljaju"
        },
        {
            "chapter": 30,
            "verse": 29,
            "text": "Ali, nevjernici lahkomisleno slijede strasti svoje – a ko će na Pravi put uputiti onog koga je Allah u zabludi ostavio? – njima neće moći niko u pomoć priteći"
        },
        {
            "chapter": 30,
            "verse": 30,
            "text": "Ti upravi lice svoje vjeri, kao pravi vjernik, djelu Allahovu, prema kojoj je On ljude načinio – ne može se mijenjati Allahova vjera, ali većina ljudi to ne zna…"
        },
        {
            "chapter": 30,
            "verse": 31,
            "text": "obraćajući Mu se predano! Bojte se Njega i obavljajte molitvu, i ne budite od onih koji Mu druge ravnim smatraju…"
        },
        {
            "chapter": 30,
            "verse": 32,
            "text": "od onih koji su vjeru svoju razbili i u stranke se podijelili; svaka stranka zadovoljna onim što ispovijeda"
        },
        {
            "chapter": 30,
            "verse": 33,
            "text": "A kad ljude nevolja snađe, oni se Gospodaru svom pokajnički obraćaju, a poslije, kad im On dadne da okuse milost Njegovu, odjednom neki od njih Gospodaru svom druge ravnim smatraju…"
        },
        {
            "chapter": 30,
            "verse": 34,
            "text": "da bi bili nezahvalni na onom što im Mi dajemo. Pa uživajte, a saznat ćete"
        },
        {
            "chapter": 30,
            "verse": 35,
            "text": "Zar smo im Mi poslali kakav dokaz koji govori u prilog onih koje Njemu ravnim smatraju"
        },
        {
            "chapter": 30,
            "verse": 36,
            "text": "Kad dopustimo ljudima da se blagodatima naslađuju, oni im se obraduju, a kad ih pogodi nevolja, zbog onog što su ruke njihove činile, odjednom očajavaju"
        },
        {
            "chapter": 30,
            "verse": 37,
            "text": "Zar oni ne znaju da Allah u obilju daje hranu onom kome On hoće i da uskraćuje? To su, uistinu, dokazi za ljude koji vjeruju"
        },
        {
            "chapter": 30,
            "verse": 38,
            "text": "Zato podaj bližnjemu pravo njegovo, i siromahu i putniku! To je bolje za one koji se nastoje Allahu umiliti – ti će postići šta žele"
        },
        {
            "chapter": 30,
            "verse": 39,
            "text": "A novac koji dajete da se uveća novcem drugih ljudi neće se kod Allaha uvećati, a za milostinju koju udijelite da biste se Allahu umilili – takvi će dobra djela svoja umnogostručiti"
        },
        {
            "chapter": 30,
            "verse": 40,
            "text": "Allah vas stvara, i opskrbljuje. On će vam život oduzeti i na kraju vas oživiti. Postoji li ijedno božanstvo vaše koje bilo šta od toga čini? Hvaljen neka je On i vrlo visoko iznad onih koje Njemu smatraju ravnim"
        },
        {
            "chapter": 30,
            "verse": 41,
            "text": "Zbog onog što ljudi rade, pojavio se metež i na kopnu i na moru, da im On dadne da iskuse kaznu zbog onog što rade, ne bi li se popravili"
        },
        {
            "chapter": 30,
            "verse": 42,
            "text": "Reci: “Putujte po svijetu pa pogledajte kako su oni prije završili; većinom su oni mnogobošci bili.”"
        },
        {
            "chapter": 30,
            "verse": 43,
            "text": "Zato ti upravi lice svoje prema pravoj vjeri, prije nego što Allahovom voljom nastupi Dan koji niko neće moći odbiti. Tog Dana On će ih razdvojiti…"
        },
        {
            "chapter": 30,
            "verse": 44,
            "text": "oni koji nisu vjerovali – na svoju štetu nisu vjerovali, a oni koji su dobra djela činili – sebi su zaradili…"
        },
        {
            "chapter": 30,
            "verse": 45,
            "text": "da On iz obilja Svog nagradi one koji su vjerovali i dobra djela činili. – A On, zaista, ne voli nevjernike"
        },
        {
            "chapter": 30,
            "verse": 46,
            "text": "Jedan od dokaza Njegovih je to što On šalje vjetrove kao nosioce radosnih vijesti da vam dadne da milost Njegovu osjetite i da lađe voljom Njegovom plove i da iz obilja Njegova stječete i da biste zahvalni bili"
        },
        {
            "chapter": 30,
            "verse": 47,
            "text": "I prije tebe smo poslanike narodima njihovim slali i oni su im prave dokaze donosili, pa smo one koji su griješili kažnjavali – a dužnost Nam je bila vjernike pomoći"
        },
        {
            "chapter": 30,
            "verse": 48,
            "text": "Allah je Taj Koji vjetrove šalje, pa oni oblake tjeraju i On ih po nebu, kako On hoće, rasprostire i na komade dijeli, pa ti vidiš kišu kako iz njih pada, i kad je On na robove Svoje na koje želi prolije, oni se odjednom radošću ispune…"
        },
        {
            "chapter": 30,
            "verse": 49,
            "text": "iako su bili očajni prije nego što se spustila na njih"
        },
        {
            "chapter": 30,
            "verse": 50,
            "text": "Zato pogledaj tragove Allahove milosti – kako On oživi zemlju nakon mrtvila njezina! On će, uistinu, i mrtve oživiti, On sve može"
        },
        {
            "chapter": 30,
            "verse": 51,
            "text": "A da pošaljemo vjetar i da oni vide da je sve požutjelo, oni bi, i poslije toga, blagodati poricali"
        },
        {
            "chapter": 30,
            "verse": 52,
            "text": "Ti ne možeš mrtve dozvati, ni gluhe, kad se od tebe okrenu, dovikati…"
        },
        {
            "chapter": 30,
            "verse": 53,
            "text": "niti možeš slijepe od zablude njihove odvratiti. Možeš jedino dozvati one koji u ajete Naše vjeruju, jedino oni će se odazvati"
        },
        {
            "chapter": 30,
            "verse": 54,
            "text": "Allah je Taj Koji vas nejakim stvara i onda vam, poslije nejakosti, snagu daje, a poslije snage iznemoglost i sijede vlasi. On stvara što hoće. On sve zna i sve može"
        },
        {
            "chapter": 30,
            "verse": 55,
            "text": "A na Dan kad nastupi Čas oživljenja, zločinci će se zaklinjati da su u grobovima samo jedan čas ostali, a i prije su istinu izbjegavali"
        },
        {
            "chapter": 30,
            "verse": 56,
            "text": "A reći će oni kojima je dato znanje i vjerovanje: “Vi ste ostali, prema Allahovoj odredbi, sve do Dana oživljenja – a ovo je Dan oživljenja, samo što vi niste znali.”"
        },
        {
            "chapter": 30,
            "verse": 57,
            "text": "Tog Dana neće ničem poslužiti pravdanja onima koji su se prema sebi ogriješili i neće se od njih tražiti da se Allahu umile"
        },
        {
            "chapter": 30,
            "verse": 58,
            "text": "U ovom Kur’anu Mi navodimo ljudima svakovrsne primjere. A kad bi im ti ne znam kakvo čudo donio, opet bi rekli oni koji neće da vjeruju: “Vi samo iznosite laži!”"
        },
        {
            "chapter": 30,
            "verse": 59,
            "text": "Eto tako Allah pečati srca onih koji neće da znaju"
        },
        {
            "chapter": 30,
            "verse": 60,
            "text": "A ti budi strpljiv! Allahovo obećanje je, zaista, istina i neka te nikako ne obmanu oni koji nemaju čvrsto ubjeđenje"
        },
        {
            "chapter": 31,
            "verse": 1,
            "text": "Elif Lām Mīm"
        },
        {
            "chapter": 31,
            "verse": 2,
            "text": "Ovo su ajeti mudre Knjige"
        },
        {
            "chapter": 31,
            "verse": 3,
            "text": "upute i milosti onima koji budu dobro činili"
        },
        {
            "chapter": 31,
            "verse": 4,
            "text": "onima koji molitvu budu obavljali i zekat davali i koji u onaj svijet budu čvrsto vjerovali…"
        },
        {
            "chapter": 31,
            "verse": 5,
            "text": "njima je Gospodar njihov na Pravi put ukazao i oni su želje svoje ostvarili"
        },
        {
            "chapter": 31,
            "verse": 6,
            "text": "Ima ljudi koji kupuju sredstva za razonodu, da bi, ne znajući koliki je to grijeh, s Allahovog puta odvodili i da bi ga predmetom za ismijavanje uzimali. Njih čeka sramna kazna"
        },
        {
            "chapter": 31,
            "verse": 7,
            "text": "Kad se nekom od njih ajeti Naši kazuju, on oholo glavu okreće, kao da ih nije ni čuo, kao da je gluh – zato mu navijesti patnju nesnosnu"
        },
        {
            "chapter": 31,
            "verse": 8,
            "text": "One koji budu vjerovali i dobra djela činili doista čekaju bašče uživanja…"
        },
        {
            "chapter": 31,
            "verse": 9,
            "text": "u njima će vječno boraviti – obećanje je Allahovo istinito, a On je silan i mudar"
        },
        {
            "chapter": 31,
            "verse": 10,
            "text": "Nebesa je, vidite ih, bez stupova stvorio, a po Zemlji planine nepomične razbacao da vas ne trese i po njoj životinje svih vrsta razasuo. Mi s neba kišu spuštamo i činimo da po njoj niču svakovrsne plemenite biljke"
        },
        {
            "chapter": 31,
            "verse": 11,
            "text": "To je Allahovo djelo, a pokažite Mi šta su drugi, mimo Njega, stvorili? Ništa! Mnogobošci su u pravoj zabludi"
        },
        {
            "chapter": 31,
            "verse": 12,
            "text": "A Mi smo Lukmanu mudrost darovali: “Budi zahvalan Allahu! Ko je zahvalan, čini to u svoju korist, a ko je nezahvalan – pa Allah je, zaista, neovisan i hvale dostojan.”"
        },
        {
            "chapter": 31,
            "verse": 13,
            "text": "Kad Lukman reče sinu svom, savjetujući ga: “O sinko moj, ne smatraj druge Allahu ravnim, mnogoboštvo je, zaista, velika nepravda.”"
        },
        {
            "chapter": 31,
            "verse": 14,
            "text": "Mi smo naredili čovjeku da bude poslušan roditeljima svojim. Majka ga nosi, a njeno zdravlje trpi, i odbija ga u toku dvije godine. Budi zahvalan Meni i roditeljima svojim, Meni će se svi vratiti"
        },
        {
            "chapter": 31,
            "verse": 15,
            "text": "A ako te budu nagovarali da drugog Meni ravnim smatraš, onog o kome ništa ne znaš, ti ih ne slušaj i prema njima se, na ovom svijetu, velikodušno ponašaj, a slijedi put onog koji se iskreno Meni obraća. Meni ćete se poslije vratiti i Ja ću vas o onom što ste radili obavijestiti"
        },
        {
            "chapter": 31,
            "verse": 16,
            "text": "“O sinko moj, dobro ili zlo, teško koliko zrno gorušice, bilo u stijeni ili na nebesima ili u zemlji, Allah će na vidjelo iznijeti, jer Allah Preblagi, On je Sveznajući"
        },
        {
            "chapter": 31,
            "verse": 17,
            "text": "O sinko moj, obavljaj molitvu i traži da se čine dobra djela, a odvraćaj od hrđavih i strpljivo podnosi ono što te zadesi – dužnost je tako postupiti"
        },
        {
            "chapter": 31,
            "verse": 18,
            "text": "I, iz oholosti, ne okreći od ljudi lice svoje i ne idi zemljom nadmeno, jer Allah ne voli ni gordog ni hvalisavog"
        },
        {
            "chapter": 31,
            "verse": 19,
            "text": "U hodu budi odmjeren, a u govoru ne budi grlat – ta najneprijatniji glas je revanje magarca!”"
        },
        {
            "chapter": 31,
            "verse": 20,
            "text": "Kako ne vidite da vam je Allah omogućio da se koristite svim onim što postoji na nebesima i na Zemlji i da vas darežljivo obasipa milošću Svojom, i vidljivom i nevidljivom? A ima ljudi koji raspravljaju o Allahu bez ikakva znanja, bez ikakve upute i bez knjige svjetilje"
        },
        {
            "chapter": 31,
            "verse": 21,
            "text": "A kad im se govori: “Slijedite ono što vam Allah objavljuje!”, odgovaraju: “Ne, mi slijedimo ono što smo zapamtili od predaka naših.” Zar i onda kad ih šejtan poziva na patnju u Ognju"
        },
        {
            "chapter": 31,
            "verse": 22,
            "text": "Onaj ko se sasvim preda Allahu, a, usto, čini dobra djela, uhvatio se za najčvršću vezu. Allahu se na koncu sve vraća"
        },
        {
            "chapter": 31,
            "verse": 23,
            "text": "A onaj koji ne vjeruje, pa neka te ne zabrinjava nevjerovanje njegovo. Nama će se svi vratiti i Mi ćemo ih o onom šta su radili obavijestiti. – Allahu su, uistinu, poznate svačije misli"
        },
        {
            "chapter": 31,
            "verse": 24,
            "text": "Mi im dajemo da kratko uživaju, a onda ćemo ih natjerati u patnju neizdržljivu"
        },
        {
            "chapter": 31,
            "verse": 25,
            "text": "A da ih upitaš: “Ko je stvorio nebesa i Zemlju?”, sigurno bi rekli: “Allah!” A ti reci: “Hvaljen neka je Allah!”, samo što većina njih ne zna"
        },
        {
            "chapter": 31,
            "verse": 26,
            "text": "Allahovo je sve na nebesima i na Zemlji! Allah je, uistinu, nezavisan i hvale dostojan"
        },
        {
            "chapter": 31,
            "verse": 27,
            "text": "Da su sva stabla na Zemlji pisaljke, a da se u more, kad presahne, ulije još sedam mora, ne bi se ispisale Allahove riječi. – Allah je, uistinu, silan i mudar"
        },
        {
            "chapter": 31,
            "verse": 28,
            "text": "Stvoriti sve vas i sve vas oživiti isto je kao stvoriti i oživiti jednog čovjeka. – Allah, zaista, sve čuje i sve vidi"
        },
        {
            "chapter": 31,
            "verse": 29,
            "text": "Kako ne vidiš da Allah uvodi noć u dan i uvodi dan u noć, i da je potčinio Sunce i Mjesec – svako se kreće do roka određenog – i da Allah dobro zna ono što radite"
        },
        {
            "chapter": 31,
            "verse": 30,
            "text": "To zato što je Allah – istina, a oni kojima se, pored Njega, oni mole – neistina, i što je Allah uzvišen i velik"
        },
        {
            "chapter": 31,
            "verse": 31,
            "text": "Zar ne vidiš da lađe Allahovom milošću morem plove da bi vam pokazao neke dokaze Svoje? To su, zaista, pouke za sve strpljive i zahvalne"
        },
        {
            "chapter": 31,
            "verse": 32,
            "text": "A kad ih talas, kao oblak, prekrije, mole se Allahu iskreno Mu vjeru ispovijedajući; a čim ih On do kopna dovede, samo Mu neki djelimično zahvalni ostaju. A dokaze Naše samo izdajnik, nezahvalnik poriče"
        },
        {
            "chapter": 31,
            "verse": 33,
            "text": "O ljudi, bojte se Gospodara svog i strahujte od Dana kad roditelj djetetu svom neće moći nimalo pomoći, niti će dijete moći svom roditelju imalo pomoći! Allahova prijetnja je istinita, pa neka vas nikako život na ovom svijetu ne zavara i neka vas u Allaha šejtan ne pokoleba"
        },
        {
            "chapter": 31,
            "verse": 34,
            "text": "Samo Allah zna kad će Smak svijeta nastupiti, samo On spušta kišu i samo On zna šta je u maternicama, a čovjek ne zna šta će sutra zaraditi i ne zna čovjek u kojoj će zemlji umrijeti. – Allah, uistinu, sve zna i o svemu je obaviješten"
        },
        {
            "chapter": 32,
            "verse": 1,
            "text": "Elif Lām Mīm"
        },
        {
            "chapter": 32,
            "verse": 2,
            "text": "Knjigu objavljuje, u to nema sumnje, Gospodar svjetova…"
        },
        {
            "chapter": 32,
            "verse": 3,
            "text": "a oni govore: “On je izmišlja!” Ne, ona je istina od Gospodara tvog da opominješ narod kojem prije tebe nije došao niko da ga opominje, da bi išao Pravim putem"
        },
        {
            "chapter": 32,
            "verse": 4,
            "text": "Allah je nebesa i Zemlju i ono što je između njih u šest vremenskih razdoblja (dana) stvorio, a onda se iznad Arša uzvisio. Vi, osim Njega, ni zaštitnika ni posrednika nemate, pa zašto se ne urazumite"
        },
        {
            "chapter": 32,
            "verse": 5,
            "text": "On upravlja svima, od neba do Zemlje, a onda se sve to Njemu vraća u danu koji, prema vašem računanju vremena, hiljadu godina traje"
        },
        {
            "chapter": 32,
            "verse": 6,
            "text": "To je Onaj Koji zna i nevidljivi i vidljivi svijet, Silni i Milostivi…"
        },
        {
            "chapter": 32,
            "verse": 7,
            "text": "Koji sve savršeno stvara, Koji je prvog čovjeka stvorio od ilovače…"
        },
        {
            "chapter": 32,
            "verse": 8,
            "text": "a potomstvo njegovo stvara od kapi hude tekućine…"
        },
        {
            "chapter": 32,
            "verse": 9,
            "text": "zatim mu savršeno udove uobliči i život mu udahne – i On vam i sluh i vid i pamet daje – a kako vi malo zahvaljujete"
        },
        {
            "chapter": 32,
            "verse": 10,
            "text": "Oni govore: “Zar ćemo, kad nestanemo pod zemljom, ponovo stvoreni biti?” Oni ne vjeruju da će pred Gospodara svog izići"
        },
        {
            "chapter": 32,
            "verse": 11,
            "text": "Reci: “Melek smrti, koji vam je za to određen, duše će vam uzeti, a poslije ćete se Gospodaru svom vratiti.”"
        },
        {
            "chapter": 32,
            "verse": 12,
            "text": "A da ti je vidjeti griješnike kako će, oborenih glava pred Gospodarom svojim, reći: “Gospodaru naš, vidjeli smo i čuli smo, pa nas povrati da dobra djela činimo, mi doista čvrsto vjerujemo!”"
        },
        {
            "chapter": 32,
            "verse": 13,
            "text": "A kad bismo htjeli, svakog čovjeka bismo na Pravi put uputili, ali Ja sam već istinu rekao: “Napunit ću, zaista, džehennem džinima i ljudima zajedno!”"
        },
        {
            "chapter": 32,
            "verse": 14,
            "text": "Pa trpite zato što ste zaboravljali da ćete ovaj Dan doživjeti – i Mi ćemo vas zaboraviti – i vječnu patnju trpite zbog onog što ste radili"
        },
        {
            "chapter": 32,
            "verse": 15,
            "text": "U Naše riječi vjeruju samo oni koji, kad se njima opomenu, licem na tlo padaju i koji Gospodara svog veličaju i hvale i koji se ne ohole"
        },
        {
            "chapter": 32,
            "verse": 16,
            "text": "Bokovi se njihovi postelja lišavaju i oni se Gospodaru svom iz straha i želje klanjaju, a dio onog što im Mi dajemo udjeljuju"
        },
        {
            "chapter": 32,
            "verse": 17,
            "text": "I niko ne zna kakve ih, kao nagrada za ono što su činili, skrivene radosti čekaju"
        },
        {
            "chapter": 32,
            "verse": 18,
            "text": "Zar da vjerniku bude isto kao griješniku? Ne, njima neće biti isto…"
        },
        {
            "chapter": 32,
            "verse": 19,
            "text": "one koji su vjerovali i dobra djela činili čekaju džennetske bašče u kojima će boraviti, kao nagrada za ono što su radili…"
        },
        {
            "chapter": 32,
            "verse": 20,
            "text": "a one koji nisu vjerovali čeka vatra u kojoj će prebivati – kad god pokušaju iz nje izići, bit će u nju vraćeni i bit će im rečeno: “Trpite kaznu u vatri koju ste poricali.”"
        },
        {
            "chapter": 32,
            "verse": 21,
            "text": "I Mi ćemo učiniti da blažu kaznu iskuse, prije one najveće, ne bi li se pokajali"
        },
        {
            "chapter": 32,
            "verse": 22,
            "text": "A ima li nepravednijeg od onog koji, opomenut riječima Gospodara svog, njima leđa okrene? Mi ćemo se, zaista, osvetiti zlikovcima"
        },
        {
            "chapter": 32,
            "verse": 23,
            "text": "Musau smo Mi Knjigu dali – ne sumnjaj nimalo u susret s njime; i putokazom je sinovima Israilovim učinili"
        },
        {
            "chapter": 32,
            "verse": 24,
            "text": "Između njih smo Mi vođe određivali i oni su, odazivajući se zapovijedi Našoj, na Pravi put upućivali, jer su strpljivi bili i u dokaze Naše čvrsto vjerovali"
        },
        {
            "chapter": 32,
            "verse": 25,
            "text": "Gospodar tvoj će među njima na Sudnjem danu presuditi u onom oko čega su se razilazili"
        },
        {
            "chapter": 32,
            "verse": 26,
            "text": "Zar ovima nije jasno koliko smo Mi prije njih naroda uništili, po čijim oni nastambama hodaju? To su zaista dokazi, pa zašto neće da čuju"
        },
        {
            "chapter": 32,
            "verse": 27,
            "text": "Kako oni ne vide da Mi gonimo kišu u ogoljelu zemlju i činimo da, uz pomoć njenu, niče rastinje kojim se hrani stoka njihova, a i oni sami – pa zašto neće da vide"
        },
        {
            "chapter": 32,
            "verse": 28,
            "text": "I oni govore: “Kad će već jednom ta presuda, ako istinu govorite?”"
        },
        {
            "chapter": 32,
            "verse": 29,
            "text": "Reci: “Na Sudnjem danu, kad nevjernicima neće nikako koristiti to što će tad vjerovati i kad im se nimalo vremena neće dati.”"
        },
        {
            "chapter": 32,
            "verse": 30,
            "text": "Zato se ti okreni od njih i čekaj, i oni doista čekaju"
        },
        {
            "chapter": 33,
            "verse": 1,
            "text": "O Vjerovjesniče, Allaha se boj, a nevjernike i dvoličnjake ne slušaj – Allah, uistinu, sve zna i mudar je…"
        },
        {
            "chapter": 33,
            "verse": 2,
            "text": "i slijedi ono što ti Gospodar tvoj objavljuje – Allah dobro zna ono što vi radite…"
        },
        {
            "chapter": 33,
            "verse": 3,
            "text": "i u Allaha se pouzdaj, Allah je zaštitnik dovoljan"
        },
        {
            "chapter": 33,
            "verse": 4,
            "text": "Allah nijednom čovjeku dva srca u njedrima njegovim nije dao, a ni žene vaše, od kojih se ziharom rastavljate, materama vašim nije učinio, niti je posinke vaše sinovima vašim učinio. To su samo vaše riječi, iz usta vaših, a Allah istinu govori i na Pravi put izvodi"
        },
        {
            "chapter": 33,
            "verse": 5,
            "text": "Zovite ih po očevima njihovim, to je kod Allaha ispravnije. A ako ne znate imena očeva njihovih, pa braća su vaša po vjeri i štićenici su vaši. Nije grijeh ako u tome pogriješite, grijeh je ako to namjerno učinite. – A Allah prašta i samilostan je"
        },
        {
            "chapter": 33,
            "verse": 6,
            "text": "Vjerovjesnik treba biti preči vjernicima nego oni sami sebi, a žene njegove su kao majke njihove. A srodnici, po Allahovoj knjizi, preči su jedni drugima od ostalih vjernika i muhadžira. Prijateljima svojim možete oporukom nešto ostaviti. To u Knjizi piše"
        },
        {
            "chapter": 33,
            "verse": 7,
            "text": "Mi smo od vjerovjesnikā zavjet njihov uzeli, i od tebe, i od Nuha, i od Ibrahima, i od Musaa, i od Isaa, sina Merjemina, čvrst smo zavjet uzeli…"
        },
        {
            "chapter": 33,
            "verse": 8,
            "text": "da bi On mogao pozvati na odgovornost vjerovjesnike za ono što su govorili. A nevjernicima je On pripremio bolnu patnju"
        },
        {
            "chapter": 33,
            "verse": 9,
            "text": "O vjernici, sjetite se Allahove milosti prema vama kad su do vas vojske došle, pa smo Mi protiv njih vjetar poslali, a i vojske koje vi niste vidjeli – a Allah dobro vidi šta vi radite…"
        },
        {
            "chapter": 33,
            "verse": 10,
            "text": "kad su vam došle i odozgo i odozdo, a duša došla do grkljana, i kad ste o Allahu svašta pomišljali…"
        },
        {
            "chapter": 33,
            "verse": 11,
            "text": "tad su vjernici bili u iskušenje stavljeni i ne može biti gore uznemireni…"
        },
        {
            "chapter": 33,
            "verse": 12,
            "text": "kad su dvoličnjaci i oni bolesna srca govorili: “Allah i Poslanik Njegov su nas samo obmanjivali kad su nam obećavali!”…"
        },
        {
            "chapter": 33,
            "verse": 13,
            "text": "kad su neki među njima rekli: “O stanovnici Jesriba, ovdje vam nema stanka, zato se vratite!”, a drugi među njima su tražili dopuštenje od Vjerovjesnika i govorili: “Kuće su naše nezaštićene!”, a nisu bile nezaštićene, već su se oni htjeli izvući"
        },
        {
            "chapter": 33,
            "verse": 14,
            "text": "A da su im s raznih strana prodrli i da su potom od njih zatražili da opet postanu mnogobošci, oni bi to, ne dvoumeći se oko toga, brzo učinili…"
        },
        {
            "chapter": 33,
            "verse": 15,
            "text": "a bili su se još prije Allahu obavezali da neće uzmicati – a za Allahu datu obavezu će se odgovarati"
        },
        {
            "chapter": 33,
            "verse": 16,
            "text": "Reci: “Ako bježite od smrti ili pogibije, bježanje vam neće pomoći, opet ćete samo kratko uživati.”"
        },
        {
            "chapter": 33,
            "verse": 17,
            "text": "Reci: “Ko će vas od Allaha zaštititi ako On hoće da vas zlo snađe ili ko vam može nauditi ako vam On želi milost ukazati?” Osim Allaha, oni neće naći sebi ni zaštitnika ni pomagača"
        },
        {
            "chapter": 33,
            "verse": 18,
            "text": "Allah dobro zna one među vama koji su druge zadržavali i prijateljima svojim govorili: “Priključite se nama!”, a samo su rijetko u boj išli…"
        },
        {
            "chapter": 33,
            "verse": 19,
            "text": "ne želeći da vam pomognu. A kad zavlada strah, vidiš ih kako gledaju u tebe kolutajući svojim očima kao pred smrt onesviješćeni; čim strah mine, oni vas psuju svojim oštrim jezicima, škrti da učine bilo kakvo dobro. Oni ne vjeruju, i zato će Allah djela njihova poništiti – a to je Allahu lahko"
        },
        {
            "chapter": 33,
            "verse": 20,
            "text": "Oni misle da saveznici još nisu otišli. A kad bi saveznici opet došli, najdraže bi im bilo da su među beduinima u pustinji i da se raspituju za vas; a da s vama ostanu, malo bi se borili"
        },
        {
            "chapter": 33,
            "verse": 21,
            "text": "Vi u Allahovom Poslaniku imate divan uzor za onog koji se nada Allahovoj milosti i nagradi na onom svijetu i koji često Allaha spominje"
        },
        {
            "chapter": 33,
            "verse": 22,
            "text": "A kad su vjernici saveznike ugledali, rekli su: “Ovo je ono što su nam Allah i Poslanik Njegov obećali, i Allah i Poslanik Njegov su istinu govorili!”, i to im je samo učvrstilo vjerovanje i predanost"
        },
        {
            "chapter": 33,
            "verse": 23,
            "text": "Ima vjernika koji ispunjavaju zavjet dat Allahu, ima ih koji su poginuli i ima ih koji to očekuju – nisu ništa izmijenili…"
        },
        {
            "chapter": 33,
            "verse": 24,
            "text": "da Allah nagradi iskrene za njihovu iskrenost, a da, ako hoće, stavi na muke dvoličnjake ili da im oprosti. – Allah zaista prašta i samilostan je"
        },
        {
            "chapter": 33,
            "verse": 25,
            "text": "Allah je nevjernike pune srdžbe odbio, nisu nimalo uspjeli, i vjernike je Allah borbe poštedio – Allah je, uistinu, moćan i silan…"
        },
        {
            "chapter": 33,
            "verse": 26,
            "text": "a sljedbenike Knjige, koji su ih pomagali, iz utvrda njihovih je izveo i strah u srca njihova ulio, pa ste jedne pobili, a druge kao sužnje uzeli…"
        },
        {
            "chapter": 33,
            "verse": 27,
            "text": "i dao vam je da naslijedite zemlje njihove i domove njihove i bogatstva njihova, i zemlju kojom prije niste hodali. – Allah sve može"
        },
        {
            "chapter": 33,
            "verse": 28,
            "text": "O Vjerovjesniče, reci ženama svojim: “Ako želite život na ovom svijetu i njegov sjaj, onda se odlučite, dat ću vam pristojnu otpremu i lijepo ću vas otpustiti"
        },
        {
            "chapter": 33,
            "verse": 29,
            "text": "A ako želite Allaha, i Poslanika Njegovog, i onaj svijet – pa Allah je, doista, onima među vama koji čine dobra djela pripremio nagradu veliku.”"
        },
        {
            "chapter": 33,
            "verse": 30,
            "text": "O žene Vjerovjesnikove, ako bi koja od vas očit grijeh učinila, kazna bi joj udvostručena bila, a to je Allahu lahko"
        }
    ]
}
{
    "maqras": [
        {
            "chapter": 16,
            "verse": 75,
            "text": "Allah navodi kao primjer roba u tuđem vlasništvu koji ništa nema i onog koga smo Mi bogato obdarili i koji udjeljuje iz toga, i tajno i javno – zar su oni jednaki? Neka je hvaljen Allah! Ali većina njih ne zna"
        },
        {
            "chapter": 16,
            "verse": 76,
            "text": "Allah vam navodi kao primjer dvojicu ljudi od kojih je jedan gluhonijem, ništa nema i na potpuno je ovisan od svog vlasnika – kud god ga pošalje, nikakva dobra ne donese. Je li on ravan onom koji traži da se pravedno postupa, a i sam je na Pravom putu"
        },
        {
            "chapter": 16,
            "verse": 77,
            "text": "Allah zna tajne nebesa i Zemlje! A Smak svijeta će u tren oka doći, ili još brže, jer je Allah, uistinu, Svemoćni"
        },
        {
            "chapter": 16,
            "verse": 78,
            "text": "Allah vas iz trbuha majki vaših izvodi, vi ništa ne znate, i daje vam sluh i vid i razum da biste bili zahvalni"
        },
        {
            "chapter": 16,
            "verse": 79,
            "text": "Zar oni ne vide kako ptice u prostranstvu nebeskom bez muke lete, njih samo Allah drži. To su, zaista, dokazi ljudima koji budu vjerovali"
        },
        {
            "chapter": 16,
            "verse": 80,
            "text": "Allah vam daje da u kućama svojim stanujete i daje vam od koža stoke šatore koje lahko nosite kad na put idete i kad konačite, a od vune, dlake i kostrijeti njihove prostirku i korisne stvari – sve dok se ne istroše"
        },
        {
            "chapter": 16,
            "verse": 81,
            "text": "Od onog što je stvorio – Allah vam daje hlad i skloništa u brdima, i odjeću koja vas čuva od vrućine; daje vam i oklope koji vas u borbi štite; i tako vam upotpunjava blagodat Svoju da biste bili poslušni"
        },
        {
            "chapter": 16,
            "verse": 82,
            "text": "A ako oni okrenu glave, pa ti si dužan samo jasno objavljivati"
        },
        {
            "chapter": 16,
            "verse": 83,
            "text": "Oni znaju da je blagodat od Allaha, pa je poslije poriču – većina njih su nevjernici"
        },
        {
            "chapter": 16,
            "verse": 84,
            "text": "A na Dan kada iz svakog naroda svjedoka podignemo, nevjernicima neće biti dopušteno da se pravdaju, niti će im biti udovoljeno da blagonaklonost za povratak traže"
        },
        {
            "chapter": 16,
            "verse": 85,
            "text": "Kad oni koji nisu vjerovali ugledaju patnju – ona im se neće ni ublažiti ni odložiti"
        },
        {
            "chapter": 16,
            "verse": 86,
            "text": "A kad oni koji su Njemu druge ravnim smatrali božanstva svoja ugledaju i reknu: “Gospodaru naš, ovo su božanstva naša; njima smo se klanjali, a ne Tebi”, božanstva će im dobaciti: “Vi ste, uistinu, lažljivci!”"
        },
        {
            "chapter": 16,
            "verse": 87,
            "text": "I oni će se tog Dana Allahu pokoriti, i propast će ono što su potvarali"
        },
        {
            "chapter": 16,
            "verse": 88,
            "text": "One koji nisu vjerovali i koji su od Allahova puta odvraćali Mi ćemo dvostrukom kaznom kazniti zato što su pravili smutnju"
        },
        {
            "chapter": 16,
            "verse": 89,
            "text": "A šta će biti onog Dana kad protiv svakog naroda dovedemo po jednog svjedoka, od njega samog, i tebe dovedemo kao svjedoka protiv ovih! Mi tebi objavljujemo Knjigu kao objašnjenje za sve i kao uputu i milost i radosnu vijest za one koji jedino u Njega vjeruju"
        }
    ]
}
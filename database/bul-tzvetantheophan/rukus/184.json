{
    "rukus": [
        {
            "chapter": 11,
            "verse": 9,
            "text": "И ако дадем на човека да вкуси милост от Нас, а после му я отнемем, той е отчаян, непризнателен"
        },
        {
            "chapter": 11,
            "verse": 10,
            "text": "И ако му дадем да вкуси благодат след беда, която го е засегнала, казва: “Отидоха си злините от мен” и е радостен, самохвалец"
        },
        {
            "chapter": 11,
            "verse": 11,
            "text": "освен онези, които са търпеливи и вършат праведни дела. За тях има опрощение и голяма награда"
        },
        {
            "chapter": 11,
            "verse": 12,
            "text": "Може и да си склонен към изоставяне на част от онова, което ти е разкрито и да се свива сърцето ти, че ще рекат: “Защо не му бе спуснато съкровище или не дойде заедно с него ангел?” - ти си само предупредител, Аллах се разпорежда с всяко нещо"
        },
        {
            "chapter": 11,
            "verse": 13,
            "text": "Или казват: “Той си го е измислил.” Кажи: “Донесете десет сури подобни на неговите - измислени - и позовете когото можете, освен Аллах, ако говорите истината"
        },
        {
            "chapter": 11,
            "verse": 14,
            "text": "И ако не ви откликнат, знайте, че той бе низпослан само със знанието на Аллах и че няма друг бог освен Него! Няма ли да се отдадете Нему?”"
        },
        {
            "chapter": 11,
            "verse": 15,
            "text": "Които желаят земния живот и неговата украса, през него ще им изплатим за деянията. И не ще бъдат ощетени през него"
        },
        {
            "chapter": 11,
            "verse": 16,
            "text": "Тези са, които в отвъдния живот ще имат само Огъня и ще се провали, каквото са сторили [на земята], и ще е напразно, каквото са вършили"
        },
        {
            "chapter": 11,
            "verse": 17,
            "text": "Нима е такъв онзи, който има ясен знак от своя Господ и му го чете свидетел от Него? Предхождаше го Книгата на Муса - водител и милост. Тези вярват в него. А който от съюзените племена не вярва в него, обещан му е Огънят. Не се съмнявай в него [о, Мухаммад]! Той е истината от твоя Господ, ала повечето хора не вярват"
        },
        {
            "chapter": 11,
            "verse": 18,
            "text": "И кой е по-голям угнетител от онзи, който измисля лъжа за Аллах? Тези ще бъдат доведени при техния Господ и свидетелите ще рекат: “Тези са, които лъжеха за своя Господ.” Да, проклятието на Аллах е над угнетителите"
        },
        {
            "chapter": 11,
            "verse": 19,
            "text": "които възпират от пътя на Аллах, стремят се да изкривят пътя и отвъдния живот отричат"
        },
        {
            "chapter": 11,
            "verse": 20,
            "text": "Те са безсилни на земята и нямат покровители, освен Аллах. На тях ще им се удвои мъчението. Те не са могли да чуят и не са видели"
        },
        {
            "chapter": 11,
            "verse": 21,
            "text": "Тези са, които себе си погубиха и се скри от тях онова, което измисляха"
        },
        {
            "chapter": 11,
            "verse": 22,
            "text": "Без съмнение, в отвъдния живот те са най-губещите"
        },
        {
            "chapter": 11,
            "verse": 23,
            "text": "Но които вярват и вършат праведни дела, и се смиряват пред своя Господ, тези са обитателите на Рая - там ще пребивават вечно"
        },
        {
            "chapter": 11,
            "verse": 24,
            "text": "Двете групи приличат на слепия и глухия, и на зрящия и чуващия. Нима те са еднакви при сравнение? И не ще ли се поучите"
        }
    ]
}
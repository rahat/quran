{
    "maqras": [
        {
            "chapter": 11,
            "verse": 84,
            "text": "И при мадянитите - брат им Шуайб... Рече: “О, народе мой, служете на Аллах! Нямате друг бог освен Него. И не занижавайте мярката и везната! Виждам ви в благоденствие, но се страхувам за вас от мъчение в Деня, който [всичко] обхваща"
        },
        {
            "chapter": 11,
            "verse": 85,
            "text": "О, народе мой, изпълвайте мярката и везната със справедливост, и не смалявайте от нещата на хората, и не сейте развала по земята, рушейки"
        },
        {
            "chapter": 11,
            "verse": 86,
            "text": "Това, което Аллах ви оставя, е по-добро за вас, ако сте вярващи. Аз не съм ви пазител.”"
        },
        {
            "chapter": 11,
            "verse": 87,
            "text": "Рекоха: “О, Шуайб, нима твоята молитва ти повелява да оставим онова, на което служеха предците ни, или да не постъпваме със своите имоти, както пожелаем? Наистина ти си състрадателният, разумният!”"
        },
        {
            "chapter": 11,
            "verse": 88,
            "text": "Рече: “О, народе мой, как мислите, ако имам ясен знак от моя Господ и Той ме е дарил с добро препитание от Него, и не искам да се отличавам от вас в онова, което ви забранявам? Искам само подобрение, колкото мога. Моят успех е само от Аллах. На Него се уповавам и към Него се обръщам"
        },
        {
            "chapter": 11,
            "verse": 89,
            "text": "О, народе мой, да не ви вкара в грях враждата [ви] към мен, та да ви порази същото като онова, което порази народа на Нух или народа на Худ, или народа на Салих. А народът на Лут не е далеч от вас"
        },
        {
            "chapter": 11,
            "verse": 90,
            "text": "И молете за опрощение вашия Господ, и се покайте пред Него! Моят Господ е милосърден, любещ.”"
        },
        {
            "chapter": 11,
            "verse": 91,
            "text": "Рекоха: “О, Шуайб, не проумяваме много от онова, което казваш. Виждаме, че си много слаб сред нас. Ако не бе твоят род, щяхме да те пребием с камъни. Не си на почит при нас.”"
        },
        {
            "chapter": 11,
            "verse": 92,
            "text": "Рече: “О, народе мой, нима моят род е по-достоен за вас от Аллах? Вие Го загърбихте. Наистина моят Господ обхваща делата ви"
        },
        {
            "chapter": 11,
            "verse": 93,
            "text": "О, народе мой, работете, както можете! И аз ще работя. Ще узнаете при кого ще дойде позорящо го мъчение и кой е лъжец. И чакайте! И аз очаквам с вас.”"
        },
        {
            "chapter": 11,
            "verse": 94,
            "text": "И когато Нашата повеля дойде с милост от Нас, спасихме Шуайб и онези, които вярваха с него. И Викът обхвана онези, които угнетяваха, и осъмнаха безжизнени в домовете си"
        },
        {
            "chapter": 11,
            "verse": 95,
            "text": "сякаш не бяха пребивавали там. Да, гибел за мадянитите, както погинаха и самудяните"
        },
        {
            "chapter": 11,
            "verse": 96,
            "text": "Вече изпратихме Муса с Нашите знамения и с явен довод"
        },
        {
            "chapter": 11,
            "verse": 97,
            "text": "при Фараона и знатните му хора. Те следваха повелята на Фараона, а повелята на Фараона не бе разумна"
        },
        {
            "chapter": 11,
            "verse": 98,
            "text": "Ще предвожда той народа си в Деня на възкресението и ще ги въведе в Огъня. И колко лошо е мястото, където ще бъдат въведени"
        },
        {
            "chapter": 11,
            "verse": 99,
            "text": "И бяха следвани от проклятие на този свят, и в Деня на възкресението. Колко лошо е дарението, което ще им бъде дадено"
        },
        {
            "chapter": 11,
            "verse": 100,
            "text": "Тези са от вестите на селищата. Разказваме ги на теб. Има сред тях руини, има и покосени"
        },
        {
            "chapter": 11,
            "verse": 101,
            "text": "Не Ние ги угнетихме, а те себе си угнетиха. И не ги избавиха от нищо боговете им, които те зовяха, освен Аллах, щом дойде повелята на твоя Господ. И им надбавиха само загуба"
        },
        {
            "chapter": 11,
            "verse": 102,
            "text": "Така сграбчва твоят Господ, щом сграбчи селищата, когато угнетяват. Той сграбчва болезнено, силно"
        },
        {
            "chapter": 11,
            "verse": 103,
            "text": "Наистина в това има знамение за всеки, който се страхува от мъчението на отвъдния живот. Това е Денят, за който хората ще бъдат насъбрани. Това е знаменателният Ден"
        },
        {
            "chapter": 11,
            "verse": 104,
            "text": "Не ще го забавим Ние освен за определен срок"
        },
        {
            "chapter": 11,
            "verse": 105,
            "text": "Когато Денят настъпи, никой не ще проговори освен с Неговото позволение. Сред тях ще има и злочести, и щастливи"
        },
        {
            "chapter": 11,
            "verse": 106,
            "text": "Онези, които са злочести, ще бъдат в Огъня. В него ще вдишват и издишват"
        },
        {
            "chapter": 11,
            "verse": 107,
            "text": "там ще пребивават вечно, докато съществуват небесата и земята, освен ако не пожелае [друго] твоят Господ. Твоят Господ прави, каквото пожелае"
        }
    ]
}
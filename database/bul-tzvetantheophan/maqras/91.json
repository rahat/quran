{
    "maqras": [
        {
            "chapter": 11,
            "verse": 41,
            "text": "И рече: “Качете се в него! В името на Аллах той ще плава и ще се закотви. Моят Господ е опрощаващ, милосърден.”"
        },
        {
            "chapter": 11,
            "verse": 42,
            "text": "И заплава с тях по вълни като планини, и призова Нух своя син, който се бе отлъчил: “Сине мой, качи се с нас и не бъди с неверниците!”"
        },
        {
            "chapter": 11,
            "verse": 43,
            "text": "Рече [синът]: “Ще се приютя на планина, която ще ме защити от водата.” Рече: “Няма днес защитник от повелята на Аллах, освен за онзи, когото Той помилва.” И ги разделиха вълните, и бе от удавените"
        },
        {
            "chapter": 11,
            "verse": 44,
            "text": "И бе речено: “О, земя, погълни своята вода!” и “О, небе, престани!” И спадна водата. И се изпълни повелята. И [Ковчегът] заседна върху [планината] ал-Джуди. И бе речено: “Гибел за хората-угнетители!”"
        },
        {
            "chapter": 11,
            "verse": 45,
            "text": "И позова Нух своя Господ, и рече: “Господи, синът ми е от моето семейство. Твоето обещание винаги е истина. Ти си Най-мъдрият Съдник.”"
        },
        {
            "chapter": 11,
            "verse": 46,
            "text": "Рече [Аллах]: “О, Нух, той [вече] не е от твоето семейство. Неговото деяние не е праведно. И не Ме питай за това, за което нямаш знание! Поучавам те да не бъдеш от невежите.”"
        },
        {
            "chapter": 11,
            "verse": 47,
            "text": "Рече: “Господи, моля Те, опази ме да не Те питам за нещо, за което нямам знание! И ако не ме опростиш, и не ме помилваш, ще съм от губещите.”"
        },
        {
            "chapter": 11,
            "verse": 48,
            "text": "Речено бе: “О, Нух, слез [от Ковчега] с мир от Нас и с благослов над теб, и над общности от онези, които са с теб! А на други общности ще дадем да се понаслаждават, после ще ги сполети болезнено мъчение от Нас"
        },
        {
            "chapter": 11,
            "verse": 49,
            "text": "Тези са от вестите на неведомото, които Ние ти разкриваме. Дотогава не ги знаеше нито ти, нито твоят народ. Затова търпи! Краят принадлежи на богобоязливите.”"
        },
        {
            "chapter": 11,
            "verse": 50,
            "text": "И при адитите - брат им Худ... Рече: “О, народе мой, служете на Аллах! Нямате друг бог освен Него. Вие сте само клеветници"
        },
        {
            "chapter": 11,
            "verse": 51,
            "text": "О, народе мой, не искам от вас отплата за това. Моята отплата е единствено от Онзи, Който ме е сътворил. Нима не проумявате"
        },
        {
            "chapter": 11,
            "verse": 52,
            "text": "О, народе мой, молете за опрощение вашия Господ и се покайте пред Него, и ще ви изпрати Той обилен дъжд от небето, и ще ви надбави сила към вашата сила! И не се отмятайте, престъпвайки!”"
        },
        {
            "chapter": 11,
            "verse": 53,
            "text": "Рекоха: “О, Худ, ти не ни донесе ясен знак и не ще изоставим нашите божества заради твоите слова. И не ти вярваме"
        },
        {
            "chapter": 11,
            "verse": 54,
            "text": "Ще кажем само, че те е поразило със зло някое от нашите божества.” Рече: “Призовавам за свидетел Аллах и вие свидетелствайте, че съм невинен за онова, което съдружавате"
        },
        {
            "chapter": 11,
            "verse": 55,
            "text": "с Него. И лукавствайте срещу мен всички, и не ме изчаквайте"
        },
        {
            "chapter": 11,
            "verse": 56,
            "text": "Аз се уповавам на Аллах, моя Господ и вашия Господ. Няма твар, която Той да не държи под Своя власт. Моят Господ е на Правия път"
        },
        {
            "chapter": 11,
            "verse": 57,
            "text": "А отметнете ли се - вече ви съобщих онова, с което бях пратен при вас. И ще ви подмени моят Господ с други хора. И никак не ще Му навредите. Моят Господ пази всяко нещо.”"
        },
        {
            "chapter": 11,
            "verse": 58,
            "text": "И когато Нашата повеля дойде, с милост от Нас спасихме Худ и онези, които вярваха с него. И ги спасихме от сурово мъчение"
        },
        {
            "chapter": 11,
            "verse": 59,
            "text": "Такива бяха адитите. Отрекоха знаменията на своя Господ и се възпротивиха на Неговите пратеници, и следваха повелята на всеки упорит деспот"
        },
        {
            "chapter": 11,
            "verse": 60,
            "text": "И ги следва проклятие на този свят и в Деня на възкресението. Да, адитите отрекоха своя Господ. Да, гибел за адитите, народа на Худ"
        }
    ]
}
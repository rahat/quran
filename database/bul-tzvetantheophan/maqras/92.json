{
    "maqras": [
        {
            "chapter": 11,
            "verse": 61,
            "text": "И при самудяните [изпратихме] брат им Салих. Рече: “О, народе мой, служете на Аллах! Нямате друг бог освен Него. Той ви сътвори от земята и ви засели на нея. Затова Го молете за опрощение и се покайте пред Него! Моят Господ е наблизо и откликва.”"
        },
        {
            "chapter": 11,
            "verse": 62,
            "text": "Рекоха: “О, Салих, преди това ти възлагахме надежди. Нима ни забраняваш да служим на онова, на което служеха нашите предци? Съмняваме се в онова, към което ни призоваваш.”"
        },
        {
            "chapter": 11,
            "verse": 63,
            "text": "Рече: “О, народе мой, как мислите, ако имам ясен знак от моя Господ и ми е дал от Себе Си милост, кой ще ме защити от Аллах, ако Му се възпротивя? Ще ми надбавите само загуба"
        },
        {
            "chapter": 11,
            "verse": 64,
            "text": "О, народе мой, това е камилата на Аллах - знамение за вас. Оставете я да пасе по земята на Аллах и не я докосвайте със зло, иначе ще ви обхване близко мъчение!”"
        },
        {
            "chapter": 11,
            "verse": 65,
            "text": "Но я заклаха и той каза: “Наслаждавайте се в своя дом три дена! Това не е лъжливо обещание.”"
        },
        {
            "chapter": 11,
            "verse": 66,
            "text": "И когато Нашата повеля дойде с милост от Нас, спасихме Салих и онези, които вярваха с него, от позора на този ден. Твоят Господ е Всесилния, Всемогъщия"
        },
        {
            "chapter": 11,
            "verse": 67,
            "text": "И Викът обхвана онези, които угнетяваха, и осъмнаха безжизнени в домовете си"
        },
        {
            "chapter": 11,
            "verse": 68,
            "text": "сякаш не бяха пребивавали там. Да, самудяните отрекоха своя Господ. Да, гибел за самудяните"
        },
        {
            "chapter": 11,
            "verse": 69,
            "text": "И дойдоха Нашите пратеници с радостната вест при Ибрахим. Казаха: “Мир!” Каза: “Мир!” И не се забави да поднесе печено теле"
        },
        {
            "chapter": 11,
            "verse": 70,
            "text": "И когато видя, че ръцете им не посягат към него, това не му хареса и спотаи страх от тях. Рекоха: “Не се страхувай! Ние сме пратени при народа на Лут.”"
        },
        {
            "chapter": 11,
            "verse": 71,
            "text": "А жена му стоеше и се смееше. И я благовестихме за Исхак, а отподир Исхак - Якуб"
        },
        {
            "chapter": 11,
            "verse": 72,
            "text": "Тя рече: “О, горко ми! Аз ли ще родя, след като съм престаряла, а моят съпруг е този старец? Наистина това е някакво чудо"
        },
        {
            "chapter": 11,
            "verse": 73,
            "text": "Рекоха: “Нима те учудва повелята на Аллах? Милостта на Аллах и Неговите благослови са над вас, стопани на дома. Наистина Той е всеславен, предостоен.”"
        },
        {
            "chapter": 11,
            "verse": 74,
            "text": "И когато уплахата напусна Ибрахим, и радостната вест дойде при него, той настоя пред Нас за народа на Лут"
        },
        {
            "chapter": 11,
            "verse": 75,
            "text": "Ибрахим бе състрадателен, умоляващ, каещ се"
        },
        {
            "chapter": 11,
            "verse": 76,
            "text": "“О, Ибрахим, откажи се от това! Вече дойде повелята на твоя Господ. Необратимо мъчение ще ги връхлети.”"
        },
        {
            "chapter": 11,
            "verse": 77,
            "text": "И когато Нашите пратеници отидоха при Лут, той се натъжи за тях и отмаля [от страх] за тях, и рече: “Това е тежък ден.”"
        },
        {
            "chapter": 11,
            "verse": 78,
            "text": "И дойде при него народът му, втурнат натам. И преди бяха вършили злини. Рече: “О, народе мой, ето ви моите щерки. Те са по-чисти за вас. Бойте се от Аллах и не ме опозорявайте пред гостите ми! Няма ли сред вас разумен мъж?”"
        },
        {
            "chapter": 11,
            "verse": 79,
            "text": "Рекоха: “Вече си узнал, че нямаме нужда от твоите щерки. Знаеш какво искаме.”"
        },
        {
            "chapter": 11,
            "verse": 80,
            "text": "Рече: “Ех, да имах сила над вас или да се осланях на здрава опора!...”"
        },
        {
            "chapter": 11,
            "verse": 81,
            "text": "Рекоха [гостите]: “О, Лут, ние сме пратеници на твоя Господ. Не ще те докоснат. Тръгни със своето семейство в част от нощта и никой от вас да не се обърне, освен жена ти - нея ще я порази, каквото порази и тях. Срокът им е утрото. Не е ли близо утрото?”"
        },
        {
            "chapter": 11,
            "verse": 82,
            "text": "И когато Нашата повеля дойде, преобърнахме [селището] надолу и изсипахме над тях порой камъни от глина"
        },
        {
            "chapter": 11,
            "verse": 83,
            "text": "белязани при твоя Господ. Те не са далеч от угнетителите"
        }
    ]
}
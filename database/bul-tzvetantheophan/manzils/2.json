{
    "manzils": [
        {
            "chapter": 5,
            "verse": 1,
            "text": "О, вярващи, изпълнявайте обетите! Разрешено ви е всяко животно от добитъка освен онова, за което ви бъде прочетено, без да ви е разрешен ловът, когато сте на поклонение. Аллах отсъжда каквото поиска"
        },
        {
            "chapter": 5,
            "verse": 2,
            "text": "О, вярващи, не смятайте за позволени знаците на Аллах, нито Свещения месец, нито жертвените животни, нито венците, нито устремените към Свещения дом в търсене на обилие и благоволение от техния Господ. А след освобождаването от забраните може да ловувате. И да не ви вкарва в грях омразата на някои хора, че са ви възпрели от Свещената джамия, та да престъпите! И си помагайте един другиму в праведността и богобоязливостта, и не си помагайте в греха и враждебността! И бойте се от Аллах! Аллах е суров в наказанието"
        },
        {
            "chapter": 5,
            "verse": 3,
            "text": "Под възбрана за вас са мършата, кръвта, свинското месо и закланото за друг, а не за Аллах; и удушеното, пребитото, погиналото при падане, намушканото, и от което звяр е ял - освен което сте заклали още живо според предписанието - и принесеното в жертва на каменните идоли; и да гадаете със стрелите. Това е нечестивост. Днес онези, които не повярваха, се отчаяха пред вашата религия. Не се плашете от тях, а се плашете от Мен! Днес изградих за вас вашата религия и изпълних Своята благодат към вас, и одобрих Исляма за ваша религия. А за онзи, който е принуден от глад, без да е склонен към грях - Аллах е опрощаващ, милосърден"
        },
        {
            "chapter": 5,
            "verse": 4,
            "text": "Питат те какво им е разрешено. Кажи: “Разрешени са ви благата и онова, за което обучихте хищниците чрез дресировка, обучавайки ги на това, на което Аллах ви научи. Яжте от това, което хващат за вас и споменавайте над него името на Аллах! И бойте се от Аллах! Аллах бързо прави равносметка"
        },
        {
            "chapter": 5,
            "verse": 5,
            "text": "Днес ви бяха разрешени благата и храната на дарените с Писанието е разрешена за вас, и вашата храна е разрешена за тях, и целомъдрените жени от вярващите, и целомъдрените жени от дарените с Писанието преди вас, ако им дадете техните отплати - с целомъдрие, а не с разврат, и без да се взимат приятели. А който се отрече от вярата, делото му се проваля и в отвъдния живот е сред губещите.”"
        },
        {
            "chapter": 5,
            "verse": 6,
            "text": "О, вярващи, когато станете за молитвата, измийте лицето и ръцете си до лактите, и обършете главата, и измийте нозете си до глезените. И ако сте омърсени, почистете се; и ако сте болни или на път, или някой от вас е дошъл от нужника, или сте обладавали жени, а не сте намерили вода, тогава потърсете чиста земя и натрийте с нея лицата и ръцете си. Аллах не иска да ви притесни, а иска да ви пречисти и да изпълни Своята благодат към вас. Дано сте признателни"
        },
        {
            "chapter": 5,
            "verse": 7,
            "text": "И споменавайте благодатта на Аллах към вас, и договора с Него, за който се договори Той с вас, когато рекохте: “Чухме и се покорихме.” И се бойте от Аллах! Аллах знае съкровеното в сърцата"
        },
        {
            "chapter": 5,
            "verse": 8,
            "text": "О, вярващи, стойте твърдо зад Аллах - свидетели със справедливостта! И да не ви вкарва в грях омразата на някои хора, та да сте несправедливи! Бъдете справедливи, то е най-близо до богобоязливостта! И се бойте от Аллах! Сведущ е Аллах за вашите дела"
        },
        {
            "chapter": 5,
            "verse": 9,
            "text": "Аллах обеща на онези, които вярват и вършат праведни дела, опрощение за тях и огромна награда"
        },
        {
            "chapter": 5,
            "verse": 10,
            "text": "А които не вярват и взимат за лъжа Нашите знамения, те са обитателите на Ада"
        },
        {
            "chapter": 5,
            "verse": 11,
            "text": "О, вярващи, помнете благодатта на Аллах към вас, когато някои хора се готвеха да посегнат с ръце на вас, а Той възпря ръцете им! И се бойте от Аллах! На Аллах да се уповават вярващите"
        },
        {
            "chapter": 5,
            "verse": 12,
            "text": "Аллах прие обета от синовете на Исраил и проводихме от тях дванадесет старейшини. И рече Аллах: “Аз съм с вас. Щом отслужвате молитвата, давате милостинята закат, вярвате в Моите пратеници, подкрепяте ги и заемате на Аллах добър заем, Аз ще отмахна от вас лошите ви постъпки и ще ви въведа в Градините, сред които реки текат. А който от вас след това е неверник, той се е отклонил от правия път.”"
        },
        {
            "chapter": 5,
            "verse": 13,
            "text": "И защото нарушиха своя обет, Ние ги проклехме и сторихме сърцата им да закоравеят. Те преиначават словата, размествайки ги. И забравиха част от онова, което им бе напомнено. И не преставаш да откриваш тяхна измяна освен у малцина от тях. Но ги извини и прости! Аллах обича благодетелните"
        },
        {
            "chapter": 5,
            "verse": 14,
            "text": "И от онези, които казваха: “Ние сме християни” приехме обет, но и те забравиха част от онова, което им бе напомнено. И възбудихме помежду им вражда и ненавист до Деня на възкресението. Тогава Аллах ще ги извести какво са направили"
        },
        {
            "chapter": 5,
            "verse": 15,
            "text": "О, хора на Писанието, Нашият Пратеник дойде при вас да ви поясни много от онова, което сте скривали от Писанието, и да ви извини за много. При вас дойде от Аллах светлина и ясно Писание"
        },
        {
            "chapter": 5,
            "verse": 16,
            "text": "Аллах насочва с него онези, които следват Неговото благоволение по пътищата на спасението, и ги извежда от тъмнините към светлината с Неговото позволение, и ги насочва по правия път"
        },
        {
            "chapter": 5,
            "verse": 17,
            "text": "Неверници са онези, които казват: “Аллах, това е Месията, синът на Мариам.” Кажи: “А кой ще попречи с нещо на Аллах, ако поиска да погуби Месията, сина на Мариам, и майка му, и всички по земята?” На Аллах принадлежи владението на небесата и на земята, и на всичко между тях. Той сътворява каквото пожелае. Аллах за всяко нещо има сила"
        },
        {
            "chapter": 5,
            "verse": 18,
            "text": "И рекоха юдеите и християните: “Ние сме синовете на Аллах и Неговите любимци.” Кажи: “А защо ви измъчва Той заради вашите грехове? Не, вие сте само човеци от онези, които е сътворил. Прощава Той комуто пожелае и измъчва Той когото пожелае. На Аллах принадлежи владението на небесата и на земята, и на всичко между тях. Към Него е завръщането.”"
        },
        {
            "chapter": 5,
            "verse": 19,
            "text": "О, хора на Писанието, Нашият Пратеник дойде при вас, като ви даде разяснения подир прекъсване след пратениците, за да не кажете: “При нас не дойде благовестител, нито предупредител.” Вече дойде при вас благовестител и предупредител. Аллах за всяко нещо има сила"
        },
        {
            "chapter": 5,
            "verse": 20,
            "text": "И когато Муса рече на своя народ: “О, народе мой, помнете благодатта на Аллах към вас, че стори от вас пророци и ви стори владетели, и ви даде, каквото не е дал на никой от народите"
        },
        {
            "chapter": 5,
            "verse": 21,
            "text": "О, народе мой, влезте в Свещената земя, която Аллах ви отреди, и не отстъпвайте назад, за да не се превърнете в губещи!”"
        },
        {
            "chapter": 5,
            "verse": 22,
            "text": "рекоха: “О, Муса, на нея има народ от исполини и не ще влезем, докато не излязат оттам. А излязат ли от нея, ще влезем.”"
        },
        {
            "chapter": 5,
            "verse": 23,
            "text": "Двама мъже от богобоязливите, които Аллах бе дарил с благодат, рекоха: “Влезте срещу тях през вратата! И влезете ли през нея, вие сте победители. Единствено на Аллах се уповавайте, ако сте вярващи!”"
        },
        {
            "chapter": 5,
            "verse": 24,
            "text": "Рекоха: “О, Муса, никога не ще влезем в нея, докато са още там. Вървете ти и твоят Господ, и се сражавайте! А ние ще седим ето тук.”"
        },
        {
            "chapter": 5,
            "verse": 25,
            "text": "Рече: “Господи, имам власт само над себе си и над брат си. Отдели ни от хората-нечестивци!”"
        },
        {
            "chapter": 5,
            "verse": 26,
            "text": "Рече: “Под възбрана им е за четиридесет години - те ще скитат по земята. И не скърби за хората-нечестивци"
        },
        {
            "chapter": 5,
            "verse": 27,
            "text": "И им прочети вестта за двамата синове на Адам правдиво, как принесоха жертва и на единия бе приета, ала на другия не бе приета. Той рече: “Ще те убия!” [А първият] рече: “Аллах приема само от богобоязливите"
        },
        {
            "chapter": 5,
            "verse": 28,
            "text": "Протегнеш ли към мен ръка, да ме убиеш, аз не ще протегна своята ръка към теб, да те убия. Боя се от Аллах, Господа на световете"
        },
        {
            "chapter": 5,
            "verse": 29,
            "text": "Искам да се обремениш с греха против мен и със своя грях, и ще бъдеш сред обитателите на Огъня. Такова е възмездието за угнетителите.”"
        },
        {
            "chapter": 5,
            "verse": 30,
            "text": "И го подтикна душата му да убие своя брат, и го уби, и стана един от губещите"
        },
        {
            "chapter": 5,
            "verse": 31,
            "text": "И Аллах проводи гарван, който ровеше земята, за да му покаже как да скрие трупа на брат си. Рече: “О, горко ми, нима не мога да съм като този гарван, та да скрия трупа на брат си?” И стана един от съжаляващите"
        },
        {
            "chapter": 5,
            "verse": 32,
            "text": "Заради това предписахме на синовете на Исраил, че който убие човек не за човек или заради покварата му по земята, той сякаш е убил всички хора. А който спаси човек, той сякаш е спасил всички хора. Дойдоха при тях Нашите пратеници с ясните знаци. После мнозина от тях подир това престъпваха на земята"
        },
        {
            "chapter": 5,
            "verse": 33,
            "text": "Наказанието за онези, които воюват срещу Аллах и Неговия Пратеник, и се стремят към поквара по земята, е да бъдат убити или разпънати, или да се отсекат ръцете и нозете им кръстом, или да бъдат прокудени от земята [им]. Това за тях е позор на този свят, а в отвъдния за тях има огромно мъчение"
        },
        {
            "chapter": 5,
            "verse": 34,
            "text": "освен които се покаят, преди да ги надвиете. И знайте, че Аллах е опрощаващ, милосърден"
        },
        {
            "chapter": 5,
            "verse": 35,
            "text": "О, вярващи, бойте се от Аллах и търсете приближаване към Него, и се борете по Неговия път, за да сполучите"
        },
        {
            "chapter": 5,
            "verse": 36,
            "text": "От неверниците - дори да бъде тяхно всичко на земята, и още толкова отгоре, за да се откупят с него от мъчението в Деня на възкресението, - не ще им се приеме и за тях ще има болезнено мъчение"
        },
        {
            "chapter": 5,
            "verse": 37,
            "text": "Ще искат да излязат от Огъня, ала не ще излязат оттам. За тях ще има постоянно мъчение"
        },
        {
            "chapter": 5,
            "verse": 38,
            "text": "А на крадеца, мъж или жена, отсичайте ръцете като наказание за онова, което са присвоили - възмездие от Аллах. Аллах е всемогъщ, премъдър"
        },
        {
            "chapter": 5,
            "verse": 39,
            "text": "А който се разкае и поправи, след като угнети, Аллах ще приеме разкаянието му. Аллах е всеопрощаващ, милосърден"
        },
        {
            "chapter": 5,
            "verse": 40,
            "text": "Нима не знаеш, че на Аллах принадлежи владението на небесата и на земята? Измъчва Той когото пожелае и прощава Той комуто пожелае. Аллах над всяко нещо има сила"
        },
        {
            "chapter": 5,
            "verse": 41,
            "text": "О, Пратенико, да не те наскърбяват надпреварващите се в неверието сред онези, чиито усти изричаха: “Повярвахме!”, ала не вярваха сърцата им, и онези от юдеите, които все лъжата слушаха, все други недошли при теб хора слушаха. Преиначават словата, размествайки ги. Казват: “Ако ви се даде това, вземете го, а ако не ви се даде, възпрете се!” За онзи, когото Аллах иска да отклони - за него ти не разполагаш с нищо пред Аллах. Те са онези, чиито сърца Аллах не иска да пречисти. За тях в земния живот има позор и в отвъдния за тях има огромно мъчение"
        },
        {
            "chapter": 5,
            "verse": 42,
            "text": "Те все лъжата слушат, все забраненото изяждат. И ако дойдат при теб, отсъди помежду им или се отдръпни от тях! И отдръпнеш ли се, те не ще ти навредят с нищо. А съдиш ли, отсъждай справедливо между тях! Аллах обича справедливите"
        },
        {
            "chapter": 5,
            "verse": 43,
            "text": "И как ще ти отредят да съдиш, когато у тях е Тората с присъдата на Аллах в нея? После подир това се отмятат. Тези не са вярващи"
        },
        {
            "chapter": 5,
            "verse": 44,
            "text": "Ние низпослахме Тората с напътствие в нея и със светлина. Пророците, които се отдадоха, съдят юдеите според нея; също така равините и правниците - според онова от Писанието на Аллах, което им бе поверено да го пазят, и му бяха свидетели. И не се страхувайте от хората, а се страхувайте от Мен! И не продавайте Моите знамения на никаква цена! А който не съди според онова, което Аллах е низпослал - тези са неверниците"
        },
        {
            "chapter": 5,
            "verse": 45,
            "text": "И предписахме им в нея: душа за душа, око за око, нос за нос, ухо за ухо, зъб за зъб, и за раните - същото възмездие. А който прости като милостиня, то е изкупление за него. А който не съди според онова, което Аллах е низпослал, тези са угнетителите"
        },
        {
            "chapter": 5,
            "verse": 46,
            "text": "И изпратихме по следите им Иса, сина на Мариам, да потвърди Тората, която бе преди него, и му дарихме Евангелието, в което има напътствие и светлина, и е потвърждение на Тората, която бе преди него, и напътствие, и поучение за богобоязливите"
        },
        {
            "chapter": 5,
            "verse": 47,
            "text": "И нека хората на Евангелието отсъждат според онова, което Аллах е низпослал в него! А който не съди според онова, което Аллах е низпослал, тези са нечестивците"
        },
        {
            "chapter": 5,
            "verse": 48,
            "text": "И ти низпослахме Корана с истината, за да потвърди Писанията преди него и да бъде техен свидетел. И отсъждай помежду им според онова, което Аллах е низпослал, и не следвай страстите им вместо истината, която си получил! За всеки от вас сторихме закон и път. И ако желаеше Аллах, щеше да ви стори една общност, но [така стори] за да ви изпита в онова, което ви е дарил. И надпреварвайте се в добрините! Завръщането на всички вас е при Аллах и Той ще ви разкрие онова, по което бяхте в разногласие"
        },
        {
            "chapter": 5,
            "verse": 49,
            "text": "И отсъждай помежду им според онова, което Аллах е низпослал, и не следвай страстите им, и внимавай с тях, да не те отклонят в част от онова, което Аллах ти е низпослал! А отметнат ли се, знай, че Аллах иска да ги порази за някои от греховете им. Мнозина от хората са нечестивци"
        },
        {
            "chapter": 5,
            "verse": 50,
            "text": "Нима търсят съда от времената на Невежеството? Кой отсъжда по-добре от Аллах - според хора убедени"
        },
        {
            "chapter": 5,
            "verse": 51,
            "text": "О, вярващи, не взимайте юдеите и християните за ближни! Един на друг са ближни те. А който измежду ви се сближи с тях, е от тях. Аллах не напътва хората-угнетители"
        },
        {
            "chapter": 5,
            "verse": 52,
            "text": "И виждаш онези, в чиито сърца има болест, да се надпреварват към тях с думите: “Страхуваме се да не ни сполети превратност.” Но Аллах може да донесе победата или Своя заповед, и да съжаляват за онова, което са спотаили в душите си"
        },
        {
            "chapter": 5,
            "verse": 53,
            "text": "И ще рекат повярвалите: “Тези ли са, които се клеха в Аллах с най-усърдните си клетви, че наистина са с вас?” Пропаднаха делата им и те се оказаха губещи"
        },
        {
            "chapter": 5,
            "verse": 54,
            "text": "О, вярващи, който от вас се отрече от своята религия, [знайте, че] Аллах ще доведе хора, които обича и те ще Го обичат - смирени пред вярващите, могъщи пред неверниците, и които се борят по пътя на Аллах, и не се страхуват от хула на хулител. Това е благодатта на Аллах. Той я дарява комуто пожелае. Аллах е всеобхватен, всезнаещ"
        },
        {
            "chapter": 5,
            "verse": 55,
            "text": "Ваш ближен е само Аллах - и Неговият Пратеник, и вярващите, които отслужват молитвата и дават милостинята закат, и се покланят"
        },
        {
            "chapter": 5,
            "verse": 56,
            "text": "Който се сближава с Аллах и с Неговия Пратеник, и с вярващите... Привържениците на Аллах, те надделяват"
        },
        {
            "chapter": 5,
            "verse": 57,
            "text": "О, вярващи, не взимайте за ближни онези от дарените с Писанието преди вас и от неверниците, които взеха вашата религия на присмех и шега! И бойте се от Аллах, ако сте вярващи"
        },
        {
            "chapter": 5,
            "verse": 58,
            "text": "И когато зовете към молитва, те я взимат на присмех и шега. Това е, защото са хора, които не проумяват"
        },
        {
            "chapter": 5,
            "verse": 59,
            "text": "Кажи: “О, хора на Писанието, нима ни корите само за това, че повярвахме в Аллах и в низпосланото на нас, и в низпосланото преди, въпреки че мнозинството ви са нечестивци?”"
        },
        {
            "chapter": 5,
            "verse": 60,
            "text": "Кажи: “Да ви известя ли за по-голямо зло от това - като възмездие при Аллах?” Които Аллах прокле и им се разгневи, и направи от тях маймуни и свине, служещи на сатаната - тези са най-злочестите по място и най-отклонените от правия път"
        },
        {
            "chapter": 5,
            "verse": 61,
            "text": "И когато дойдат при вас, казват: “Повярвахме”, а влизат с неверието и излизат с него. Аллах най-добре знае какво потулват"
        },
        {
            "chapter": 5,
            "verse": 62,
            "text": "И виждаш мнозина от тях да се надпреварват в греха, безчинството и поглъщането на възбраненото. Колко лошо е това, което вършат"
        },
        {
            "chapter": 5,
            "verse": 63,
            "text": "Защо равините и правниците не ги възпират да изричат греховни думи и да поглъщат възбраненото? Колко лошо е това, което вършат"
        },
        {
            "chapter": 5,
            "verse": 64,
            "text": "И рекоха юдеите: “Ръката на Аллах е стисната.” Нека техните ръце са стиснати и те да бъдат прокълнати за онова, което са изрекли. Не, Неговите Ръце са разтворени - раздава както пожелае. И у мнозина от тях низпосланото на теб от твоя Господ увеличава тяхното престъпване и неверие. И хвърлихме сред тях вражда и ненавист до Деня на възкресението. Всякога, щом разпалят огън за война, Аллах го угасява. И се устремяват по земята за развала, а Аллах не обича сеещите развала"
        },
        {
            "chapter": 5,
            "verse": 65,
            "text": "И ако хората на Писанието повярваха и се побояха, щяхме да ги избавим от лошите им постъпки и да ги въведем в Градините на блаженството"
        },
        {
            "chapter": 5,
            "verse": 66,
            "text": "И ако спазваха Тората и Евангелието, и низпосланото им от техния Господ, щяха да се препитават и от това над тях, и от това под нозете им. Сред тях има и една умерена общност, но лоши са делата на мнозина от тях"
        },
        {
            "chapter": 5,
            "verse": 67,
            "text": "О, Пратенико, оповести какво ти бе низпослано от твоя Господ! А не го ли сториш, ти не ще си оповестил Неговото послание. Аллах ще те защити от хората. Аллах не напътва неверниците"
        },
        {
            "chapter": 5,
            "verse": 68,
            "text": "Кажи: “О, хора на Писанието, вие сте без опора, докато не спазите Тората и Евангелието, и низпосланото ви от вашия Господ. И у мнозина измежду им низпосланото на теб от твоя Господ увеличава тяхното престъпване и неверие. И не скърби за неверниците"
        },
        {
            "chapter": 5,
            "verse": 69,
            "text": "Вярващите и юдеите, и сабеите, и християните - които [от тях] повярват в Аллах и в Сетния ден, и вършат праведни дела - наистина за тях не ще има страх и не ще скърбят"
        },
        {
            "chapter": 5,
            "verse": 70,
            "text": "Приехме обета от синовете на Исраил и им изпратихме пратеници. Всеки път, щом пратеник им донесеше онова, което душите им не желаеха, те отричаха едни, а други убиват"
        },
        {
            "chapter": 5,
            "verse": 71,
            "text": "И смятаха, че не ще има изпитание, и ослепяха, и оглушаха. После Аллах прие покаянието им, после мнозина от тях [пак] ослепяха и оглушаха. Аллах съзира техните дела"
        },
        {
            "chapter": 5,
            "verse": 72,
            "text": "Бяха неверници онези, които рекоха: “Аллах, това е Месията, синът на Мариам.” А Месията рече: “О, синове на Исраил, служете на Аллах - моя Господ и вашия Господ! За онзи, който съдружава с Аллах, възбрани му Аллах Рая и неговото място е Огънят. Угнетителите нямат закрилници.”"
        },
        {
            "chapter": 5,
            "verse": 73,
            "text": "Неверници са онези, които казват: “Аллах, това е третият от троицата.” А няма друг Бог освен единствения Бог. И ако не престанат да говорят това, болезнено мъчение ще сполети неверниците"
        },
        {
            "chapter": 5,
            "verse": 74,
            "text": "Не ще ли се покаят пред Аллах и не ще ли Го помолят за опрощение? Аллах е опрощаващ, милосърден"
        },
        {
            "chapter": 5,
            "verse": 75,
            "text": "Месията, синът на Мариам, е само пратеник, преди когото отминаха пратеници, а майка му е всеправдива. И двамата приемаха храна. Виж как им разясняваме знаменията, после виж как лъжат"
        },
        {
            "chapter": 5,
            "verse": 76,
            "text": "Кажи: “Нима служите не на Аллах, а на онова, което не владее за вас нито вреда, нито полза, а Аллах е Всечуващия, Всезнаещия?”"
        },
        {
            "chapter": 5,
            "verse": 77,
            "text": "Кажи: “О, хора на Писанието, не прекалявайте в религията си, като надхвърляте истината, и не следвайте страстите на хората, които вече се заблудиха и заблудиха мнозина, и изгубиха правия път!”"
        },
        {
            "chapter": 5,
            "verse": 78,
            "text": "Неверниците от синовете на Исраил бяха прокълнати с езика на Дауд и на Иса, сина на Мариам. Това е, защото не се подчиняваха и престъпваха"
        },
        {
            "chapter": 5,
            "verse": 79,
            "text": "Не се възпираха взаимно от порицаваното, което сториха. Колко лошо е онова, което са сторили"
        },
        {
            "chapter": 5,
            "verse": 80,
            "text": "Виждаш мнозина от тях да се сближават с неверниците. Колко лошо е онова, което душите им направиха отнапред! Аллах им се разгневи и в мъчението ще пребивават вечно"
        },
        {
            "chapter": 5,
            "verse": 81,
            "text": "И ако бяха повярвали в Аллах и в Пророка, и в низпосланото на него, не биха ги взели за ближни, но мнозина от тях са нечестивци"
        },
        {
            "chapter": 5,
            "verse": 82,
            "text": "Ще откриеш, че хората, най-силни по вражда към вярващите, са юдеите и онези, които съдружават, и ще откриеш, че от тях най-близки по любов към вярващите са онези, които казват: “Ние сме християни.” Така е, защото сред тях има свещеници и монаси, и защото не се възгордяват"
        },
        {
            "chapter": 5,
            "verse": 83,
            "text": "А щом чуят низпосланото на Пратеника, ти виждаш очите им да преливат от сълзи заради онова, което са узнали от истината. Казват: “Господи наш, повярвахме, впиши ни със свидетелите"
        },
        {
            "chapter": 5,
            "verse": 84,
            "text": "И защо да не повярваме в Аллах и в истината, дошла при нас, и да не копнеем да ни въведе нашият Господ заедно с праведните хора?”"
        },
        {
            "chapter": 5,
            "verse": 85,
            "text": "И ги възнагради Аллах за техните думи с Градините, сред които реки текат, там ще пребивават вечно. Това е въздаянието за благодетелните"
        },
        {
            "chapter": 5,
            "verse": 86,
            "text": "А които не вярват и взимат за лъжа Нашите знамения, тези са обитателите на Ада"
        },
        {
            "chapter": 5,
            "verse": 87,
            "text": "О, вярващи, не възбранявайте благата, които Аллах ви е разрешил и не престъпвайте! Аллах не обича престъпващите"
        },
        {
            "chapter": 5,
            "verse": 88,
            "text": "И яжте от онова, което Аллах ви е дал за препитание - разрешено, приятно! И бойте се от Аллах, в Когото вярвате"
        },
        {
            "chapter": 5,
            "verse": 89,
            "text": "Аллах не ви придиря за празнословието във вашите клетви, а ви придиря, когато се обвързвате с клетвите. За изкупление десет нуждаещи се да бъдат нахранени от препитанието по средата на онова, с което храните семействата си, или да бъдат облечени, или да се освободи един роб. А който няма възможност - три дена да говее. Това е изкуплението за вашите клетви, ако сте се врекли. И спазвайте своите клетви! Така Аллах ви разяснява Своите знамения, за да сте признателни"
        },
        {
            "chapter": 5,
            "verse": 90,
            "text": "О, вярващи, виното, играта на късмет, кумирите и стрелите са мръсотия от делото на сатаната. Странете от нея, за да сполучите"
        },
        {
            "chapter": 5,
            "verse": 91,
            "text": "Сатаната цели именно да всее между вас вражда и ненавист чрез виното и играта на късмет, и да ви възпре от споменаването на Аллах, и от молитвата. Не ще ли престанете"
        },
        {
            "chapter": 5,
            "verse": 92,
            "text": "Покорявайте се на Аллах, и на Пратеника се покорявайте, и внимавайте! А отметнете ли се, знайте, че за Пратеника Ни е дълг само ясното послание"
        },
        {
            "chapter": 5,
            "verse": 93,
            "text": "За онези, които вярват и вършат праведни дела, няма прегрешение в онова, което са вкусили [преди възбраната], ако са се бояли и вярвали, и вършели праведни дела, после са се бояли и вярвали, после са се бояли и благодетелствали. Аллах обича благодетелните"
        },
        {
            "chapter": 5,
            "verse": 94,
            "text": "О, вярващи, Аллах наистина ви изпитва с улова, който достигат ръцете и копията ви, за да провери Аллах кой и в уединение се страхува от Него. А който след това престъпи, за него има болезнено мъчение"
        },
        {
            "chapter": 5,
            "verse": 95,
            "text": "О, вярващи, не ловувайте, когато сте на поклонение! А за онзи от вас, който убие с умисъл - възмездието е добиче, равностойно на убитото. Определят го двама справедливи мъже от вас - жертвено животно, което да стигне до Кааба; или като изкупление - да се нахранят нуждаещи се; или равно на това - да говее, за да вкуси тежестта на своето деяние. Аллах извинява за онова, което е било преди [Исляма]. А който повтори - Аллах ще му отмъсти. Аллах е всемогъщ, въздаващ отмъщение"
        },
        {
            "chapter": 5,
            "verse": 96,
            "text": "Разрешен ви е уловът от морето и яденето дори на изхвърленото от него - за възползване от вас и от пътниците. А ви е възбранен ловът по сушата, докато сте още на поклонение. И бойте се от Аллах, при Когото ще бъдете събрани"
        },
        {
            "chapter": 5,
            "verse": 97,
            "text": "Аллах стори Кааба, Свещения дом, и Свещените месеци, и жертвеното животно, и венците да бъдат опора за хората. То е, за да разберете, че Аллах знае какво е на небесата и какво е на земята, и че Аллах всяко нещо знае"
        },
        {
            "chapter": 5,
            "verse": 98,
            "text": "Знайте, че Аллах е силен в наказанието и че Аллах е опрощаващ, милосърден"
        },
        {
            "chapter": 5,
            "verse": 99,
            "text": "Дълг за Пратеника е само посланието. Аллах знае какво разкривате и какво потулвате"
        },
        {
            "chapter": 5,
            "verse": 100,
            "text": "Кажи: “Не са равностойни скверното и приятното, дори да ти е харесала многото скверност. И бойте се от Аллах, о, разумни хора, за да сполучите!”"
        },
        {
            "chapter": 5,
            "verse": 101,
            "text": "О, вярващи, не питайте за неща, които, ако ви бъдат разкрити, ще ви навредят! А питате ли за тях, когато се низпослава Коранът, ще ви бъдат разкрити. Аллах е премълчал това. Аллах е опрощаващ, всеблаг"
        },
        {
            "chapter": 5,
            "verse": 102,
            "text": "Хора преди вас вече питаха за тях, после ги отрекоха"
        },
        {
            "chapter": 5,
            "verse": 103,
            "text": "Не Аллах е сторил от камила с цепнати уши, от пусната на воля, от близнеща камила, нито от пазен самец... но тези, които са неверници, измислят лъжи за Аллах и повечето от тях не проумяват"
        },
        {
            "chapter": 5,
            "verse": 104,
            "text": "И когато им се каже: “Елате при това, което Аллах е низпослал, и при Пратеника!”, казват: “Стига ни това, което сме заварили от своите предци.” А ако техните предци не са знаели нищо и не са били напътени"
        },
        {
            "chapter": 5,
            "verse": 105,
            "text": "О, вярващи, ваш дълг е да пазите душите си. Не ще ви навреди онзи, който се е заблудил, ако сте на правия път. При Аллах всички ще се върнете и Той ще ви извести какво сте вършили"
        },
        {
            "chapter": 5,
            "verse": 106,
            "text": "О, вярващи, когато се яви при някого от вас смъртта, да свидетелстват помежду ви по време на завещаването двама справедливи мъже от вас или други двама не от вас, ако сте странствали по земята и ви е сполетяла бедата на смъртта. Ще ги задържите след молитвата и ще се закълнат в Аллах, ако се съмнявате: “Не ще продадем това за никаква цена, дори ако е за роднина, и не ще потулим свидетелството на Аллах. Иначе да сме от грешниците.”"
        },
        {
            "chapter": 5,
            "verse": 107,
            "text": "А ако се разкрие, че са извършили грях [с лъжесвидетелство], местата им да заемат други двама измежду най-близките [наследници], чието право е било ощетено. И ще се закълнат в Аллах: “Наистина свидетелството ни е по-вярно от свидетелството им и не престъпваме. Иначе да сме от угнетителите.”"
        },
        {
            "chapter": 5,
            "verse": 108,
            "text": "Това е най-подходящо - да дойдат със свидетелството, каквото си е то, или да се страхуват, че ще се повторят клетви подир клетвите им. И бойте се от Аллах, и слушайте! Аллах не напътва хората-нечестивци"
        },
        {
            "chapter": 5,
            "verse": 109,
            "text": "В Деня, когато Аллах събере пратениците и рече: “Какво ви бе отвърнато?”, ще кажат: “Нямаме знание, Ти си Всезнаещия неведомите неща.”"
        },
        {
            "chapter": 5,
            "verse": 110,
            "text": "Когато Аллах рече: “О, Иса, сине на Мариам, помни Моята благодат към теб и към майка ти, как те подкрепих със Светия дух, та с хората да говориш в люлката и като възрастен! И как те научих на книгата и на мъдростта, и на Тората, и на Евангелието. И ето, сътворяваш от глина образ на птица - с Моето позволение, и духваш в нея, и става птица - с Моето позволение. И изцеряваш слепия и прокажения - с Моето позволение. И ето, извеждаш мъртвите - с Моето позволение. И как възпрях от теб синовете на Исраил, когато им донесе ясните знаци. И рекоха неверниците измежду тях: “Това е само явна магия.”"
        },
        {
            "chapter": 5,
            "verse": 111,
            "text": "И как вдъхнових учениците: “Да вярвате в Мен и в Моя пратеник!” Рекоха: “Ние повярвахме. И засвидетелствай, че сме отдадени!”"
        },
        {
            "chapter": 5,
            "verse": 112,
            "text": "Как учениците рекоха: “О, Иса, сине на Мариам, твоят Господ може ли да ни спусне трапеза от небето?” Рече: “Бойте се от Аллах, ако сте вярващи!”"
        },
        {
            "chapter": 5,
            "verse": 113,
            "text": "Рекоха: “Искаме да ядем от нея и да се успокоят сърцата ни, и да знаем, че си ни говорил истината, и да бъдем свидетели на това.”"
        },
        {
            "chapter": 5,
            "verse": 114,
            "text": "Рече Иса, синът на Мариам: “О, Аллах, Господи наш, спусни ни трапеза от небето! Тя ще е за нас празник, за първия и за последния от нас - знамение от Теб. И ни нахрани! Ти си Най-добрият от даващите препитание.”"
        },
        {
            "chapter": 5,
            "verse": 115,
            "text": "Рече Аллах: “Аз ще ви я спусна, ала който от вас след това отхвърли вярата, ще го измъчвам с мъчение, с каквото не съм измъчвал нито един от народите.”"
        },
        {
            "chapter": 5,
            "verse": 116,
            "text": "И когато Аллах рече: “О, Иса, сине на Мариам, ти ли каза на хората: “Приемете мен и майка ми за богове освен Аллах!” Рече: “Пречист си Ти! Не ми подобава да казвам това, на което нямам право. Ако бях го казал, Ти щеше да знаеш това. Ти знаеш какво има в душата ми, но аз не зная какво има в Твоята душа. Ти си Всезнаещият неведомите неща"
        },
        {
            "chapter": 5,
            "verse": 117,
            "text": "Казах им единствено това, което Ти ми повели: “Служете на Аллах - моя Господ и вашия Господ!” И бях им свидетел, докато живеех сред тях. А когато ме прибра, Ти им бе Надзорник. Ти на всяко нещо си свидетел"
        },
        {
            "chapter": 5,
            "verse": 118,
            "text": "Ако ги измъчваш - те са Твои раби, а ако ги опростиш - Ти си Всемогъщия, Премъдрия.”"
        },
        {
            "chapter": 5,
            "verse": 119,
            "text": "Рече Аллах: “Това е Денят, когато за искрените ще е от полза искреността им.” Техни ще са Градините, сред които реки текат, там ще пребивават вечно и завинаги. Аллах ще е доволен от тях и те ще са доволни от Него. Това е великото спасение"
        },
        {
            "chapter": 5,
            "verse": 120,
            "text": "На Аллах принадлежи владението на небесата и на земята, и на всичко по тях. Той за всяко нещо има сила"
        },
        {
            "chapter": 6,
            "verse": 1,
            "text": "Слава на Аллах, Който сътвори небесата и земята, и стори тъмнините и светлината! После онези, които не вярват, към своя Господ приравняват"
        },
        {
            "chapter": 6,
            "verse": 2,
            "text": "Той е Онзи, Който ви сътвори от глина, после отсъди един срок и определен срок има при Него. После се съмнявате"
        },
        {
            "chapter": 6,
            "verse": 3,
            "text": "Той е Богът и на небесата, и на земята. Знае Той какво скривате и какво изявявате, и знае какво придобивате"
        },
        {
            "chapter": 6,
            "verse": 4,
            "text": "И не идваше при тях знамение от знаменията на техния Господ, без да се отвърнат от него"
        },
        {
            "chapter": 6,
            "verse": 5,
            "text": "И взеха за лъжа правдата, когато тя дойде при тях. Но ще ги достигнат вестите за онова, на което са се подигравали"
        },
        {
            "chapter": 6,
            "verse": 6,
            "text": "Не видяха ли колко поколения преди тях погубихме? Издигнахме ги на земята повече, отколкото издигнахме вас, и им изпратихме от небето обилен дъжд, и сторихме сред тях реките да текат, но ги погубихме заради прегрешенията им и създадохме след тях други поколения"
        },
        {
            "chapter": 6,
            "verse": 7,
            "text": "И ако ти бяхме низпослали написано Послание и го пипнеха с ръцете си, неверниците пак щяха да рекат: “Това е само явна магия.”"
        },
        {
            "chapter": 6,
            "verse": 8,
            "text": "И рекоха: “Защо не му бе проводен ангел?” А ако бяхме проводили ангел, щеше да е свършено с тях. И нямаше да бъдат изчакани"
        },
        {
            "chapter": 6,
            "verse": 9,
            "text": "И ако Пратеника сторехме ангел, щяхме да го сторим като човек и пак да им замъглим онова, което сами замъгляват"
        },
        {
            "chapter": 6,
            "verse": 10,
            "text": "Подиграваха се и на пратеници преди теб, но онези, които им се присмиваха, ги връхлетя онова, на което се подиграваха"
        },
        {
            "chapter": 6,
            "verse": 11,
            "text": "Кажи: “Вървете по земята, после вижте какъв е краят на отричащите!”"
        },
        {
            "chapter": 6,
            "verse": 12,
            "text": "Кажи: “На кого е онова на небесата и на земята?” Кажи: “На Аллах! Той отреди за Себе Си милостта. Непременно ще ви събере в Деня на възкресението, няма съмнение в това. Които погубиха душите си, те не вярват"
        },
        {
            "chapter": 6,
            "verse": 13,
            "text": "Негово е онова, което живее през нощта и през деня. Той е Всечуващия, Всезнаещия.”"
        },
        {
            "chapter": 6,
            "verse": 14,
            "text": "Кажи [о, Мухаммад]: “Нима ще взема за закрилник друг, а не Аллах - Твореца на небесата и на земята? Той храни, а не е хранен.” Кажи: “Бе ми повелено да съм първият мюсюлманин [от тази общност]. И не бъди от съдружаващите!”"
        },
        {
            "chapter": 6,
            "verse": 15,
            "text": "Кажи: “Страхувам се от мъчение във великия Ден, ако се възпротивя на своя Господ.”"
        },
        {
            "chapter": 6,
            "verse": 16,
            "text": "От когото бъде отклонено в този Ден, Той го е помилвал. Това е явното спасение"
        },
        {
            "chapter": 6,
            "verse": 17,
            "text": "Ако Аллах те застигне с вреда, не ще я отмени друг освен Той, и ако те застигне с добро, Той за всяко нещо има сила"
        },
        {
            "chapter": 6,
            "verse": 18,
            "text": "Той е Всевластващия над Своите раби, Той е Премъдрия, Сведущия"
        },
        {
            "chapter": 6,
            "verse": 19,
            "text": "Кажи: “Кое нещо е най-голямо за свидетелство?” Кажи: “Аллах е свидетел между мен и вас. Този Коран ми бе разкрит с откровение, за да предупредя с него вас и всеки, до когото стигне. Нима свидетелствате, че с Аллах има други богове?” Кажи: “Аз не свидетелствам.” Кажи: “Единственият Бог е Той и съм невинен за това, което съдружавате.”"
        },
        {
            "chapter": 6,
            "verse": 20,
            "text": "Онези, на които дарихме Писанието, го знаят, както знаят синовете си. Онези, които погубиха души си, те не вярват"
        },
        {
            "chapter": 6,
            "verse": 21,
            "text": "Кой е по-голям угнетител от онзи, който измисля лъжа за Аллах, или взима за лъжа Неговите знамения? Не ще сполучат угнетителите"
        },
        {
            "chapter": 6,
            "verse": 22,
            "text": "Един Ден ще съберем всички, после ще речем на онези, които съдружаваха: “Къде са ви съдружниците, за които твърдяхте?”"
        },
        {
            "chapter": 6,
            "verse": 23,
            "text": "После те не ще имат друго оправдание, освен само да рекат: “Кълнем се в Аллах - нашия Господ, не бяхме съдружаващи!”"
        },
        {
            "chapter": 6,
            "verse": 24,
            "text": "Виж как лъжат против себе си и от тях изчезна онова, което са измисляли!”"
        },
        {
            "chapter": 6,
            "verse": 25,
            "text": "И някои от тях те слушат, но сложихме сърцата им в броня, да не го разбират, а в ушите им - глухота. И дори да видят всякакво знамение, не ще повярват в него. Когато идваха при теб да те оспорват, неверниците казваха: “Това са само легенди на предците.”"
        },
        {
            "chapter": 6,
            "verse": 26,
            "text": "И възпират от него [- Пратеника], и се отдалечават от него, но погубват само себе си, без да усетят"
        },
        {
            "chapter": 6,
            "verse": 27,
            "text": "И ако ти би видял, когато бъдат изправени пред Огъня, как ще рекат: “О, ако бъдем върнати, не ще взимаме за лъжа знаменията на нашия Господ и ще сме от вярващите!”"
        },
        {
            "chapter": 6,
            "verse": 28,
            "text": "Да, ще им се яви онова, което преди са скривали; но и да бъдат върнати, пак ще повторят онова, от което бяха възпрени. Наистина те са лъжци"
        },
        {
            "chapter": 6,
            "verse": 29,
            "text": "Казваха: “Няма друг освен земния ни живот и не ще бъдем възкресени.”"
        },
        {
            "chapter": 6,
            "verse": 30,
            "text": "И ако би видял, когато бъдат изправени пред техния Господ, как Той ще каже: “Не е ли истина това?” Ще кажат: “Да, кълнем се в своя Господ!” Ще каже: “Вкусете тогава мъчението, че не повярвахте!”"
        },
        {
            "chapter": 6,
            "verse": 31,
            "text": "Загубили са онези, които взимат за лъжа срещата с Аллах. Когато при тях внезапно дойде Часът, ще кажат: “О, горко ни за онова, което там пропиляхме!” И ще понесат на гръб своите товари. Колко лошо е онова, което носят"
        },
        {
            "chapter": 6,
            "verse": 32,
            "text": "Земният живот е само игра и забава. А отвъдният дом е най-доброто за богобоязливите. Нима не проумявате"
        },
        {
            "chapter": 6,
            "verse": 33,
            "text": "Ние знаем, че те наскърбява онова, което казват. Но не теб взимат за лъжец, а всъщност угнетителите отричат знаменията на Аллах"
        },
        {
            "chapter": 6,
            "verse": 34,
            "text": "И други пратеници преди теб бяха взимани за лъжци, но търпяха да ги обвиняват в лъжа и да им причиняват страдания, докато дойдеше при тях Нашата подкрепа. Никой не може да подмени Словата на Аллах. И вече стигнаха до теб вести за пратениците"
        },
        {
            "chapter": 6,
            "verse": 35,
            "text": "И ако за теб е тежко тяхното отвръщане, ако можеш да подириш проход в земята или стълба в небето, за да им донесеш знамение... И ако пожелаеше Аллах, щеше да ги събере на правия път. И не бъди от невежите"
        },
        {
            "chapter": 6,
            "verse": 36,
            "text": "Откликват само тези, които чуват, а мъртвите Аллах ще възкреси, после при Него ще бъдат върнати"
        },
        {
            "chapter": 6,
            "verse": 37,
            "text": "И рекоха: “Да бе му низпослано знамение от неговия Господ!” Кажи [о, Мухаммад]: “Аллах е способен да спусне знамение, ала повечето от тях не знаят.”"
        },
        {
            "chapter": 6,
            "verse": 38,
            "text": "И няма твар по земята, нито птица, летяща с крилата си, без да са в общности, подобно на вас. Не пропуснахме нищо в Книгата. После при техния Господ ще бъдат събрани"
        },
        {
            "chapter": 6,
            "verse": 39,
            "text": "А тези, които взеха за лъжа Нашите знамения, са глухи и неми в тъмнините. Когото пожелае, Аллах оставя в заблуда, а когото пожелае, насочва по правия път"
        },
        {
            "chapter": 6,
            "verse": 40,
            "text": "Кажи: “Мислите ли, че ако ви се е явило наказанието на Аллах или ви се е явил Часът, ще зовете друг освен Аллах, ако говорите истината?”"
        },
        {
            "chapter": 6,
            "verse": 41,
            "text": "Да, Него ще зовете и Той ще премахне онова, за което зовете, ако е пожелал, и ще забравите онези, с които Го съдружавате"
        },
        {
            "chapter": 6,
            "verse": 42,
            "text": "И на общностите преди теб изпращахме пратеници и с нищета и болести ги сграбчвахме, за да се смирят"
        },
        {
            "chapter": 6,
            "verse": 43,
            "text": "И поне когато идваше при тях Нашето мъчение, да се смиряваха! Ала сърцата им закоравяваха и сатаната им разкрасяваше онова, което вършеха"
        },
        {
            "chapter": 6,
            "verse": 44,
            "text": "И щом забравяха какво им се напомняше, разтваряхме пред тях врати за всичко. И тъкмо когато ликуваха за онова, което им бе дадено, сграбчвахме ги внезапно и ето ги - отчаяни"
        },
        {
            "chapter": 6,
            "verse": 45,
            "text": "И бе изкореняван и последният угнетител. Слава на Аллах, Господа на световете"
        },
        {
            "chapter": 6,
            "verse": 46,
            "text": "Кажи: “Как мислите, ако Аллах ви отнеме слуха и зрението, и ви запечата сърцата, кой друг бог освен Аллах би ви ги възстановил?” Виж как подробно им разясняваме знаменията! После пак се отвръщат"
        },
        {
            "chapter": 6,
            "verse": 47,
            "text": "Кажи: “Как мислите, ако мъчението на Аллах ви дойде внезапно или наяве, ще бъдат ли погубени други освен хората-угнетители?”"
        },
        {
            "chapter": 6,
            "verse": 48,
            "text": "Ние изпращаме пратениците единствено като благовестители и предупредители. За които вярват и се поправят - за тях не ще има страх и не ще скърбят"
        },
        {
            "chapter": 6,
            "verse": 49,
            "text": "А които взимат за лъжа Нашите знамения, ще ги засегне мъчението заради нечестивостта им"
        },
        {
            "chapter": 6,
            "verse": 50,
            "text": "Кажи: “Не ви казвам, че при мен са съкровищниците на Аллах, нито знам неведомото, и не ви казвам, че съм ангел. Следвам единствено онова, което ми се разкрива.” Кажи: “Нима са равностойни слепият и зрящият? Не ще ли размислите?”"
        },
        {
            "chapter": 6,
            "verse": 51,
            "text": "И предупреди с това онези, които имат страх, че ще бъдат събрани при своя Господ - нямат освен Него друг покровител, нито застъпник - за да се предпазят"
        },
        {
            "chapter": 6,
            "verse": 52,
            "text": "И не прогонвай онези, които зоват своя Господ и сутрин, и вечер, искайки Неговия Лик! Ти не си отговорен с нищо за тяхната равносметка и те не са отговорни с нищо за твоята равносметка, та да ги прогонваш и да бъдеш от угнетителите"
        },
        {
            "chapter": 6,
            "verse": 53,
            "text": "Така изпитвахме едни от тях чрез други, за да кажат: “Тези ли измежду нас Аллах облагодетелства?” Не знае ли Аллах признателните най-добре"
        },
        {
            "chapter": 6,
            "verse": 54,
            "text": "И когато при теб дойдат вярващите в Нашите знамения, кажи: “Мир вам!” Вашият Господ отреди за Себе Си милостта, тъй че за онзи от вас, който е сторил зло в неведение, после се разкае след това и се поправи - Той е опрощаващ, милосърден"
        },
        {
            "chapter": 6,
            "verse": 55,
            "text": "Така разясняваме знаменията, за да проличи пътят на престъпниците"
        },
        {
            "chapter": 6,
            "verse": 56,
            "text": "Кажи [о, Мухаммад]: “Под възбрана за мен е да служа на онези, които вие зовете, освен на Аллах.” Кажи: “Не ще последвам вашите страсти - иначе да съм се заблудил и да не съм от напътените.”"
        },
        {
            "chapter": 6,
            "verse": 57,
            "text": "Кажи: “Аз имам ясен знак от своя Господ, а вие Го взехте за лъжа. Не е у мен това, за което бързате. Единствено Аллах отсъжда. Той отрежда правдата. Той е Най-добрият съдник.”"
        },
        {
            "chapter": 6,
            "verse": 58,
            "text": "Кажи: “Ако е у мен това, за което бързате, вече да е приключено делото между мен и вас. Аллах най-добре знае угнетителите.”"
        },
        {
            "chapter": 6,
            "verse": 59,
            "text": "У Него са ключовете на неведомото. Не ги знае никой друг освен Него. Той знае какво е на сушата и в морето; не пада и лист дори, без Той да знае; и няма зрънце в тъмнините на земята, и нито мокро, нито сухо, без да е записано в ясна книга"
        },
        {
            "chapter": 6,
            "verse": 60,
            "text": "Той е, Който ви прибира [душите] през нощта и знае какво сте придобили през деня, после ви възкресява през него, докато се приключи определен срок. После при Него ще се завърнете и Той ще ви извести какво сте извършили"
        },
        {
            "chapter": 6,
            "verse": 61,
            "text": "Той е Всевластващия над Своите раби и ви изпраща [ангели-] пазители. А щом при някого от вас дойде смъртта, Нашите пратеници го прибират и нищо не пропускат"
        },
        {
            "chapter": 6,
            "verse": 62,
            "text": "После [рабите] ще бъдат върнати при Аллах, техния истински Господар. Единствен Той отсъжда. Той най-бързо прави равносметка"
        },
        {
            "chapter": 6,
            "verse": 63,
            "text": "Кажи: “Кой ще ви спаси от тъмнините на сушата и на морето, щом Го призовете със смирение и дори в уединение: “Ако Той ни спаси от това, непременно ще сме от признателните.”"
        },
        {
            "chapter": 6,
            "verse": 64,
            "text": "Кажи: “Аллах ви спасява от това и от всяка горест, а после пак съдружавате.”"
        },
        {
            "chapter": 6,
            "verse": 65,
            "text": "Кажи: “Той е Способния да прати срещу вас наказание - отгоре ви или изпод нозете ви, или да ви противопостави в групи и да накара едни от вас да вкусят мъчение от други.” Виж как подробно им разясняваме знаменията, за да проумеят"
        },
        {
            "chapter": 6,
            "verse": 66,
            "text": "Твоят народ го взе за лъжа [Корана], въпреки че той е истината. Кажи: “Не съм над вас пазител.”"
        },
        {
            "chapter": 6,
            "verse": 67,
            "text": "Всяка вест си има определено време и ще узнаете"
        },
        {
            "chapter": 6,
            "verse": 68,
            "text": "И щом видиш такива, които празнословят за Нашите знамения, отстрани се от тях, докато не се впуснат в друг разговор! И ако те унесе в забрава сатаната, не сядай, щом си спомниш, с хората-угнетители"
        },
        {
            "chapter": 6,
            "verse": 69,
            "text": "Онези, които се побоят, не са отговорни за тях с нищо, ала това е напомняне, за да се побоят"
        },
        {
            "chapter": 6,
            "verse": 70,
            "text": "Остави онези, които взеха своята религия за игра и забавление, и ги съблазни земният живот! И напомняй с този [Коран], та да не погине душата заради това, което е придобила! Тя няма друг покоровител, нито застъпник, освен Аллах. И с какъвто и откуп да се откупва, не ще й бъде приет. Тези са погубените заради това, което са придобили. За тях има вряща вода да пият и болезнено мъчение заради неверието им"
        },
        {
            "chapter": 6,
            "verse": 71,
            "text": "Кажи: “Нима ще зовем не Аллах, а онези, които нито са ни от полза, нито ни вредят, и ще бъдем тласнати назад, след като Аллах ни напъти, подобно на онзи, който има другари, зовящи го към правия път: “Ела при нас!”, а сатаните го замаяха на земята и е слисан. Кажи [о, Мухаммад]: “Напътствието на Аллах е напътствие и ни бе повелено да се отдадем на Господа на световете.”"
        },
        {
            "chapter": 6,
            "verse": 72,
            "text": "И отслужвайте молитвата, и бойте се от Него! Той е Онзи, при Когото ще бъдете събрани"
        },
        {
            "chapter": 6,
            "verse": 73,
            "text": "Той е, Който сътвори небесата и земята с мъдрост; и Деня, когато казва: “Бъди!” - и то става. Неговото Слово е истината. Негово е владението в Деня, когато се протръби с Рога. Той е Знаещия скритото и явното. Той е Премъдрия, Сведущия"
        },
        {
            "chapter": 6,
            "verse": 74,
            "text": "И каза Ибрахим на баща си Бзар: “Нима смяташ изваянията за богове? Виждам, че ти и твоят народ сте в явна заблуда.”"
        },
        {
            "chapter": 6,
            "verse": 75,
            "text": "И така показваме на Ибрахим владението на небесата и на земята, за да е от убедените"
        },
        {
            "chapter": 6,
            "verse": 76,
            "text": "И когато го покри нощта, той видя звезда. Рече: “Това е моят Господ.” А когато залезе, рече: “Не обичам залязващите.”"
        },
        {
            "chapter": 6,
            "verse": 77,
            "text": "И когато видя луната да изгрява, рече: “Това е моят Господ.” А когато залезе, рече: “Ако не ме напъти моят Господ, ще бъда от заблудените хора.”"
        },
        {
            "chapter": 6,
            "verse": 78,
            "text": "И когато видя слънцето да изгрява, рече: “Това е моят Господ. То е най-голямото.” А когато залезе, рече: “О, народе мой, невинен съм за това, което съдружавате"
        },
        {
            "chapter": 6,
            "verse": 79,
            "text": "Аз обърнах правоверен своето лице към Онзи, Който е сътворил небесата и земята. Аз не съм от съдружаващите.”"
        },
        {
            "chapter": 6,
            "verse": 80,
            "text": "И го оспорваше неговият народ. Рече: “Нима ме оспорвате за Аллах, след като Той ме напъти? Не ме е страх от онова, което съдружавате с Него, освен ако моят Господ не пожелае друго. Моят Господ обгръща със знание всяко нещо. Не ще ли си припомните"
        },
        {
            "chapter": 6,
            "verse": 81,
            "text": "И как да се страхувам от онова, с което Го съдружавате, щом вие не се страхувате, че съдружавате Аллах с онова, за което не ви е низпослал довод? Коя от двете групи заслужава повече сигурност, ако знаете?”"
        },
        {
            "chapter": 6,
            "verse": 82,
            "text": "За онези, които вярват и не смесват своята вяра с гнет - за тях е сигурността и те са напътени"
        },
        {
            "chapter": 6,
            "verse": 83,
            "text": "Това е доказателството, което Ние дадохме на Ибрахим срещу народа му. Въздигаме по степени когото пожелаем. Твоят Господ е премъдър, всезнаещ"
        },
        {
            "chapter": 6,
            "verse": 84,
            "text": "И го дарихме с Исхак и Якуб. И двамата напътихме. Напътихме и Нух преди, а от неговите потомци - Дауд и Сулайман, и Айюб, и Юсуф, и Муса, и Харун. Така възнаграждаваме благодетелните"
        },
        {
            "chapter": 6,
            "verse": 85,
            "text": "И Закария, и Яхя, и Иса, и Иляс - всички са от праведниците"
        },
        {
            "chapter": 6,
            "verse": 86,
            "text": "И Исмаил, и ал-Ясаа, и Юнус, и Лут, и предпочетохме всички пред народите"
        },
        {
            "chapter": 6,
            "verse": 87,
            "text": "И от техните бащи, и от потомствата им, и от братята им. Избрахме тях и ги насочихме по правия път"
        },
        {
            "chapter": 6,
            "verse": 88,
            "text": "Това е напътствието на Аллах. С него Той напътва когото пожелае от Своите раби. И ако бяха Го съдружили, щеше да се провали онова, което вършеха"
        },
        {
            "chapter": 6,
            "verse": 89,
            "text": "Те са онези, на които дарихме Писанието и мъдростта, и пророчеството. И щом не вярват на това, Ние го възлагаме на хора, които не го отричат"
        },
        {
            "chapter": 6,
            "verse": 90,
            "text": "[Пророците-] те са онези, които Аллах напъти. Следвай техния прав път! Кажи: “Не искам от вас отплата за това. То е само напомняне за народите.”"
        },
        {
            "chapter": 6,
            "verse": 91,
            "text": "И не оцениха [неверниците] Аллах с истинското му величие, когато рекоха: “Аллах не низпосла нищо на човек.” Кажи: “Кой тогава низпосла Писанието, което Муса донесе като светлина и напътствие за хората? Пишете го върху отрязъци, които показвате, но и много скривате. И бяхте научени на това, което не знаехте нито вие, нито бащите ви.” Кажи: “Аллах!” После остави ги в своята заблуда да се забавляват"
        },
        {
            "chapter": 6,
            "verse": 92,
            "text": "И това е Книга, която Ние низпослахме - благословена, за да потвърди наличното допреди нея, и за да предупредиш Майката на градовете [Мека] и всички около нея. Които вярват в отвъдния живот, вярват и в нея. Те спазват своите молитви"
        },
        {
            "chapter": 6,
            "verse": 93,
            "text": "И кой е по-голям угнетител от онзи, който измисля лъжа за Аллах или казва: “Бе ми разкрито”, а нищо не му е било разкрито. И който казва: “Ще спусна и аз нещо подобно на онова, което Аллах низпосла.” И да би видял как угнетителите са във въртопа на смъртта, и ангелите протягат ръце: “Изведете душите си! Днес ще ви се въздаде мъчението на позора заради неправдата, която говорехте за Аллах и защото пред Неговите знамения се възгордявахте.”"
        },
        {
            "chapter": 6,
            "verse": 94,
            "text": "Идвате при Нас поединично, както ви сътворихме първия път, и оставяте зад гърбовете си онова, което Ние ви дарихме. И не виждаме с вас вашите застъпници, за които твърдяхте, че са съдружници [на Аллах]. Вече е прекъсната връзката помежду ви и се изгуби от вас онова, за което твърдяхте"
        },
        {
            "chapter": 6,
            "verse": 95,
            "text": "Аллах разпуква зърното и костилката. Изважда Той живото от мъртвото и изважда мъртвото от живото. Това е Аллах! Как сте подлъгани"
        },
        {
            "chapter": 6,
            "verse": 96,
            "text": "Той разпуква зазоряването и Той създаде нощта за покой, а слънцето и луната - за изчисление. Така е отредил Всемогъщия, Всезнаещия"
        },
        {
            "chapter": 6,
            "verse": 97,
            "text": "Той е Онзи, Който създаде за вас звездите, за да се напътвате с тях в тъмнините на сушата и на морето. Разясняваме знаменията на хора знаещи"
        },
        {
            "chapter": 6,
            "verse": 98,
            "text": "Той е Онзи, Който ви сътвори от една душа - и обиталище, и хранилище. Разясняваме знаменията на хора проумяващи"
        },
        {
            "chapter": 6,
            "verse": 99,
            "text": "Той е Онзи, Който изсипва вода от небето и изваждаме Ние с нея кълн за всяко нещо, и изваждаме от него зеленина; от нея изваждаме струпани зърна, и от палмите, от техния завръз - близки гроздове, и градини с лози и маслини, и нарове - сходни и несходни. Вижте плодовете на всяко, когато връзва плод, и неговото зреене! В това има знамения за хора вярващи"
        },
        {
            "chapter": 6,
            "verse": 100,
            "text": "И отредиха на Аллах съдружници и от джиновете, въпреки че Той ги е сътворил. И в своето неведение Му измислиха синове и дъщери. Пречист е Той, превисоко е над онова, с което Го описват"
        },
        {
            "chapter": 6,
            "verse": 101,
            "text": "Първосъздателя на небесата и на земята! Как да има Той дете, щом няма съпруга и всяко нещо е сътворил, и всяко нещо знае"
        },
        {
            "chapter": 6,
            "verse": 102,
            "text": "Това е Аллах, вашият Господ! Няма друг бог освен Него - Твореца на всяко нещо. На Него служете! Той се разпорежда с всяко нещо"
        },
        {
            "chapter": 6,
            "verse": 103,
            "text": "Не Го достигат погледите, ала Той достига погледите. Той е Всепроникващия, Сведущия"
        },
        {
            "chapter": 6,
            "verse": 104,
            "text": "Получихте прозрения от вашия Господ. Който прогледне, то е за него самия, а който е слепец, то е против него самия. [Кажи, о, Мухаммад:] “Аз не съм за вас надзирател.”"
        },
        {
            "chapter": 6,
            "verse": 105,
            "text": "Така подробно разясняваме знаменията, че [неверниците] да кажат: “Ти си учил”, и за да разкрием този [Коран] на хора знаещи"
        },
        {
            "chapter": 6,
            "verse": 106,
            "text": "Следвай това, което ти бе разкрито от твоя Господ: “Няма друг бог освен Него!”, и отстрани се от съдружаващите"
        },
        {
            "chapter": 6,
            "verse": 107,
            "text": "Ако Аллах бе пожелал, не биха Го съдружавали. Не те сторихме Ние да си им надзирател и не си им разпоредител"
        },
        {
            "chapter": 6,
            "verse": 108,
            "text": "И не хулете онези, които зоват други освен Аллах, за да не похулят и те Аллах несправедливо, без да знаят! Така разкрасихме за всяка общност делата й. После при техния Господ ще бъдат върнати и Той ще ги извести какво са правили"
        },
        {
            "chapter": 6,
            "verse": 109,
            "text": "И се заклеха в Аллах с най-усърдните си клетви, че ако дойде при тях знамение, непременно ще му повярват. Кажи: “Знаменията са от Аллах, но кое ще ви накара да осъзнаете, че дори и да дойдат, те не ще повярват?”"
        },
        {
            "chapter": 6,
            "verse": 110,
            "text": "И преобръщаме сърцата им и погледите, както не повярваха в това първия път, и ги оставяме в тяхната престъпност да се лутат"
        },
        {
            "chapter": 6,
            "verse": 111,
            "text": "И ангелите да им спуснехме, и мъртвите да им проговореха, и всичко да им съберяхме на показ, пак нямаше да повярват, освен ако Аллах не пожелае. Ала повечето от тях са невежи"
        },
        {
            "chapter": 6,
            "verse": 112,
            "text": "И така сторихме враг на всеки пророк - сатаните от хората и от джиновете. Един другиму си нашепват с измама разкрасената реч. А ако твоят Господ бе пожелал, нямаше да вършат това. Така че остави тях и това, което измислят"
        },
        {
            "chapter": 6,
            "verse": 113,
            "text": "и за да изпитват склонност към нея сърцата на тези, които не вярват в отвъдния живот, и за да се задоволяват с това, и за да придобият, каквото придобият"
        },
        {
            "chapter": 6,
            "verse": 114,
            "text": "[Кажи, о, Мухаммад:] “Нима друг, а не Аллах ще потърся за съдник? Той е Онзи, Който ви низпосла Книгата, подробно разяснена. “Онези, на които дадохме Писанието, знаят, че то е низпослано с правдата от твоя Господ. И никога не бъди от съмняващите се"
        },
        {
            "chapter": 6,
            "verse": 115,
            "text": "Словото на твоя Господ бе завършено с истина и справедливост. Никой не ще подмени Неговите Слова. Той е Всечуващия, Всезнаещия"
        },
        {
            "chapter": 6,
            "verse": 116,
            "text": "И ако се подчиниш на повечето от тези, които са на земята, ще те отклонят от пътя на Аллах. Те следват единствено догадката и само предполагат"
        },
        {
            "chapter": 6,
            "verse": 117,
            "text": "Твоят Господ най-добре знае кой се отклонява от Неговия път и най-добре знае напътените"
        },
        {
            "chapter": 6,
            "verse": 118,
            "text": "Яжте от онова, над което е споменато името на Аллах, ако вярвате в Неговите знамения"
        },
        {
            "chapter": 6,
            "verse": 119,
            "text": "И защо да не ядете от онова, над което е споменато името на Аллах, щом Той ви е разяснил какво ви е забранил, освен ако сте принудени? В неведение мнозина заблуждават със своите страсти. Твоят Господ най-добре знае престъпващите"
        },
        {
            "chapter": 6,
            "verse": 120,
            "text": "Изоставете и явния грях, и скрития! Които придобият грях, ще им бъде въздадено за онова, което са придобили"
        },
        {
            "chapter": 6,
            "verse": 121,
            "text": "И не яжте от онова, над което не е споменато името на Аллах! Това наистина е нечестивост. Сатаните внушават на своите ближни да ви оспорват, а ако им се покорите, наистина сте съдружаващи"
        },
        {
            "chapter": 6,
            "verse": 122,
            "text": "Нима онзи, който бе мъртъв и го съживихме, и му отредихме светлина, да върви с нея сред хората, е подобен на онзи, който е в тъмнините и не ще излезе оттам? Така се разкрасява за неверниците онова, което вършат"
        },
        {
            "chapter": 6,
            "verse": 123,
            "text": "Така сторихме във всяко селище големци да са неговите престъпници, за да лукавстват там. Ала лукавстват само със себе си, но не усещат"
        },
        {
            "chapter": 6,
            "verse": 124,
            "text": "И когато дойдеше при тях знамение, казваха: “Не ще повярваме, додето не ни се даде същото, което бе дадено и на пратениците на Аллах.” Аллах най-добре знае къде да положи Своето послание. Онези, които престъпваха, ще ги сполети унижение при Аллах и сурово мъчение, защото лукавстваха"
        },
        {
            "chapter": 6,
            "verse": 125,
            "text": "И когото Аллах поиска да напъти, разтваря Той гърдите му за Исляма, а когото поиска да остави в заблуда, прави гърдите му тесни, свити, сякаш се издига към небето. Така Аллах отрежда скверността за онези, които не вярват"
        },
        {
            "chapter": 6,
            "verse": 126,
            "text": "Това е правият път на твоя Господ. Вече разяснихме знаменията на хора, които се поучават"
        },
        {
            "chapter": 6,
            "verse": 127,
            "text": "За тях е Домът на мира при техния Господ. Той е Покровителят им за онова, което са вършили"
        },
        {
            "chapter": 6,
            "verse": 128,
            "text": "В Деня, когато Той ги събере всичките, [ще каже]: “О, джинове, заблудихте много от хората.” И ближните им сред хората ще рекат: “Господи, едни от други се ползвахме и достигнахме срока, който си ни насрочил.” Той ще рече: “Огънят е вашето обиталище, там ще пребивавате вечно, освен ако Аллах пожелае друго.” Твоят Господ е премъдър, всезнаещ"
        },
        {
            "chapter": 6,
            "verse": 129,
            "text": "Така възлагаме едни на други угнетителите заради онова, което са придобили"
        },
        {
            "chapter": 6,
            "verse": 130,
            "text": "О, сборище от джинове и хора, не дойдоха ли при вас пратеници измежду вас, които ви разказваха за Нашите знамения и ви предупреждаваха за срещата с този ваш Ден? Ще рекат: “Свидетели сме за себе си.” И ги прелъсти земният живот, и засвидетелстваха за себе си, че са били неверници"
        },
        {
            "chapter": 6,
            "verse": 131,
            "text": "Това е, защото твоят Господ не е такъв, че да погубва селищата за гнет, без жителите им да са предупредени"
        },
        {
            "chapter": 6,
            "verse": 132,
            "text": "За всички има степени от онова, което са извършили. Твоят Господ не подминава делата им"
        },
        {
            "chapter": 6,
            "verse": 133,
            "text": "Твоят Господ е Пребогатия, Владетеля на милостта. Ако пожелае, Той ще ви премахне и ще ви замести с когото пожелае, както ви създаде от потомството на други хора"
        },
        {
            "chapter": 6,
            "verse": 134,
            "text": "Онова, което ви бе обещано, непременно ще настъпи и не можете да го възпрете"
        },
        {
            "chapter": 6,
            "verse": 135,
            "text": "Кажи: “О, народе мой, работете според своите възможности, и аз ще работя, и ще узнаете за кого е Последната обител! Угнетителите не сполучват.”"
        },
        {
            "chapter": 6,
            "verse": 136,
            "text": "И определиха за Аллах част от посевите и добитъка, които Той е създал, и рекоха: “Това е за Аллах! - според тяхното твърдение. - А това е за съдружаваните от нас.” Ала това, което бе за съдружаваните от тях, не стигаше до Аллах, а това, което бе за Аллах, стигаше до съдружаваните от тях. Колко лошо отсъждат"
        },
        {
            "chapter": 6,
            "verse": 137,
            "text": "Така пред мнозина от съдружаващите умъртвяването на техните рожби бе разкрасено от онези, които те съдружаваха, за да ги погубят и да объркат религията им. А ако Аллах бе пожелал, нямаше да сторят това. Остави ги с техните измислици"
        },
        {
            "chapter": 6,
            "verse": 138,
            "text": "И казаха: “Това е добитък и посев под възбрана, с тях се храни само онзи, който ние пожелаем.” - според тяхното твърдение. И добичета, гърбовете на които са под възбрана, и добичета, над които не се споменава името на Аллах - това е измислица за Него. Той ще им въздаде, задето си измисляха"
        },
        {
            "chapter": 6,
            "verse": 139,
            "text": "И рекоха: “Това, което е в утробите на тези добичета, е чисто за мъжете ни и под възбрана за жените ни. А щом е мъртвородено, в него те са съучастници.” Ще им въздаде Той за тяхното предписание. Той е премъдър, всезнаещ"
        },
        {
            "chapter": 6,
            "verse": 140,
            "text": "Претърпяха загуба онези, които от безумие убиваха своите рожби в неведение и сложиха под възбрана онова, което Аллах им бе дал за препитание, с измислица за Аллах. Заблудиха се те и не бяха напътени"
        },
        {
            "chapter": 6,
            "verse": 141,
            "text": "Той е, Който създаде градини от растения с подпори и без подпори, и палмите, и насажденията с разни плодове, и маслините, и наровете - сходни и несходни. Яжте от плодовете им, когато са дали плод, и раздайте дължимото от тях в деня на беритбата им, но не прахосвайте - Той не обича прахосниците"
        },
        {
            "chapter": 6,
            "verse": 142,
            "text": "и от добитъка - превоз и постеля. Яжте от онова, което Аллах ви е дал за препитание и не следвайте стъпките на сатаната! Той е ваш явен враг"
        },
        {
            "chapter": 6,
            "verse": 143,
            "text": "[Ето] осем чифта: от овцете - два и от козите - два. Кажи [о, Мухаммад]: “Двата самеца ли Той възбрани или двете самки, или онова, което съдържаха утробите на самките? Известете ме със знание, ако говорите истината!”"
        },
        {
            "chapter": 6,
            "verse": 144,
            "text": "И от камилите - два чифта, и от кравите - два. Кажи: “Двата самеца ли Той възбрани или две самки, или онова, което съдържаха утробите на самките? Или бяхте свидетели, когато Аллах ви повели това?” И кой е по-голям угнетител от онзи, който измисля лъжа за Аллах, за да заблуди хората в неведение? Аллах не напътва хората-угнетители"
        },
        {
            "chapter": 6,
            "verse": 145,
            "text": "Кажи: “Сред онова, което ми бе разкрито, не намирам храна под възбрана за хранещия се, освен ако е мърша или пролята кръв, или свинско месо - те са нечистота, - или животно, заклано за друг, а не в името на Аллах.” А за който е принуден, без да е потисник, нито престъпващ - твоят Господ е опрощаващ, милосърден"
        },
        {
            "chapter": 6,
            "verse": 146,
            "text": "А на юдеите възбранихме всичко, което има цели копита и нокти. И от кравите, и от овцете възбранихме за тях тлъстините, освен онова, което носят гърбовете им или вътрешностите, или примесеното с кост. Това им въздадохме за тяхното потисничество. Ние сме говорещите истината"
        },
        {
            "chapter": 6,
            "verse": 147,
            "text": "А ако те взимат за лъжец, кажи: “Вашият Господ е с всеобхватна милост, ала не ще бъде отклонено Неговото мъчение от престъпните хора.”"
        },
        {
            "chapter": 6,
            "verse": 148,
            "text": "Онези, които Го съдружават, ще кажат: “Ако пожелаеше Аллах, нямаше да съдружим нито ние, нито нашите бащи, и нямаше да възбраним нищо.” Така отричаха и онези преди тях, докато вкусиха Нашето мъчение. Кажи: “Имате ли знание, та да го изявите пред нас? Вие следвате единствено догадката и само предполагате.”"
        },
        {
            "chapter": 6,
            "verse": 149,
            "text": "Кажи: “На Аллах принадлежи съвършеният довод. И ако Той бе пожелал, щеше да ви напъти всички.”"
        },
        {
            "chapter": 6,
            "verse": 150,
            "text": "Кажи: “Доведете вашите свидетели, които ще засвидетелстват, че Аллах е възбранил това!” И ако засвидетелстват, не свидетелствай с тях и не следвай страстите на онези, които взеха за лъжа Нашите знамения, и на онези, които не вярват в отвъдния живот! Те към своя Господ приравняват"
        },
        {
            "chapter": 6,
            "verse": 151,
            "text": "Кажи: “Елате аз да прочета какво ви възбранява вашият Господ! Нищо с Него да не съдружавате! И се отнасяйте с добро към двамата родители! И не убивайте своите рожби поради бедност! Ние храним и вас, и тях. И не доближавайте скверностите - и явните от тях, и скритите! И не убивайте човек - това Аллах е възбранил, освен по право! Това ви повелява Той, за да проумеете"
        },
        {
            "chapter": 6,
            "verse": 152,
            "text": "И не доближавайте имота на сирака, освен с добронамереност, докато достигне зрелост! И изпълвайте мярката и везната справедливо! На всяка душа възлагаме само според силите й. Когато говорите, бъдете справедливи, дори да е за роднина, и обета към Аллах изпълнявайте! Това ви повелява Той, за да се поучите"
        },
        {
            "chapter": 6,
            "verse": 153,
            "text": "Това е Моят път - правият път. Следвайте го и не следвайте пътищата, които ви отделят от Неговия път! Това ви повелява Той, за да се побоите"
        },
        {
            "chapter": 6,
            "verse": 154,
            "text": "После на Муса дадохме Писанието за пълнота на онзи, който е благодетелствал, и с разяснение за всяко нещо, и с напътствие и милост, за да повярват в срещата със своя Господ"
        },
        {
            "chapter": 6,
            "verse": 155,
            "text": "И това е Писание, низпослахме го Ние благословено. Следвайте го и се бойте, за да бъдете помилвани"
        },
        {
            "chapter": 6,
            "verse": 156,
            "text": "Да не казвате: “Писанието бе низпослано само на две общности допреди нас и към онова, което изучаваха, бяхме в неведение.”"
        },
        {
            "chapter": 6,
            "verse": 157,
            "text": "Или да не казвате: “Ако и на нас бе низпослано Писанието, щяхме да сме по-напътени от тях.” Ето вече получихте ясен знак от вашия Господ, и напътствие, и милост. Кой е по-голям угнетител от онзи, който взима за лъжа знаменията на Аллах и се отвръща от тях? На онези, които се отвръщат от Нашите знамения, ще въздадем най-суровото мъчение, защото са се отвръщали"
        },
        {
            "chapter": 6,
            "verse": 158,
            "text": "Нима чакат само да им се явят ангелите или да се яви твоят Господ, или да се явят някои от знаменията на твоя Господ? В деня, когато се явят някои от знаменията на твоя Господ, не ще помогне вярата на душа, която преди не е вярвала или не е придобила благо в своята вяра. Кажи: “Чакайте! И ние чакаме.”"
        },
        {
            "chapter": 6,
            "verse": 159,
            "text": "С онези, които разединиха своята религия и станаха на групи - ти [о, Мухаммад] нямаш нищо общо. Делото им принадлежи на Аллах. Той после ще ги извести какво са вършили"
        },
        {
            "chapter": 6,
            "verse": 160,
            "text": "Който дойде с добрина, ще има десет като нея. А който дойде със злина, ще му се въздаде само колкото нея и не ще бъдат угнетени"
        },
        {
            "chapter": 6,
            "verse": 161,
            "text": "Кажи: “Моят Господ ме напъти по правия път - правата вяра, религията на Ибрахим, правоверния. Той не бе от съдружаващите.”"
        },
        {
            "chapter": 6,
            "verse": 162,
            "text": "Кажи: “Моята молитва и моето служене, и моят живот, и моята смърт са за Аллах, Господа на световете"
        },
        {
            "chapter": 6,
            "verse": 163,
            "text": "Няма Той съдружник. Това ми бе повелено и съм първият отдаден на Аллах.”"
        },
        {
            "chapter": 6,
            "verse": 164,
            "text": "Кажи: “Нима друг, а не Аллах ще търся за Господ? Той е Господът на всяко нещо.” Всяка душа придобива [греха] единствено за себе си - никой съгрешил не ще носи греха на друг. После при вашия Господ е завръщането ви и Той ще ви извести онова, по което сте били в разногласие"
        },
        {
            "chapter": 6,
            "verse": 165,
            "text": "Той е Онзи, Който ви стори наследници на земята и въздигна по степени някои от вас над други, за да ви изпита в онова, което ви е дарил. Твоят Господ е бърз в наказанието. Той е опрощаващ, милосърден"
        },
        {
            "chapter": 7,
            "verse": 1,
            "text": "Алиф. Лам. Мим. Сад"
        },
        {
            "chapter": 7,
            "verse": 2,
            "text": "Бе ти низпослана Книга, за да предупредиш с нея и да е напомняне за вярващите, и нека в твоето сърце няма притеснение от нея"
        },
        {
            "chapter": 7,
            "verse": 3,
            "text": "Следвайте това, което ви бе низпослано от вашия Господ и не следвайте освен Него други покровители! Как малко се поучавате"
        },
        {
            "chapter": 7,
            "verse": 4,
            "text": "И колко селища погубихме! Застигаше ги Нашето мъчение нощем или когато денем отдъхваха"
        },
        {
            "chapter": 7,
            "verse": 5,
            "text": "И зовът им, когато ги застигаше Нашето мъчение, бе единствено да кажат: “Наистина бяхме угнетители.”"
        },
        {
            "chapter": 7,
            "verse": 6,
            "text": "Непременно ще разпитаме онези, при които отиде пратеник, и ще разпитаме изпратените"
        },
        {
            "chapter": 7,
            "verse": 7,
            "text": "И всичко ще им разкажем със знание. Ние не отсъстваме"
        },
        {
            "chapter": 7,
            "verse": 8,
            "text": "Мярката през този Ден ще е правдата. Чиито везни натежат - тези са сполучилите"
        },
        {
            "chapter": 7,
            "verse": 9,
            "text": "А чиито везни олекнат - тези са, които своите души са ощетили, защото погазваха Нашите знамения"
        },
        {
            "chapter": 7,
            "verse": 10,
            "text": "И ви настанихме на земята, и сторихме там за вас поминък. Колко малко сте признателни"
        },
        {
            "chapter": 7,
            "verse": 11,
            "text": "И ви сътворихме, после ви дадохме образ, после казахме на ангелите: “Сведете чела пред Адам!” И те се поклониха освен Иблис. Той не бе от покланящите се"
        },
        {
            "chapter": 7,
            "verse": 12,
            "text": "Рече [Аллах]: “Какво ти попречи да се поклониш, когато ти повелих?” Рече [Иблис]: “Аз го превъзхождам. Ти ме сътвори от огън, а него сътвори от глина.”"
        },
        {
            "chapter": 7,
            "verse": 13,
            "text": "Рече: “Напусни Рая! Не ти подобава да се гордееш тук. Вън! Ти си от унизените.”"
        },
        {
            "chapter": 7,
            "verse": 14,
            "text": "Рече: “Дай ми отсрочка до Деня, когато бъдат възкресени!”"
        },
        {
            "chapter": 7,
            "verse": 15,
            "text": "Рече: “Ти си сред отсрочените.”"
        },
        {
            "chapter": 7,
            "verse": 16,
            "text": "Рече: “За това, че Ти ме погуби, ще ги дебна по Твоя прав път"
        },
        {
            "chapter": 7,
            "verse": 17,
            "text": "После ще идвам при тях и отпред, и отзад, и отдясно, и отляво, и ще откриеш, че повечето са неблагодарни.”"
        },
        {
            "chapter": 7,
            "verse": 18,
            "text": "Рече: “Излез от него порицан, прокуден! Който измежду тях те последва - Аз непременно ще напълня Ада с всички вас"
        },
        {
            "chapter": 7,
            "verse": 19,
            "text": "А ти, Адам, живей със съпругата си в Рая и яжте откъдето пожелаете, но не доближавайте онова дърво, та да не станете угнетители!”"
        },
        {
            "chapter": 7,
            "verse": 20,
            "text": "Но им подшушна сатаната, за да им покаже техните срамотии, които бяха скрити за тях, и рече: “Вашият Господ ви възбрани онова дърво само за да не станете ангели или да не станете безсмъртни.”"
        },
        {
            "chapter": 7,
            "verse": 21,
            "text": "И им се закле: “Наистина за вас съм от доброжелателите.”"
        },
        {
            "chapter": 7,
            "verse": 22,
            "text": "И ги принизи с измама. И щом вкусиха от дървото, им се показаха срамотиите и двамата започнаха да се покриват с листа от Рая. И ги призова техният Господ: “Не ви ли възбраних това дърво и не ви ли рекох, че сатаната за вас е явен враг?”"
        },
        {
            "chapter": 7,
            "verse": 23,
            "text": "Рекоха: “Господи наш, угнетихме себе си и ако Ти не ни опростиш, и не ни помилваш, ще сме от губещите.”"
        },
        {
            "chapter": 7,
            "verse": 24,
            "text": "Рече: “Напуснете - врагове един на друг! За вас на земята има пребивание и ползване до време.”"
        },
        {
            "chapter": 7,
            "verse": 25,
            "text": "Рече: “На нея ще живеете, на нея ще умрете и от нея ще бъдете извадени.”"
        },
        {
            "chapter": 7,
            "verse": 26,
            "text": "О, синове на Адам, спуснахме ви одежда, за да скрива срамотиите ви, и за украса. Ала одеждата на богобоязливостта е най-доброто. Това е от знаменията на Аллах, за да се поучите"
        },
        {
            "chapter": 7,
            "verse": 27,
            "text": "О, синове на Адам, да не ви замае сатаната, както извади вашите родители от Рая, смъквайки от тях одеждата, за да им покаже срамотиите. Той ви вижда, той и неговият род, откъдето вие не ги виждате. Ние сторихме сатаните покровители на неверниците"
        },
        {
            "chapter": 7,
            "verse": 28,
            "text": "И когато сторят скверност, казват: “Заварихме с това нашите предци и Аллах ни го повели.” Кажи [о, Мухаммад]: “Аллах не повелява скверността. Нима говорите за Аллах, каквото не знаете?”"
        },
        {
            "chapter": 7,
            "verse": 29,
            "text": "Кажи: “Моят Господ повели справедливост. И всецяло се обръщайте към Него при всяка молитва, и зовете Го, предани Нему в религията! Както ви е наченал, така и ще се завърнете.”"
        },
        {
            "chapter": 7,
            "verse": 30,
            "text": "Едни Той напъти, а други заслужиха заблудата, защото взеха за покровители сатаните вместо Аллах и смятат, че са на правия път"
        },
        {
            "chapter": 7,
            "verse": 31,
            "text": "О, синове на Адам, обличайте се подходящо при всяка молитва! И яжте, и пийте, ала не разхищавайте! Той не обича разхищаващите"
        },
        {
            "chapter": 7,
            "verse": 32,
            "text": "Кажи: “Кой възбрани украсата на Аллах, която Той създаде за Своите раби, и благата от препитанието?” Кажи: “В Деня на възкресението те ще са всецяло за онези, които вярват през земния живот.” Така разясняваме знаменията за хора знаещи"
        },
        {
            "chapter": 7,
            "verse": 33,
            "text": "Кажи: “Моят Господ възбрани само скверностите, явните от тях и скритите, и греха, и гнета без право, и да съдружавате Аллах с онова, на което не е низпослал довод, и да говорите за Аллах онова, което не знаете"
        },
        {
            "chapter": 7,
            "verse": 34,
            "text": "За всяка общност има срок. И щом срокът им дойде, и с миг дори не ще го забавят, и не ще го изпреварят.”"
        },
        {
            "chapter": 7,
            "verse": 35,
            "text": "О, синове на Адам, явят ли ви се пратеници измежду вас, разказвайки ви за Моите знамения, то за онези, които се побоят и поправят, не ще има страх и не ще скърбят"
        },
        {
            "chapter": 7,
            "verse": 36,
            "text": "А които взимат за лъжа Нашите знамения и се големеят пред тях, те са обитателите на Огъня, там ще пребивават вечно"
        },
        {
            "chapter": 7,
            "verse": 37,
            "text": "А кой е по-голям угнетител от онзи, който измисля лъжа за Аллах или взима за лъжа Неговите знамения? Тези ще получат своя дял от книгата, докато им се явят изпратените от Нас да приберат душите им, и кажат: “Къде е онова, което сте призовавали вместо Аллах?” Ще кажат: “Скриха се от нас.” И ще засвидетелстват за себе си, че са били неверници"
        },
        {
            "chapter": 7,
            "verse": 38,
            "text": "Ще каже: “Влезте в Огъня сред отминали преди вас общности от джинове и хора!” Всякога, щом влезе общност, тя ще проклина предходната. Когато всички се настигнат там, последните ще кажат за първите: “Господи наш, тези ни заблудиха, въздай им от Огъня двойно мъчение!” Ще каже: “За всеки е двойно, ала вие не знаете.”"
        },
        {
            "chapter": 7,
            "verse": 39,
            "text": "И първите от тях ще кажат на последните: “Вие нямахте пред нас предимство. Вкусете и вие мъчението за онова, което сте придобили!”"
        },
        {
            "chapter": 7,
            "verse": 40,
            "text": "На онези, които взимат за лъжа Нашите знамения и се големеят пред тях, не ще им бъдат разтворени небесните двери и не ще влязат в Рая, додето камила не мине през иглено ухо. Така въздаваме на престъпниците"
        },
        {
            "chapter": 7,
            "verse": 41,
            "text": "За тях от Огъня има и постеля, и покривала отгоре им. Така въздаваме на угнетителите"
        },
        {
            "chapter": 7,
            "verse": 42,
            "text": "А които вярват и вършат праведни дела - на всяка душа възлагаме само по силите й. Тези са обитателите на Рая. Там ще пребивават вечно"
        },
        {
            "chapter": 7,
            "verse": 43,
            "text": "И ще премахнем от сърцата им всяка омраза. Ще текат сред тях реките. И ще казват: “Слава на Аллах, който ни напъти за това! Нямаше да сме на правия път, ако Аллах не бе ни напътил. Пратениците на нашия Господ дойдоха с истината.” И ще бъдат призовани: “Ето го Рая, оставен ви в наследство заради онова, което сте вършили.”"
        },
        {
            "chapter": 7,
            "verse": 44,
            "text": "И обитателите на Рая ще извикат към обитателите на Огъня: “Открихме, че онова, което ни обеща нашият Господ, е истина, а дали и вие открихте, че онова, което ви обеща вашият Господ, е истина?” Ще кажат: “Да.” И глашатай ще прогласи сред тях: “Проклятието на Аллах е върху угнетителите"
        },
        {
            "chapter": 7,
            "verse": 45,
            "text": "които възпират от пътя на Аллах, стремейки се да изкривят пътя, и отвъдния живот отричат.”"
        },
        {
            "chapter": 7,
            "verse": 46,
            "text": "Между тях ще има преграда, а върху Стената - мъже, които узнават всеки по неговия белег. Те ще викат към обитателите на Рая: “Мир вам!” Не са влезли там, а копнеят"
        },
        {
            "chapter": 7,
            "verse": 47,
            "text": "И когато погледите им бъдат обърнати към обитателите на Огъня, ще рекат: “Господи наш, не ни слагай заедно с хората-угнетители!”"
        },
        {
            "chapter": 7,
            "verse": 48,
            "text": "И хората върху Стената ще извикат към мъже, които узнават по техния белег, и ще кажат: “Не ви избави това, че трупахте и се възгордявахте"
        },
        {
            "chapter": 7,
            "verse": 49,
            "text": "Тези ли са, за които се клехте, че Аллах не ще ги дари с милост?” [А на хората от Стената ще се рече:] “Влезте в Рая! Не ще има страх за вас и не ще скърбите.”"
        },
        {
            "chapter": 7,
            "verse": 50,
            "text": "И обитателите на Огъня ще викат към обитателите на Рая: “Излейте за нас от водата или от онова, с което ви препитава Аллах!” Ще рекат: “Възбрани ги Аллах за неверниците"
        },
        {
            "chapter": 7,
            "verse": 51,
            "text": "които взеха своята религия за забавление и за игра, и ги съблазни земният живот. Днес ги забравяме Ние, както и те забравиха за срещата в този техен Ден, и отхвърлиха Нашите знамения.”"
        },
        {
            "chapter": 7,
            "verse": 52,
            "text": "Донесохме им Книга, която разяснихме със знание като напътствие и милост за хора вярващи"
        },
        {
            "chapter": 7,
            "verse": 53,
            "text": "Нима очакват друго освен нейното тълкуване? В Деня, когато дойде нейното тълкуване, онези, които го забравиха преди, ще кажат: “Пратениците на нашия Господ бяха донесли истината. Имаме ли застъпници, да се застъпят за нас? Или да бъдем върнати и ще правим друго, а не онова, което сме правили?” Те се погубиха и се скри от тях онова, което измисляха"
        },
        {
            "chapter": 7,
            "verse": 54,
            "text": "Вашият Господ е Аллах, Който сътвори небесата и земята в шест дена, после се въздигна [безподобен] Той на Трона. Покрива Той с нощта деня, който я следва безспир. И слънцето, и луната, и звездите са покорни на Неговата повеля... Негови са творението и повелята. Благословен е Аллах, Господът на световете"
        },
        {
            "chapter": 7,
            "verse": 55,
            "text": "Зовете своя Господ със смирение и дори в уединение! Той не обича престъпващите"
        },
        {
            "chapter": 7,
            "verse": 56,
            "text": "И не рушете по земята, след като е в порядък! И Го зовете със страх и копнеж! Милостта на Аллах е близо до добродетелните"
        },
        {
            "chapter": 7,
            "verse": 57,
            "text": "Той е Онзи, Който праща ветровете като благовестие пред Своята милост. Когато понесат тежък облак, Ние го насочваме към мъртва земя и изливаме там водата, и изваждаме с нея всякакви плодове. Така изваждаме и мъртвите, за да се поучите"
        },
        {
            "chapter": 7,
            "verse": 58,
            "text": "В добрата земя растението изниква с позволението на нейния Господ, а в лошата то едвам изниква с мъка. Така разясняваме знаменията на хора признателни"
        },
        {
            "chapter": 7,
            "verse": 59,
            "text": "Изпратихме Нух при неговия народ и той каза: “О, народе мой, служете на Аллах! Нямате друг бог освен Него! Страхувам се за вас от мъчение във великия Ден.”"
        },
        {
            "chapter": 7,
            "verse": 60,
            "text": "Знатните от неговия народ казаха: “Виждаме, че си в явна заблуда.”"
        },
        {
            "chapter": 7,
            "verse": 61,
            "text": "Каза: “О, народе мой, не съм в заблуда, а съм пратеник от Господа на световете"
        },
        {
            "chapter": 7,
            "verse": 62,
            "text": "Съобщавам ви посланията на моя Господ и ви наставлявам, и знам от Аллах онова, което вие не знаете"
        },
        {
            "chapter": 7,
            "verse": 63,
            "text": "Нима се удивихте, че ви е дошло напомняне от вашия Господ с мъж измежду вас, за да ви предупреди и за да се побоите, та дано бъдете помилвани?”"
        },
        {
            "chapter": 7,
            "verse": 64,
            "text": "Но го взеха за лъжец и спасихме него и онези, които бяха с него в Ковчега, и издавихме онези, които взеха за лъжа Нашите знамения, защото бяха хора слепи"
        },
        {
            "chapter": 7,
            "verse": 65,
            "text": "И при адитите пратихме брат им Худ. Каза: “О, народе мой, служете на Аллах! Нямате друг бог освен Него! Нима не се боите?”"
        },
        {
            "chapter": 7,
            "verse": 66,
            "text": "Знатните от народа му, които бяха неверници, казаха: “Виждаме, че си в заблуда и те смятаме за един от лъжците.”"
        },
        {
            "chapter": 7,
            "verse": 67,
            "text": "Каза: “О, народе мой, не съм в заблуда, а съм пратеник от Господа на световете"
        },
        {
            "chapter": 7,
            "verse": 68,
            "text": "Известявам ви посланията на моя Господ и съм за вас достоверен наставник"
        },
        {
            "chapter": 7,
            "verse": 69,
            "text": "Нима се удивихте, че ви е дошло напомняне от вашия Господ с мъж измежду вас, за да ви предупреди? Спомнете си как Той ви стори наследници подир народа на Нух и ви надбави ръст сред създанията! И помнете благата на Аллах, за да сполучите!”"
        },
        {
            "chapter": 7,
            "verse": 70,
            "text": "Казаха: “Нима дойде при нас, за да служим единствено на Аллах и да изоставим онова, на което са служили бащите ни? Донеси ни онова, което ни обещаваш, ако говориш истината!”"
        },
        {
            "chapter": 7,
            "verse": 71,
            "text": "Каза: “Вече заслужихте наказание и гняв от вашия Господ. Нима спорите с мен за имена, които вие и вашите бащи именувахте? Аллах не им е низпослал довод. Чакайте! И аз ще чакам с вас.”"
        },
        {
            "chapter": 7,
            "verse": 72,
            "text": "С милост от Нас спасихме него и онези, които бяха с него, и изкоренихме и последния от онези, които взеха за лъжа Нашите знамения и не вярваха"
        },
        {
            "chapter": 7,
            "verse": 73,
            "text": "И при самудяните пратихме брат им Салих. Каза: “О, народе мой, служете на Аллах! Нямате друг Бог освен Него! При вас дойде вече ясен знак от вашия Господ. Това е камилата на Аллах - знамение за вас. Оставете я да пасе по земята на Аллах и не я докосвайте със зло, иначе ще ви обхване болезнено мъчение"
        },
        {
            "chapter": 7,
            "verse": 74,
            "text": "Спомнете си как Той ви стори наследници подир адитите и ви настани по земята! Правите в равнините й дворци и дълбаете в планините домове. Помнете благата на Аллах и не сейте развала по земята, рушейки!”"
        },
        {
            "chapter": 7,
            "verse": 75,
            "text": "Знатните от народа му, които се възгордяха, казаха на вярващите измежду онези, които бяха немощни: “Нима знаете, че Салих е изпратен от неговия Господ?” Казаха: “Вярваме в онова, с което е изпратен.”"
        },
        {
            "chapter": 7,
            "verse": 76,
            "text": "Онези, които се възгордяха, казаха: “Ние не вярваме в онова, в което вие повярвахте.”"
        },
        {
            "chapter": 7,
            "verse": 77,
            "text": "И заклаха камилата, и пренебрегнаха повелята на своя Господ, и казаха: “О, Салих, донеси ни онова, което ни обещаваш, ако си от пратениците!”"
        },
        {
            "chapter": 7,
            "verse": 78,
            "text": "И ги обхвана сътресението, и осъмнаха безжизнени в домовете си"
        },
        {
            "chapter": 7,
            "verse": 79,
            "text": "А той се отвърна от тях и каза: “О, народе мой, съобщих ви посланието на моя Господ и ви наставлявах, ала вие не обичате наставниците.”"
        },
        {
            "chapter": 7,
            "verse": 80,
            "text": "И пратихме Лут, който каза на своя народ: “Нима вършите скверността, с която не ви е предшествал нито един от народите"
        },
        {
            "chapter": 7,
            "verse": 81,
            "text": "При мъжете ходите със страст наместо при жените. Вие сте хора престъпващи.”"
        },
        {
            "chapter": 7,
            "verse": 82,
            "text": "А отговорът на народа му бе само да кажат: “Прогонете ги от вашето селище! Те били хора, които се пазят чисти.”"
        },
        {
            "chapter": 7,
            "verse": 83,
            "text": "И спасихме него и семейството му, освен неговата жена. Тя бе от оставащите"
        },
        {
            "chapter": 7,
            "verse": 84,
            "text": "И изсипахме отгоре им дъжд [от нажежени камъни]. Виж какъв е краят на престъпниците"
        },
        {
            "chapter": 7,
            "verse": 85,
            "text": "И при мадянитите пратихме брат им Шуайб. Каза: “О, народе мой, служете на Аллах! Нямате друг бог освен Него! При вас дойде вече ясен знак от вашия Господ. Изпълвайте мярката и везната, и не смалявайте от нещата на хората! И не рушете по земята, след като е в порядък! Това е най-доброто за вас, ако сте вярващи"
        },
        {
            "chapter": 7,
            "verse": 86,
            "text": "И не присядайте по всеки друм, заплашвайки и възпирайки от пътя на Аллах онзи, който вярва в Него, стремейки се да изкривите пътя! И си спомнете как бяхте малцина, а Той ви умножи! И вижте какъв е краят на рушащите"
        },
        {
            "chapter": 7,
            "verse": 87,
            "text": "И ако група от вас повярва в онова, с което бях изпратен, а група не повярва, потърпете, докато Аллах отсъди помежду ни! Той е Най-добрият съдник.”"
        },
        {
            "chapter": 7,
            "verse": 88,
            "text": "Знатните от народа му, които се възгордяха, казаха: “Ще пропъдим от нашето селище теб, о, Шуайб, и онези, които повярваха с теб, или ще се върнете към вярата ни.” Каза: “Дори и ако сме отвратени от нея"
        },
        {
            "chapter": 7,
            "verse": 89,
            "text": "Ние ще сме измислили лъжа за Аллах, ако се върнем към вашата вяра, след като Аллах ни е избавил от нея. Не ни подобава да се върнем към това, освен ако пожелае Аллах, нашият Господ. Обгръща нашият Господ със знание всяко нещо. На Аллах се уповаваме. Господи наш, отсъди между нас и нашия народ с правдата! Ти си Най-добрият съдник.”"
        },
        {
            "chapter": 7,
            "verse": 90,
            "text": "И знатните от народа му, които бяха неверници, казаха: “Ако последвате Шуайб, тогава ще сте губещи.”"
        },
        {
            "chapter": 7,
            "verse": 91,
            "text": "И ги обхвана сътресението, и осъмнаха безжизнени в домовете си"
        },
        {
            "chapter": 7,
            "verse": 92,
            "text": "Които взеха за лъжец Шуайб, сякаш не бяха пребивавали там. Които взеха за лъжец Шуайб, те бяха губещите"
        },
        {
            "chapter": 7,
            "verse": 93,
            "text": "И се отвърна от тях, и каза: “О, народе мой, известих ви посланията на своя Господ и ви наставлявах. И как да скърбя за хора-неверници?”"
        },
        {
            "chapter": 7,
            "verse": 94,
            "text": "И не изпращахме в никое селище пророк, без да притиснем жителите му със злочестие и беда, за да се смирят"
        },
        {
            "chapter": 7,
            "verse": 95,
            "text": "Сетне подменяхме лошото с добро, докато се умножат и кажат: “И нашите бащи ги засягаше и беда, и радост.” И ги сграбчвахме Ние внезапно, без да усетят"
        },
        {
            "chapter": 7,
            "verse": 96,
            "text": "А ако жителите на селищата бяха повярвали и бяха се побояли, щяхме да разтворим пред тях дарове от небето и от земята. Ала те отричаха и ги сграбчвахме заради онова, което са придобили"
        },
        {
            "chapter": 7,
            "verse": 97,
            "text": "Нима жителите на селищата имаха сигурност, че Нашето мъчение не ще ги сполети нощем, докато спят"
        },
        {
            "chapter": 7,
            "verse": 98,
            "text": "Или жителите на селищата имаха сигурност, че Нашето мъчение не ще ги сполети сутрин, докато се развличат"
        },
        {
            "chapter": 7,
            "verse": 99,
            "text": "Нима те бяха в безопасност пред замисъла на Аллах? Само губещите хора смятат, че са в безопасност пред замисъла на Аллах"
        },
        {
            "chapter": 7,
            "verse": 100,
            "text": "Нима Той не показа на онези, които наследиха земята след нейните [предишни] жители, че ако Ние желаем, бихме ги поразили заради греховете им и бихме запечатали сърцата им, та да не чуват"
        },
        {
            "chapter": 7,
            "verse": 101,
            "text": "За тези селища ти съобщаваме някои вести. Техните пратеници им донесоха ясните знаци, но не повярваха те в онова, което преди взимаха за лъжа. Така запечатва Аллах сърцата на неверниците"
        },
        {
            "chapter": 7,
            "verse": 102,
            "text": "И не намерихме у мнозинството им обет, а намерихме, че мнозинството им са нечестивци"
        },
        {
            "chapter": 7,
            "verse": 103,
            "text": "После подир тях с Нашите знамения проводихме при Фараона и знатните му хора Муса, а те ги отхвърлиха. Виж какъв е краят на рушащите"
        },
        {
            "chapter": 7,
            "verse": 104,
            "text": "И каза Муса: “О, Фараоне, аз съм пратеник от Господа на световете"
        },
        {
            "chapter": 7,
            "verse": 105,
            "text": "Мой дълг е да казвам за Аллах само истината. Донесох ви ясен знак от вашия Господ. Тъй че изпрати заедно с мен синовете на Исраил!”"
        },
        {
            "chapter": 7,
            "verse": 106,
            "text": "Каза [Фараонът]: “Щом си донесъл знамение, представи го, ако говориш истината!”"
        },
        {
            "chapter": 7,
            "verse": 107,
            "text": "И [Муса] метна тоягата си, и ето я - явна змия"
        },
        {
            "chapter": 7,
            "verse": 108,
            "text": "И извади ръката си, и ето я - сияйнобяла за гледащите"
        },
        {
            "chapter": 7,
            "verse": 109,
            "text": "Знатните от народа на Фараона казаха: “Този е вещ магьосник"
        },
        {
            "chapter": 7,
            "verse": 110,
            "text": "който иска да ви пропъди от вашата земя.” [А Фараонът рече:] “И какво ще посъветвате?”"
        },
        {
            "chapter": 7,
            "verse": 111,
            "text": "Казаха: “Дай отсрочка на него и брат му, и прати по градовете събирачи"
        },
        {
            "chapter": 7,
            "verse": 112,
            "text": "да ти доведат всички вещи магьосници!”"
        },
        {
            "chapter": 7,
            "verse": 113,
            "text": "И дойдоха магьосниците при Фараона. Казаха: “Наистина ли ще получим награда, ако ние победим?”"
        },
        {
            "chapter": 7,
            "verse": 114,
            "text": "Каза: “Да, и ще бъдете от приближените.”"
        },
        {
            "chapter": 7,
            "verse": 115,
            "text": "Казаха: “О, Муса, ти ли ще мяташ, или ние да мятаме?”"
        },
        {
            "chapter": 7,
            "verse": 116,
            "text": "Каза: “Вие мятайте!” А когато метнаха, омагьосаха очите на хората и ги ужасиха, и показаха велика магия"
        },
        {
            "chapter": 7,
            "verse": 117,
            "text": "И дадохме на Муса откровение: “Метни своята тояга!” И ето я - поглъща онова, с което измамват"
        },
        {
            "chapter": 7,
            "verse": 118,
            "text": "И се установи правдата, и се провали онова, което направиха"
        },
        {
            "chapter": 7,
            "verse": 119,
            "text": "И бяха победени там, и станаха унизени"
        },
        {
            "chapter": 7,
            "verse": 120,
            "text": "А магьосниците паднаха, свеждайки чела до земята в суджуд"
        },
        {
            "chapter": 7,
            "verse": 121,
            "text": "Казаха: “Повярвахме в Господа на световете"
        },
        {
            "chapter": 7,
            "verse": 122,
            "text": "Господа на Муса и Харун!”"
        },
        {
            "chapter": 7,
            "verse": 123,
            "text": "Каза Фараонът: “Нима му повярвахте, преди аз да съм ви позволил? Това е лукавство, което вие замислихте в града, за да прогоните от него жителите му. Но ще разберете"
        },
        {
            "chapter": 7,
            "verse": 124,
            "text": "Ще ви отсека ръцете и краката кръстом, после всички ви ще разпъна.”"
        },
        {
            "chapter": 7,
            "verse": 125,
            "text": "Казаха: “При нашия Господ ще се завърнем"
        },
        {
            "chapter": 7,
            "verse": 126,
            "text": "Отмъщаваш ни само защото повярвахме в знаменията на нашия Господ, когато дойдоха при нас. Господи наш, изпълни ни с търпение и прибери ни отдадени на Теб!”"
        },
        {
            "chapter": 7,
            "verse": 127,
            "text": "А знатните от народа на Фараона казаха: “Нима ще оставиш Муса и народа му да сеят развала по земята и да изоставят теб и твоите богове?” Каза: “Ще избием синовете им и ще пощадим жените им. Ние сме техни господари.”"
        },
        {
            "chapter": 7,
            "verse": 128,
            "text": "Каза Муса на своя народ: “Зовете за подкрепа Аллах и търпете! Земята е на Аллах. Дава я Той в наследство на когото пожелае от Своите раби, а краят принадлежи на богобоязливите.”"
        },
        {
            "chapter": 7,
            "verse": 129,
            "text": "Казаха: “Бяха ни причинени страдания и преди да дойдеш, и след като дойде при нас.” Каза: “Може вашият Господ да погуби врага ви и да ви стори наследници на земята, за да види как ще постъпите.”"
        },
        {
            "chapter": 7,
            "verse": 130,
            "text": "И наказахме хората на Фараона с години [на суша] и с недоимък от плодове, за да се поучат"
        },
        {
            "chapter": 7,
            "verse": 131,
            "text": "И когато добрината идваше при тях, казваха: “Наша е тя!”, а сполетеше ли ги злина, приписваха я на Муса и на онези, които са с него. Ала злочестието им е от Аллах, но повечето от тях не знаят"
        },
        {
            "chapter": 7,
            "verse": 132,
            "text": "И казаха: “Каквото и знамение да ни донесеш, за да ни омагьосаш с него, не ще ти повярваме.”"
        },
        {
            "chapter": 7,
            "verse": 133,
            "text": "И им изпратихме потопа и скакалците, и въшките, и жабите, и кръвта - очевидни знамения. Но се големееха и бяха престъпни хора"
        },
        {
            "chapter": 7,
            "verse": 134,
            "text": "Щом наказанието се стовареше върху тях, казваха: “О, Муса, призови ни твоя Господ с онова, което ти е обещал! Ако снемеш от нас наказанието, непременно ще ти повярваме и ще изпратим с теб синовете на Исраил.”"
        },
        {
            "chapter": 7,
            "verse": 135,
            "text": "И щом снемахме от тях наказанието за срок, който да достигнат, ето ги - нарушават обета"
        },
        {
            "chapter": 7,
            "verse": 136,
            "text": "И им отмъстихме, и ги издавихме в морето за това, че взимаха за лъжа Нашите знамения и бяха нехайни към тях"
        },
        {
            "chapter": 7,
            "verse": 137,
            "text": "И оставихме в наследство на народа, който бе потъпкван, земите и на изток, и на запад, които Ние благословихме. Сбъдна се добрата дума на твоя Господ към синовете на Исраил, защото изтърпяха. И опустошихме онова, което са направили Фараонът и неговият народ, и онова, което са въздигнали"
        },
        {
            "chapter": 7,
            "verse": 138,
            "text": "И преведохме синовете на Исраил през морето, и минаха покрай хора, посветили се на своите идоли. Казаха: “О, Муса, направи ни божество, както те си имат божества!” Каза: “Наистина сте хора невежи"
        },
        {
            "chapter": 7,
            "verse": 139,
            "text": "За тези е погубено онова, което имат и е напразно онова, което вършат.”"
        },
        {
            "chapter": 7,
            "verse": 140,
            "text": "Каза: “Нима друг, а не Аллах ще ви търся за бог, след като ви предпочете Той пред народите [тогава]?”"
        },
        {
            "chapter": 7,
            "verse": 141,
            "text": "И ви спасихме от хората на Фараона, които ви наложиха най-лошото наказание - избиваха синовете ви, а пощадяваха жените ви. В това имаше за вас велико изпитание от вашия Господ"
        },
        {
            "chapter": 7,
            "verse": 142,
            "text": "И определихме за Муса тридесет нощи, и ги допълнихме с още десет. И се изпълни времето, определено от неговия Господ, за четиридесет нощи. Тогава Муса каза на брат си Харун: “Замести ме пред моя народ и поправяй, и не следвай пътя на рушащите!”"
        },
        {
            "chapter": 7,
            "verse": 143,
            "text": "И когато Муса дойде за определеното от Нас време, и неговият Господ разговаря с него, рече: “Господи, покажи ми се, да Те погледна!” Рече: “Не ще Ме видиш, ала погледни към Планината! И ако се задържи на мястото си, ще Ме видиш.” А когато неговият Господ се прояви на Планината, Той я срина на прах. И припадна Муса поразен. А когато се опомни, рече: “Пречист си Ти! Разкайвам се пред Теб. Аз съм първият вярващ.”"
        },
        {
            "chapter": 7,
            "verse": 144,
            "text": "Каза: “О, Муса, Аз теб избрах над хората чрез Моите послания и Моето Слово. Вземи онова, което ти дарих, и бъди от признателните!”"
        },
        {
            "chapter": 7,
            "verse": 145,
            "text": "И му написахме върху скрижалите от всяко нещо поучение и обяснение за всяко нещо. “Придържай се твърдо към тях и повели на своя народ да се придържа към най-прекрасните! Аз ще ви покажа Дома на нечестивците"
        },
        {
            "chapter": 7,
            "verse": 146,
            "text": "От Моите знамения ще отклоня онези, които без право се възгордяват на земята. Каквото и знамение да видят, те не вярват в него. И да видят пътя на разума, не ще го приемат за път. А ако видят пътя на заблудата, ще го приемат за път. Това е, защото взимат за лъжа Нашите знамения и са нехайни към тях"
        },
        {
            "chapter": 7,
            "verse": 147,
            "text": "А които взимат за лъжа Нашите знамения и срещата с отвъдния живот, делата им пропадат. Нима ще им се въздаде за друго освен за онова, което са извършили?”"
        },
        {
            "chapter": 7,
            "verse": 148,
            "text": "А после народът на Муса направи от украшенията си образ на телец, който мучи. Не видяха ли, че той не им говори и не ги води по правия път? Приеха го и станаха угнетители"
        },
        {
            "chapter": 7,
            "verse": 149,
            "text": "И когато съжалиха, и разбраха, че са се заблудили, казаха: “Ако нашият Господ не се смили над нас и не ни опрости, ще сме от губещите.”"
        },
        {
            "chapter": 7,
            "verse": 150,
            "text": "И когато Муса се завърна разгневен, огорчен при своя народ, каза: “Колко лошо сте постъпили, след като ви оставих! Нима искахте да ускорите повелята на вашия Господ?” И хвърли скрижалите, и сграбчи брат си за главата, и го дръпна към себе си. [Брат му] каза: “О, сине на майка ми, народът ме взе за безсилен и едва не ме уби. Не предизвиквай у враговете злорадство към мен и не ме причислявай към угнетителите!”"
        },
        {
            "chapter": 7,
            "verse": 151,
            "text": "Рече [Муса]: “Господи, опрости мен и брат ми, и ни въведи в Твоето милосърдие! Ти си Най-милосърдният от милосърдните.”"
        },
        {
            "chapter": 7,
            "verse": 152,
            "text": "Които приеха телеца, ги сполетя гняв от техния Господ и унижение в земния живот. Така наказваме набеждаващите"
        },
        {
            "chapter": 7,
            "verse": 153,
            "text": "А за които вършат злини, после се покаят и повярват, твоят Господ след това е опрощаващ, милосърден"
        },
        {
            "chapter": 7,
            "verse": 154,
            "text": "И когато гневът стихна у Муса, той взе скрижалите. Вписано е в тях напътствие и милост за онези, които се страхуват от своя Господ"
        },
        {
            "chapter": 7,
            "verse": 155,
            "text": "И Муса избра от своя народ седемдесет мъже за определеното от Нас време. И когато ги обхвана сътресението, рече: “Господи мой, ако ти пожелаеше, би ги погубил заедно с мен преди. Нима ще ни погубиш заради онова, което извършиха глупците сред нас? То е само Твоето изпитание. Оставяш с него Ти в заблуда когото пожелаеш и напътваш Ти когото пожелаеш. Ти си нашият Покровител, опрости ни, помилвай ни! Ти си Най-добрият от прощаващите"
        },
        {
            "chapter": 7,
            "verse": 156,
            "text": "Пиши ни добрина и в земния живот, и в отвъдния! Ние се завърнахме покаяни при Теб.” Каза [Аллах]: “С Моето мъчение поразявам когото пожелая. Моето милосърдие обхваща всяко нещо - ще го пиша на онези, които са богобоязливи и дават милостинята закат, и на онези, които вярват в Нашите знамения"
        },
        {
            "chapter": 7,
            "verse": 157,
            "text": "онези, които следват Пратеника, неграмотния Пророк, когото откриват записан у тях в Тората и Евангелието. Той им повелява одобряваното и ги въздържа от порицаваното, и им разрешава благините, и им възбранява скверностите. И снема бремето и оковите, които са на тях. Които повярват в него и го почитат, и го подкрепят, и следват Светлината, низпослана с него, тези са сполучилите.”"
        },
        {
            "chapter": 7,
            "verse": 158,
            "text": "Кажи: “О, хора, аз съм Пратеника на Аллах при всички вас - на Онзи, Чието е владението на небесата и на земята. Няма друг бог освен Него. Той съживява и Той умъртвява. Вярвайте в Аллах и в Неговия Пратеник - неграмотния Пророк, който вярва в Аллах и в Неговите Слова, и го следвайте, за да сте напътени!”"
        },
        {
            "chapter": 7,
            "verse": 159,
            "text": "Има сред народа на Муса и общност, която напътва с [низпосланата] истина и с нея е справедлива"
        },
        {
            "chapter": 7,
            "verse": 160,
            "text": "И ги разделихме [синовете на Исраил] на дванадесет рода-общности. И дадохме на Муса откровение, когато народът му го помоли за вода: “Удари с тоягата си камъка!” И избликнаха дванадесет извора от него. Вече всички хора знаеха мястото си за пиене. И ги засенихме с облака, и спуснахме над тях манната и пъдпъдъците: “Яжте от благата, които ви дарихме!” Не Нас угнетиха, а себе си угнетиха"
        },
        {
            "chapter": 7,
            "verse": 161,
            "text": "И когато им бе речено: “Обитавайте това селище и яжте оттам, откъдето пожелаете, и кажете: “Опрощение!”, и влезте през вратата, кланяйки се, Ние ще ви опростим прегрешенията! И ще надбавим за благодетелните.”"
        },
        {
            "chapter": 7,
            "verse": 162,
            "text": "Ала угнетителите подмениха с друго словото, което им бе казано. И пратихме върху тях наказание от небето, защото бяха угнетители"
        },
        {
            "chapter": 7,
            "verse": 163,
            "text": "И ги питай [о, Мухаммад] за селището, което бе край морето - как престъпваха в Съботата, как в деня на тяхната Събота рибите им идваха по повърхността, а в ден, когато не празнуват Съботата, не идваха при тях. Така ги изпитахме, защото бяха нечестивци"
        },
        {
            "chapter": 7,
            "verse": 164,
            "text": "И когато една група от тях рече: “Защо увещавате народ, който Аллах ще погуби и ще мъчи с тежко мъчение?”, рекоха: “За извинение пред вашия Господ и за да се побоят!”"
        },
        {
            "chapter": 7,
            "verse": 165,
            "text": "И когато забравиха какво им бе припомнено, спасихме онези, които възбраняват злото, и сграбчихме със сурово мъчение онези, които угнетяваха, защото бяха нечестивци"
        },
        {
            "chapter": 7,
            "verse": 166,
            "text": "И щом пренебрегнаха онова, което им бе възбранено, им рекохме: “Бъдете маймуни презрени!”"
        },
        {
            "chapter": 7,
            "verse": 167,
            "text": "Твоят Господ прогласи, че непременно ще изпраща срещу тях до Деня на възкресението някои, които ще им причиняват най-суровото мъчение. Твоят Господ е бърз в наказанието. Той е опрощаващ, милосърден"
        },
        {
            "chapter": 7,
            "verse": 168,
            "text": "И ги разделихме на общности по земята. Сред тях има и праведници, сред тях има и други освен това. И ги изпитахме с добрините и злините, за да се завърнат"
        },
        {
            "chapter": 7,
            "verse": 169,
            "text": "И остана след тях потомство, което наследи Писанието. Взимат мимолетностите на този свят и казват: “Ще ни се опрости.” И ако пак им дойде подобна мимолетност, взимат я. Не бе ли взет от тях обет в Писанието, че ще казват за Аллах единствено истината? А изучаваха онова, което е в него. Отвъдният дом е най-доброто за онези, които се боят. Нима не проумявате"
        },
        {
            "chapter": 7,
            "verse": 170,
            "text": "А които твърдо се придържат към Писанието и отслужват молитвата - Ние не погубваме наградата на подобряващите"
        },
        {
            "chapter": 7,
            "verse": 171,
            "text": "И когато въздигнахме Планината над тях, сякаш е облак, и помислиха, че ще падне отгоре им [рекохме]: “Придържайте се твърдо към онова, което ви дадохме и помнете какво има в него, за да се побоите!”"
        },
        {
            "chapter": 7,
            "verse": 172,
            "text": "И когато твоят Господ извади от синовете на Адам, от гърба им, тяхното потомство, и ги накара да засвидетелстват за себе си: “Не съм ли Аз вашият Господ?”, казаха: “Да, свидетели сме.” Да не кажете в Деня на възкресението: “Бяхме нехайни за това!”"
        },
        {
            "chapter": 7,
            "verse": 173,
            "text": "Или да не кажете: “Нашите бащи съдружаваха преди, а ние бяхме потомство след тях. Нима ще ни унищожиш заради онова, което провалящите вършеха?”"
        },
        {
            "chapter": 7,
            "verse": 174,
            "text": "Така им разясняваме знаменията, за да се завърнат"
        },
        {
            "chapter": 7,
            "verse": 175,
            "text": "И прочети им вестта за онзи, на когото дарихме Нашите знамения, а той се изплъзна от тях. И сатаната го направи свой последовател, и стана той един от заблудените"
        },
        {
            "chapter": 7,
            "verse": 176,
            "text": "А ако пожелаехме, щяхме да го въздигнем с тях. Ала той се привърза към земята и последва страстта си, и е като кучето - нахвърлиш ли му се, задъхва се, изплезило език, и оставиш ли го, задъхва се пак. Това е примерът за хората, които взимат за лъжа Нашите знамения. И им разказвай разказите, за да премислят"
        },
        {
            "chapter": 7,
            "verse": 177,
            "text": "Колко лош пример са хората, които взимат за лъжа Нашите знамения и угнетяват себе си"
        },
        {
            "chapter": 7,
            "verse": 178,
            "text": "Когото Аллах напъти, той е на правия път, а когото остави в заблуда, тези са губещите"
        },
        {
            "chapter": 7,
            "verse": 179,
            "text": "Създадохме за Ада много от джиновете и от хората. Имат сърца, с които не схващат, имат очи, с които не виждат, имат уши, с които не чуват. Те са като добитъка, даже са по-заблудени. Те са нехайните"
        },
        {
            "chapter": 7,
            "verse": 180,
            "text": "Аллах има Най-прекрасните имена. Зовете Го с тях и оставете онези, които богохулстват с Неговите имена! Ще им се въздаде за онова, което вършат"
        },
        {
            "chapter": 7,
            "verse": 181,
            "text": "Сред онези, които сме сътворили, има общност напътваща с истината и с нея е справедлива"
        },
        {
            "chapter": 7,
            "verse": 182,
            "text": "А които взимат за лъжа Нашите знамения, ще ги въвлечем в гибел, без да разберат"
        },
        {
            "chapter": 7,
            "verse": 183,
            "text": "Ще им дам отсрочка. Силна е Моята промисъл"
        },
        {
            "chapter": 7,
            "verse": 184,
            "text": "Нима не разсъдиха? - Няма никаква лудост у техния другар [Мухаммад]. Той е само явен предупредител"
        },
        {
            "chapter": 7,
            "verse": 185,
            "text": "Нима не погледнаха към владението на небесата и на земята, и към нещата, които Аллах е сътворил, и че може срокът им да е наближил? И в кое слово подир това ще повярват"
        },
        {
            "chapter": 7,
            "verse": 186,
            "text": "Когото Аллах оставя в заблуда, за него няма водител. И ги оставя в тяхната престъпност да се лутат"
        },
        {
            "chapter": 7,
            "verse": 187,
            "text": "Питат те за Часа: “Кога ще настъпи?” Кажи: “Знанието за него е само при моя Господ. Само Той ще изяви неговото време. Тегне този [Час] на небесата и на земята. Ще дойде при вас съвсем внезапно. Питат те, сякаш си осведомен за него. Кажи: “Знанието за това е само при моя Господ, ала повечето хора не проумяват.”"
        },
        {
            "chapter": 7,
            "verse": 188,
            "text": "Кажи: “Не владея за себе си нито полза, нито вреда, освен ако Аллах не го е пожелал. И ако знаех неведомото, щях да си увелича доброто и нямаше да ме засяга злото. Аз съм само предупредител и благовестител за хора вярващи"
        },
        {
            "chapter": 7,
            "verse": 189,
            "text": "Той е Онзи, Който ви сътвори от един човек и стори от него съпругата му, за да намери при нея спокойствие. И след като я облада, тя понесе лек товар и продължи с него. А когато натежа, двамата призоваха Аллах, своя Господ: “Ако ни дариш читаво дете, ще сме признателни.”"
        },
        {
            "chapter": 7,
            "verse": 190,
            "text": "И когато им дари читаво дете, те Му отредиха съдружници в онова, което им е дарил. Всевишен е Аллах над онова, с което Го съдружават"
        },
        {
            "chapter": 7,
            "verse": 191,
            "text": "Нима съдружават с Него такива, които нищо не творят, а самите те са сътворени"
        },
        {
            "chapter": 7,
            "verse": 192,
            "text": "И не могат да им помогнат, нито на себе си помагат"
        },
        {
            "chapter": 7,
            "verse": 193,
            "text": "И ако ги зовете към правия път, не ви следват. Едно и също е за вас дали ще ги зовете, или ще мълчите"
        },
        {
            "chapter": 7,
            "verse": 194,
            "text": "Онези, които зовете вместо Аллах, са раби, подобни на вас. Призовете ги, нека ви откликнат, ако говорите истината"
        },
        {
            "chapter": 7,
            "verse": 195,
            "text": "Нима те имат крака, с които ходят, или ръце, с които хващат, или очи, с които виждат, или уши, с които чуват? Кажи: “Призовете вашите съдружници, после ме надхитряйте и не ме изчаквайте"
        },
        {
            "chapter": 7,
            "verse": 196,
            "text": "Моят покровител е Аллах, Който низпосла Книгата. Той покровителства праведниците"
        },
        {
            "chapter": 7,
            "verse": 197,
            "text": "Онези, които зовете вместо Него, не могат да ви помогнат, нито на себе си помагат.”"
        },
        {
            "chapter": 7,
            "verse": 198,
            "text": "И ако ги зовеш към правия път, не чуват. И ги виждаш да те гледат, ала не съзират"
        },
        {
            "chapter": 7,
            "verse": 199,
            "text": "Придържай се към снизхождението и повелявай приличието, и страни от невежите"
        },
        {
            "chapter": 7,
            "verse": 200,
            "text": "А ако те изкуси от сатаната изкушение, потърси убежище при Аллах! Той е всечуващ, всезнаещ"
        },
        {
            "chapter": 7,
            "verse": 201,
            "text": "Когато натрапливо видение от сатаната засегне богобоязливите, те си спомнят [за Аллах] и ето ги - зрящи"
        },
        {
            "chapter": 7,
            "verse": 202,
            "text": "А [сатаните] въвличат в заблуда своите братя, после не престават"
        },
        {
            "chapter": 7,
            "verse": 203,
            "text": "И не им ли донесеш знамение, казват: “Защо не си го ти създал?” Кажи: “Аз следвам само онова, което ми се разкрива от моя Господ. Това са прозрения от вашия Господ, и напътствие, и милост за хора вярващи"
        },
        {
            "chapter": 7,
            "verse": 204,
            "text": "Когато се чете Коранът, слушайте го и мълчете, за да бъдете помилвани!”"
        },
        {
            "chapter": 7,
            "verse": 205,
            "text": "Споменавай своя Господ в душата си със смирение и страх, без гръмки слова сутрин и вечер, и не бъди от нехайните"
        },
        {
            "chapter": 7,
            "verse": 206,
            "text": "[Ангелите,] които са при твоя Господ, не се големеят да Му служат, възхваляват Го и Му се покланят в суджуд"
        },
        {
            "chapter": 8,
            "verse": 1,
            "text": "Питат те за придобитото във война. Кажи [о, Мухаммад]: “Придобитото е на Аллах и на Пратеника. Бойте се от Аллах и се помирявайте взаимно, и се покорявайте на Аллах и на Неговия Пратеник, ако сте вярващи!”"
        },
        {
            "chapter": 8,
            "verse": 2,
            "text": "Вярващите са онези, които щом бъде споменат Аллах, сърцата им тръпнат, и щом им бъдат четени Неговите знамения, те усилват вярата им, и на своя Господ се уповават"
        },
        {
            "chapter": 8,
            "verse": 3,
            "text": "които отслужват молитвата и от онова, което сме им дали, раздават"
        },
        {
            "chapter": 8,
            "verse": 4,
            "text": "Тези са истинските вярващи. За тях има степени при техния Господ, и опрощение, и щедро препитание"
        },
        {
            "chapter": 8,
            "verse": 5,
            "text": "както твоят Господ те изведе от дома ти с истината, а на част от вярващите [това] не им хареса"
        },
        {
            "chapter": 8,
            "verse": 6,
            "text": "спорейки с теб за истината, след като тя пролича, - сякаш ги водят към смъртта и я виждат"
        },
        {
            "chapter": 8,
            "verse": 7,
            "text": "И когато Аллах ви обеща, че едната от двете групи ще е ваша, вие пожелахте онази, която е без оръжие, да е ваша. А Аллах искаше да възцари правдата със Своите Слова и да прекърши неверниците"
        },
        {
            "chapter": 8,
            "verse": 8,
            "text": "за да възцари правдата и да отмени лъжата, дори престъпниците да възненавиждат това"
        },
        {
            "chapter": 8,
            "verse": 9,
            "text": "Когато призовахте вашия Господ за помощ, Той ви откликна: “Аз ще ви подкрепя с хиляда ангели един след друг.”"
        },
        {
            "chapter": 8,
            "verse": 10,
            "text": "Аллах стори това само за радостна вест и за да се успокоят с него сърцата ви. Помощта е единствено от Аллах. Аллах е всемогъщ, премъдър"
        },
        {
            "chapter": 8,
            "verse": 11,
            "text": "Той ви покри с дрямка за успокоение от Него и ви изсипа вода от небето, за да ви пречисти с нея и да премахне от вас скверността на сатаната, и да укрепи сърцата ви, и да заякчи с това стъпките"
        },
        {
            "chapter": 8,
            "verse": 12,
            "text": "Твоят Господ разкри на ангелите: “Аз съм с вас. Подкрепяйте вярващите! Ще вселя Аз ужас в сърцата на неверниците. Бийте ги по вратовете, бийте ги по всички крайници!”"
        },
        {
            "chapter": 8,
            "verse": 13,
            "text": "Това е, защото се възпротивиха на Аллах и на Неговия Пратеник. А за който се възпротиви на Аллах и на Неговия Пратеник, Аллах е суров в наказанието"
        },
        {
            "chapter": 8,
            "verse": 14,
            "text": "Ето, вкусете го! За неверниците е мъчението на Огъня"
        },
        {
            "chapter": 8,
            "verse": 15,
            "text": "О, вярващи, когато срещнете неверниците в настъпление, не им обръщайте гръб в бягство"
        },
        {
            "chapter": 8,
            "verse": 16,
            "text": "А който им обърне гръб в този ден, освен с намерение за бой, или за да премине към друга [ваша] дружина, той вече си е навлякъл гнева на Аллах и мястото му е Адът. Колко лоша е тази участ"
        },
        {
            "chapter": 8,
            "verse": 17,
            "text": "Не вие ги убихте, а Аллах ги уби, и не ти хвърли, когато хвърли, а Аллах хвърли, за да подложи вярващите на добро изпитание от Него. Аллах е всечуващ, всезнаещ"
        },
        {
            "chapter": 8,
            "verse": 18,
            "text": "Това е, защото Аллах обезсилва коварството на неверниците"
        },
        {
            "chapter": 8,
            "verse": 19,
            "text": "Ако молехте за победа [о, неверници], ето, дойде ви победата. И престанете ли, то е най-доброто за вас. А ако повторите [враждата], и Ние ще повторим. Не ще ви помогнат тълпите ви с нищо, дори да са многобройни. Защото Аллах е с вярващите"
        },
        {
            "chapter": 8,
            "verse": 20,
            "text": "О, вярващи, покорявайте се на Аллах и на Неговия Пратеник, и не се отмятайте от него, след като [го] чувате"
        },
        {
            "chapter": 8,
            "verse": 21,
            "text": "И не бъдете като онези, които казват: “Чухме!”, ала не чуват"
        },
        {
            "chapter": 8,
            "verse": 22,
            "text": "Най-лошите твари пред Аллах са глухите, немите, които не проумяват"
        },
        {
            "chapter": 8,
            "verse": 23,
            "text": "И ако Аллах откриеше добро у тях, би ги накарал да чуят, но дори ако ги накараше да чуят, те пак щяха да се отметнат, отдръпвайки се"
        },
        {
            "chapter": 8,
            "verse": 24,
            "text": "О, вярващи, откликвайте на Аллах и на Пратеника, щом ви зове към онова, което ще ви съживи! И знайте, че Аллах стои между човека и сърцето му, и че при Него ще бъдете събрани"
        },
        {
            "chapter": 8,
            "verse": 25,
            "text": "И бойте се от изпитание, което не сполетява само угнетителите сред вас! И знайте, че Аллах е суров в наказанието"
        },
        {
            "chapter": 8,
            "verse": 26,
            "text": "И помнете как бяхте малцина безсилни на земята, уплашени, че хората ще ви заловят, а Той ви даде убежище и ви подкрепи със Своята помощ, и ви даде от благата, за да сте признателни"
        },
        {
            "chapter": 8,
            "verse": 27,
            "text": "О, вярващи, не изменяйте на Аллах и на Пратеника, и не изменяйте на онова, което ви е поверено, знаейки"
        },
        {
            "chapter": 8,
            "verse": 28,
            "text": "И знайте, че имотите и децата ви са изпитание, и че при Аллах има огромна награда"
        },
        {
            "chapter": 8,
            "verse": 29,
            "text": "О, вярващи, ако се боите от Аллах, Той ще направи да разграничавате [доброто и злото], и ще ви избави от лошите ви постъпки, и ще ви опрости. Аллах е Владетеля на великата благодат"
        },
        {
            "chapter": 8,
            "verse": 30,
            "text": "И когато неверниците лукавстваха срещу теб, да те задържат или да те убият, или да те прокудят... Те лукавстват, а Аллах проваля тяхното лукавство. Аллах е над лукавите"
        },
        {
            "chapter": 8,
            "verse": 31,
            "text": "И когато им бъдат четени Нашите знамения, казват: “Чухме вече. Ако пожелаем, и ние същото ще изречем. Това са само легенди на предците.”"
        },
        {
            "chapter": 8,
            "verse": 32,
            "text": "И когато рекоха: “О, Аллах, ако това е правдата от Теб, изсипи над нас камъни от небето или ни прати болезнено мъчение!”"
        },
        {
            "chapter": 8,
            "verse": 33,
            "text": "Но Аллах не ще ги мъчи, докато си сред тях, и Аллах не ще ги мъчи, докато молят за опрощение"
        },
        {
            "chapter": 8,
            "verse": 34,
            "text": "Но как да не ги мъчи Аллах, щом възпират от Свещената джамия и не са нейни пазители? Пазителите й са само богобоязливите, ала повечето от тях не проумяват"
        },
        {
            "chapter": 8,
            "verse": 35,
            "text": "И молитвата им при Дома бе само свирукане и пляскане. “Вкусете мъчението, защото бяхте неверници!”"
        },
        {
            "chapter": 8,
            "verse": 36,
            "text": "Неверниците харчат своите имоти, за да възпират от пътя на Аллах. И ще ги харчат, после те ще са за тях печал, после ще бъдат надвити. Неверниците ще бъдат в Ада събрани"
        },
        {
            "chapter": 8,
            "verse": 37,
            "text": "за да отдели Аллах лошия от добрия и да нахвърля лошите един връз друг, и да ги струпа всички, та да ги вкара в Ада. Тези са губещите"
        },
        {
            "chapter": 8,
            "verse": 38,
            "text": "Кажи на неверниците, че ако престанат, ще им се опрости онова, което е било по-рано, а ако упорстват - известна е вече съдбата на предците"
        },
        {
            "chapter": 8,
            "verse": 39,
            "text": "И се сражавайте с тях, докогато не ще има заблуда и религията ще е на Аллах! А престанат ли - Аллах е зрящ за техните дела"
        },
        {
            "chapter": 8,
            "verse": 40,
            "text": "И отвърнат ли се, знайте, че Аллах е вашият Покровител! Най-прекрасният Покровител е Той и Най-прекрасният Избавител"
        },
        {
            "chapter": 8,
            "verse": 41,
            "text": "И знайте, че каквото и да придобиете във война, то една петина от него е за Аллах и за Пратеника, и близките, и сираците, и нуждаещите се, и пътника [в неволя], ако вярвате в Аллах и в онова, което низпослахме на Своя раб в Деня на разграничението, в деня, когато двете множества се срещнаха [при Бадр]. Аллах за всяко нещо има сила"
        },
        {
            "chapter": 8,
            "verse": 42,
            "text": "Вие бяхте на по-близкия склон на долината, те - на по-далечния склон, а керванът - ниско под вас. И дори да се бяхте уговорили, щяхте да се разминете в уговорката, ала - за да изпълни Аллах дело отредено, да погине при ясен знак погиващият и да живее при ясен знак оживяващият... Аллах е всечуващ, всезнаещ"
        },
        {
            "chapter": 8,
            "verse": 43,
            "text": "Аллах ти ги показа в твоя сън малцина. А ако ти ги покажеше мнозина, щяхте да паднете духом и да спорите по делото. Но Аллах ви спаси. Той знае съкровеното в сърцата"
        },
        {
            "chapter": 8,
            "verse": 44,
            "text": "И направи те да изглеждат малцина във вашите очи, когато се срещнахте, и ви умали в техните очи, за да изпълни Аллах дело отредено. Към Аллах се връщат делата"
        },
        {
            "chapter": 8,
            "verse": 45,
            "text": "О, вярващи, когато се сражавате с отред, устоявайте и споменавайте Аллах често, за да сполучите"
        },
        {
            "chapter": 8,
            "verse": 46,
            "text": "И се покорявайте на Аллах и на Неговия Пратеник, и не се оспорвайте един друг, за да не се провалите и да изчезне силата ви! И търпете! Аллах е с търпеливите"
        },
        {
            "chapter": 8,
            "verse": 47,
            "text": "И не бъдете като онези, които излязоха от домовете си с надменност и за показ пред хората! Те възпират от пътя на Аллах. Аллах обгръща техните дела"
        },
        {
            "chapter": 8,
            "verse": 48,
            "text": "И разкраси пред тях делата им сатаната, и рече: “Няма кой да ви надвие днес сред хората, щом съм аз до вас.” Но щом двата отреда се съгледаха, той се обърна на пети и рече: “Непричастен съм към вас. Аз виждам онова, което вие не виждате. Страхувам се от Аллах. Аллах е суров в наказанието.”"
        },
        {
            "chapter": 8,
            "verse": 49,
            "text": "И лицемерите, и онези, които имаха болест в сърцата, рекоха: “Тези ги подмами тяхната религия.” А който се уповава на Аллах - Аллах е всемогъщ, премъдър"
        },
        {
            "chapter": 8,
            "verse": 50,
            "text": "И ако ти [о, Мухаммад] би видял, когато ангелите прибират душите на неверниците, как ги удрят по лицата и по гърбовете: “Вкусете изгарящото мъчение!”"
        },
        {
            "chapter": 8,
            "verse": 51,
            "text": "Така е заради онова, което ръцете ви направиха отнапред. Аллах никога не угнетява рабите"
        },
        {
            "chapter": 8,
            "verse": 52,
            "text": "Както се случи с рода на Фараона и с онези преди тях. Отрекоха знаменията на Аллах и заради греховете им Аллах ги сграбчи. Аллах е всесилен, суров в наказанието"
        },
        {
            "chapter": 8,
            "verse": 53,
            "text": "Това е, защото Аллах не променя благодатта, с която е облагодетелствал хора, докато не променят себе си. Аллах е всечуващ, всезнаещ"
        },
        {
            "chapter": 8,
            "verse": 54,
            "text": "Както се случи с рода на Фараона и с онези преди тях. Взеха за лъжа знаменията на своя Господ и Ние ги погубихме заради греховете им, и издавихме рода на Фараона. Всички бяха угнетители"
        },
        {
            "chapter": 8,
            "verse": 55,
            "text": "Най-лошите твари пред Аллах са онези, които Го отричат и не вярват"
        },
        {
            "chapter": 8,
            "verse": 56,
            "text": "онези, от които ти получи обет, после нарушават своя обет всеки път и не се боят"
        },
        {
            "chapter": 8,
            "verse": 57,
            "text": "И ако ги срещнеш във война, прогони с поражението им онези, които ги следват, за да се поучат"
        },
        {
            "chapter": 8,
            "verse": 58,
            "text": "И ако те е страх от изменничество на някой народ, отхвърли ги по същия начин! Аллах не обича изменниците"
        },
        {
            "chapter": 8,
            "verse": 59,
            "text": "И неверниците да не смятат, че са се отървали! Те не ще [Ни] убегнат"
        },
        {
            "chapter": 8,
            "verse": 60,
            "text": "И пригответе за тях колкото можете сили и бойни коне! Ще наплашите с тях врага на Аллах и вашия враг, и други освен тях, които вие не знаете, но Аллах ги знае. Каквото и да раздадете по пътя на Аллах, то ще ви се изплати и не ще бъдете угнетени"
        },
        {
            "chapter": 8,
            "verse": 61,
            "text": "И ако склонят за мир, склони и ти, и се уповавай на Аллах! Той е Всечуващия, Всезнаещия"
        },
        {
            "chapter": 8,
            "verse": 62,
            "text": "И поискат ли да те измамят, Аллах ти е достатъчен. Той е, Който те подкрепя със Своята помощ и с вярващите"
        },
        {
            "chapter": 8,
            "verse": 63,
            "text": "Обединява Той сърцата им. А ти и да раздадеш всичко, което е на земята, не би обединил сърцата им. Но Аллах ги обедини. Той е всемогъщ, премъдър"
        },
        {
            "chapter": 8,
            "verse": 64,
            "text": "О, Пророче, Аллах е достатъчен - за теб и за вярващите, които те следват"
        },
        {
            "chapter": 8,
            "verse": 65,
            "text": "О, Пророче, подбуждай вярващите към сражението! Ако сред вас има двадесет търпеливи, те ще надвият двеста; а ако сред вас има сто, те ще надвият хиляда от неверниците, защото са хора, които не проумяват"
        },
        {
            "chapter": 8,
            "verse": 66,
            "text": "Сега Аллах ви облекчи. Той знае, че у вас има слабост. И ако сред вас има сто търпеливи, те ще надвият двеста; а ако сред вас има хиляда, те ще надвият две хиляди с позволението на Аллах. Аллах е с търпеливите"
        },
        {
            "chapter": 8,
            "verse": 67,
            "text": "Не подобава на пророк да има пленници, докато не е воювал по земята [с неверници]. Вие искате благата на земния живот, а Аллах иска [за вас] отвъдния. Аллах е всемогъщ, премъдър"
        },
        {
            "chapter": 8,
            "verse": 68,
            "text": "Щеше да ви засегне огромно мъчение за онова, което сте придобили, ако преди това Аллах не бе отсъдил"
        },
        {
            "chapter": 8,
            "verse": 69,
            "text": "затова яжте от придобитото във война - позволено, приятно, и бойте се от Аллах! Аллах е опрощаващ, милосърден"
        },
        {
            "chapter": 8,
            "verse": 70,
            "text": "О, Пророче, кажи на пленниците, които са в ръцете ви: “Ако Аллах види добро в сърцата ви, ще ви даде по-добро от това, което ви е взето, и ще ви опрости. Аллах е опрощаващ, милосърден"
        },
        {
            "chapter": 8,
            "verse": 71,
            "text": "И ако искат да ти изменят, те вече измениха на Аллах преди, затова Той ти даде власт над тях. Аллах е всезнаещ, премъдър"
        },
        {
            "chapter": 8,
            "verse": 72,
            "text": "Които повярваха и се преселиха, и се бореха чрез своите имоти и души по пътя на Аллах, и които приютиха и подкрепиха, те са ближни един на друг. А които повярваха, ала не се преселиха - нямат нищо от вашата придобивка, докато не се преселят. И помолят ли ви за помощ в религията, ваш дълг е помощта, освен ако е срещу народ с договор помежду вас и него. Аллах съзира вашите дела"
        },
        {
            "chapter": 8,
            "verse": 73,
            "text": "А които са неверници, те са ближни един на друг. Не извършите ли това, ще има заблуда по земята и голяма развала"
        },
        {
            "chapter": 8,
            "verse": 74,
            "text": "А които вярват и се преселят, и се борят по пътя на Аллах, и тези, които приютяват и подкрепят, тези са истинските вярващи. За тях има опрощение и щедро препитание"
        },
        {
            "chapter": 8,
            "verse": 75,
            "text": "А които впоследствие повярват и се преселят, и се борят заедно с вас, те са от вас. И роднините са по-близки едни на други според Книгата на Аллах. Аллах всяко нещо знае"
        },
        {
            "chapter": 9,
            "verse": 1,
            "text": "Снемане от Аллах и от Неговия Пратеник на задълженията спрямо съдружаващите, с които се договорихте"
        },
        {
            "chapter": 9,
            "verse": 2,
            "text": "Затова странствайте по земята [о, съдружаващи] четири месеца и знайте, че не ще обезсилите Аллах и че Аллах опозорява неверниците"
        },
        {
            "chapter": 9,
            "verse": 3,
            "text": "И прогласяване от Аллах и от Неговия Пратеник към хората в деня на най-голямото поклонение хадж, че Аллах е непричастен към съдружаващите, а също - Неговият Пратеник. И ако се покаете, за вас е най-доброто, а ако се отметнете, знайте, че не ще обезсилите Аллах! И възвести неверниците [о, Мухаммад] за болезнено мъчение"
        },
        {
            "chapter": 9,
            "verse": 4,
            "text": "освен онези от съдружаващите, с които се договорихте и после не ви ощетиха с нищо, и не подкрепяха никого срещу вас. И приключете своя договор с тях до срока му! Аллах обича богобоязливите"
        },
        {
            "chapter": 9,
            "verse": 5,
            "text": "А изтекат ли месеците на възбрана, убивайте съдружаващите, където ги сварите, и ги хващайте, и ги обграждайте, и ги причаквайте на всяко място за засада! И щом се покаят и отслужват молитвата, и дават милостинята закат, сторете им път! Аллах е опрощаващ, милосърден"
        },
        {
            "chapter": 9,
            "verse": 6,
            "text": "И ако те моли за защита някой от съдружаващите, защити го, та да чуе той Словото на Аллах! После го заведи на безопасно за него място! Това е, защото са хора незнаещи"
        },
        {
            "chapter": 9,
            "verse": 7,
            "text": "Как може да има за съдружаващите договор с Аллах и с Неговия Пратеник, освен за онези, с които се договорихте при Свещената джамия? И докато са честни спрямо вас, бъдете честни спрямо тях и вие! Аллах обича богобоязливите"
        },
        {
            "chapter": 9,
            "verse": 8,
            "text": "Как? Надвият ли ви, те не спазват спрямо вас нито родство, нито обет. Угаждат ви на думи, а сърцата им се противят. И повечето от тях са нечестивци"
        },
        {
            "chapter": 9,
            "verse": 9,
            "text": "Продават на нищожна цена знаменията на Аллах и възпират от Неговия път. Лошо е онова, което вършат"
        },
        {
            "chapter": 9,
            "verse": 10,
            "text": "Не спазват спрямо вярващ нито родство, нито обет. Тези са престъпващите"
        },
        {
            "chapter": 9,
            "verse": 11,
            "text": "И ако се покаят и отслужват молитвата, и дават милостинята закат, тогава те са ваши братя в религията. Разясняваме знаменията на хора проумяващи"
        },
        {
            "chapter": 9,
            "verse": 12,
            "text": "И ако нарушат клетвите си подир своя обет, и поругаят вашата религия, сражавайте се с водителите на неверието, за да престанат! Няма клетви за тях"
        },
        {
            "chapter": 9,
            "verse": 13,
            "text": "[О, вярващи] нима не ще се сражавате с хора, които нарушиха своите клетви и възнамеряваха да изгонят Пратеника? Първом те настъпиха срещу вас. Нима се страхувате от тях? Аллах най-много заслужава да се страхувате от Него, ако сте вярващи"
        },
        {
            "chapter": 9,
            "verse": 14,
            "text": "Сражавайте се с тях! Аллах ще ги накаже с вашите ръце и ще ги опозори, и ще ви помага срещу тях, и ще изцери гърдите на хора вярващи"
        },
        {
            "chapter": 9,
            "verse": 15,
            "text": "и ще премахне гнева от сърцата им. Аллах приема покаянието на когото пожелае. Аллах е всезнаещ, премъдър"
        },
        {
            "chapter": 9,
            "verse": 16,
            "text": "Или смятате, че ще бъдете оставени, без Аллах да узнае кои от вас се борят и взимат за довереник само Аллах и Неговия Пратеник, и вярващите? Сведущ е Аллах за вашите дела"
        },
        {
            "chapter": 9,
            "verse": 17,
            "text": "Съдружаващите нямат право да устройват храмовете на Аллах, свидетелствайки сами за неверието си. На тези делата им са провалени и в Огъня ще пребивават вечно"
        },
        {
            "chapter": 9,
            "verse": 18,
            "text": "Устройва храмовете на Аллах само онзи, който вярва в Аллах и в Сетния ден, и отслужва молитвата, и дава милостинята закат, и се страхува единствено от Аллах. Тези са напътените"
        },
        {
            "chapter": 9,
            "verse": 19,
            "text": "Нима смятате, че да снабдяваш поклонниците с вода и да устройваш Свещената джамия, е като да вярваш в Аллах и в Сетния ден, и да се бориш по пътя на Аллах? Те не са равни пред Аллах. Аллах не напътва хората-угнетители"
        },
        {
            "chapter": 9,
            "verse": 20,
            "text": "Които вярват и се преселят, и се борят по пътя на Аллах чрез своите имоти и души, те са с по-висока степен при Аллах и те са спечелилите"
        },
        {
            "chapter": 9,
            "verse": 21,
            "text": "Възрадва ги техният Господ с вест за милосърдие от Него и за благоволение, и за Градини, в които ще имат постоянно блаженство"
        },
        {
            "chapter": 9,
            "verse": 22,
            "text": "там ще пребивават вечно и завинаги. При Аллах има огромна награда"
        },
        {
            "chapter": 9,
            "verse": 23,
            "text": "О, вярващи, не взимайте за ближни своите бащи и братя, ако са предпочели неверието пред вярата. А които от вас се сближат с тях, те са угнетителите"
        },
        {
            "chapter": 9,
            "verse": 24,
            "text": "Кажи: “Ако вашите бащи, синове, братя и съпруги, и родът ви, и имоти, които сте придобили, и търговия, за която се плашите от застой, и жилища, които харесвате, са ви по-любими от Аллах и от Неговия Пратеник, и от борба по Неговия път, то чакайте, докато Аллах даде Своята повеля! Аллах не напътва нечестивите хора"
        },
        {
            "chapter": 9,
            "verse": 25,
            "text": "Аллах ви помогна на много места и в Деня на Хунайн, когато ви възхити вашата многобройност. Ала тя не ви спаси от нищо. И отесня за вас земята, въпреки че е просторна. После обърнахте гръб в бягство"
        },
        {
            "chapter": 9,
            "verse": 26,
            "text": "После Аллах низпосла успокоението Си на Своя Пратеник и на вярващите. И низпосла воини, които вие не видяхте, и наказа онези, които не повярваха. Това е възмездието за неверниците"
        },
        {
            "chapter": 9,
            "verse": 27,
            "text": "После Аллах ще приеме покаяние подир това от когото пожелае. Аллах е опрощаващ, милосърден"
        },
        {
            "chapter": 9,
            "verse": 28,
            "text": "О, вие, които вярвате, съдружаващите са скверност! Да не се приближават до Свещената джамия след тази тяхна година! И ако ви е страх от бедност, Аллах ще ви надбави от Своята благодат, ако пожелае. Аллах е всезнаещ, премъдър"
        },
        {
            "chapter": 9,
            "verse": 29,
            "text": "Сражавайте се с онези от дарените с Писанието, които не вярват в Аллах и в Сетния ден, и не възбраняват онова, което Аллах и Неговият Пратеник са възбранили, и не изповядват правата вяра - докато не дадат налога [джизя] безусловно и с покорство"
        },
        {
            "chapter": 9,
            "verse": 30,
            "text": "И рекоха юдеите: “Узайр е синът на Аллах.” И рекоха християните: “Месията е синът на Аллах.” Това те го изричат, приличат в думите на онези, които преди не повярваха. Аллах да ги порази! Как така се подлъгват"
        },
        {
            "chapter": 9,
            "verse": 31,
            "text": "Те взеха за господари не Аллах, а своите правници и своите монаси, и Месията, сина на Мариам. А им бе повелено да служат само на единствения Бог. Няма друг Бог освен Него. Пречист е Той от онова, което съдружават с Него"
        },
        {
            "chapter": 9,
            "verse": 32,
            "text": "Искат да угасят светлината на Аллах със словата си, но Аллах приема единствено да засияе в пълнота Неговата светлина, дори неверниците да възненавиждат това"
        },
        {
            "chapter": 9,
            "verse": 33,
            "text": "Той е, Който проводи Своя Пратеник с напътствието и с правата вяра, за да я въздигне над всички религии, дори съдружаващите да възненавиждат това"
        },
        {
            "chapter": 9,
            "verse": 34,
            "text": "О, вярващи, мнозина от правниците и монасите изяждат имотите на хората с измама и възпират от пътя на Аллах. Които трупат злато и сребро, и не раздават от него по пътя на Аллах - извести ги за болезнено мъчение"
        },
        {
            "chapter": 9,
            "verse": 35,
            "text": "в Деня, когато то ще бъде нажежено в Огъня на Ада и ще бъдат жигосани с него челата и хълбоците, и гърбовете им. “Това е, което натрупахте за себе си. Вкусете, каквото сте трупали!”"
        },
        {
            "chapter": 9,
            "verse": 36,
            "text": "Броят на месеците при Аллах е дванадесет месеца според повелята на Аллах в деня, когато сътвори небесата и земята. Четири от тях са свещени. Това е правата вяра. Не угнетявайте през тях себе си и всички се сражавайте със съдружаващите, както и те всички се сражават с вас! И знайте, че Аллах е с богобоязливите"
        },
        {
            "chapter": 9,
            "verse": 37,
            "text": "Отсрочването [на свещените месеци] само увеличава неверието. Неверниците се заблуждават в това - разрешават го в една година и го възбраняват в друга, за да натъкмят броя [на месеците], които Аллах е определил за свещени. Позволяват онова, което Аллах е възбранил. Разкрасено им бе злото на деянията им. Аллах не напътва невярващите хора"
        },
        {
            "chapter": 9,
            "verse": 38,
            "text": "О, вярващи, какво ви стана, та щом ви се рече: “Устремете се към битка по пътя на Аллах!”, закретахте по земята? Нима предпочетохте земния живот вместо отвъдния? Насладата на земния живот спрямо отвъдния е твърде малка"
        },
        {
            "chapter": 9,
            "verse": 39,
            "text": "Ако не се устремите към битка, ще ви накаже Той с болезнено мъчение и ще ви замени с друг народ, и не ще Му навредите с нищо. Аллах за всяко нещо има сила"
        },
        {
            "chapter": 9,
            "verse": 40,
            "text": "Ако вие не му помогнете [на Мухаммад], Аллах вече му помогна, когато неверниците го прогониха - и бе един от двамата, когато бяха в пещерата; когато рече той на своя другар: “Не страдай! Аллах е с нас.” И низпосла Аллах Своето успокоение над него, и го подкрепи с воини, които вие не видяхте, и стори Той словото на неверниците да е най-презряното, а Словото на Аллах - най-възвишеното. Аллах е всемогъщ, премъдър"
        },
        {
            "chapter": 9,
            "verse": 41,
            "text": "Устремете се към битка и силни, и слаби, и се борете чрез своите имоти и души по пътя на Аллах! Това е най-доброто за вас, ако знаете"
        },
        {
            "chapter": 9,
            "verse": 42,
            "text": "Ако бе близка печалба и кратко пътуване, щяха да те последват. Но далечен им се видя трудният път и ще се кълнат в Аллах: “Ако можехме, щяхме да излезем заедно с вас.” Те погубват себе си, но Аллах знае, че са лъжци"
        },
        {
            "chapter": 9,
            "verse": 43,
            "text": "Аллах да те извини [о, Мухаммад]! Защо им разреши [да останат], преди да ти се разкрият онези, които казват истината, и без да си узнал лъжците"
        },
        {
            "chapter": 9,
            "verse": 44,
            "text": "Онези, които вярват в Аллах и в Сетния ден, не те молят за разрешение да се борят чрез своите имоти и души. Аллах знае богобоязливите"
        },
        {
            "chapter": 9,
            "verse": 45,
            "text": "А те молят за разрешение само онези, които не вярват в Аллах и в Сетния ден, и се съмняват сърцата им, и в своето съмнение се колебаят"
        },
        {
            "chapter": 9,
            "verse": 46,
            "text": "А ако искаха да излязат [за битка], щяха да се подготвят за това. Но Аллах възненавидя тяхното намерение и вся у тях леност, и им се рече: “Останете с оставащите!”"
        },
        {
            "chapter": 9,
            "verse": 47,
            "text": "Ако бяха излезли сред вас, щяха да ви надбавят само объркване и щяха да се втурват, целейки смут помежду ви. Някои от вас се вслушват в тях. Аллах знае угнетителите"
        },
        {
            "chapter": 9,
            "verse": 48,
            "text": "Стремяха се и по-рано към смут и преобръщаха заради теб делата, докато не дойде истината и не се прояви повелята на Аллах, въпреки че те ненавиждат това"
        },
        {
            "chapter": 9,
            "verse": 49,
            "text": "Сред тях някой казва: “Позволи ми [да остана] и не ме въвличай в изкушение!” А нима те не бяха въвлечени в изкушение? Адът обгръща неверниците"
        },
        {
            "chapter": 9,
            "verse": 50,
            "text": "Ако те достигне добрина, ги огорчава, а ако те застигне беда, казват: “Навреме се заехме със своето дело.” И се разотиват весели"
        },
        {
            "chapter": 9,
            "verse": 51,
            "text": "Кажи [о, Мухаммад]: “Ще ни достигне само онова, което Аллах ни е предписал. Той е нашият Покровител. На Аллах да се уповават вярващите!”"
        },
        {
            "chapter": 9,
            "verse": 52,
            "text": "Кажи: “Нима очаквате за нас друго освен една от двете добрини, докато ние очакваме за вас Аллах да ви застигне с мъчение от Него или с нашите ръце? Очаквайте! С вас очакваме и ние!”"
        },
        {
            "chapter": 9,
            "verse": 53,
            "text": "Кажи: “Раздавайте доброволно или по принуда! - Не ще се приеме от вас. Вие сте хора-нечестивци.”"
        },
        {
            "chapter": 9,
            "verse": 54,
            "text": "Пречи да бъдат приети от тях подаянията само това, че не вярват в Аллах и в Неговия Пратеник, и че идват на молитва само лениви и раздават само с нежелание"
        },
        {
            "chapter": 9,
            "verse": 55,
            "text": "И да не те възхищават имотите им, нито децата им! Аллах иска да ги накаже с това в земния живот. И ще излязат душите им, както са неверници"
        },
        {
            "chapter": 9,
            "verse": 56,
            "text": "И се кълнат в Аллах, че наистина са от вас, но те не са от вас, а са хора страхливи"
        },
        {
            "chapter": 9,
            "verse": 57,
            "text": "Ако намерят убежище или пещери, или проход, ще свърнат натам - необуздани"
        },
        {
            "chapter": 9,
            "verse": 58,
            "text": "Някои сред тях те клеветят заради милостинята. И ако им се даде нещо от нея - те са доволни, а ако не им се даде, ето ги - негодуват"
        },
        {
            "chapter": 9,
            "verse": 59,
            "text": "А ако ли да бяха доволни от това, което им дари Аллах, и Неговият Пратеник, и кажеха: “Достатъчен ни е Аллах, ще ни дари Аллах от Своята благодат, и Неговият Пратеник... Към Аллах се стремим.”"
        },
        {
            "chapter": 9,
            "verse": 60,
            "text": "Милостинята закат е за бедняците и за нуждаещите се, и за онези, които я събират, и за приобщаването на сърцата [към Исляма], и за [откуп на] робите, и за длъжниците, и за тези по пътя на Аллах, и за пътника [в неволя] - задължение от Аллах. Аллах е всезнаещ, премъдър"
        },
        {
            "chapter": 9,
            "verse": 61,
            "text": "Сред тях са и онези, които обиждат Пророка и казват: “Той надава ухо за всичко.” Кажи: “Ухо за ваше добро.” Той вярва в Аллах и вярва на вярващите, и е милост за онези от вас, които вярват. А за онези, които обиждат Пратеника на Аллах, за тях има болезнено мъчение"
        },
        {
            "chapter": 9,
            "verse": 62,
            "text": "Кълнат ви се в Аллах, за да ви угодят. Но Аллах, а и Неговият Пратеник, най-много заслужава на Него да угаждат, ако са вярващи"
        },
        {
            "chapter": 9,
            "verse": 63,
            "text": "Нима не знаят, че който се противи на Аллах и на Неговия Пратеник, за него е огънят на Ада, там ще пребивава вечно. Това е огромният позор"
        },
        {
            "chapter": 9,
            "verse": 64,
            "text": "Лицемерите се опасяват да не бъде низпослана против тях сура, която ще извести какво крият в сърцата си. Кажи: “Подигравайте се! Аллах ще изяви онова, от което се опасявате.”"
        },
        {
            "chapter": 9,
            "verse": 65,
            "text": "И ако ги попиташ, непременно ще рекат: “Само бъбрехме и се забавлявахме.” Кажи: “Нима на Аллах и на Неговите знамения, и на Неговия Пратеник сте се подигравали?”"
        },
        {
            "chapter": 9,
            "verse": 66,
            "text": "Не се оправдавайте! Вие станахте неверници, след като бяхте вярващи. Дори да извиним някои от вас, ще накажем други, защото бяха престъпници"
        },
        {
            "chapter": 9,
            "verse": 67,
            "text": "Лицемерните мъже и жени са едни като други. Те повеляват порицаваното и възбраняват одобряваното, и стискат в ръка. Забравиха Аллах, затова Той ги забрави. Лицемерите са нечестивците"
        },
        {
            "chapter": 9,
            "verse": 68,
            "text": "Аллах обеща на лицемерните мъже и жени, и на неверниците огъня на Ада, там ще пребивават вечно. Достатъчен им е той. Аллах ги прокле. И за тях има постоянно мъчение"
        },
        {
            "chapter": 9,
            "verse": 69,
            "text": "както за онези преди вас. Бяха по-силни от вас по мощ и с повече имоти и деца, и се наслаждаваха на своя дял. И вие се наслаждавахте на своя дял, както и онези преди вас се наслаждаваха на своя дял, и затънахте, както и те затънаха. На тези са пропаднали делата им и в земния живот, и в отвъдния. Тези са губещите"
        },
        {
            "chapter": 9,
            "verse": 70,
            "text": "Не ги ли достигна вестта за онези преди тях - народа на Нух и адитите, и самудяните, и народа на Ибрахим, и жителите на Мадян, и на сринатите селища [на Лут]? Явиха им се пратениците с ясните знаци. Не Аллах ги угнетява, а те сами себе си угнетяват"
        },
        {
            "chapter": 9,
            "verse": 71,
            "text": "А вярващите мъже и жени са покровители един на друг. Те повеляват одобряваното и възбраняват порицаваното, и отслужват молитвата, и дават милостинята закат, и се покоряват на Аллах и на Неговия Пратеник. Тези Аллах ще помилва. Аллах е всемогъщ, премъдър"
        },
        {
            "chapter": 9,
            "verse": 72,
            "text": "Аллах обеща на вярващите мъже и жени Градините, сред които реки текат - там ще пребивават вечно, - и приятна обител в Градините на Адн. Благоволението на Аллах е още по-голямо. Това е великото спасение"
        },
        {
            "chapter": 9,
            "verse": 73,
            "text": "О, Пророче, бори се срещу неверниците и лицемерите, и бъди твърд с тях! Мястото им е Адът. Колко лоша е тази участ"
        },
        {
            "chapter": 9,
            "verse": 74,
            "text": "В Аллах се кълнат, че не са изрекли, но те изрекоха словата на неверието и станаха неверници, след като бяха отдадени. И се готвеха за онова, което не получиха, и ненавиждаха само защото Аллах - и Неговият Пратеник - ги обогати от Своята благодат. И ако се покаят, ще е най-доброто за тях, а ако се отметнат, Аллах ще ги накаже с болезнено мъчение в земния живот и в отвъдния. И нямат на земята нито покровител, нито избавител"
        },
        {
            "chapter": 9,
            "verse": 75,
            "text": "Някои от тях дадоха обет пред Аллах: “Ако Той ни дари от Своята благодат, непременно ще даваме милостиня и ще бъдем от праведниците.”"
        },
        {
            "chapter": 9,
            "verse": 76,
            "text": "А когато им дари от Своята благодат, те се скъпяха за нея и се отметнаха, отдръпвайки се"
        },
        {
            "chapter": 9,
            "verse": 77,
            "text": "Впоследствие Той вложи в сърцата им лицемерие до Деня, в който ще Го срещнат, защото нарушиха пред Аллах онова, което Му обещаха, и защото са лъгали"
        },
        {
            "chapter": 9,
            "verse": 78,
            "text": "Нима не знаеха, че Аллах знае какво потулват и скришом шепнат, и че Аллах е Всезнаещия тайните"
        },
        {
            "chapter": 9,
            "verse": 79,
            "text": "Които клеветят и се присмиват на даващите по своя воля милостиня измежду вярващите и онези, които не намират друго да дадат освен своето старание - Аллах им се е присмял и за тях има болезнено мъчение"
        },
        {
            "chapter": 9,
            "verse": 80,
            "text": "И да молиш [о, Мухаммад] за опрощението им, и да не молиш за него, и седемдесет пъти да молиш за опрощението им, Аллах никога не ще ги опрости. Това е, защото не повярваха в Аллах и в Неговия Пратеник. Аллах не напътва хората-нечестивци"
        },
        {
            "chapter": 9,
            "verse": 81,
            "text": "Радваха се неизлезлите [за битката], че са останали - противно на Пратеника на Аллах - и възненавиждаха борбата чрез своите имоти и души по пътя на Аллах, и казваха: “Не тръгвайте [на бой] в жегата!” Кажи: “Огънят на Ада е по-горещ!” - ако проумяват"
        },
        {
            "chapter": 9,
            "verse": 82,
            "text": "Да се смеят малко и да плачат много - възмездие за онова, което придобиха"
        },
        {
            "chapter": 9,
            "verse": 83,
            "text": "И ако Аллах те върне при част от тях и ти поискат разрешение да излязат, кажи: “Никога не ще излезете с мен и не ще се сражавате заедно с мен срещу враг. Предпочетохте да седите първия път, тъй че си седете с оставащите!”"
        },
        {
            "chapter": 9,
            "verse": 84,
            "text": "И никога не отслужвай молитва за техен покойник, и не стой на гроба му! Те не повярваха в Аллах и в Неговия Пратеник и умряха нечестивци"
        },
        {
            "chapter": 9,
            "verse": 85,
            "text": "И да не те възхищават имотите и децата им! Аллах иска да ги накаже с това в земния живот. И ще излязат душите им, както са неверници"
        },
        {
            "chapter": 9,
            "verse": 86,
            "text": "И когато бе низпослана сура: “Повярвайте в Аллах и се борете заедно с Неговия Пратеник!”, хората с богатство измежду им поискаха от теб разрешение и рекоха: “Остави ни да сме със седящите!”"
        },
        {
            "chapter": 9,
            "verse": 87,
            "text": "Предпочетоха да са заедно с оставащите и бяха запечатани сърцата им, та не схващат"
        },
        {
            "chapter": 9,
            "verse": 88,
            "text": "Ала Пратеника и онези, които вярваха заедно с него, се бореха чрез своите имоти и души. За тези са благата и тези са сполучилите"
        },
        {
            "chapter": 9,
            "verse": 89,
            "text": "Аллах е приготвил за тях Градините, сред които реки текат, там ще пребивават вечно. Това е великото спасение"
        },
        {
            "chapter": 9,
            "verse": 90,
            "text": "И дойдоха оправдаващите се измежду бедуините [които не излязоха] да искат разрешение, а останаха онези, които лъжеха Аллах и Неговия Пратеник. Онези от тях, които не повярваха, ще ги сполети болезнено мъчение"
        },
        {
            "chapter": 9,
            "verse": 91,
            "text": "За слабите, както и за болните и за онези, които не намират какво да дадат, няма притеснение, ако са искрени към Аллах и Неговия Пратеник. За благодетелните няма вина - Аллах е опрощаващ, милосърден"
        },
        {
            "chapter": 9,
            "verse": 92,
            "text": "нито за онези, на които ти рече, когато дойдоха при теб, за да ги откараш: “Не намирам с какво да ви откарам.” И се обърнаха, а очите им - пълни със сълзи от скръб, че не намират какво да дадат"
        },
        {
            "chapter": 9,
            "verse": 93,
            "text": "Вината е само за онези, които искат разрешение от теб, а са богати. Предпочетоха да са заедно с оставащите и Аллах запечата сърцата им, та не знаят"
        },
        {
            "chapter": 9,
            "verse": 94,
            "text": "Ще ви се извиняват, когато се върнете [след битката] при тях. Кажи: “Не се извинявайте, никога не ще ви повярваме! Аллах ни съобщи вести за вас. Аллах вижда вашите дела - и Неговият Пратеник. После ще бъдете върнати при Знаещия и скритото, и явното, и Той ще ви съобщи какво сте извършили.”"
        },
        {
            "chapter": 9,
            "verse": 95,
            "text": "Ще ви се кълнат в Аллах, когато се върнете при тях, за да се отдръпнете от тях. Отдръпнете се от тях! Те са скверност. Тяхното място е Адът - възмездие за онова, което са придобили"
        },
        {
            "chapter": 9,
            "verse": 96,
            "text": "Кълнат ви се, за да бъдете доволни от тях. Но дори вие да сте доволни от тях, Аллах не е доволен от хората-нечестивци"
        },
        {
            "chapter": 9,
            "verse": 97,
            "text": "Бедуините са най-силни по неверие и лицемерие, и най-склонни да не проумеят границите на онова, което Аллах низпосла на Своя Пратеник. Аллах е всезнаещ, премъдър"
        },
        {
            "chapter": 9,
            "verse": 98,
            "text": "Някои бедуини приемат онова, което дават, за загуба, и очакват да ви сполетят превратностите. Над тях да е злата превратност! Аллах е всечуващ, всезнаещ"
        },
        {
            "chapter": 9,
            "verse": 99,
            "text": "А някои бедуини вярват в Аллах и в Сетния ден, и приемат онова, което дават, за приближаване към Аллах и към зова от Пратеника. То наистина е приближаване. Ще ги въведе Аллах в Своето милосърдие. Аллах е опрощаващ, милосърден"
        },
        {
            "chapter": 9,
            "verse": 100,
            "text": "Най-предните, първите от преселниците и помощниците, и онези, които ги следват с добрина... Аллах е доволен от тях и те са доволни от Него. Той е приготвил за тях Градините, сред които реки текат, там ще пребивават вечно и завинаги. Това е великото спасение"
        },
        {
            "chapter": 9,
            "verse": 101,
            "text": "И сред онези от бедуините, които са около вас, има лицемери. И сред жителите на ал-Медина има упорстващи в лицемерието, които ти не знаеш, а Ние ги знаем. Ще ги мъчим два пъти, после ще бъдат върнати към огромно мъчение"
        },
        {
            "chapter": 9,
            "verse": 102,
            "text": "И други, които си признават греховете... Смесиха доброто деяние с друго - зло. Аллах ще им приеме покаянието. Аллах е опрощаващ, милосърден"
        },
        {
            "chapter": 9,
            "verse": 103,
            "text": "Вземи от техните имоти милостиня, за да се пречистят с нея и да им се въздаде! И се моли за тях! Твоята молитва е успокоение за тях. Аллах е всечуващ, всезнаещ"
        },
        {
            "chapter": 9,
            "verse": 104,
            "text": "Не знаеха ли, че Той, Аллах, приема покаянието от Своите раби и взима подаянията, и че Той, Аллах, е Приемащия покаянието, Милосърдния"
        },
        {
            "chapter": 9,
            "verse": 105,
            "text": "И кажи: “Работете! Аллах вижда вашите дела - и Неговият Пратеник, и вярващите. И ще бъдете върнати при Знаещия скритото и явното, и ще ви извести какво сте вършили"
        },
        {
            "chapter": 9,
            "verse": 106,
            "text": "А други [от неизлезлите за битка] са получили отсрочка за решението на Аллах - или ще ги накаже, или ще приеме покаянието им. Аллах е всезнаещ, премъдър"
        },
        {
            "chapter": 9,
            "verse": 107,
            "text": "А онези, които построиха джамия с цел вреда и неверие, и разединение сред вярващите, и изчакване на онзи, който преди воюваше срещу Аллах и Неговия Пратеник, непременно ще се кълнат: “Искахме само доброто.” Аллах е свидетел, че са лъжци"
        },
        {
            "chapter": 9,
            "verse": 108,
            "text": "Не влизай в нея никога! Джамията [Кубаа], основана върху богобоязливостта от първия ден, е по-достойна да влизаш в нея. Там има хора, които обичат да се пречистват. Аллах обича пречистващите се"
        },
        {
            "chapter": 9,
            "verse": 109,
            "text": "Дали онзи, който основава постройката си върху боязън и благоволение пред Аллах, е по-добър, или онзи, който основава постройката си накрай ронлива стръмнина и рухва с нея в огъня на Ада? Аллах не напътва хората-угнетители"
        },
        {
            "chapter": 9,
            "verse": 110,
            "text": "Постройката, която са изградили, оставя съмнение в сърцата им, докато те се пръснат. Аллах е всезнаещ, премъдър"
        },
        {
            "chapter": 9,
            "verse": 111,
            "text": "Аллах изкупи от вярващите душите и имотите им. Сражават се по пътя на Аллах, убиват и биват убивани, за да е техен Раят - Негово истинно обещание, дадено в Тората, Евангелието и Корана. А кой е по-верен в своето обещание от Аллах? Радвайте се на размяната, която направихте с Него! Това е великото спасение"
        },
        {
            "chapter": 9,
            "verse": 112,
            "text": "И благовествай вярващите, които се разкайват, служат Нему, възхваляват Го, говеят, покланят се, свеждат чела до земята в суджуд, повеляват одобряваното и възбраняват порицаваното, и спазват границите на Аллах"
        },
        {
            "chapter": 9,
            "verse": 113,
            "text": "Не подобава на Пророка и на вярващите да молят прошка за съдружаващите, дори да са роднини, след като им стана ясно, че те са обитателите на Ада"
        },
        {
            "chapter": 9,
            "verse": 114,
            "text": "Молбата на Ибрахим за опрощение на баща му бе само обещание, което той му бе дал. А когато му се изясни, че е враг на Аллах, той се отрече от него. Ибрахим бе умоляващ, благ"
        },
        {
            "chapter": 9,
            "verse": 115,
            "text": "Аллах никога не заблуждава хора след тяхното напътване, докато не им изясни от какво да се боят. Аллах всяко нещо знае"
        },
        {
            "chapter": 9,
            "verse": 116,
            "text": "На Аллах принадлежи владението на небесата и на земята. Той съживява и Той умъртвява. Нямате освен Аллах нито покровител, нито избавител"
        },
        {
            "chapter": 9,
            "verse": 117,
            "text": "Аллах прие покаянието на Пророка, преселниците и помощниците, които го последваха в тежкия час, след като едва не се отклониха сърцата на група от тях. После Той прие покаянието им. Наистина към тях Той е състрадателен, милосърден"
        },
        {
            "chapter": 9,
            "verse": 118,
            "text": "И към тримата, които не излязоха [за битката]... Докато отесня за тях земята, макар и просторна, и душите им отесняха, и се убедиха, че няма избавление от Аллах, освен при Него. После Той се смили над тях, за да се покаят. Той, Аллах, е Приемащия покаянието, Милосърдния"
        },
        {
            "chapter": 9,
            "verse": 119,
            "text": "О, вярващи, бойте се от Аллах и бъдете с правдивите"
        },
        {
            "chapter": 9,
            "verse": 120,
            "text": "Не бива жителите на ал-Медина и онези от бедуините, които са около тях, да не излязат с Пратеника на Аллах, нито да предпочитат себе си пред него. Това е, защото всякога щом ги сполети жажда или умора, или глад по пътя на Аллах, или направят дори и стъпка, която да гневи неверниците, или се сдобият с победа над враг, ще им се запише като праведно деяние. Аллах не погубва наградата на благодетелните"
        },
        {
            "chapter": 9,
            "verse": 121,
            "text": "И малко да дадат, и много да дадат, и долина да прекосят, ще им се запише, за да им въздаде Аллах най-доброто за онова, което са вършили"
        },
        {
            "chapter": 9,
            "verse": 122,
            "text": "И не бива вярващите да тръгват на бой вкупом. По една част от всяка тяхна група да се заеме с изучаване на религията, за да увещава народа си, когато се върне при него, та да се предпазят"
        },
        {
            "chapter": 9,
            "verse": 123,
            "text": "О, вярващи, сражавайте се с неверниците, които са ви наблизо, и нека намерят твърдост у вас! И знайте, че Аллах е с богобоязливите"
        },
        {
            "chapter": 9,
            "verse": 124,
            "text": "И когато се низпослава сура, някои от тях казват: “На кого от вас тази ще увеличи вярата?” А на тези, които вярват, тя увеличава вярата и се радват"
        },
        {
            "chapter": 9,
            "verse": 125,
            "text": "А на тези, в чиито сърца има болест, тя увеличава скверността им с още скверност и умират като неверници"
        },
        {
            "chapter": 9,
            "verse": 126,
            "text": "Не виждат ли, че ги подлагат на изпитание всяка година един или два пъти? После нито се разкайват, нито се поучават"
        },
        {
            "chapter": 9,
            "verse": 127,
            "text": "И когато се низпослава сура срещу лицемерите, те се споглеждат един друг: “Вижда ли ви някой?” После се отклоняват. Аллах отклонява сърцата им, защото са хора непроумяващи"
        },
        {
            "chapter": 9,
            "verse": 128,
            "text": "Дойде вече Пратеник при вас измежду вас самите. Тежко е за него вашето затруднение, загрижен е за вас, към вярващите е състрадателен, милосърден"
        },
        {
            "chapter": 9,
            "verse": 129,
            "text": "А отметнат ли се, кажи: “Достатъчен ми е Аллах! Няма друг Бог освен Него! На Него се уповавам. Той е Господът на великия Трон.”"
        }
    ]
}
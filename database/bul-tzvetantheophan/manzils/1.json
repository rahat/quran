{
    "manzils": [
        {
            "chapter": 1,
            "verse": 1,
            "text": "В името на Аллах, Всемилостивия, Милосърдния"
        },
        {
            "chapter": 1,
            "verse": 2,
            "text": "Хвала на Аллах - Господа на световете"
        },
        {
            "chapter": 1,
            "verse": 3,
            "text": "Всемилостивия, Милосърдния"
        },
        {
            "chapter": 1,
            "verse": 4,
            "text": "Владетеля на Съдния ден"
        },
        {
            "chapter": 1,
            "verse": 5,
            "text": "Само на Теб служим и Теб за подкрепа зовем"
        },
        {
            "chapter": 1,
            "verse": 6,
            "text": "Насочи ни по правия път"
        },
        {
            "chapter": 1,
            "verse": 7,
            "text": "пътя на тези, които си дарил с благодат, а не на [тези], над които тегне гняв, нито на заблудените"
        },
        {
            "chapter": 2,
            "verse": 1,
            "text": "Алиф. Лам. Мим"
        },
        {
            "chapter": 2,
            "verse": 2,
            "text": "Тази Книга - без съмнение в нея - е напътствие за богобоязливите"
        },
        {
            "chapter": 2,
            "verse": 3,
            "text": "които вярват в неведомото и отслужват молитвата, и раздават от онова, което сме им дали за препитание"
        },
        {
            "chapter": 2,
            "verse": 4,
            "text": "и които вярват в низпосланото на теб и в низпосланото преди теб, и в отвъдния живот са убедени"
        },
        {
            "chapter": 2,
            "verse": 5,
            "text": "Тези са напътени от своя Господ и тези са сполучилите"
        },
        {
            "chapter": 2,
            "verse": 6,
            "text": "За онези, които не повярваха, за тях е все едно дали си ги предупредил, или не си предупредил - те не вярват"
        },
        {
            "chapter": 2,
            "verse": 7,
            "text": "Аллах е запечатал и сърцата, и слуха им, и пред техните погледи има преграда. За тях има огромно мъчение"
        },
        {
            "chapter": 2,
            "verse": 8,
            "text": "А някои от хората казват: “Повярвахме в Аллах и в Сетния ден.” Ала те не са вярващи"
        },
        {
            "chapter": 2,
            "verse": 9,
            "text": "Стараят се да измамят Аллах и онези, които повярваха, ала мамят само себе си, без да усетят"
        },
        {
            "chapter": 2,
            "verse": 10,
            "text": "Носят в сърцата си болест и им надбави Аллах болест. За тях има болезнено мъчение, защото са лъгали"
        },
        {
            "chapter": 2,
            "verse": 11,
            "text": "И когато им се каже: “Не рушете по земята!” - казват: “Ние само поправяме.”"
        },
        {
            "chapter": 2,
            "verse": 12,
            "text": "Но именно те са рушащите. Ала не усещат"
        },
        {
            "chapter": 2,
            "verse": 13,
            "text": "И когато им се каже: “Повярвайте, както хората повярваха!” - казват: “Да вярваме ли, както глупците повярваха?” Но именно те са глупците. Ала не знаят"
        },
        {
            "chapter": 2,
            "verse": 14,
            "text": "И щом срещнат онези, които повярваха, казват: “Ние повярвахме.” Но щом се уединят със сатаните си, казват: “Ние сме с вас, само им се присмиваме.”"
        },
        {
            "chapter": 2,
            "verse": 15,
            "text": "На тях се присмива Аллах и им дава отсрочка в тяхната престъпност да се лутат"
        },
        {
            "chapter": 2,
            "verse": 16,
            "text": "Тези са, които купуват заблудата вместо напътствието. Ала нито търговията им печели, нито са на правия път"
        },
        {
            "chapter": 2,
            "verse": 17,
            "text": "Те приличат на човек, запалил огън, но щом наоколо се озари, Аллах отнася техния светлик и ги оставя в тъмнини, да не виждат"
        },
        {
            "chapter": 2,
            "verse": 18,
            "text": "Глухи, неми, слепи - те не се завръщат"
        },
        {
            "chapter": 2,
            "verse": 19,
            "text": "Или са като [застигнати от] дъждовен облак на небето - в него има тъмнини и гръм, и мълния. Запушват с пръсти ушите си от гръмотевиците, с уплах пред смъртта. Аллах обгражда неверниците"
        },
        {
            "chapter": 2,
            "verse": 20,
            "text": "Мълнията едва не отнема зрението им. Всякога, щом ги освети, вървят, а щом се стъмни над тях, спират. Но пожелае ли Аллах, Той би отнел и слуха, и зрението им. Аллах над всяко нещо има сила"
        },
        {
            "chapter": 2,
            "verse": 21,
            "text": "О, хора, служете на своя Господ, който е сътворил вас и онези преди вас, за да се предпазите"
        },
        {
            "chapter": 2,
            "verse": 22,
            "text": "от Онзи, Който стори за вас от земята постеля и от небето - свод, и изсипва вода от небето, и чрез нея вади плодовете - препитание за вас! И като знаете това, не сторвайте подобия на Аллах"
        },
        {
            "chapter": 2,
            "verse": 23,
            "text": "А ако се съмнявате в това, което сме низпослали на Нашия раб, донесете една сура, подобна на неговите, и призовете вашите свидетели - освен Аллах - ако говорите истината"
        },
        {
            "chapter": 2,
            "verse": 24,
            "text": "Но не го ли направите - а никога не ще [го] направите - бойте се от Огъня, горивото на който са хората и камъните! Подготвен е той за неверниците"
        },
        {
            "chapter": 2,
            "verse": 25,
            "text": "И благовествай онези, които вярват и вършат праведни дела, че за тях са Градините, сред които реки текат! Всякога, щом бъдат нахранени с плод оттам, казват: “Това е [същото], с което и преди бяхме хранени.” А ще са дарени с негово подобие. Там за тях има пречисти съпруги и там ще пребивават вечно"
        },
        {
            "chapter": 2,
            "verse": 26,
            "text": "Аллах не се свени да дава пример всякакъв - и колкото комар, и по-голям от него. Които са повярвали, знаят, че това е истината от техния Господ. А които са неверници, изричат: “Какво цели Аллах с този пример?” Заблуждава с него Той мнозина и напътва с него Той мнозина. Ала заблуждава с него само нечестивците"
        },
        {
            "chapter": 2,
            "verse": 27,
            "text": "които нарушават обета пред Аллах след неговото потвърждаване и прекъсват онова, което Аллах е повелил да бъде съединено, и сеят по земята развала. Тези са губещите"
        },
        {
            "chapter": 2,
            "verse": 28,
            "text": "Как отричате Аллах - бяхте мъртви, Той ви съживи! После ще ви умъртви, после ще ви съживи, после при Него ще бъдете върнати"
        },
        {
            "chapter": 2,
            "verse": 29,
            "text": "Той е, Който сътвори за вас всичко на земята, после се насочи към [сътворяването на] небето и създаде седем небеса. Той всяко нещо знае"
        },
        {
            "chapter": 2,
            "verse": 30,
            "text": "И когато твоят Господ рече на ангелите: “Ще създам на земята наместник.” - рекоха: “Нима ще създадеш там някой, който ще сее по нея развала и ще лее кърви, докато ние Те славим с възхвала и възнасяме Твоята святост?” Рече: “Знам, каквото вие не знаете.”"
        },
        {
            "chapter": 2,
            "verse": 31,
            "text": "И научи Той Адам на имената на всички [неща], после ги представи на ангелите и рече: “Съобщете ми имената на тези [неща], ако говорите истината!”"
        },
        {
            "chapter": 2,
            "verse": 32,
            "text": "Рекоха: “Пречист си Ти! Нямаме друго знание, освен това, на което Ти ни научи. Ти си Всезнаещия, Премъдрия.”"
        },
        {
            "chapter": 2,
            "verse": 33,
            "text": "Рече: “О, Адам, съобщи им имената!” И когато им съобщи имената, каза: “Не ви ли рекох, че знам неведомото на небесата и на земята, и знам какво разкривате и какво потулвате?”"
        },
        {
            "chapter": 2,
            "verse": 34,
            "text": "И когато рекохме на ангелите: “Поклонете се на Адам!”, те се поклониха, освен Иблис. Възпротиви се той, възгордя се и стана един от неверниците"
        },
        {
            "chapter": 2,
            "verse": 35,
            "text": "И рекохме: “О, Адам, пребивавай с жена си в Рая и яжте оттам в доволство, откъдето пожелаете, но не приближавайте до онова дърво, та да не станете угнетители!”"
        },
        {
            "chapter": 2,
            "verse": 36,
            "text": "А сатаната ги подмами да се подхлъзнат и ги извади от Рая, където бяха. И казахме: “Напуснете - врагове един на друг! За вас на земята има пребивание и ползване до време.”"
        },
        {
            "chapter": 2,
            "verse": 37,
            "text": "И получи Адам слова от своя Господ, и Той прие покаянието му. Той е Приемащия покаянието, Милосърдния"
        },
        {
            "chapter": 2,
            "verse": 38,
            "text": "Казахме: “Напуснете оттук всички! И дойде ли при вас напътствие от Мен, за онези, които последват Моето напътствие, не ще има страх и не ще скърбят"
        },
        {
            "chapter": 2,
            "verse": 39,
            "text": "А които не вярват и взимат за лъжа Нашите знамения, тези са обитателите на Огъня, там ще пребивават вечно.”"
        },
        {
            "chapter": 2,
            "verse": 40,
            "text": "О, синове на Исраил, помнете Моята благодат, с която ви обсипах, и спазвайте своя обет към Мен, за да спазвам и Аз Своя обет към вас, и имайте страх от Мен един"
        },
        {
            "chapter": 2,
            "verse": 41,
            "text": "И вярвайте в това, което низпослах, за да потвърди наличното у вас! И не бъдете първите неверници към него, и не продавайте на никаква цена Моите знамения, и бойте се от Мен един"
        },
        {
            "chapter": 2,
            "verse": 42,
            "text": "И не смесвайте истината с лъжата, и не скривайте истината, когато [я] знаете"
        },
        {
            "chapter": 2,
            "verse": 43,
            "text": "И отслужвайте молитвата, и давайте милостинята закат, и се покланяйте с покланящите се"
        },
        {
            "chapter": 2,
            "verse": 44,
            "text": "Нима повелявате на хората праведност, а забравяте себе си, въпреки че вие четете Писанието? Нима не проумявате"
        },
        {
            "chapter": 2,
            "verse": 45,
            "text": "И искайте помощта [на Аллах] с търпение и молитва! Тя наистина е трудна, ала не и за смирените"
        },
        {
            "chapter": 2,
            "verse": 46,
            "text": "които се надяват, че ще срещнат своя Господ и че при Него ще се върнат"
        },
        {
            "chapter": 2,
            "verse": 47,
            "text": "О, синове на Исраил, помнете Моята благодат, с която ви обсипах, и че бях ви предпочел измежду народите"
        },
        {
            "chapter": 2,
            "verse": 48,
            "text": "И бойте се от Деня, в който ни една душа не ще замени друга в нищо и не ще се приеме от нея застъпничество, и не ще се вземе от нея откуп, и никому не ще се помогне"
        },
        {
            "chapter": 2,
            "verse": 49,
            "text": "И [спомнете си] когато ви избавихме от хората на Фараона. Те ви причиняваха най-лошото мъчение, като избиваха синовете ви, а пощадяваха жените ви. Това бе велико изпитание за вас от вашия Господ"
        },
        {
            "chapter": 2,
            "verse": 50,
            "text": "И когато разделихме за вас морето на две и ви избавихме, и издавихме хората на Фараона пред очите ви"
        },
        {
            "chapter": 2,
            "verse": 51,
            "text": "и когато определихме за Муса четиридесет нощи, после вие подир него приехте телеца, ставайки угнетители"
        },
        {
            "chapter": 2,
            "verse": 52,
            "text": "после ви простихме, за да сте признателни"
        },
        {
            "chapter": 2,
            "verse": 53,
            "text": "И когато дадохме на Муса Писанието и Разграничението, за да се напътите"
        },
        {
            "chapter": 2,
            "verse": 54,
            "text": "И когато Муса рече на своя народ: “О, народе мой, ти угнети себе си, като прие телеца. Покайте се пред своя Създател и убийте [злите сред] вас! Това е за ваше добро пред Създателя ви. Той ще приеме вашето покаяние. Наистина е Той Приемащия покаянието, Милосърдния.”"
        },
        {
            "chapter": 2,
            "verse": 55,
            "text": "И когато изрекохте: “О, Муса, не ще ти повярваме, докато не видим Аллах наяве”, мълнията ви порази, както гледахте"
        },
        {
            "chapter": 2,
            "verse": 56,
            "text": "После ви възкресихме след вашата смърт, за да сте признателни"
        },
        {
            "chapter": 2,
            "verse": 57,
            "text": "И ви заслонихме с облака, и спуснахме над вас манната и пъдпъдъците: “Яжте от благата, които ви дарихме!” Не Нас угнетиха, а себе си угнетиха"
        },
        {
            "chapter": 2,
            "verse": 58,
            "text": "И когато рекохме: “Влезте в това селище и яжте оттам в доволство, където пожелаете! И влезте през вратата, кланяйки се, и кажете: “Опрощение!”. Ние ще ви извиним прегрешенията и ще надбавим за благодетелните.”"
        },
        {
            "chapter": 2,
            "verse": 59,
            "text": "Ала угнетителите подмениха словото, което им бе казано, с друго. И изсипахме над угнетителите напаст от небето, защото бяха нечестивци"
        },
        {
            "chapter": 2,
            "verse": 60,
            "text": "И когато Муса помоли за вода за своя народ, рекохме: “Удари с тоягата си камъка!” И дванадесет извора избликнаха от него. Вече всички хора знаеха своето място за пиене. “Яжте и пийте от препитанието на Аллах! И не сейте развала по земята, рушейки!”"
        },
        {
            "chapter": 2,
            "verse": 61,
            "text": "И когато рекохте: “О, Муса, не ще изтърпим на една и съща храна. Позови своя Господ заради нас, да ни даде от онова, което земята ражда - от нейните треви и краставици, и жито, и леща, и лук.” Каза: “Нима ще замените по-доброто с по-лошо? Слезте към някой град и ще намерите онова, което търсите!” И бяха белязани с унижението и бедността, и си навлякоха гнева на Аллах. То бе, защото не повярваха в знаменията на Аллах и убиваха пророците несправедливо. То бе, защото се противяха и престъпваха"
        },
        {
            "chapter": 2,
            "verse": 62,
            "text": "Онези, които вярват, и юдеите, и християните, и сабеите, онези [от тях] които вярват в Аллах и в Сетния ден, и вършат праведни дела, имат наградата си при своя Господ и не ще има страх за тях, и не ще скърбят"
        },
        {
            "chapter": 2,
            "verse": 63,
            "text": "И когато приехме вашия обет, и въздигнахме над вас Планината [ви рекохме]: “Хванете здраво това, което ви дадохме, и помнете какво има в него, за да се побоите!”"
        },
        {
            "chapter": 2,
            "verse": 64,
            "text": "После се отвърнахте и ако не бе над вас щедростта на Аллах и Неговата милост, щяхте да сте от губещите"
        },
        {
            "chapter": 2,
            "verse": 65,
            "text": "И узнахте онези от вас, които престъпиха в Съботата, и им рекохме: “Бъдете маймуни презрени!”"
        },
        {
            "chapter": 2,
            "verse": 66,
            "text": "Сторихме го за назидание по тяхно време и след тях, и за поука на богобоязливите"
        },
        {
            "chapter": 2,
            "verse": 67,
            "text": "И когато Муса рече на своя народ: “Аллах ви повелява да заколите крава.” - рекоха: “На присмех ли ни взимаш?” Рече: “Опазил ме Аллах да съм от невежите!”"
        },
        {
            "chapter": 2,
            "verse": 68,
            "text": "Рекоха: “Позови ни твоя Господ, да ни разкрие каква да бъде тя!” Рече: “Казва да е крава - нито стара, нито юница, а по средата на това. И направете, каквото ви се повелява!”"
        },
        {
            "chapter": 2,
            "verse": 69,
            "text": "Рекоха: “Позови ни твоя Господ, да ни разкрие какъв да бъде цветът й!” Рече: “Казва да е крава съвсем жълта на цвят, за радост на очите.”"
        },
        {
            "chapter": 2,
            "verse": 70,
            "text": "Рекоха: “Позови ни твоя Господ, да ни разкрие каква да бъде - за нас кравите си приличат. И ако Аллах желае, ще сме напътени.”"
        },
        {
            "chapter": 2,
            "verse": 71,
            "text": "Рече: “Казва да не бъде впрягана крава - нито да обръща земята, нито да напоява посева, здрава, без петна по нея.” Рекоха: “Сега ти посочи истината.” И я заклаха, но без малко да не го направят"
        },
        {
            "chapter": 2,
            "verse": 72,
            "text": "И когато убихте един човек, спорехте за това. Но Аллах разкрива, каквото спотайвате"
        },
        {
            "chapter": 2,
            "verse": 73,
            "text": "И рекохме: “Ударете го с част от нея [и той ще се съживи]!” Така Аллах съживява мъртъвците и ви показва Своите знамения, за да проумеете"
        },
        {
            "chapter": 2,
            "verse": 74,
            "text": "После сърцата ви закоравяха и са като камъни, дори по-корави. Да! И сред камъните има такива, от които бликват реки, и сред тях някои се разцепват и излиза оттам вода; а някои от тях падат в уплах пред Аллах. Но Аллах не подминава вашите дела"
        },
        {
            "chapter": 2,
            "verse": 75,
            "text": "Нима копнеете да ви повярват, щом част от тях слушаха Словото на Аллах, после го преиначаваха, знаейки, след като го бяха проумели"
        },
        {
            "chapter": 2,
            "verse": 76,
            "text": "И щом срещнеха вярващите, казваха: “Ние повярвахме.” А щом се уединяха един с друг, казваха: “Нима ще им разправите онова, което Аллах ви е разкрил, че да ви оспорват с него пред вашия Господ?” Нима не проумявате"
        },
        {
            "chapter": 2,
            "verse": 77,
            "text": "Нима не знаят, че Аллах знае и каквото спотайват, и каквото разгласяват"
        },
        {
            "chapter": 2,
            "verse": 78,
            "text": "Някои от тях са неграмотни, не познават Писанието, а само измислици. Ала те само предполагат"
        },
        {
            "chapter": 2,
            "verse": 79,
            "text": "Горко на онези, които с ръцете си пишат Писанието, после изричат: “Това е от Аллах.” - за да го продадат на нищожна цена! Горко им заради онова, което ръцете им написаха и горко им заради онова, което придобиха"
        },
        {
            "chapter": 2,
            "verse": 80,
            "text": "И казват: “Не ще ни докосне Огънят освен само в броени дни.” Кажи: “Нима сте взели обет от Аллах? Аллах никога не нарушава Своя обет. Или говорите за Аллах, каквото не знаете?”"
        },
        {
            "chapter": 2,
            "verse": 81,
            "text": "Да, който придобива злина и грехът му го обгражда - тези са обитателите на Огъня, там ще пребивават вечно"
        },
        {
            "chapter": 2,
            "verse": 82,
            "text": "А които вярват и вършат праведни дела, тези са обитателите на Рая, там ще пребивават вечно"
        },
        {
            "chapter": 2,
            "verse": 83,
            "text": "И приехме от синовете на Исраил обет: “Служете само на Аллах и се отнасяйте с добро към двамата родители и към близките, сираците и нуждаещите се! И говорете на хората с добро, и отслужвайте молитвата, и давайте милостинята закат!” - после се отметнахте, освен малцина от вас, и се отдръпнахте"
        },
        {
            "chapter": 2,
            "verse": 84,
            "text": "И приехме от вас обет: “Не проливате [един на друг] кръвта си и не се прогонвате [взаимно] от домовете си!”. После, засвидетелствайки, вие потвърдихте това"
        },
        {
            "chapter": 2,
            "verse": 85,
            "text": "После се избивахте и прогонвахте от домовете им някои от вас, като си помагахте против тях с грях и вражда. И дойдеха ли при вас като пленници, ги откупвахте. А ви бе възбранено да ги прогонвате. Нима вярвате в част от Писанието, а в друга не вярвате? За онези от вас, които вършат това, няма друго възмездие освен позор в земния живот, а в Деня на възкресението ще бъдат подложени на най-суровото мъчение. Аллах не подминава вашите дела"
        },
        {
            "chapter": 2,
            "verse": 86,
            "text": "Тези са, които избраха земния живот вместо отвъдния. И мъчението им не ще бъде облекчено, и не ще им се помогне"
        },
        {
            "chapter": 2,
            "verse": 87,
            "text": "И дадохме на Муса Писанието, и подир него изпратихме един след друг пратениците, и дадохме на Иса, сина на Мариам, ясните знаци, и го подкрепихме със Светия дух. Нима не ви обземаше надменност всеки път, щом пратеник ви донасяше онова, което душите ви не желаят? И някои отрекохте, а други убивате"
        },
        {
            "chapter": 2,
            "verse": 88,
            "text": "И казаха: “Сърцата ни са под ключ.” Да, Аллах ги е проклел заради тяхното неверие. Те малко вярват"
        },
        {
            "chapter": 2,
            "verse": 89,
            "text": "И щом при тях дойде от Аллах Книгата, потвърждаваща онова, което е у тях - а още отпреди бяха молили за помощ срещу неверниците, - и щом при тях дойде онова, което [вече] знаеха, не повярваха в него. Проклятието на Аллах е над неверниците"
        },
        {
            "chapter": 2,
            "verse": 90,
            "text": "Колко лошо е онова, за което продадоха душите си - да не вярват в низпосланото от Аллах, поради завист, че Аллах низпослава от Своята благодат комуто пожелае измежду Своите раби. И заслужиха гняв върху гняв. За неверниците има унизително мъчение"
        },
        {
            "chapter": 2,
            "verse": 91,
            "text": "И когато им се каза: “Повярвайте в онова, което Аллах низпосла!” - рекоха: “Вярваме в низпосланото нам.” И не вярват в онова, което е след него, а то е истината, потвърждаваща онова, което е у тях. Кажи: “А защо преди убивахте пророците на Аллах, ако сте вярващи?”"
        },
        {
            "chapter": 2,
            "verse": 92,
            "text": "И Муса ви донесе ясните знаци, а после приехте телеца, ставайки угнетители"
        },
        {
            "chapter": 2,
            "verse": 93,
            "text": "И когато приехме вашия обет, и въздигнахме над вас Планината [ви рекохме]: “Хванете здраво това, което ви дадохме, и послушайте!” Рекоха: “Чухме и се възпротивихме.” И в тяхното неверие сърцата им бяха пропити с телеца. Кажи: “Колко лошо е онова, което вашата вяра ви повелява, ако сте вярващи!”"
        },
        {
            "chapter": 2,
            "verse": 94,
            "text": "Кажи: “Ако отвъдният дом при Аллах е само за вас, а не за другите хора, възжелайте смъртта, ако говорите истината!”"
        },
        {
            "chapter": 2,
            "verse": 95,
            "text": "А не ще я възжелаят никога, заради онова, което ръцете им са сторили преди. Аллах знае угнетителите"
        },
        {
            "chapter": 2,
            "verse": 96,
            "text": "Наистина ще откриеш, че те са най-ненаситните за живот хора, [дори] повече от съдружаващите. Всеки от тях желае да би векувал хиляда години. Ала няма той да се отдалечи от мъчението, дори да векува. Аллах съзира техните дела"
        },
        {
            "chapter": 2,
            "verse": 97,
            "text": "Кажи: “Кой е враг на Джибрил?” Той го низпосла в твоето сърце с позволението на Аллах в потвърждение на съществуващото вече и като напътствие, и благовестие за вярващите"
        },
        {
            "chapter": 2,
            "verse": 98,
            "text": "Който е враг на Аллах и на Неговите ангели, и на Неговите пратеници, и на Джибрил, и на Микал - Аллах е враг на неверниците"
        },
        {
            "chapter": 2,
            "verse": 99,
            "text": "Вече ти низпослахме ясни знамения. В тях не вярват само нечестивците"
        },
        {
            "chapter": 2,
            "verse": 100,
            "text": "Нали всякога, щом се договаряха с договор, някои от тях го отхвърляха! Дори повечето от тях не вярват"
        },
        {
            "chapter": 2,
            "verse": 101,
            "text": "И щом при тях дойде Пратеника на Аллах, за да потвърди наличното у тях, едни от дарените с Писанието хвърлиха зад гърба си Книгата на Аллах, сякаш не знаят"
        },
        {
            "chapter": 2,
            "verse": 102,
            "text": "И последваха онова, което сатаните разправяха против владението на Сулайман. И не бе Сулайман неверник, ала сатаните бяха - учеха хората на магия и на онова, което във Вавилон бе низпослано на ангелите Харут и Марут. Не учеха никого, докато и двамата не му кажат: “Ние сме само изпитание, тъй че не ставай неверник!” И [хората] се учеха от тях как да разделят мъжа от жена му, ала с това не вредяха никому, освен с позволението на Аллах. И се учеха на онова, което им вреди, а не им е от полза. И знаеха, че който го избере, не ще има дял за него в отвъдния живот. Колко лошо е онова, за което продадоха душите си, ако знаеха"
        },
        {
            "chapter": 2,
            "verse": 103,
            "text": "А ако вярваха и се бояха, награда от Аллах е най-доброто, ако знаеха"
        },
        {
            "chapter": 2,
            "verse": 104,
            "text": "О, вярващи, не казвайте: “Зачети ни!”, а казвайте: “Пожали ни!” и послушайте! За неверниците има болезнено мъчение"
        },
        {
            "chapter": 2,
            "verse": 105,
            "text": "Нито онези от хората на Писанието, които не повярваха, нито съдружаващите желаеха на вас да бъде низпослано благо от вашия Господ. Но Аллах определя за Своята милост когото пожелае. Аллах е Владетелят на великата благодат"
        },
        {
            "chapter": 2,
            "verse": 106,
            "text": "Каквото и знамение да отменим или накараме да се забрави, донасяме по-добро или подобно на него. Не узна ли ти, че Аллах над всяко нещо има сила"
        },
        {
            "chapter": 2,
            "verse": 107,
            "text": "Не узна ли ти, че на Аллах принадлежи владението на небесата и на земята, и нямате освен Аллах нито покровител, нито избавител"
        },
        {
            "chapter": 2,
            "verse": 108,
            "text": "Или искате да питате вашия Пратеник, както бе питан и Муса преди? А който подменя вярата с неверие, той се е отклонил от правия път"
        },
        {
            "chapter": 2,
            "verse": 109,
            "text": "Мнозина от хората на Писанието, поради завист в душите, желаят, след като сте повярвали, да ви превърнат пак в неверници, след като им се разкри истината. Извинявайте и прощавайте, докато Аллах даде Своята повеля! Аллах над всяко нещо има сила"
        },
        {
            "chapter": 2,
            "verse": 110,
            "text": "И отслужвайте молитвата, и давайте милостинята закат, и каквото и благо да направите отнапред за душите си, ще го намерите при Аллах. Аллах съзира вашите дела"
        },
        {
            "chapter": 2,
            "verse": 111,
            "text": "И рекоха [хората на Писанието]: “В Рая ще влязат само юдеи и християни.” Това са техните въжделения. Кажи им: “Дайте своя довод, ако говорите истината!”"
        },
        {
            "chapter": 2,
            "verse": 112,
            "text": "Да! Който всецяло се е отдал на Аллах и е благодетелен, ще има наградата си при своя Господ. И не ще има страх за тях, и не ще скърбят"
        },
        {
            "chapter": 2,
            "verse": 113,
            "text": "И рекоха юдеите: “Християните не се основават на нищо.” И християните рекоха: “Юдеите не се основават на нищо.” А четат Писанието. Така и незнаещите изричат подобни думи. Аллах ще отсъди помежду им в Деня на възкресението за онова, по което са в разногласие"
        },
        {
            "chapter": 2,
            "verse": 114,
            "text": "И кой е по-голям угнетител от онзи, който в храмовете на Аллах възбранява да се споменава Неговото име и се стреми да ги разруши? На тези не подобава да влизат там, освен със страх. За тях в земния живот има позор, за тях в отвъдния има огромно мъчение"
        },
        {
            "chapter": 2,
            "verse": 115,
            "text": "На Аллах принадлежи и изтокът, и западът, и накъдето и да се обърнете, там е Ликът на Аллах. Аллах е всеобхватен, всезнаещ"
        },
        {
            "chapter": 2,
            "verse": 116,
            "text": "И рекоха: “Аллах се сдоби със син.” Пречист е Той! Да, Негово е всичко и на небесата, и на земята. Всички се покоряват на Него"
        },
        {
            "chapter": 2,
            "verse": 117,
            "text": "Първосъздателя на небесата и на земята! И щом реши нещо, казва му само: “Бъди!”. И то става"
        },
        {
            "chapter": 2,
            "verse": 118,
            "text": "И рекоха незнаещите: “Аллах не ще ли ни продума, или да ни се яви знамение?” Така и онези преди тях изричаха подобни думи. Сърцата им си приличат. Вече обяснихме знаменията на хора убедени"
        },
        {
            "chapter": 2,
            "verse": 119,
            "text": "Изпращаме те с истината Ние като благовестител и предупредител. И не ще бъдеш питан за обитателите на Ада"
        },
        {
            "chapter": 2,
            "verse": 120,
            "text": "И не ще са доволни от теб нито юдеите, нито християните, докато не последваш тяхната вяра. Кажи: “Напътствието на Аллах е напътствие.” И ако последваш страстите им подир знанието, което си получил, никой не ще те защити от Аллах и не ще те избави"
        },
        {
            "chapter": 2,
            "verse": 121,
            "text": "Тези, на които дадохме Писанието, го четат с правдиво четене. Те вярват в него. А които не вярват в него - тези са губещите"
        },
        {
            "chapter": 2,
            "verse": 122,
            "text": "О, синове на Исраил, помнете Моята благодат, с която ви обсипах, и че бях ви предпочел измежду народите"
        },
        {
            "chapter": 2,
            "verse": 123,
            "text": "И бойте се от Деня, в който ни една душа не ще замени друга в нищо и не ще се приеме от нея откуп, и не ще й бъде от полза ничие застъпничество, и не ще им се помогне"
        },
        {
            "chapter": 2,
            "verse": 124,
            "text": "И когато Господът на Ибрахим го изпита със слова, той ги изпълни. Рече: “Правя те водител на хората.” Каза: “А от моето потомство?” Рече: “Не получават Моя обет угнетителите.”"
        },
        {
            "chapter": 2,
            "verse": 125,
            "text": "И сторихме Дома [Кааба] място за събиране на хората и сигурно убежище: “Вземете мястото на Ибрахим да бъде за молитви!” И заръчахме на Ибрахим и Исмаил: “Почистете Моя Дом за тези, които обхождат, пребивават и се кланят, свеждайки чела до земята в суджуд!”"
        },
        {
            "chapter": 2,
            "verse": 126,
            "text": "И когато Ибрахим рече: “Господи мой, стори го защитен град и храни с плодовете неговите жители - онези от тях, които повярваха в Аллах и в Сетния ден!”, Той рече: “А който е неверник, ще го оставя малко да се понаслаждава, после ще го подкарам към мъчението на Ада. И колко лоша е тази участ!”"
        },
        {
            "chapter": 2,
            "verse": 127,
            "text": "И когато Ибрахим и Исмаил издигаха основите на Дома, [рекоха]: “Господи, приеми от нас! Наистина Ти си Всечуващия, Всезнаещия"
        },
        {
            "chapter": 2,
            "verse": 128,
            "text": "Господи, направи ни отдадени на Теб, и от нашето потомство - общност, отдадена на Теб, и ни покажи нашите обреди, и приеми нашето покаяние! Ти си Приемащия покаянието, Милосърдния"
        },
        {
            "chapter": 2,
            "verse": 129,
            "text": "Господи, проводи им пратеник измежду тях, да им чете Твоите знамения, да ги учи на Писанието и на мъдростта, и да ги пречиства! Ти си Всемогъщия, Премъдрия.”"
        },
        {
            "chapter": 2,
            "verse": 130,
            "text": "А кой друг се отвръщаше от вярата на Ибрахим, освен онзи, който е безразсъден за себе си? Него [Ибрахим] Ние избрахме в земния живот, а в отвъдния той е от праведниците"
        },
        {
            "chapter": 2,
            "verse": 131,
            "text": "Когато неговият Господ му рече: “Отдай се!” - той рече: “Отдадох се на Господа на световете.”"
        },
        {
            "chapter": 2,
            "verse": 132,
            "text": "И завеща това Ибрахим на синовете си, [а също] и Якуб: “О, мои синове, Аллах избра вашата религия - умирайте само отдадени!”"
        },
        {
            "chapter": 2,
            "verse": 133,
            "text": "Нима бяхте свидетели, когато смъртта се приближи до Якуб и той рече на своите синове: “На какво ще служите след мен?” Рекоха: “Ще служим на твоя Бог и на Бога на твоите предци Ибрахим и Исмаил, и Исхак - на Единствения Бог, и Нему ще бъдем отдадени.”"
        },
        {
            "chapter": 2,
            "verse": 134,
            "text": "Те са общност, вече отминала. Тяхно е онова, което са придобили, и ваше е онова, което вие сте придобили. И не ще бъдете питани какво те са извършили"
        },
        {
            "chapter": 2,
            "verse": 135,
            "text": "И рекоха: “Станете юдеи или християни и ще тръгнете по правия път!” Кажи: “Не, ние следваме вярата на Ибрахим, правоверния, а той не бе от съдружаващите.”"
        },
        {
            "chapter": 2,
            "verse": 136,
            "text": "Кажете: “Вярваме в Аллах и в низпосланото на нас, и в низпосланото на Ибрахим и Исмаил, и Исхак, и Якуб, и родовете [му], и в дареното на Муса и на Иса, и в дареното на пророците от техния Господ. Разлика не правим между никого от тях и на Него сме отдадени.”"
        },
        {
            "chapter": 2,
            "verse": 137,
            "text": "И ако бяха повярвали в същото, в което и вие повярвахте, щяха да се напътят. Но ако са се отметнали, те са в раздор и Аллах ще ти е достатъчен срещу тях. Той е Всечуващия, Всезнаещия"
        },
        {
            "chapter": 2,
            "verse": 138,
            "text": "Баграта на Аллах! А кой е по-хубав от Аллах по багра? Само на Него служим"
        },
        {
            "chapter": 2,
            "verse": 139,
            "text": "Кажи: “Нима спорите с нас за Аллах, а Той е и нашият Господ, и вашият Господ? Нам са нашите дела и вам са вашите дела. На Него сме предани.”"
        },
        {
            "chapter": 2,
            "verse": 140,
            "text": "Или ще кажете, че Ибрахим и Исмаил, и Исхак, и Якуб, и родовете [му] бяха юдеи или християни? Кажи: “Вие ли знаете повече, или Аллах?” И кой е по-голям угнетител от онзи, който е скрил у себе си свидетелство от Аллах? Аллах не подминава вашите дела"
        },
        {
            "chapter": 2,
            "verse": 141,
            "text": "Те са общност, вече отминала. Тяхно е онова, което са придобили и ваше е онова, което вие сте придобили. И не ще бъдете питани какво те са извършили"
        },
        {
            "chapter": 2,
            "verse": 142,
            "text": "Ще кажат глупците от хората: “Какво ги отклони от досегашната им посока за молитва?” Кажи: “На Аллах принадлежи и изтокът, и западът. Той води когото желае към правия път.”"
        },
        {
            "chapter": 2,
            "verse": 143,
            "text": "И така ви сторихме общност по средата - за да сте свидетели за хората и Пратеника да е свидетел за вас. И сторихме твоята досегашна посока за молитва само за да разграничим последвалите Пратеника от онези, които се обръщат на пети. [Смяната] наистина е трудност, но не и за онези, които Аллах е напътил. А Аллах не би погубил вярата ви. Аллах към хората е състрадателен, милосърден"
        },
        {
            "chapter": 2,
            "verse": 144,
            "text": "Виждаме да се обръща твоето лице [о, Мухаммад] към небето. Ние непременно ще те обърнем в посока за молитви, която ще ти е угодна. Тъй че обърни лице към Свещената джамия! Където и да бъдете, обръщайте лице към нея! Дарените с Писанието знаят, че това е истината от техния Господ. Аллах не подминава техните дела"
        },
        {
            "chapter": 2,
            "verse": 145,
            "text": "И каквото и знамение да донесеш на дарените с Писанието, те не ще последват твоята посока за молитви, а и ти не ще последваш тяхната посока. И едните от тях не ще последват посоката за молитви на другите. А ако последваш страстите им след онова, което си получил от знанието, тогава ти си от угнетителите"
        },
        {
            "chapter": 2,
            "verse": 146,
            "text": "Онези, на които дарихме Писанието, го знаят, както знаят синовете си. Но едни от тях скриват истината, знаейки"
        },
        {
            "chapter": 2,
            "verse": 147,
            "text": "Истината е от твоя Господ и не бъди от съмняващите се"
        },
        {
            "chapter": 2,
            "verse": 148,
            "text": "Всеки има посока, накъдето се обръща. Надпреварвайте се в добрините! Където и да сте, Аллах всички ви ще събере. Аллах над всяко нещо има сила"
        },
        {
            "chapter": 2,
            "verse": 149,
            "text": "Откъдето и да тръгнеш, обръщай лице към Свещената джамия! Това е истината от твоя Господ. Аллах не подминава вашите дела"
        },
        {
            "chapter": 2,
            "verse": 150,
            "text": "Откъдето и да тръгнеш, обръщай лице към Свещената джамия, и където и да бъдете, обръщайте лица към нея, за да нямат хората довод срещу вас, освен онези от тях, които угнетяват, и да изпълня Своята благодат към вас, за да бъдете напътени! Затова не се страхувайте от тях, а се страхувайте от Мен"
        },
        {
            "chapter": 2,
            "verse": 151,
            "text": "Изпратихме ви пратеник измежду вас, да ви чете Нашите знамения и да ви пречиства, и да ви учи на Писанието и на мъдростта, и да ви учи на онова, което не сте знаели"
        },
        {
            "chapter": 2,
            "verse": 152,
            "text": "И споменавайте Ме, за да ви споменавам и Аз, и благодарете Ми, и не Ме отхвърляйте"
        },
        {
            "chapter": 2,
            "verse": 153,
            "text": "О, вярващи, искайте помощта на Аллах с търпение и молитва! Аллах е с търпеливите"
        },
        {
            "chapter": 2,
            "verse": 154,
            "text": "И не наричайте “мъртви” убитите по пътя на Аллах! Не, живи са! Но вие не усещате"
        },
        {
            "chapter": 2,
            "verse": 155,
            "text": "И непременно ще ви изпитаме с малко страх и глад, и с отнемане от имотите, душите и плодовете. И благовествай търпеливите"
        },
        {
            "chapter": 2,
            "verse": 156,
            "text": "които, щом беда ги сполети, казват: “Ние на Аллах принадлежим и при Него се завръщаме.”"
        },
        {
            "chapter": 2,
            "verse": 157,
            "text": "Върху тях има благослов и милост от техния Господ. Те са напътените"
        },
        {
            "chapter": 2,
            "verse": 158,
            "text": "Ас-Сафа и ал-Маруа са от знаците на Аллах, и който ходи при Дома на поклонение хадж или поклонение умра, той не върши грях, като ги обикаля. А който прави добро и по своя воля - Аллах е въздаващ, всезнаещ"
        },
        {
            "chapter": 2,
            "verse": 159,
            "text": "Онези, които скриват низпосланите от Нас ясни знамения и напътствието, след като ги разяснихме на хората в Писанието, тях Аллах проклина и проклинащите ги проклинат"
        },
        {
            "chapter": 2,
            "verse": 160,
            "text": "освен онези, които се покаят и поправят, и разкрият. От тях ще приема покаяние. Аз съм Приемащия покаянието, Милосърдния"
        },
        {
            "chapter": 2,
            "verse": 161,
            "text": "А онези, които не вярват и умират неверници, над тях е проклятието на Аллах и на всички ангели и хора"
        },
        {
            "chapter": 2,
            "verse": 162,
            "text": "вечно ще са в него. Мъчението им не ще бъде облекчено и не ще им се даде отсрочка"
        },
        {
            "chapter": 2,
            "verse": 163,
            "text": "Вашият Бог е единственият. Няма друг Бог освен Него, Всемилостивия, Милосърдния"
        },
        {
            "chapter": 2,
            "verse": 164,
            "text": "В сътворяването на небесата и на земята, и в промяната на нощта и деня, и в корабите, плаващи в морето с онова, което носи полза на хората, и във водата, която Аллах изсипва от небето, и съживява с нея земята след нейната смърт, и множи там всякакви твари, и в смяната на ветровете, и в покорните между небето и земята облаци - наистина има знамения за хора проумяващи"
        },
        {
            "chapter": 2,
            "verse": 165,
            "text": "А някои от хората приемат за богове други вместо Аллах, обичат ги, както Аллах трябва да се обича. А които вярват, най-силно обичат Аллах. И ако угнетителите можеха да съзрат, когато видят мъчението, че цялата сила е на Аллах и че Аллах е суров в мъчението"
        },
        {
            "chapter": 2,
            "verse": 166,
            "text": "Тогава, щом видят мъчението, онези, които са били следвани, ще се отрекат от онези, които са ги следвали, и ще се прекъснат връзките между тях"
        },
        {
            "chapter": 2,
            "verse": 167,
            "text": "А онези, които са ги следвали, ще кажат: “Ако има за нас връщане, ще се отречем от тях, както и те се отрекоха от нас.” Така Аллах ще им покаже техните деяния като горести за тях и не ще излязат от Огъня"
        },
        {
            "chapter": 2,
            "verse": 168,
            "text": "О, хора, яжте от онова по земята, което е позволено и приятно! И не следвайте стъпките на сатаната! Той за вас е явен враг"
        },
        {
            "chapter": 2,
            "verse": 169,
            "text": "Той ви повелява само злина и поквара, и да говорите за Аллах онова, което не знаете"
        },
        {
            "chapter": 2,
            "verse": 170,
            "text": "И когато им се каже: “Следвайте онова, което Аллах е низпослал!” - казват: “Не, ще следваме онова, с което заварихме предците си!” Ала нима и ако техните предци не са проумели нищо и не са били напътени"
        },
        {
            "chapter": 2,
            "verse": 171,
            "text": "Неверниците приличат на човек, ревящ към нещо, което чува само крясък и зов. Глухи, неми, слепи - те не проумяват"
        },
        {
            "chapter": 2,
            "verse": 172,
            "text": "О, вярващи, яжте от благата, които Ние ви дарихме, и бъдете признателни на Аллах, ако на Него служите"
        },
        {
            "chapter": 2,
            "verse": 173,
            "text": "Той ви забрани мършата, кръвта, свинското месо и закланото за друг, а не за Аллах. А който е принуден, без да е потисник, нито престъпващ, за него не е грях. Аллах е опрощаващ, милосърден"
        },
        {
            "chapter": 2,
            "verse": 174,
            "text": "Скриващите онова, което Аллах е низпослал от Писанието, и продаващите го на нищожна цена, ще поглъщат в своя стомах само Огъня. И не ще им проговори Аллах в Деня на възкресението, и не ще ги пречисти, и за тях има болезнено мъчение"
        },
        {
            "chapter": 2,
            "verse": 175,
            "text": "Те са, които купиха заблудата вместо напътствието и мъчението - вместо опрощението. И колко настойчиви са пред Огъня"
        },
        {
            "chapter": 2,
            "verse": 176,
            "text": "Така е, защото Аллах низпосла Писанието с истината. А които спорят относно Писанието, те са в дълбок раздор"
        },
        {
            "chapter": 2,
            "verse": 177,
            "text": "Праведността не е да обръщате лице на изток или на запад, праведността е у онзи, който вярва в Аллах и в Сетния ден, и в ангелите, и в Писанието, и в пророците, и раздава от своя имот, въпреки любовта си към него, на роднините и сираците, и на нуждаещите се, и на пътника [в неволя], и на просяците, и за освобождаване на робите, и отслужва молитвата, и дава милостинята закат; и у изпълняващите своя обет, когато са обещали, и у търпеливите в злочестие и беда, и във вихъра на битката. Те са искрените и те са богобоязливите"
        },
        {
            "chapter": 2,
            "verse": 178,
            "text": "О, вярващи, вам е предписано възмездие за убитите, свободен - за свободен и роб - за роб, и жена - за жена. А който получи опрощение от своя брат, да го получи според обичая, а той да му се издължи с добрина. Това е облекчение и милост от вашия Господ. А който след това престъпи, за него има болезнено наказание"
        },
        {
            "chapter": 2,
            "verse": 179,
            "text": "За вас във възмездието има живот, о, разумни хора, за да се побоите"
        },
        {
            "chapter": 2,
            "verse": 180,
            "text": "Предписано ви е, когато смъртта надвисне над някого от вас, ако той остави благо, да го завещае на двамата родители и на близките според обичая. Това е дълг за богобоязливите"
        },
        {
            "chapter": 2,
            "verse": 181,
            "text": "А който подмени [завещанието], след като го е чул, грехът е само над онези, които са го подменили. Аллах е всечуващ, всезнаещ"
        },
        {
            "chapter": 2,
            "verse": 182,
            "text": "А който се опасява от грешка или грях на завещател, и помирява [наследниците], за него не е грях. Аллах е опрощаващ, милосърден"
        },
        {
            "chapter": 2,
            "verse": 183,
            "text": "О, вярващи, предписано ви е говеенето, както бе предписано и за онези преди вас, за да се побоите"
        },
        {
            "chapter": 2,
            "verse": 184,
            "text": "в определени дни. А който от вас е болен или на път - да се издължи в други дни. А за които не могат - откуп: да нахранят човек в нужда. А който по своя воля стори благо, това е най-доброто за него. И да говеете е най-доброто за вас, ако знаете"
        },
        {
            "chapter": 2,
            "verse": 185,
            "text": "Рамадан е месецът, през който беше низпослан Коранът за напътствие на хората и с ясни знаци от напътствието и разграничението. Който от вас се окаже в този месец, да говее през него, а който е болен или на път - да се издължи в други дни. Аллах иска да ви улесни и не иска да ви затрудни, а да завършите докрай определените дни, да възвеличите Аллах за онова, с което ви е напътил и да сте признателни"
        },
        {
            "chapter": 2,
            "verse": 186,
            "text": "И когато Моите раби те питат за Мен - Аз съм наблизо, откликвам на зова на зовящия, когато Ме позове. Нека и те Ми откликнат, и нека вярват в Мен, за да се напътят"
        },
        {
            "chapter": 2,
            "verse": 187,
            "text": "Позволено ви е да прекарате нощите на говеенето при своите жени. Те са одеяние за вас и вие сте одеяние за тях. Аллах знае, че сте измамили самите себе си, но е приел вашето покаяние и ви е извинил. А сега ги обладавайте и се стремете към онова, което Аллах ви е предписал: яжте и пийте, додето различите при [пукването на] зората белия конец от черния конец! После довършете говеенето до нощта и не ги обладавайте, когато пребивавате в джамиите! Това са границите на Аллах, не ги доближавайте! Така Аллах обяснява Своите знамения на хората, за да се побоят"
        },
        {
            "chapter": 2,
            "verse": 188,
            "text": "И не яжте своите имоти помежду си с измама, и не ги подхвърляйте на съдиите, за да ядете с грях от имотите на хората, знаейки"
        },
        {
            "chapter": 2,
            "verse": 189,
            "text": "Питат те за новолунието. Кажи: “То сочи определено време за хората и за поклонението хадж.” Праведността не е да идвате в домовете отзад, а праведността е у онзи, който се бои от Аллах. Влизайте в домовете през вратите им! И бойте се от Аллах, за да сполучите"
        },
        {
            "chapter": 2,
            "verse": 190,
            "text": "И се сражавайте по пътя на Аллах с онези, които се сражават с вас, и не престъпвайте! Аллах не обича престъпващите"
        },
        {
            "chapter": 2,
            "verse": 191,
            "text": "И ги убивайте там, където ги сварите, и ги прогонете оттам, откъдето и те ви прогониха! Да заблуждаваш е по-тежко, отколкото да убиваш. И не се сражавайте с тях при Свещената джамия, докато не започнат там да се сражават с вас! А ако се сражават с вас, убийте ги! Такова е възмездието за неверниците"
        },
        {
            "chapter": 2,
            "verse": 192,
            "text": "А престанат ли - Аллах е опрощаващ, милосърден"
        },
        {
            "chapter": 2,
            "verse": 193,
            "text": "И се сражавайте с тях, докогато не ще има заблуда и религията ще е на Аллах! А престанат ли, тогава да не се враждува, освен против угнетителите"
        },
        {
            "chapter": 2,
            "verse": 194,
            "text": "Месец на забрана - срещу месец на забрана! И за [нарушаване на] забраните - възмездие. А който ви нападне, нападнете го така, както ви е нападнал! И бойте се от Аллах, и знайте, че Аллах е с богобоязливите"
        },
        {
            "chapter": 2,
            "verse": 195,
            "text": "И раздавайте по пътя на Аллах, и не се хвърляйте със собствените си ръце към гибелта, и благодетелствайте! Аллах обича благодетелните"
        },
        {
            "chapter": 2,
            "verse": 196,
            "text": "И довършвайте поклонението хадж, и поклонението умра заради Аллах! А ако сте възпрени, [дайте] жертвено животно според своите възможности! И не бръснете главите си, докато жертвеното животно не стигне местоназначението си! А който от вас е болен или има страдание по главата, тогава - да се откупи с говеене или подаяние, или жертвоприношение. А ако сте в безопасност, онзи, който използва поклонението умра и за поклонение хадж, [да даде] жертвено животно според своите възможности. А който не е в състояние, да говее три дни по време на поклонението хадж и седем, щом се върне, та пълни десет. Това е за онзи, чиито роднини не живеят в околностите на Свещената джамия. И бойте се от Аллах, и знайте, че Аллах е строг в наказанието"
        },
        {
            "chapter": 2,
            "verse": 197,
            "text": "Поклонението хадж е в знайни месеци и който през тях си наложи поклонението, да няма съвокупление, нито безпътство, нито прение по време на поклонението хадж! Каквато и добрина да сторите, Аллах я узнава. И запасете се! Най-добрият запас е богобоязливостта. И бойте се от Мен, о, разумни хора"
        },
        {
            "chapter": 2,
            "verse": 198,
            "text": "И не е грях за вас да търсите благодат от вашия Господ. И когато се плиснете надолу по Арафат, споменавайте Аллах при Свещената планина! И Го споменавайте, както ви е напътил, дори да сте били преди това от заблудените"
        },
        {
            "chapter": 2,
            "verse": 199,
            "text": "После се плиснете надолу, откъдето хората се плисват, и молете Аллах за прошка! Наистина Аллах е опрощаващ, милосърден"
        },
        {
            "chapter": 2,
            "verse": 200,
            "text": "И щом изпълните своите обреди, споменавайте Аллах, както споменавате предците си, дори по-силно! А някои от хората казват: “Господи, въздай ни в земния живот!” Няма дял за тях в отвъдния"
        },
        {
            "chapter": 2,
            "verse": 201,
            "text": "А някои от тях казват: “Господи, въздай ни добрина в земния живот и добрина - в отвъдния! И опази ни от мъчението на Огъня!”"
        },
        {
            "chapter": 2,
            "verse": 202,
            "text": "За тях има дял от онова, което са придобили. Аллах бързо прави равносметка"
        },
        {
            "chapter": 2,
            "verse": 203,
            "text": "И споменавайте Аллах в преброените дни! А който избърза с два дни, не е грях за него, и който се забави, не е грях за него - за онзи, който е богобоязлив. И бойте се от Аллах, и знайте, че при Него ще бъдете събрани"
        },
        {
            "chapter": 2,
            "verse": 204,
            "text": "Сред хората има и такива, чиито думи те омайват в земния живот и призовават Аллах за свидетел на онова, което е в сърцата им. Но те са най-свирепи в разпрата"
        },
        {
            "chapter": 2,
            "verse": 205,
            "text": "И когато такъв се обърне, той тича по земята, за да сее по нея развала и да погуби насажденията и приплода. А Аллах не обича развалата"
        },
        {
            "chapter": 2,
            "verse": 206,
            "text": "И когато му се каже: “Бой се от Аллах!”, го обзема гордост от греха. Стига му Адът и колко лоша постеля е той"
        },
        {
            "chapter": 2,
            "verse": 207,
            "text": "Някои хора отдават душите си, за да угодят на Аллах. А Аллах е състрадателен към рабите"
        },
        {
            "chapter": 2,
            "verse": 208,
            "text": "О, вярващи, встъпете всички в покорството и не следвайте стъпките на сатаната! Той е ваш явен враг"
        },
        {
            "chapter": 2,
            "verse": 209,
            "text": "И ако се подхлъзнете, след като сте получили ясните знаци, знайте, че Аллах е всемогъщ, премъдър"
        },
        {
            "chapter": 2,
            "verse": 210,
            "text": "Нима очакват само Аллах и ангелите да дойдат при тях в сенките на облаците? А делото е отсъдено и при Аллах ще бъдат върнати делата"
        },
        {
            "chapter": 2,
            "verse": 211,
            "text": "Попитай синовете на Исраил колко ясни знамения им дадохме! А който подмени благодатта на Аллах, след като е дошла при него, наистина Аллах е суров в наказанието"
        },
        {
            "chapter": 2,
            "verse": 212,
            "text": "Земният живот бе разкрасен за неверниците, а те се присмиват на вярващите. Но които са богобоязливи, ще бъдат над тях в Деня на възкресението. Аллах безмерно въздава комуто пожелае"
        },
        {
            "chapter": 2,
            "verse": 213,
            "text": "Хората бяха една общност и Аллах изпрати пророците - благовестители и предупредители, и заедно с тях низпосла Книгата с истината, за да отсъди между хората за онова, по което бяха в разногласие. А поради злобата помежду им изпаднаха в разногласие за нея само онези, на които тя бе дадена, след като ясните знаци бяха дошли при тях. И поведе Аллах вярващите към онова от истината, по което бяха в разногласие, с Неговото позволение. Аллах води когото пожелае към правия път"
        },
        {
            "chapter": 2,
            "verse": 214,
            "text": "Или смятате да влезете в Рая, без да ви сполети същото, което сполетя и отминалите преди вас? Връхлитаха ги беда и горест, и бяха разтърсвани, докато Пратеника и онези, които повярваха заедно с него, не казваха: “Кога ще дойде подкрепата на Аллах?” Да, подкрепата на Аллах е наблизо"
        },
        {
            "chapter": 2,
            "verse": 215,
            "text": "Питат те какво да раздават. Кажи: “Каквото и добро да раздадете, нека е за родителите и близките, и сираците, и нуждаещите се, и пътника [в неволя]. Каквото и добро да сторите, Аллах го знае"
        },
        {
            "chapter": 2,
            "verse": 216,
            "text": "Предписана ви е битка, а тя е омразна за вас. Но може да мразите нещо, а то да е добро за вас, и може да обичате нещо, а то да е зло за вас. Аллах знае, вие не знаете"
        },
        {
            "chapter": 2,
            "verse": 217,
            "text": "Питат те за Свещения месец, за битка през него. Кажи: “Тежка битка е тогава, но възпирането от пътя на Аллах, неверието в Него и в Свещената джамия, и пропъждането на обитателите й оттам е по-тежко пред Аллах, и да се заблуждава е по-тежко, отколкото да се убива.” И не ще престанат да се сражават с вас, докато не ви отвърнат от вашата религия, ако могат. А които от вас отстъпят от религията си и умрат неверници, на такива пропадат делата и в земния живот, и в отвъдния, и те са обитателите на Огъня, там ще пребивават вечно"
        },
        {
            "chapter": 2,
            "verse": 218,
            "text": "Които повярваха и които се преселиха, и се бореха по пътя на Аллах, те се надяват на милостта от Аллах. Аллах е опрощаващ, милосърден"
        },
        {
            "chapter": 2,
            "verse": 219,
            "text": "Питат те за виното и за игрите на късмет. Кажи: “В тях има голям грях и изгоди за хората, но грехът им е по-голям от изгодата.” И питат какво да раздават. Кажи: “Излишъка.” Така Аллах ви обяснява знаменията, за да размислите"
        },
        {
            "chapter": 2,
            "verse": 220,
            "text": "за земния и за отвъдния живот. И питат за сираците. Кажи: “Най-хубаво е онова, което е за тяхно добро.” И ако съжителствате с тях, те са ваши братя. Аллах различава кой носи вреда и кой носи добро. И пожелае ли Аллах, ще ви затрудни. Аллах е всемогъщ, премъдър"
        },
        {
            "chapter": 2,
            "verse": 221,
            "text": "И не встъпвайте в брак със съдружаващи жени, докато не повярват! Вярваща робиня е по-добра от съдружаваща жена, дори да ви е възхитила. И не встъпвайте в брак със съдружаващи мъже, докато не повярват! Вярващ роб е по-добър от съдружаващ мъж, дори да ви е възхитил. Съдружаващите зоват към Ада, а Аллах зове към Рая и опрощението с Негово позволение. И обяснява Той знаменията Си на хората, за да се поучат"
        },
        {
            "chapter": 2,
            "verse": 222,
            "text": "И те питат за месечното кръвотечение. Кажи: “Това е страдание.” И стойте далеч от жените в [период на] месечно кръвотечение, и не ги доближавайте, докато не се очистят! А щом се очистят, обладавайте ги, откъдето Аллах ви е повелил! Наистина Аллах обича каещите се и обича пречистващите се"
        },
        {
            "chapter": 2,
            "verse": 223,
            "text": "Вашите жени са като нива за вас. И отивайте при нивата си, както пожелаете, и подготвяйте се отнапред, и се бойте от Аллах, и знайте, че ще Го срещнете! И благовествай вярващите"
        },
        {
            "chapter": 2,
            "verse": 224,
            "text": "И не правете клетвите си в името на Аллах пречка да сте праведни, да се боите и да помирявате хората! Аллах е всечуващ, всезнаещ"
        },
        {
            "chapter": 2,
            "verse": 225,
            "text": "Аллах не ви придиря за празнословието в клетвите ви, ала ви придиря за онова, което вашите сърца са придобили. Аллах е опрощаващ, всеблаг"
        },
        {
            "chapter": 2,
            "verse": 226,
            "text": "Онези, които се закълнат да не бъдат с жените си - да изчакат четири месеца. А върнат ли се - Аллах е опрощаващ, милосърден"
        },
        {
            "chapter": 2,
            "verse": 227,
            "text": "А решат ли да се разведат - Аллах е всечуващ, всезнаещ"
        },
        {
            "chapter": 2,
            "verse": 228,
            "text": "А разведените жени да изчакат във въздържание три месечни кръвотечения и не им е позволено да скриват онова, което Аллах е сътворил в утробите им, ако вярват в Аллах и в Сетния ден. Тогава техните мъже, ако искат помирение, имат най-голямото право да си ги възвърнат. И жените имат същите права, каквито и задължения съгласно обичая, но мъжете са едно стъпало над тях. Аллах е всемогъщ, премъдър"
        },
        {
            "chapter": 2,
            "verse": 229,
            "text": "Разводът е два пъти - [после] или задръжте [жените] с добро, или - пуснете с благо. И не ви е позволено да взимате нищо от онова, което сте им дали, освен ако двамата се опасяват да не престъпят границите на Аллах. Ако се опасявате, че двамата не ще спазят границите на Аллах, не е прегрешение за тях, ако жената даде откуп. Това са границите на Аллах, не ги нарушавайте! А които нарушават границите на Аллах - те са угнетителите"
        },
        {
            "chapter": 2,
            "verse": 230,
            "text": "А ако се разведе с нея [за трети път], тя не му е позволена после, преди да встъпи в брак с друг мъж, и ако й даде развод и той, не е прегрешение за двамата да се съберат, ако мислят, че ще спазят границите на Аллах. Това са границите на Аллах. Той ги обяснява на хора, които разбират"
        },
        {
            "chapter": 2,
            "verse": 231,
            "text": "А когато сте дали развод на жени и те са изпълнили срока [на изчакване], задръжте ги с благо или ги пуснете с благо! И не ги задържайте с насилие, престъпвайки! А който направи това, угнетява себе си. И не се отнасяйте с насмешка към знаменията на Аллах, и споменавайте благодатта на Аллах към вас, и онова, което ви е низпослал от Книгата и мъдростта за ваше наставление! И бойте се от Аллах, и знайте, че Аллах всяко нещо знае"
        },
        {
            "chapter": 2,
            "verse": 232,
            "text": "А ако се разведете с жените и те са изпълнили своя срок, да не им се пречи да встъпят в брак със своите съпрузи, ако се споразумеят помежду си съгласно обичая! С това се наставлява онзи от вас, който вярва в Аллах и в Сетния ден. Това за вас е най-добродетелното и най-чистото. Аллах знае, вие не знаете"
        },
        {
            "chapter": 2,
            "verse": 233,
            "text": "А майките да кърмят рожбите си две пълни години, когато мъжът поиска кърменето да завърши. Онзи, чието е новороденото, е длъжен да ги храни и облича според обичая. На всяка душа се възлага само по силите й. Да не се злостори на майка заради нейната рожба, нито на онзи, чието е новороденото, заради неговата рожба, и за наследника е същото. А ако и двамата искат отбиване, при взаимно съгласие и съветване, не е прегрешение за тях. И ако искате да поверите рожбите си на кърмачки, не е прегрешение за вас, щом се отплатите, давайки според обичая. И бойте се от Аллах, и знайте, че Аллах съзира вашите дела"
        },
        {
            "chapter": 2,
            "verse": 234,
            "text": "А които от вас се поминат и оставят вдовици - те да изчакат сами със себе си четири месеца и десет дена. Щом изпълнят срока, няма прегрешение за вас в онова, което вършат със себе си според предписанието. Сведущ е Аллах за вашите дела"
        },
        {
            "chapter": 2,
            "verse": 235,
            "text": "И не е прегрешение за вас да намекнете пред [овдовелите] жени за сгодяване или да го спотаите в душите си. Аллах знае, че ще им споменете. Ала не им обещавайте скришом, освен ако изричате само прилични думи, и не пристъпвайте към сключване на брак, докато предписаният срок не се изпълни! И знайте, че Аллах знае какво е в душите ви, и бойте се от Него, и знайте, че Аллах е опрощаващ, всеблаг"
        },
        {
            "chapter": 2,
            "verse": 236,
            "text": "Не е прегрешение за вас да се разведете с жените, преди да сте ги докоснали или уговорили задължителната плата. Зарадвайте ги, богатият - според възможностите му, и бедният - според възможностите му, с добро! [То] е дълг за благодетелните"
        },
        {
            "chapter": 2,
            "verse": 237,
            "text": "А ако сте им дали развод, преди да ги докоснете, но вече сте уговорили задължителната плата, за тях е половината от онова, което сте уговорили, освен ако те се въздържат или се въздържи онзи, в чиито ръце е сключването на брака. А да се въздържате е по-близо до богобоязливостта. И не забравяйте благоволението помежду си! Аллах съзира вашите дела"
        },
        {
            "chapter": 2,
            "verse": 238,
            "text": "Спазвайте молитвите наред със средната молитва и заставайте смирени пред Аллах"
        },
        {
            "chapter": 2,
            "verse": 239,
            "text": "И ако имате страх, спазвайте молитвата и като ходите, и като яздите! А щом сте в безопасност, споменавайте Аллах, както ви е научил на онова, което не сте знаели"
        },
        {
            "chapter": 2,
            "verse": 240,
            "text": "А които от вас се поминат и оставят вдовици, да завещаят на своите съпруги да се ползват [от наследството] до една година, без да бъдат прогонвани. А ако напуснат, няма прегрешение за вас в онова, което направят със себе си според предписанието. Аллах е всемогъщ, премъдър"
        },
        {
            "chapter": 2,
            "verse": 241,
            "text": "На разведените жени - ползване според предписанието, - дълг е за богобоязливите"
        },
        {
            "chapter": 2,
            "verse": 242,
            "text": "Така Аллах ви разяснява Своите знамения, за да проумеете"
        },
        {
            "chapter": 2,
            "verse": 243,
            "text": "Нима ти не видя онези, които излязоха от домовете си с хиляди, бягайки от смъртта? Аллах им каза: “Умрете!”, а после ги съживи. Аллах е прещедър към хората, ала повечето хора са неблагодарни"
        },
        {
            "chapter": 2,
            "verse": 244,
            "text": "И се сражавайте по пътя на Аллах, и знайте, че Аллах е всечуващ, всезнаещ"
        },
        {
            "chapter": 2,
            "verse": 245,
            "text": "На онзи, който заема хубав заем на Аллах, Той многократно ще умножи. Аллах отнема и въздава, и при Него ще бъдете върнати"
        },
        {
            "chapter": 2,
            "verse": 246,
            "text": "Нима не видя ти знатните измежду синовете на Исраил след Муса, когато рекоха на един техен пророк: “Проводи ни владетел, за да се сражаваме по пътя на Аллах!” Рече: “Възможно ли е, ако ви е писано сражение, да не се сражавате?” Рекоха: “А защо да не се сражаваме по пътя на Аллах, след като бяхме прокудени от нашите домове и синове?” А когато им бе писано да се сражават, те се отметнаха, освен неколцина измежду тях. Аллах знае угнетителите"
        },
        {
            "chapter": 2,
            "verse": 247,
            "text": "И им рече техният пророк: “Ето, Аллах ви проводи Талут за владетел.” Казаха: “Как ще ни е владетел, когато ние сме по-достойни от него да властваме, а и не му е дадено обилно богатство!” Рече: “Аллах го избра над вас и му надбави нашироко в знанието и в снагата. Аллах дарява Своето владение комуто пожелае.” Аллах е всеобхватен, всезнаещ"
        },
        {
            "chapter": 2,
            "verse": 248,
            "text": "И им рече техният пророк: “Знамението, че той ще стане владетел, е идването на Саркофага при вас. В него има успокоение от вашия Господ и запазени реликви, оставени от рода на Муса и рода на Харун. Носят го ангелите. Наистина в това има знамение за вас, ако сте вярващи.”"
        },
        {
            "chapter": 2,
            "verse": 249,
            "text": "И когато Талут потегли с войските, рече: “Аллах ви изпитва с една река. Който пие от нея, той не е с мен, а с мен е онзи, който не я вкуси, също и онзи, който загребе с ръка само една шепа.” Но пиха оттам, освен малцина измежду тях. А щом я прегазиха - той и повярвалите с него, - рекоха: “Днес сме безсилни пред Джалут и войските му.” А онези, които се надяваха на срещата с Аллах, рекоха: “Колко малки дружини са надвивали многобройни с позволението на Аллах! Аллах е с търпеливите.”"
        },
        {
            "chapter": 2,
            "verse": 250,
            "text": "И щом се изправиха пред Джалут и войските му, рекоха: “Господи, излей търпение над нас и стъпките ни затвърди, и ни подкрепи срещу неверниците!”"
        },
        {
            "chapter": 2,
            "verse": 251,
            "text": "И ги сразиха с позволението на Аллах, и Дауд уби Джалут, и Аллах му даде владението и мъдростта, и го научи на каквото Той пожела. Ако Аллах не отблъскваше едни хора чрез други, земята щеше да се провали. Но Аллах е владетел на благодат за световете"
        },
        {
            "chapter": 2,
            "verse": 252,
            "text": "Това са знаменията на Аллах, четем ти ги правдиво. Наистина ти си от пратениците"
        },
        {
            "chapter": 2,
            "verse": 253,
            "text": "Тези са пратениците - на едни от тях отредихме да стоят над други; с някои Аллах говори и въздигна други по степени. И дадохме на Иса, сина на Мариам, ясните знаци, и го подкрепихме със Светия дух. А ако Аллах бе поискал, дошлите след тях нямаше да се сражават, след като получиха ясните знаци. Ала те се разделиха и някои от тях повярваха, а някои от тях не повярваха. Но ако Аллах бе поискал, нямаше да се сражават. Аллах прави каквото пожелае"
        },
        {
            "chapter": 2,
            "verse": 254,
            "text": "О, вярващи, раздавайте от онова, което сме ви дали за препитание, преди да дойде Денят, в който не ще има нито откуп, нито приятелство, нито застъпничество! Неверниците са угнетителите"
        },
        {
            "chapter": 2,
            "verse": 255,
            "text": "Аллах! Няма друг Бог освен Него - Вечноживия, Неизменния! Не Го обзема нито дрямка, нито сън. Негово е онова, което е на небесата и което е на земята. Кой ще се застъпи пред Него, освен с Неговото позволение? Той знае какво е било преди тях и какво ще бъде след тях. От Неговото знание обхващат само онова, което Той пожелае. Неговият Престол вмества и небесата, и земята, и не Му е трудно да ги съхрани. Той е Всевишния, Превеликия"
        },
        {
            "chapter": 2,
            "verse": 256,
            "text": "Няма принуждение в религията. Отличи се вече истината от заблудата. Който отхвърли сатаните и повярва в Аллах, той се обвързва с най-здравата връзка, която не се къса. Аллах е всечуващ, всезнаещ"
        },
        {
            "chapter": 2,
            "verse": 257,
            "text": "Аллах е Покровителят на вярващите. Той ги извежда от тъмнините към светлината. А сатаните са покровители на невярващите. Те ги извеждат от светлината към тъмнините. Те са обитателите на Огъня, там ще пребивават вечно"
        },
        {
            "chapter": 2,
            "verse": 258,
            "text": "Не видя ли ти онзи, който спореше с Ибрахим за неговия Господ, че Аллах му е дал владението? Когато Ибрахим рече: “Моят Господ е, Който съживява и умъртвява.”, [другият] рече: “Аз съживявам и умъртвявам.” Ибрахим рече: “Аллах довежда слънцето от изток, а ти го доведи от запад!” И се слиса онзи, който не бе повярвал. Аллах не напътва хората-угнетители"
        },
        {
            "chapter": 2,
            "verse": 259,
            "text": "Или като онзи, който минал през едно селище, рухнало под своите покриви, и рекъл: “Как Аллах ще съживи това след смъртта му?” И Аллах го умъртвил за сто години, после го възкресил. Рекъл: “Колко се забави?” Казал: “Забавих се ден или част от деня.” Рекъл: “Не, забави се сто години. Виж какво имаш за ядене и пиене! То не се е развалило. И виж магарето си! И за да те сторим знамение за хората, виж костите, как ги подреждаме, после ги обличаме в плът!” И когато му се изяснило, рекъл: “Вече знам, че Аллах над всяко нещо има сила.”"
        },
        {
            "chapter": 2,
            "verse": 260,
            "text": "И когато Ибрахим рече: “Господи мой, покажи ми как съживяваш мъртвите!” Рече: “А нима не си повярвал?” Рече: “Да, повярвах! Но за да се успокои сърцето ми.” Рече: “Вземи тогава четири птици и ги събери, после върху всяка планина положи по къс от тях, после ги позови и те ще дойдат при теб с устрем! И знай, че Аллах е всемогъщ, премъдър!”"
        },
        {
            "chapter": 2,
            "verse": 261,
            "text": "Хората, които раздават своите имоти по пътя на Аллах, приличат на зърно, родило седем класа, а във всеки клас - по сто зърна. Аллах умножава комуто пожелае. Аллах е всеобхватен, всезнаещ"
        },
        {
            "chapter": 2,
            "verse": 262,
            "text": "Онези, които раздават своите имоти по пътя на Аллах и после нито натякват, нито обиждат, имат наградата си при своя Господ. И не ще има страх за тях, и не ще скърбят"
        },
        {
            "chapter": 2,
            "verse": 263,
            "text": "Добри думи и прошка са за предпочитане пред милостиня, последвана от обида. Аллах е над всяка нужда, всеблаг"
        },
        {
            "chapter": 2,
            "verse": 264,
            "text": "О, вярващи, не проваляйте своята милостиня с натякване и обида, както онзи, който раздава своя имот за пред хората на показ, а не вярва в Аллах и в Сетния ден! Той прилича на гладка скала с пръст отгоре, но щом над нея се изсипе силен дъжд, оголва я. Така са безсилни за онова, което са придобили. Аллах не напътва невярващите хора"
        },
        {
            "chapter": 2,
            "verse": 265,
            "text": "А които изразходват своите имоти заради благоволението на Аллах и с убеденост в душите си, приличат на градина върху хълм - щом над нея се изсипе силен дъжд, тя дава двойно повече плодове, но дори и да не се изсипе силен дъжд, и дъждец [й стига]. Аллах съзира вашите дела"
        },
        {
            "chapter": 2,
            "verse": 266,
            "text": "Нима някой от вас иска да притежава градина с палми и грозде, с течащи сред тях реки, с всякакви плодове, но го сполетява старостта, а има невръстно потомство, и [градината] я сполетява вихър с огън, и я изгаря? Така Аллах ви разкрива Своите знамения, за да размислите"
        },
        {
            "chapter": 2,
            "verse": 267,
            "text": "О, вярващи, раздавайте от благата, които сте придобили, и от онова, което извадихме за вас от земята! И не възнамерявайте да раздадете от него лошото, което сами не бихте взели, освен ако не си затворите очите! И знайте, че Аллах е над всяка нужда, всеславен"
        },
        {
            "chapter": 2,
            "verse": 268,
            "text": "Сатаната ви заплашва с бедност и ви повелява поквара, а Аллах ви обещава от Себе Си опрощение и благодат. Аллах е всеобхватен, всезнаещ"
        },
        {
            "chapter": 2,
            "verse": 269,
            "text": "Той дарява мъдростта комуто пожелае, а който е дарен с мъдростта, е дарен с голямо добро. Но само разумните се поучават"
        },
        {
            "chapter": 2,
            "verse": 270,
            "text": "Каквото и подаяние да раздадете, или обет да направите, Аллах го знае. А за угнетителите няма избавители"
        },
        {
            "chapter": 2,
            "verse": 271,
            "text": "Ако явно раздавате милостиня, колко хубаво е това! Но ако скътате и тайно дадете на бедняците, това е най-доброто за вас и то ще изкупи от лошите ви постъпки. Сведущ е Аллах за вашите дела"
        },
        {
            "chapter": 2,
            "verse": 272,
            "text": "Не е твой дълг [о, Мухаммад] тяхното напътване, а Аллах напътва когото пожелае. И каквото и добро да раздадете, то е за самите вас. И давайте, стремейки се единствено към Лика на Аллах! И каквото и добро да раздадете, то докрай ще ви се изплати и не ще бъдете угнетени"
        },
        {
            "chapter": 2,
            "verse": 273,
            "text": "[Да се дарява] на бедните, които са се посветили по пътя на Аллах и не могат да обикалят [за препитание] по земята. Невежият ги смята за богати, поради въздържанието [им]. Ще ги познаеш по техния белег - те не просят настойчиво от хората. И каквото и добро да раздадете, Аллах го знае"
        },
        {
            "chapter": 2,
            "verse": 274,
            "text": "Онези, които раздават своите имоти и нощем, и денем, и скрито, и явно, имат наградата си при своя Господ и не ще има страх за тях, и не ще скърбят"
        },
        {
            "chapter": 2,
            "verse": 275,
            "text": "Които изяждат лихвата, не ще се изправят, освен както се изправя някой, когото сатаната поваля от лудост. Това е, защото казваха: “Търговията е като лихварството.” А Аллах позволи търговията и забрани лихварството. При когото е дошло наставление от неговия Господ и е престанал, негово е онова, което е било дотогава и делото му е за пред Аллах. А които се върнат към това, тези са обитателите на Огъня, там ще пребивават вечно"
        },
        {
            "chapter": 2,
            "verse": 276,
            "text": "Аллах лишава лихвата от благодат, а надбавя за милостинята. Аллах не обича никой неблагодарник, грешник"
        },
        {
            "chapter": 2,
            "verse": 277,
            "text": "Онези, които вярват и вършат праведни дела, и отслужват молитвата, и дават милостинята закат, имат наградата си при своя Господ и не ще има страх за тях, и не ще скърбят"
        },
        {
            "chapter": 2,
            "verse": 278,
            "text": "О, вярващи, бойте се от Аллах и се откажете от надбавеното чрез лихвата, ако наистина вярвате"
        },
        {
            "chapter": 2,
            "verse": 279,
            "text": "А не го ли сторите, очаквайте война от Аллах и от Неговия Пратеник! А покаете ли се - ваша си е главницата на имотите ви. Не сте угнетители и не сте угнетени"
        },
        {
            "chapter": 2,
            "verse": 280,
            "text": "А ако [длъжник] е в затруднение, да има отсрочка до облекчение! И да се смилите е най-доброто за вас, ако знаете"
        },
        {
            "chapter": 2,
            "verse": 281,
            "text": "И бойте се от Деня, в който ще бъдете върнати при Аллах! После на всяка душа докрай ще се изплати онова, което е придобила. И не ще бъдат угнетени"
        },
        {
            "chapter": 2,
            "verse": 282,
            "text": "О, вярващи, когато си заемате един на друг заем за определен срок, записвайте го! И нека писар да записва помежду ви справедливо! И да не отказва писар да записва, както Аллах го е научил, и нека пише той, а да му диктува онзи, който е длъжник. И да се бои от Аллах, неговия Господ, и да не намалява нищо. А ако длъжникът е глупец или немощен, или не може да диктува, нека неговият настойник да диктува справедливо. И вземете за свидетели двама от вашите мъже, а ако не са двама, да бъдат мъж и две жени от свидетелите, за които сте съгласни, та заблуди ли се едната, другата да й напомни. И свидетелите да не отказват, когато бъдат призовани. И да не ви дотяга да го записвате - малък или голям - със срока му. Пред Аллах това е най-справедливото и най-правото за свидетелство, и най-подобаващото, за да не се подозирате, освен ако е текуща търговия помежду ви. Тогава не е прегрешение за вас, ако не я записвате. И взимайте свидетели, когато се спазарявате. И да не се посяга на писар или на свидетел. А ако го сторите, за вас е нечестивост. И бойте се от Аллах! Аллах ви учи и Аллах всяко нещо знае"
        },
        {
            "chapter": 2,
            "verse": 283,
            "text": "И ако сте на път и не намерите писар, нека се вземе залог. А ако взаимно си вярвате, нека онзи, който е получил доверие, да отдаде повереното му и да се бои от Аллах, неговия Господ! И не потулвайте свидетелството. А който го потули, сърцето му е грешно. Аллах знае вашите дела"
        },
        {
            "chapter": 2,
            "verse": 284,
            "text": "На Аллах е онова, което е на небесата и което е на земята. Дали показвате какво е в душите ви, или го скривате, Аллах ще ви подири сметка за него, и комуто пожелае, ще прости, и когото пожелае, ще накаже. Аллах над всяко нещо има сила"
        },
        {
            "chapter": 2,
            "verse": 285,
            "text": "Пратеника повярва в онова, което му бе низпослано от неговия Господ, повярваха и вярващите. Всеки от тях повярва в Аллах и в Неговите ангели, и Неговите писания, и Неговите пратеници. [И казаха:] “Разлика не правим между никого от Неговите пратеници.” И рекоха: “Чухме и се подчинихме. Опрости ни, Господи наш! Към Теб е завръщането.”"
        },
        {
            "chapter": 2,
            "verse": 286,
            "text": "Аллах възлага на всяка душа само според силите й. За нея е онова, което е придобила и против нея е онова, което е придобила. Господи наш, не ни наказвай, ако сме забравили или съгрешили! Господи наш, не ни натоварвай с бреме, каквото стовари върху онези преди нас! Господи наш, не ни натоварвай с това, за което сме немощни! И се смили над нас, и ни прости, и ни помилвай! Ти си нашият Закрилник. Подкрепи ни Ти срещу невярващите хора"
        },
        {
            "chapter": 3,
            "verse": 1,
            "text": "Алиф. Лам. Мим"
        },
        {
            "chapter": 3,
            "verse": 2,
            "text": "Аллах! Няма друг Бог освен Него - Вечноживия, Неизменния"
        },
        {
            "chapter": 3,
            "verse": 3,
            "text": "Той ти низпосла Книгата с истината, потвърждаваща онова, което бе преди нея. И низпосла от по-рано Тората и Евангелието"
        },
        {
            "chapter": 3,
            "verse": 4,
            "text": "за напътствие на хората, и низпосла Разграничението. За онези, които не вярват в знаменията на Аллах, наистина има сурово мъчение. Аллах е всемогъщ, въздаващ отмъщение"
        },
        {
            "chapter": 3,
            "verse": 5,
            "text": "Нищо не е скрито от Аллах нито на земята, нито на небето"
        },
        {
            "chapter": 3,
            "verse": 6,
            "text": "Той е, Който ви оформя в утробите, както пожелае. Няма друг Бог освен Него, Всемогъщия, Премъдрия"
        },
        {
            "chapter": 3,
            "verse": 7,
            "text": "Той е, Който низпосла на теб Книгата. В нея има понятни знамения, те са основата на Книгата, и други - неясни. А онези, в чиито сърца има изкривяване, следват неясното в нея, стремейки се към смут и стремейки се към тълкуването му. Ала никой освен Аллах не знае тълкуването му. И утвърдените в знанието казват: “Повярвахме в нея. Всичко е от нашия Господ.” Но само разумните се поучават"
        },
        {
            "chapter": 3,
            "verse": 8,
            "text": "[и зоват:] “Господи, не отклонявай нашите сърца, след като си ни напътил! И дари ни с милост от Теб! Ти си Вседаряващия"
        },
        {
            "chapter": 3,
            "verse": 9,
            "text": "Господи, Ти ще събереш хората в Деня, за който няма съмнение. Аллах не нарушава обещаното.”"
        },
        {
            "chapter": 3,
            "verse": 10,
            "text": "Онези, които не вярват, с нищо не ще ги избавят от Аллах нито имотите, нито децата им. Те са горивото на Огъня"
        },
        {
            "chapter": 3,
            "verse": 11,
            "text": "Подобно на рода на Фараона и на онези преди тях, те взеха за лъжа Нашите знамения, но Аллах ги погуби заради греховете им. Аллах е строг в наказанието"
        },
        {
            "chapter": 3,
            "verse": 12,
            "text": "[О, Мухаммад] кажи на онези, които не повярват: “Ще бъдете поразени и събрани в Ада. И колко лоша постеля е той!”"
        },
        {
            "chapter": 3,
            "verse": 13,
            "text": "Имаше за вас знамение в две дружини, които се срещнаха - една сражаваща се по пътя на Аллах, и друга - невярваща. И им се видяха на око двойно повече от тях. Аллах подкрепя със Своята помощ когото пожелае. В това има поука за прозорливите"
        },
        {
            "chapter": 3,
            "verse": 14,
            "text": "Разкрасена е за хората любовта към страстите - към жените и децата, и струпаните купища от злато и сребро, и към отбраните коне, и добитъка, и посевите. Това е насладата на земния живот, но най-прекрасният пристан е завръщането при Аллах"
        },
        {
            "chapter": 3,
            "verse": 15,
            "text": "Кажи: “Да ви известя ли за по-добро от това?” За богобоязливите при техния Господ има градини, сред които реки текат - там ще пребивават вечно, - и пречисти съпруги, и благоволение от Аллах. Аллах съзира рабите"
        },
        {
            "chapter": 3,
            "verse": 16,
            "text": "които казват: “Господи наш, повярвахме! Опрости греховете ни и опази ни от мъчението на Огъня!”"
        },
        {
            "chapter": 3,
            "verse": 17,
            "text": "[Те са] търпеливите и искрените, и смирените, и раздаващите, и молещите опрощение в ранни зори"
        },
        {
            "chapter": 3,
            "verse": 18,
            "text": "Аллах свидетелства, че няма друг бог освен Него. И ангелите, и най-издигнатите в знанието свидетелстват същото - Той отстоява справедливостта. Няма друг бог освен Него - Всемогъщия, Премъдрия"
        },
        {
            "chapter": 3,
            "verse": 19,
            "text": "Ислямът е религията при Аллах. Дарените с Писанието изпаднаха в разногласие заради злобата помежду им, едва след като знанието дойде при тях. А за невярващите в знаменията на Аллах - Аллах бързо прави равносметка"
        },
        {
            "chapter": 3,
            "verse": 20,
            "text": "И ако спорят с теб, кажи: “Отдадох се всецяло на Аллах - аз и онези, които ме последваха.” И кажи на дарените с Писанието, и на неграмотните: “Отдадохте ли се?” И ако се отдадат, вече са на правия път, а ако се отвърнат - твой дълг е само да съобщиш. Аллах наблюдава рабите"
        },
        {
            "chapter": 3,
            "verse": 21,
            "text": "Онези, които не вярват в знаменията на Аллах и убиват без право пророците, и убиват хората, повеляващи справедливост, възвести ги за болезнено мъчение"
        },
        {
            "chapter": 3,
            "verse": 22,
            "text": "Те са онези, чиито дела се провалят и в земния живот, и в отвъдния, и не ще има за тях избавители"
        },
        {
            "chapter": 3,
            "verse": 23,
            "text": "Не видя ли ти дарените с дял от Писанието? Те са позовани към Писанието на Аллах, за да отсъди помежду им. После някои се отвръщат, противейки се"
        },
        {
            "chapter": 3,
            "verse": 24,
            "text": "Това е, защото рекоха: “Нe ще ни засегне Огънят, освен само в броени дни.” И ги заслепи в религията им онова, което бяха съчинили"
        },
        {
            "chapter": 3,
            "verse": 25,
            "text": "И как ще бъдат, щом ги съберем в Деня, за който няма съмнение, и на всяка душа напълно се изплати онова, което е придобила, и не ще бъдат угнетени"
        },
        {
            "chapter": 3,
            "verse": 26,
            "text": "Кажи: “О, Аллах, Владетелю на владението, Ти даряваш владението на когото пожелаеш и отнемаш владението от когото пожелаеш, и въздигаш когото пожелаеш, и унизяваш когото пожелаеш. Доброто е в Твоята Ръка. Ти за всяко нещо имаш сила"
        },
        {
            "chapter": 3,
            "verse": 27,
            "text": "Ти въвеждаш нощта в деня и Ти въвеждаш деня в нощта, и изваждаш живото от мъртвото, и изваждаш мъртвото от живото, и безмерно даваш препитание комуто пожелаеш.”"
        },
        {
            "chapter": 3,
            "verse": 28,
            "text": "Вярващите да не взимат неверници за ближни вместо повярвалите. А който направи това, той няма нищо общо с Аллах, освен ако се страхувате от тях. Аллах ви предупреждава за Себе Си и към Аллах е завръщането"
        },
        {
            "chapter": 3,
            "verse": 29,
            "text": "Кажи: “И да скривате онова, което е в сърцата ви, и да го показвате, Аллах го знае. Знае Той какво е на небесата и какво е на земята. Аллах за всяко нещо има сила.”"
        },
        {
            "chapter": 3,
            "verse": 30,
            "text": "В Деня всяка душа ще намери доброто, което е сторила, и злото, което е сторила, и ще иска то да се отдалечи от нея. Аллах ви предупреждава за Себе си. Аллах е състрадателен към рабите"
        },
        {
            "chapter": 3,
            "verse": 31,
            "text": "Кажи: “Ако обичате Аллах, последвайте ме! И Аллах ще ви обикне, и ще опрости греховете ви. Аллах е опрощаващ, милосърден.”"
        },
        {
            "chapter": 3,
            "verse": 32,
            "text": "Кажи: “Подчинете се на Аллах и на Пратеника!” А отвърнете ли се - Аллах не обича неверниците"
        },
        {
            "chapter": 3,
            "verse": 33,
            "text": "Аллах избра над народите Адам и Нух, и рода на Ибрахим, и рода на Имран"
        },
        {
            "chapter": 3,
            "verse": 34,
            "text": "потомство едни от други. Аллах е всечуващ, всезнаещ"
        },
        {
            "chapter": 3,
            "verse": 35,
            "text": "Когато жената на Имран рече: “Господи мой, посветих онова, което е в утробата ми, единствено на Теб да служи. Приеми го от мен! Наистина Ти си Всечуващия, Всезнаещия.”"
        },
        {
            "chapter": 3,
            "verse": 36,
            "text": "И когато го роди, каза: “Господи, родих го женско.” А Аллах най-добре знаеше какво е родила. Мъжкото не е като женското. “И я назовах Мариам. И Те моля да я закриляш от прокудения сатана заедно с потомството й!”"
        },
        {
            "chapter": 3,
            "verse": 37,
            "text": "И я прие нейният Господ с хубав прием, и я отгледа като хубав кълн, и я повери на Закария. Всякога, щом Закария влизаше при нея в нейното светилище, намираше там препитание. Рече: “О, Мариам, откъде имаш това?” Тя рече: “От Аллах е. Аллах безмерно дава препитание комуто пожелае.”"
        },
        {
            "chapter": 3,
            "verse": 38,
            "text": "Там Закария позова своя Господ. Рече: “Господи мой, дари ми от Теб добро потомство! Ти си Чуващия зова.”"
        },
        {
            "chapter": 3,
            "verse": 39,
            "text": "И както стоеше, молейки се в светилището, ангелите го призоваха: “Аллах те благовества за Яхя, който ще потвърди Слово от Аллах, ще бъде господар, целомъдрен и пророк от праведниците.”"
        },
        {
            "chapter": 3,
            "verse": 40,
            "text": "Рече: “Господи мой, как ще имам син, когато вече ме застигна старостта, а жена ми е бездетна?” Рече: “Така! Аллах прави каквото пожелае.”"
        },
        {
            "chapter": 3,
            "verse": 41,
            "text": "Рече: “Господи, дай ми знак!” Рече: “Знакът за теб е три дни да говориш с хората само като посочваш. И споменавай често своя Господ, и Го прославяй вечер и сутрин!”"
        },
        {
            "chapter": 3,
            "verse": 42,
            "text": "И когато ангелите рекоха: “О, Мариам, Аллах те избра и те пречисти, и те избра над жените от народите"
        },
        {
            "chapter": 3,
            "verse": 43,
            "text": "О, Мариам, смири се пред своя Господ и сведи чело до земята в суджуд, и се кланяй с покланящите се!”"
        },
        {
            "chapter": 3,
            "verse": 44,
            "text": "Това е от вестите на неведомото, Ние ти го разкриваме. Не бе ти при тях, когато хвърляха калемите си - кой от тях да се грижи за Мариам. Не бе там и когато се караха"
        },
        {
            "chapter": 3,
            "verse": 45,
            "text": "Когато ангелите рекоха: “О, Мариам, Аллах те благовества за Слово от Него. Името му е Месията Иса, синът на Мариам, знатен в земния живот и в отвъдния, и е от приближените [на Аллах]"
        },
        {
            "chapter": 3,
            "verse": 46,
            "text": "И ще говори на хората още в люлката, и като възмъжее, и ще бъде от праведниците.”"
        },
        {
            "chapter": 3,
            "verse": 47,
            "text": "рече тя: “Господи мой, как ще имам син, щом мъж не ме е докосвал?” Рече: “Така! Аллах сътворява каквото пожелае. Щом реши нещо, казва му само: “Бъди!” И то става"
        },
        {
            "chapter": 3,
            "verse": 48,
            "text": "И ще го научи Той на книгата и на мъдростта, и на Тората, и на Евангелието"
        },
        {
            "chapter": 3,
            "verse": 49,
            "text": "И ще го стори пратеник при синовете на Исраил: “Донесох ви знамение от вашия Господ. Ще създам за вас от глина образ на птица, ще духна в нея и ще стане птица с позволението на Аллах. И ще изцерявам слепи и прокажени, и ще съживявам мъртви с позволението на Аллах. И ще ви съобщавам какво ядете и с какво се запасявате по домовете си. Наистина в това има знамение за вас, ако сте вярващи"
        },
        {
            "chapter": 3,
            "verse": 50,
            "text": "[И дойдох] в потвърждение на Тората, [низпослана] преди мен, и за да ви разреша част от онова, което ви бе възбранено... И ви донесох знамение от вашия Господ. И бойте се от Аллах, и ми се покорете"
        },
        {
            "chapter": 3,
            "verse": 51,
            "text": "Наистина Аллах е моят Господ и вашият Господ. На Него служете! Това е правият път.”"
        },
        {
            "chapter": 3,
            "verse": 52,
            "text": "И когато Иса почувства неверието у тях, рече: “Кои са моите помощници [по пътя] към Аллах?” Неговите ученици рекоха: “Ние сме помощниците [по пътя] на Аллах. Повярвахме в Аллах и свидетелствай, че сме отдадени!”"
        },
        {
            "chapter": 3,
            "verse": 53,
            "text": "Господи наш, повярвахме в онова, което Ти низпосла, и последвахме пратеника. Впиши ни редом със свидетелите!”"
        },
        {
            "chapter": 3,
            "verse": 54,
            "text": "И [юдеите] лукавстваха. А Аллах провали тяхното лукавство. Аллах е над лукавите"
        },
        {
            "chapter": 3,
            "verse": 55,
            "text": "Когато Аллах рече: “О, Иса, Аз ще те прибера и ще те въздигна при Мен, и ще те пречистя от невярващите, и до Деня на възкресението ще сторя онези, които те последваха, над онези, които не повярваха. После при Мен ще се завърнете и ще отсъдя между вас в онова, по което сте били в разногласие.”"
        },
        {
            "chapter": 3,
            "verse": 56,
            "text": "А онези, които не повярваха, ще накажа с тежко мъчение в земния живот и в отвъдния. И не ще има за тях избавители.”"
        },
        {
            "chapter": 3,
            "verse": 57,
            "text": "А на онези, които вярват и вършат праведни дела, Той ще изплати наградите. Аллах не обича угнетителите"
        },
        {
            "chapter": 3,
            "verse": 58,
            "text": "Това ти го четем [о, Мухаммад] от знаменията и от Мъдрото напомняне"
        },
        {
            "chapter": 3,
            "verse": 59,
            "text": "Примерът с Иса пред Аллах е като примера с Адам. Сътвори го Той от пръст, после му рече: “Бъди!” И той стана"
        },
        {
            "chapter": 3,
            "verse": 60,
            "text": "Истината е от твоя Господ. Не бъди от съмняващите се"
        },
        {
            "chapter": 3,
            "verse": 61,
            "text": "А на онзи, който спори с теб за нея, след като си получил знание, кажи: “Елате да извикаме нашите синове и вашите синове, нашите жени и вашите жени, нас самите и вас самите, а после да се помолим и призовем Аллах за проклятие над лъжците!”"
        },
        {
            "chapter": 3,
            "verse": 62,
            "text": "Това е истинната вест. Няма друг бог освен Аллах. Аллах е Всемогъщия, Премъдрия"
        },
        {
            "chapter": 3,
            "verse": 63,
            "text": "А отвърнат ли се, Аллах знае сеещите развала"
        },
        {
            "chapter": 3,
            "verse": 64,
            "text": "Кажи: “О, хора на Писанието, елате към едно общо слово между нас и вас - да не служим на друг освен на Аллах и да не Го съдружаваме с нищо, и едни от нас да не приемат други за господари, освен Аллах!” А отвърнат ли се, кажете: “Засвидетелствайте, че сме мюсюлмани!”"
        },
        {
            "chapter": 3,
            "verse": 65,
            "text": "О, хора на Писанието, защо спорите за Ибрахим? Тората и Евангелието бяха низпослани едва подир него. Нима не проумявате"
        },
        {
            "chapter": 3,
            "verse": 66,
            "text": "Ето, вие спорехте за онова, за което имате знание. А защо спорите за онова, за което нямате знание? Аллах знае, вие не знаете"
        },
        {
            "chapter": 3,
            "verse": 67,
            "text": "Ибрахим не бе нито юдей, нито християнин, а бе правоверен мюсюлманин, и не бе от съдружаващите"
        },
        {
            "chapter": 3,
            "verse": 68,
            "text": "Най-близките хора до Ибрахим са онези, които го последваха, и този Пророк, и тези, които повярваха. Аллах е Покровителят на вярващите"
        },
        {
            "chapter": 3,
            "verse": 69,
            "text": "Една група от хората на Писанието искаше, ако може, да ви заблуди. Ала заблуждават само себе си, но не усещат"
        },
        {
            "chapter": 3,
            "verse": 70,
            "text": "О, хора на Писанието, защо не вярвате в знаменията на Аллах, след като сте свидетели"
        },
        {
            "chapter": 3,
            "verse": 71,
            "text": "О, хора на Писанието, защо смесвате истината с лъжата и потулвате истината, знаейки"
        },
        {
            "chapter": 3,
            "verse": 72,
            "text": "А една група от хората на Писанието рече: “При начеването на деня вярвайте в низпосланото на вярващите, а в края му се откажете, та дано и те се преобърнат"
        },
        {
            "chapter": 3,
            "verse": 73,
            "text": "И се доверявайте само на онзи, който е последвал вашата религия!” Кажи [о, Мухаммад]: “Напътствието на Аллах е напътствие. [Нима се опасявате,] че и другиму се дарява същото, каквото бе дарено и на вас, или ще ви оспорват пред вашия Господ.” Кажи: “Благодатта е в Ръката на Аллах. Дарява я комуто пожелае.” Аллах е всеобхватен, всезнаещ"
        },
        {
            "chapter": 3,
            "verse": 74,
            "text": "Той отличава с милостта Си когото пожелае. Аллах е Владетелят на великата благодат"
        },
        {
            "chapter": 3,
            "verse": 75,
            "text": "Сред хората на Писанието има и такива, на които и съкровище да повериш, ще ти го върнат, но сред тях има и такива, на които и динар да повериш, ще ти го върнат, само ако все над тях стоиш. Това е, защото рекоха: “Нямаме вина за неграмотните.” И изричат лъжа за Аллах, знаейки"
        },
        {
            "chapter": 3,
            "verse": 76,
            "text": "Но онзи, който изпълнява своя обет и е богобоязлив - Аллах обича богобоязливите"
        },
        {
            "chapter": 3,
            "verse": 77,
            "text": "Онези, които продават на нищожна цена обета към Аллах и своите клетви, те нямат дял в отвъдния живот и Аллах не ще им проговори, и не ще ги погледне в Деня на възкресението, и не ще ги пречисти, и ще има за тях болезнено мъчение"
        },
        {
            "chapter": 3,
            "verse": 78,
            "text": "А група от тях - четейки - си кривят езиците, за да смятате, че това е от Писанието, а то не е от Писанието, и казват: “Това е от Аллах”, а то не е от Аллах, и изричат лъжа за Аллах, знаейки"
        },
        {
            "chapter": 3,
            "verse": 79,
            "text": "Не се е случвало човек, дарен от Аллах с Писанието и мъдростта, и пророчеството, да каже на хората: “Бъдете на мен раби, а не на Аллах!”, а: “Бъдете господни съгласно Писанието, което сте преподавали и изучавали!”"
        },
        {
            "chapter": 3,
            "verse": 80,
            "text": "И не ще ви повели такъв да приемете за господари ангелите и пророците. Нима ще ви повели неверието, след като сте се отдали на Аллах"
        },
        {
            "chapter": 3,
            "verse": 81,
            "text": "И когато Аллах прие обета на пророците: “Колкото и да ви дарявам от писание и мъдрост, после при вас ще дойде Пратеник, да потвърди наличното у вас. Вярвайте в него и му помагайте!”, рече: “Съгласни ли сте и приемате ли безусловния обет към Мен?” Рекоха: “Съгласни сме.” Рече: “Засвидетелствайте, и Аз ще бъда с вас от свидетелите!”"
        },
        {
            "chapter": 3,
            "verse": 82,
            "text": "А който след това се отметне, тези са нечестивците"
        },
        {
            "chapter": 3,
            "verse": 83,
            "text": "Нима търсят друга религия освен тази на Аллах, когато на Него се подчинява всичко на небесата и на земята, доброволно или по принуда, и при Него ще бъдат върнати"
        },
        {
            "chapter": 3,
            "verse": 84,
            "text": "Кажи: “Вярваме в Аллах и в низпосланото на нас, и в низпосланото на Ибрахим и Исмаил, и Исхак, и Якуб, и родовете [му], и в дареното на Муса и на Иса, и на пророците от техния Господ. Разлика не правим между никого от тях и на Него сме отдадени.”"
        },
        {
            "chapter": 3,
            "verse": 85,
            "text": "А който търси друга религия освен Исляма, тя не ще му се приеме и в отвъдния живот той е от губещите"
        },
        {
            "chapter": 3,
            "verse": 86,
            "text": "Как ще напъти Аллах хора отрекли се, след като са повярвали и засвидетелствали, че Пратеника е истински, и при тях са дошли ясните знаци? Аллах не напътва хората-угнетители"
        },
        {
            "chapter": 3,
            "verse": 87,
            "text": "Възмездието им е, че над тях е проклятието на Аллах и на ангелите, и на всички хора"
        },
        {
            "chapter": 3,
            "verse": 88,
            "text": "в него те ще пребивават вечно. Нито ще се облекчи мъчението им, нито ще се забави"
        },
        {
            "chapter": 3,
            "verse": 89,
            "text": "освен на онези, които после се покаят и поправят. Аллах е опрощаващ, милосърден"
        },
        {
            "chapter": 3,
            "verse": 90,
            "text": "От онези, които се отричат, след като са повярвали, а после неверието им порасне, не ще бъде прието покаяние. Те са заблудените"
        },
        {
            "chapter": 3,
            "verse": 91,
            "text": "От онези, които се отрекат и умрат неверници, не ще бъде приета като откуп дори пълна със злато земя. За тях има болезнено мъчение и никой не ще ги избави"
        },
        {
            "chapter": 3,
            "verse": 92,
            "text": "Не ще се сдобиете с праведността, додето не раздадете от онова, което обичате. А каквото и да раздадете, Аллах го знае"
        },
        {
            "chapter": 3,
            "verse": 93,
            "text": "За синовете на Исраил бе разрешена всяка храна, освен онова, което Исраил сам си възбрани, преди да бъде низпослана Тората. Кажи: “Донесете Тората и я прочетете, ако говорите истината!”"
        },
        {
            "chapter": 3,
            "verse": 94,
            "text": "А който след това измисли лъжа за Аллах - тези са угнетителите"
        },
        {
            "chapter": 3,
            "verse": 95,
            "text": "Кажи: “Аллах казва истината! И следвайте вярата на Ибрахим, правоверния! Той не бе от съдружаващите.”"
        },
        {
            "chapter": 3,
            "verse": 96,
            "text": "Първият Дом, съграден за хората, е в Бека - благословен и за напътване на народите"
        },
        {
            "chapter": 3,
            "verse": 97,
            "text": "В него има ясни знамения - мястото на Ибрахим, - и който влезе там, е в безопасност. И дълг на хората към Аллах е поклонението хадж при Дома - за онзи, който може да отиде, а който откаже - Аллах не се нуждае от световете"
        },
        {
            "chapter": 3,
            "verse": 98,
            "text": "Кажи: “О, хора на Писанието, защо не вярвате в знаменията на Аллах? - Аллах е свидетел на делата ви.”"
        },
        {
            "chapter": 3,
            "verse": 99,
            "text": "Кажи: “О, хора на Писанието, защо отклонявате от пътя на Аллах онези, които са повярвали, стремейки се да изкривите пътя, а сте свидетели [на истината]? Аллах не подминава вашите дела.”"
        },
        {
            "chapter": 3,
            "verse": 100,
            "text": "О, вярващи, ако се покорите на група от дарените с Писанието, след като сте повярвали, те ще ви превърнат пак в неверници"
        },
        {
            "chapter": 3,
            "verse": 101,
            "text": "А как не вярвате, когато ви биват четени знаменията на Аллах и сред вас е Неговият Пратеник? А който се привърже здраво към Аллах, вече е напътен по правия път"
        },
        {
            "chapter": 3,
            "verse": 102,
            "text": "О, вярващи, бойте се от Аллах с истинска боязън пред Него и умирайте само отдадени"
        },
        {
            "chapter": 3,
            "verse": 103,
            "text": "И се привържете всички за въжето на Аллах, и не се разделяйте, и помнете благодатта на Аллах към вас, когато бяхте врагове, а Той помири сърцата ви и станахте братя чрез Неговата благодат! И бяхте върху ръба на ров от огън, а Той ви спаси от него. Така Аллах ви разкрива Своите знамения, за да бъдете напътени"
        },
        {
            "chapter": 3,
            "verse": 104,
            "text": "И нека сред вас има общност, която зове към благото и повелява одобряваното, и възбранява порицаваното! Тези са сполучилите"
        },
        {
            "chapter": 3,
            "verse": 105,
            "text": "И не бъдете като онези, които се разединиха и заспориха, след като при тях дойдоха ясните знамения! За тях има огромно мъчение"
        },
        {
            "chapter": 3,
            "verse": 106,
            "text": "в Деня, когато лица ще побелеят и лица ще почернеят. А онези, чиито лица почернеят, [ще чуят]: “Нима станахте неверници, след като повярвахте? Вкусете мъчението заради своето неверие!”"
        },
        {
            "chapter": 3,
            "verse": 107,
            "text": "А онези, чиито лица побелеят, те са в милостта на Аллах, в нея ще пребивават вечно"
        },
        {
            "chapter": 3,
            "verse": 108,
            "text": "Тези са знаменията на Аллах, четем ти ги с истината. Аллах не иска гнет за народите"
        },
        {
            "chapter": 3,
            "verse": 109,
            "text": "На Аллах е всичко на небесата и всичко на земята, и при Аллах ще бъдат върнати делата"
        },
        {
            "chapter": 3,
            "verse": 110,
            "text": "Вие сте най-добрата общност, изведена за хората. Повелявате одобряваното и възбранявате порицаваното, и вярвате в Аллах. А ако и хората на Писанието бяха повярвали, щеше да е най-хубаво за тях. Сред тях има и вярващи, но нечестивците са повече"
        },
        {
            "chapter": 3,
            "verse": 111,
            "text": "Не ще ви навредят, освен с обида. А ако се сражават с вас, ще ви обърнат гръб. После няма да им се помогне"
        },
        {
            "chapter": 3,
            "verse": 112,
            "text": "Белязани са те с унижението, където и да се намират, освен ако са под закрила от Аллах и под закрила от хората. И изпитаха гнева на Аллах, и ги беляза нищетата. Това е, защото отричаха знаменията на Аллах и убиваха пророците без право. Това е, защото не се подчиниха и престъпваха"
        },
        {
            "chapter": 3,
            "verse": 113,
            "text": "Те не са еднакви. Сред хората на Писанието има и праведна общност - четат знаменията на Аллах [и] в нощните часове, свеждат чела до земята в суджуд"
        },
        {
            "chapter": 3,
            "verse": 114,
            "text": "Вярват в Аллах и в Сетния ден, и повеляват одобряваното, и възбраняват порицаваното, и се надпреварват в добрините. Тези са от праведниците"
        },
        {
            "chapter": 3,
            "verse": 115,
            "text": "Каквото и добро да сторят, не ще им се отрече. Аллах знае богобоязливите"
        },
        {
            "chapter": 3,
            "verse": 116,
            "text": "А отреклите вярата с нищо не ще ги избавят от Аллах нито имотите, нито децата им. Тези са обитателите на Огъня, там ще пребивават вечно"
        },
        {
            "chapter": 3,
            "verse": 117,
            "text": "Онова, което те изразходват в земния живот, прилича на мразовит вихър, поразил и погубил посева на хора, угнетили себе си. И не Аллах ги е угнетил, а те сами се угнетяват"
        },
        {
            "chapter": 3,
            "verse": 118,
            "text": "О, вярващи, не взимайте доверени приятели, освен измежду вас! [Другите] не ще пропуснат да посеят помежду ви развала, те искат да изпаднете в беда. Омразата се показва от устата им, ала онова, което се таи в гърдите им, е по-голямо. Вече ви разкрихме знаменията, ако сте проумели"
        },
        {
            "chapter": 3,
            "verse": 119,
            "text": "Ето, вие ги обичате, а те не ви обичат. И вярвате в цялото Писание, а те, щом ви срещнат, казват: “Вярваме”, но щом се уединят, хапят си пръстите от яд заради вас. Кажи: “Умрете с яда си!” Аллах знае съкровеното в сърцата"
        },
        {
            "chapter": 3,
            "verse": 120,
            "text": "Ако ви постигне добрина, тя ги огорчава, а ако ви сполети злина, ликуват за нея. Но ако сте търпеливи и богобоязливи, не ще ви навреди лукавството им с нищо. Аллах обгръща техните дела"
        },
        {
            "chapter": 3,
            "verse": 121,
            "text": "[Припомни, о, Мухаммад] когато ти потегли от семейството си в зори, за да настаниш вярващите по места за битката... Аллах е всечуващ, всезнаещ"
        },
        {
            "chapter": 3,
            "verse": 122,
            "text": "Когато две ваши дружини тъкмо да се провалят, Аллах ги взе под покровителство. Нека на Аллах се уповават вярващите"
        },
        {
            "chapter": 3,
            "verse": 123,
            "text": "Аллах вече ви помогна при Бадр, когато бяхте слаби. И бойте се от Аллах, за да сте признателни"
        },
        {
            "chapter": 3,
            "verse": 124,
            "text": "Когато каза на вярващите: “Не ви ли стига да ви подкрепи вашият Господ с три хиляди низпослани ангели?”"
        },
        {
            "chapter": 3,
            "verse": 125,
            "text": "Да, ако сте търпеливи и богобоязливи, и [съдружаващите] изникнат в ярост пред вас - тогава ще ви подкрепи вашият Господ с пет хиляди белязани ангели"
        },
        {
            "chapter": 3,
            "verse": 126,
            "text": "Аллах стори това за вас да бъде само радостна вест и за да се успокоят сърцата ви с него. Подкрепата е единствено от Аллах, Всемогъщия, Премъдрия"
        },
        {
            "chapter": 3,
            "verse": 127,
            "text": "за да откъсне една част от неверниците или да ги разгроми, за да се върнат покрусени"
        },
        {
            "chapter": 3,
            "verse": 128,
            "text": "От теб нищо не зависи - Той или ще приеме покаянието им, или ще ги накаже, защото са угнетители"
        },
        {
            "chapter": 3,
            "verse": 129,
            "text": "На Аллах е всичко на небесата и всичко на земята. Когото пожелае, Той ще опрости и когото пожелае, ще накаже. Аллах е опрощаващ, милосърден"
        },
        {
            "chapter": 3,
            "verse": 130,
            "text": "О, вярващи, не изяждайте лихвата, многократно умножена, и бойте се от Аллах, за да сполучите"
        },
        {
            "chapter": 3,
            "verse": 131,
            "text": "И бойте се от Огъня, подготвен за неверниците"
        },
        {
            "chapter": 3,
            "verse": 132,
            "text": "И покорявайте се на Аллах и на Пратеника, за да бъдете помилвани"
        },
        {
            "chapter": 3,
            "verse": 133,
            "text": "И надпреварвайте се към опрощение от своя Господ и към Градината с ширината на небесата и на земята, приготвена за богобоязливите"
        },
        {
            "chapter": 3,
            "verse": 134,
            "text": "които раздават и в радост, и в беда, и за сдържащите гнева си, и за извиняващите хората, - Аллах обича благодетелните"
        },
        {
            "chapter": 3,
            "verse": 135,
            "text": "и за онези, които щом сторят непристойност или угнетят сами себе си, споменават Аллах и молят опрощение за своите грехове, - а кой освен Аллах опрощава греховете? - и не упорстват в своите деяния, знаейки"
        },
        {
            "chapter": 3,
            "verse": 136,
            "text": "на такива наградата им е опрощение от техния Господ и Градините, сред които реки текат, там ще пребивават вечно. И колко прекрасна е отплатата за дейните"
        },
        {
            "chapter": 3,
            "verse": 137,
            "text": "Вече минаха преди вас други събития. Вървете по земята и вижте какъв е краят на отричащите"
        },
        {
            "chapter": 3,
            "verse": 138,
            "text": "Това е пояснение за хората и напътствие, и наставление за богобоязливите"
        },
        {
            "chapter": 3,
            "verse": 139,
            "text": "И не падайте духом, и не скърбете! Вие ще надделеете, ако сте вярващи"
        },
        {
            "chapter": 3,
            "verse": 140,
            "text": "Ако вас засегна рана, то такава рана засегна и [другия] народ. Тези дни ги редуваме сред хората, за да узнае Аллах кои са повярвали и за да вземе от вас жертващи се [за вярата] - Аллах не обича угнетителите"
        },
        {
            "chapter": 3,
            "verse": 141,
            "text": "и за да пречисти Аллах повярвалите, и да съкруши неверниците"
        },
        {
            "chapter": 3,
            "verse": 142,
            "text": "Или смятахте да влезете в Рая, без Аллах да е изпитал кои от вас се борят и без да е изпитал търпеливите"
        },
        {
            "chapter": 3,
            "verse": 143,
            "text": "И възжелахте смъртта [в битка], преди да я срещнете. Но вече я видяхте с очите си"
        },
        {
            "chapter": 3,
            "verse": 144,
            "text": "Мухаммад е само един Пратеник, преди когото преминаха пратениците. Нима, ако бе умрял или бе убит, щяхте да се отвърнете? А който се отвърне, той не ще навреди на Аллах с нищо. Аллах ще въздаде на признателните"
        },
        {
            "chapter": 3,
            "verse": 145,
            "text": "Никой не умира иначе освен с позволението на Аллах в предписан срок. Който иска наградата на земния живот, Ние му даряваме от него, а който иска наградата на отвъдния, Ние му даряваме от него. И ще въздадем на признателните"
        },
        {
            "chapter": 3,
            "verse": 146,
            "text": "И с колко пророци се сражаваха огромни множества, но те не изнемощяваха от онова, което ги сполетяваше по пътя на Аллах, и не проявяваха слабост, и не се огъваха. Аллах обича търпеливите"
        },
        {
            "chapter": 3,
            "verse": 147,
            "text": "Думите им бяха само да кажат: “Господи наш, опрости греховете ни и нашата невъздържаност в делата, и укрепи нашите стъпки, и ни помогни срещу невярващите хора!”"
        },
        {
            "chapter": 3,
            "verse": 148,
            "text": "И въздаде им Аллах наградата на земния живот, и прекрасната награда на отвъдния. Аллах обича благодетелните"
        },
        {
            "chapter": 3,
            "verse": 149,
            "text": "О, вярващи, ако се покорите на неверниците, те ще ви тласкат назад [към неверието] и ще се върнете губещи"
        },
        {
            "chapter": 3,
            "verse": 150,
            "text": "Да, Аллах е вашият Покровител и Той е Най-добрият помощник"
        },
        {
            "chapter": 3,
            "verse": 151,
            "text": "Ще хвърлим ужас в сърцата на неверниците, защото съдружиха с Аллах онова, на което Той не е низпослал довод. Мястото им е Огънят и колко лошо е обиталището на угнетителите"
        },
        {
            "chapter": 3,
            "verse": 152,
            "text": "Аллах изпълни Своето обещание към вас, когато ги съкрушихте с Неговото позволение, додето се поколебахте и започнахте да спорите относно заповедта [на Пратеника], и се възпротивихте, след като Той ви показа онова, което обичате. Някои от вас искат земния живот, а някои от вас искат отвъдния. После Той ви отклони от тях, за да ви изпита и вече ви извини. Аллах е владетел на благодат за вярващите"
        },
        {
            "chapter": 3,
            "verse": 153,
            "text": "[Спомнете си,] когато побягнахте нагоре и не се извръщахте към никого, а зад вас Пратеника ви зовеше. И ви въздаде Той печал след печал, та да не скърбите нито за онова, което ви е подминало, нито за онова, което ви сполетя. Сведущ е Аллах за вашите дела"
        },
        {
            "chapter": 3,
            "verse": 154,
            "text": "После, подир скръбта, Той ви спусна за успокоение дрямка, обзела една група от вас, а на [друга] група тревога изпълни душите. Допускаха неправда за Аллах с помислите на невежеството, казвайки: “С какво зависи делото от нас?” Кажи [о, Мухаммад]: “Делото принадлежи всецяло на Аллах.” Скриват в душите си онова, което не издават пред теб. Казват: “Ако делото с нещо зависеше от нас, тук нямаше да ни убиват.” Кажи: “И да си стояхте по домовете, онези, на които бе писано да бъдат убити, щяха да излязат към своите [смъртни] ложета. [Това бе,] за да изпита Аллах какво е в гърдите ви и за да провери какво е в сърцата ви. Аллах знае съкровеното в сърцата.”"
        },
        {
            "chapter": 3,
            "verse": 155,
            "text": "Онези от вас, които се отвърнаха в деня на сблъсъка между двете множества [при Ухуд], тях сатаната накара да се подхлъзнат с дял от онова, което са придобили. Аллах вече ги извини. Наистина Аллах е опрощаващ, всеблаг"
        },
        {
            "chapter": 3,
            "verse": 156,
            "text": "О, вярващи, не бъдете като онези, които не вярваха и казваха на своите братя, когато странстваха по земята или бяха завоеватели: “Ако бяха при нас, нямаше да умрат и нямаше да ги убият.”, за да огорчи Аллах сърцата им. Аллах съживява и умъртвява. Аллах съзира вашите дела"
        },
        {
            "chapter": 3,
            "verse": 157,
            "text": "И ако бъдете убити или умрете по пътя на Аллах, опрощение и милост от Аллах е по-добро от онова, което трупат"
        },
        {
            "chapter": 3,
            "verse": 158,
            "text": "И ако умрете или ви убият, при Аллах ще бъдете събрани"
        },
        {
            "chapter": 3,
            "verse": 159,
            "text": "По милост от Аллах ти се смекчи спрямо тях. А ако беше груб, с жестоко сърце, щяха да се разотидат от теб. Извини ги и моли за опрощението им, и се съветвай с тях по делата! А решиш ли [нещо], уповавай се на Аллах! Аллах обича уповаващите се Нему"
        },
        {
            "chapter": 3,
            "verse": 160,
            "text": "Ако Аллах ви подкрепи, няма кой да ви надвие, а ако ви изостави, кой след Него ще ви подкрепи? На Аллах да се уповават вярващите"
        },
        {
            "chapter": 3,
            "verse": 161,
            "text": "И не подобава на пророк да измени. А който измени, в Деня на възкресението ще дойде с онова, с което е изменил. После на всяка душа ще се изплати, каквото е придобила. И не ще бъдат угнетени"
        },
        {
            "chapter": 3,
            "verse": 162,
            "text": "Нима онзи, който следва благоволението на Аллах, е като онзи, който е изпитал гнева на Аллах и мястото му е Адът? Колко лоша е тази участ"
        },
        {
            "chapter": 3,
            "verse": 163,
            "text": "При Аллах те са на степени. Аллах съзира техните дела"
        },
        {
            "chapter": 3,
            "verse": 164,
            "text": "Аллах облагодетелства вярващите, когато измежду тях самите им проводи Пратеник, който им чете Неговите знамения и ги пречиства, и ги учи на Писанието и на мъдростта, въпреки че преди бяха в явна заблуда"
        },
        {
            "chapter": 3,
            "verse": 165,
            "text": "Нима когато ви порази беда [при Ухуд], [а] вие поразихте с двойна [при Бадр], не рекохте: “Откъде е това?” Кажи: “То е от самите вас.” Аллах за всяко нещо има сила"
        },
        {
            "chapter": 3,
            "verse": 166,
            "text": "Онова, което ви порази в деня, когато двете множества се срещнаха, е с позволението на Аллах и за да отличи Той вярващите"
        },
        {
            "chapter": 3,
            "verse": 167,
            "text": "и за да отличи кои лицемерят. И им се рече: “Елате, сражавайте се по пътя на Аллах или се защитете!” Рекоха: “Ако знаехме как да се сражаваме, щяхме да ви последваме.” В онзи ден те бяха по-близо до неверието, отколкото до вярата, изричайки с уста онова, което не е в сърцата им. Аллах най-добре знае какво таят"
        },
        {
            "chapter": 3,
            "verse": 168,
            "text": "На онези, които рекоха на своите братя, когато си седяха вкъщи: “Ако бяха ни послушали, нямаше да ги убият.”, кажи: “Тогава отблъснете смъртта от себе си, ако говорите истината!”"
        },
        {
            "chapter": 3,
            "verse": 169,
            "text": "И не смятай за мъртви убитите по пътя на Аллах! Не, живи са! При своя Господ те се препитават"
        },
        {
            "chapter": 3,
            "verse": 170,
            "text": "ликуващи за онова, което Аллах им е дарил от Своята благодат, и се радват за онези, които [ще ги последват, но] все още не са ги настигнали, че няма страх за тях и не ще скърбят"
        },
        {
            "chapter": 3,
            "verse": 171,
            "text": "Радват се на обилие и благодат от Аллах. Не погубва Аллах наградата на вярващите"
        },
        {
            "chapter": 3,
            "verse": 172,
            "text": "онези, които откликнаха на Аллах и на Пратеника, след като бяха ранени. За онези от тях, които благодетелстваха и се бояха, има огромна награда"
        },
        {
            "chapter": 3,
            "verse": 173,
            "text": "За онези, на които хората рекоха: “Враговете се насъбраха против вас, страхувайте се от тях!”, но вярата им се усили и рекоха: “Достатъчен ни е Аллах. Колко прекрасен Довереник е Той!”"
        },
        {
            "chapter": 3,
            "verse": 174,
            "text": "И се завърнаха с обилие и благодат от Аллах. Зло не ги докосна и следваха благоволението на Аллах. Аллах е владетел на велика благодат"
        },
        {
            "chapter": 3,
            "verse": 175,
            "text": "Именно сатаната плаши със своите приближени. Но не се страхувайте от тях, а се страхувайте от Мен един, ако сте вярващи"
        },
        {
            "chapter": 3,
            "verse": 176,
            "text": "И да не те наскърбяват онези, които се надпреварват в неверието! Те с нищо не ще навредят на Аллах. Аллах иска да не им отреди дял в отвъдния живот. За тях има огромно мъчение"
        },
        {
            "chapter": 3,
            "verse": 177,
            "text": "Онези, които купиха неверието вместо вярата, с нищо не ще навредят на Аллах. За тях има болезнено мъчение"
        },
        {
            "chapter": 3,
            "verse": 178,
            "text": "Неверниците да не смятат, че като удължаваме живота им, това е добро за душите им. Удължаваме им го само за да увеличат греха си. За тях има унизително мъчение"
        },
        {
            "chapter": 3,
            "verse": 179,
            "text": "Аллах не ще остави вярващите в положението, в което сте, докато не отдели лошия от добрия. Аллах не ще ви разкрие неведомото, но Аллах избира от Своите пратеници когото пожелае. Вярвайте в Аллах и в Неговите пратеници! И ако вярвате и се боите, за вас има огромна награда"
        },
        {
            "chapter": 3,
            "verse": 180,
            "text": "И да не смятат скъперниците, че благодатта, която Аллах им е дал, е добро за тях! Не, тя е зло за тях. В Деня на възкресението ще им бъде надянато на врата онова, за което се скъпяха. На Аллах е наследството на небесата и на земята. Сведущ е Аллах за вашите дела"
        },
        {
            "chapter": 3,
            "verse": 181,
            "text": "Аллах чу словата на онези, които казаха: “Аллах е беден, а ние сме богати.” Ще запишем какво казаха и как избиваха пророците без право. И ще кажем: “Вкусете мъчителното горене!”"
        },
        {
            "chapter": 3,
            "verse": 182,
            "text": "То е заради онова, което сторихте преди със своите ръце. Аллах не е угнетител на рабите Си"
        },
        {
            "chapter": 3,
            "verse": 183,
            "text": "На онези, които казаха: “Аллах ни заръча да не вярваме на пратеник, додето не ни донесе жертва, която огънят да погълне.” Кажи: “Пратеници преди мен вече ви донесоха ясните знаци и онова, което казахте. Защо тогава ги убихте, ако говорите истината?”"
        },
        {
            "chapter": 3,
            "verse": 184,
            "text": "И ако теб [о, Мухаммад] взеха за лъжец, то и преди теб бяха взимани за лъжци пратеници, донесли ясните знаци и писанията, и сияйната Книга"
        },
        {
            "chapter": 3,
            "verse": 185,
            "text": "Всяка душа ще вкуси смъртта и вашите награди напълно ще ви се изплатят в Деня на възкресението. Който бъде отдалечен от Огъня и бъде въведен в Рая, той ще сполучи. А земният живот е само измамна наслада"
        },
        {
            "chapter": 3,
            "verse": 186,
            "text": "Наистина ще бъдете изпитани и в имотите, и в душите ви, и ще чуете много обиди от дарените с Писанието преди вас и от съдружаващите. Но ако сте търпеливи и богобоязливи, това е от решаващите дела"
        },
        {
            "chapter": 3,
            "verse": 187,
            "text": "И когато Аллах взе обета от дарените с Писанието: “Да го разяснявате на хората и да не го скривате!”, те го захвърлиха зад гърба си и го продадоха на нищожна цена. Колко лошо е онова, което купуват"
        },
        {
            "chapter": 3,
            "verse": 188,
            "text": "Не смятай, че радващите се на онова, което са извършили и обичащите да ги хвалят за онова, което не са сторили, не смятай, че те са избегнали мъчението! За тях има болезнено мъчение"
        },
        {
            "chapter": 3,
            "verse": 189,
            "text": "На Аллах принадлежи владението на небесата и на земята. Аллах над всяко нещо има сила"
        },
        {
            "chapter": 3,
            "verse": 190,
            "text": "В сътворяването на небесата и на земята, и в промяната на нощта и деня има знамения за разумните"
        },
        {
            "chapter": 3,
            "verse": 191,
            "text": "които споменават Аллах и прави, и седнали, и легнали на хълбок, и размишляват за сътворяването на небесата и на земята: “Господи наш, Ти не си сътворил това напразно. Пречист си Ти! Опази ни от мъчението на Огъня"
        },
        {
            "chapter": 3,
            "verse": 192,
            "text": "Господи наш, когото вкараш в Огъня, опозорил си го. За угнетителите няма избавители"
        },
        {
            "chapter": 3,
            "verse": 193,
            "text": "Господи наш, чухме вестител да зове към вярата: “Вярвайте в своя Господ!” И повярвахме. Господи, опрости греховете ни и отмахни от нас лошите ни постъпки, и ни прибери с праведниците"
        },
        {
            "chapter": 3,
            "verse": 194,
            "text": "И дари ни, Господи, онова, което си ни обещал чрез Твоите пратеници, и не ни опозорявай в Деня на възкресението! Ти никога не нарушаваш обещанието.”"
        },
        {
            "chapter": 3,
            "verse": 195,
            "text": "А техният Господ им отвърна: “Не ще погубя деяние на никого от вас, нито на мъж, нито на жена - вие сте един от друг - а онези, които участваха в преселението и бяха прогонени от домовете им, и бяха мъчени по Моя път, и се сражаваха, и ги убиваха, от тях ще отмахна лошите им постъпки и ще ги въведа в Градините, сред които реки текат - награда от Аллах. При Аллах е прекрасната награда"
        },
        {
            "chapter": 3,
            "verse": 196,
            "text": "Да не те мами оживлението на неверниците по земята"
        },
        {
            "chapter": 3,
            "verse": 197,
            "text": "кратко наслаждение, после мястото им е Адът. Колко лоша постеля е той"
        },
        {
            "chapter": 3,
            "verse": 198,
            "text": "Ала за онези, които се боят от своя Господ, са Градините, сред които реки текат, там ще пребивават вечно - прием от Аллах. А при Аллах е най-доброто за праведниците"
        },
        {
            "chapter": 3,
            "verse": 199,
            "text": "Някои от хората на Писанието вярват в Аллах и в низпосланото на вас, и в низпосланото на тях, смирени пред Аллах. Те не продават знаменията на Аллах на никаква цена. Те имат наградата си при своя Господ. Аллах бързо прави равносметка"
        },
        {
            "chapter": 3,
            "verse": 200,
            "text": "О, вярващи, бъдете търпеливи и надвивайте с търпение, и бъдете твърди, и се бойте от Аллах, за да сполучите"
        },
        {
            "chapter": 4,
            "verse": 1,
            "text": "О, хора, бойте се от своя Господ, Който ви сътвори от един човек и сътвори от него съпругата му, и от двамата намножи мъже и жени. И бойте се от Аллах, с Чието име се умолявате един друг, и от [прекъсване на] кръвните родства! Наистина Аллах ви наблюдава"
        },
        {
            "chapter": 4,
            "verse": 2,
            "text": "И давайте на сираците имотите им, и не подменяйте доброто с лошо, и не поглъщайте имотите им към вашите имоти! Това е голямо прегрешение"
        },
        {
            "chapter": 4,
            "verse": 3,
            "text": "А ако ви е страх, че няма да сте справедливи към сираците, [ако се ожените за тях,] встъпвайте в брак с онези от жените, които харесвате - две и три, и четири. А ако ви е страх, че няма да сте справедливи - с една или с [пленнички] владени от десницата ви. Това е най-малкото, за да не се отклоните"
        },
        {
            "chapter": 4,
            "verse": 4,
            "text": "И давайте на жените задължителната плата от сърце! А ако ви отстъпят нещо от него, яжте го със здраве и охота"
        },
        {
            "chapter": 4,
            "verse": 5,
            "text": "И не давайте на несъзнаващите своите имоти, които Аллах е сторил опора за вас, но ги хранете от тях и ги обличайте, и им говорете благи думи"
        },
        {
            "chapter": 4,
            "verse": 6,
            "text": "И изпитвайте сираците, докато станат за брак, и щом забележите у тях зрелост, предайте им техните имоти и не ги изяждайте разточително и припряно, да не би да порастат. И който [настойник] е богат, нека се въздържа, а който е беден, нека яде с приличие [от наследството на сираците]. И когато им предавате имотите, вземете свидетели пред тях. Достатъчен е Аллах да потърси сметка"
        },
        {
            "chapter": 4,
            "verse": 7,
            "text": "За мъжете има дял от онова, което са оставили родителите и най-близките, и за жените има дял от онова, което са оставили родителите и най-близките - малко или много - предписан дял"
        },
        {
            "chapter": 4,
            "verse": 8,
            "text": "И когато на подялбата присъстват близки и сираци, и нуждаещи се, дайте им от него и им говорете благи думи"
        },
        {
            "chapter": 4,
            "verse": 9,
            "text": "И да се плашат те [от несправедливост], както биха се страхували, ако оставят след себе си невръстни потомци! И да се боят от Аллах, и да говорят уместни думи"
        },
        {
            "chapter": 4,
            "verse": 10,
            "text": "Които поглъщат имотите на сираците несправедливо, те поглъщат в стомасите си огън и ще горят в пламъци"
        },
        {
            "chapter": 4,
            "verse": 11,
            "text": "Повелява ви Аллах за вашите деца: за мъжкото е дял, колкото за две женски. А ако са повече от две жени, за тях са две третини от оставеното. А ако е една, за нея е половината. А за родителите му, за всеки един от тях, е шестината от оставеното, ако е имал дете. А ако не е имал дете и го наследят родителите му, за майка му е третината. А ако е имал братя, за майка му е шестината след завещание, завещано от него, или дълг. Предписание от Аллах! Не знаете кой ви е по-близък по изгода, бащите или синовете ви. Аллах е всезнаещ, премъдър"
        },
        {
            "chapter": 4,
            "verse": 12,
            "text": "За вас е половината от онова, което са оставили съпругите ви, ако не са имали дете. А ако са имали дете, за вас е четвъртината от онова, което са оставили след завещание, завещано от тях, или дълг. А за съпругите е четвъртината от онова, което сте оставили, ако не сте имали дете. А ако сте имали дете, за тях е осмината от онова, което сте оставили след завещание, завещано от вас, или дълг. А ако мъж или жена биват наследени и нямат родители и деца, и имат брат или сестра, за всеки един от тях е шестината. А ако са повече от това, те са съдружници в третината след завещание, което е завещано, или дълг, без да има ощетен. Това е завет от Аллах! Аллах е всезнаещ, всеблаг"
        },
        {
            "chapter": 4,
            "verse": 13,
            "text": "Тези са границите на Аллах. А който се покорява на Аллах и на Неговия Пратеник, Той ще го въведе в Градините, сред които реки текат. Там ще пребивават вечно. Това е великото спасение"
        },
        {
            "chapter": 4,
            "verse": 14,
            "text": "А който не се подчинява на Аллах и на Неговия Пратеник, и престъпва Неговите граници, Той ще го въведе в Огъня. Там ще пребивава вечно и ще има унизително мъчение за него"
        },
        {
            "chapter": 4,
            "verse": 15,
            "text": "А срещу онези от жените ви, които извършат прелюбодеяние, вземете четирима измежду вас за свидетели. А засвидетелстват ли, дръжте жените в домовете, докато смъртта ги прибере или Аллах им стори път"
        },
        {
            "chapter": 4,
            "verse": 16,
            "text": "И на двамата от вас, които го извършат, причинете страдания! А ако се разкаят и поправят, оставете ги! Аллах е приемащ покаянието, милосърден"
        },
        {
            "chapter": 4,
            "verse": 17,
            "text": "Аллах приема покаянието на онези, които правят зло в неведение, после скоро се покайват. На тези Аллах приема покаянието. Аллах е всезнаещ, премъдър"
        },
        {
            "chapter": 4,
            "verse": 18,
            "text": "И не е покаянието за онези, които правят злини, а щом дойде при някого от тях смъртта, казва: “Сега се покаях.” - нито за онези, които умират неверници. За тях Ние сме приготвили болезнено мъчение"
        },
        {
            "chapter": 4,
            "verse": 19,
            "text": "О, вярващи, не ви се позволява да взимате в наследство жените против волята им. И не ги потискайте, за да отнемете част от онова, което сте им дали, освен ако извършат явно прелюбодеяние. И живейте с тях, както подобава. А ако сте ги възненавидили, то може и да възненавидите нещо, а Аллах да е вложил в него много добро"
        },
        {
            "chapter": 4,
            "verse": 20,
            "text": "А ако пожелаете на мястото на една съпруга да вземете друга и сте дали голямо богатство на първата, не взимайте нищо от него! Нима ще го вземете с измама и явен грях"
        },
        {
            "chapter": 4,
            "verse": 21,
            "text": "И как ще го вземете, след като се отдадохте един на друг, и те получиха от вас твърд обет"
        },
        {
            "chapter": 4,
            "verse": 22,
            "text": "И не встъпвайте в брак с жените, за които са се женили бащите ви, освен което е било [преди Исляма]. Това е непристойност, гнусота и злочест път"
        },
        {
            "chapter": 4,
            "verse": 23,
            "text": "Под възбрана са за вас майките ви, дъщерите ви, сестрите ви, лелите ви, вуйните ви, дъщерите на брата и дъщерите на сестрата, и жените, които са ви кърмили, и сестрите ви по кърмене, и майките на жените ви, и заварените под ваша опека дъщери на жените ви, при които сте влезли [в съпружество], а ако не сте влезли - не е прегрешение за вас; и съпругите на синовете ви, които са ваша плът; и да съберете две сестри, освен което е било. Аллах е опрощаващ, милосърден"
        },
        {
            "chapter": 4,
            "verse": 24,
            "text": "[Под възбрана са за вас] и омъжените жени, освен [пленничките] които десниците ви владеят. Това е предписанието на Аллах за вас. И отвъд него ви е позволено да търсите съпруги с имотите си целомъдрено, а не с разврат. А на съпругите, от които сте се възползвали, дайте в дар задължителната плата. И няма прегрешение за вас в онова, за което се споразумеете след платата. Аллах е всезнаещ, премъдър"
        },
        {
            "chapter": 4,
            "verse": 25,
            "text": "Този от вас, който не може да се разпростре да встъпи в брак със свободни вярващи жени, тогава - с някои от вашите вярващи момичета, които десниците ви владеят. Аллах най-добре знае вашата вяра. Вие сте един от друг. Встъпвайте в брак с тях с позволението на техните господари и им дайте задължителната плата с добро. Да са целомъдрени, а не развратници, нито такива, които си взимат приятели. Ако извършат прелюбодеяние, след като се омъжат, за тях е половината от наказанието, което е за свободните жени. Това е за онзи от вас, който се страхува от грях. А да търпите е най-доброто за вас. Аллах е опрощаващ, милосърден"
        },
        {
            "chapter": 4,
            "verse": 26,
            "text": "Аллах иска да ви разясни и да ви насочи по пътищата на онези, които бяха преди вас, и да приеме покаянието ви. Аллах е всезнаещ, премъдър"
        },
        {
            "chapter": 4,
            "verse": 27,
            "text": "Аллах иска да приеме покаянието ви, а онези, които следват страстите, искат съвсем да ви отклонят"
        },
        {
            "chapter": 4,
            "verse": 28,
            "text": "Аллах иска да ви облекчи. Човекът бе сътворен слаб"
        },
        {
            "chapter": 4,
            "verse": 29,
            "text": "О, вярващи, не изяждайте своите имоти с измама помежду си, освен ако е търговия по ваше взаимно съгласие. И не убивайте сами себе си! Към вас Аллах е милосърден"
        },
        {
            "chapter": 4,
            "verse": 30,
            "text": "А който върши това с престъпване и несправедливост, ще го изгаряме в Огъня. Това е лесно за Аллах"
        },
        {
            "chapter": 4,
            "verse": 31,
            "text": "Ако избягвате големите грехове, които са ви забранени, ще отмахнем от вас лошите ви постъпки и ще ви въведем в достойна обител"
        },
        {
            "chapter": 4,
            "verse": 32,
            "text": "И не възжелавайте онова, с което Аллах предпочете едни от вас пред други! За мъжете има дял от онова, което са заслужили, и за жените има дял от онова, което са заслужили. И молете Аллах за Неговата благодат! Аллах всяко нещо знае"
        },
        {
            "chapter": 4,
            "verse": 33,
            "text": "На всеки сторихме наследници за онова, което са оставили двамата родители и най-близките. А на онези, с които се обвързаха вашите клетви, въздайте дела им! Аллах на всяко нещо е свидетел"
        },
        {
            "chapter": 4,
            "verse": 34,
            "text": "Мъжете стоят над жените с това, с което Аллах предпочете едни пред други и защото харчат от имотите си. Целомъдрените жени са послушни, пазят съкровеното си, както Аллах ги е запазил. А онези, от чието непокорство се страхувате, увещавайте, [после] се отдръпнете от тях в постелите, и [ако трябва] ги удряйте! А покорят ли ви се, не търсете средство против тях! Аллах е всевишен, превелик"
        },
        {
            "chapter": 4,
            "verse": 35,
            "text": "А ако ви е страх от раздор между двамата, пратете съдник от неговото семейство и съдник от нейното семейство. Ако искат сдобряване, Аллах ще ги помири. Аллах е всезнаещ, сведущ"
        },
        {
            "chapter": 4,
            "verse": 36,
            "text": "И служете единствено на Аллах, и нищо не съдружавайте с Него! И към родителите - добрина, и към близкия, и сираците, и нуждаещите се, и към близкия съсед, и към далечния съсед, и към другаря редом, и към пътника, и към владените от вашата десница! Аллах не обича горделивия, самохвалеца"
        },
        {
            "chapter": 4,
            "verse": 37,
            "text": "които се скъпят и повеляват скъперничество на хората, и скриват онова, което Аллах им е дал от Своята благодат, - приготвихме Ние за неверниците унизително мъчение"
        },
        {
            "chapter": 4,
            "verse": 38,
            "text": "и онези, които раздават своите имоти на показ пред хората и не вярват нито в Аллах, нито в Сетния ден; и онзи, на когото сатаната е приятел. Колко лош приятел е той"
        },
        {
            "chapter": 4,
            "verse": 39,
            "text": "И каква загуба те биха имали, ако повярваха в Аллах и в Сетния ден, и раздаваха от онова, което Аллах им е дал за препитание? Аллах добре ги знае"
        },
        {
            "chapter": 4,
            "verse": 40,
            "text": "Аллах не угнетява дори с тежестта на прашинка. А щом е добрина, Той я удвоява и дарява от Себе си огромна награда"
        },
        {
            "chapter": 4,
            "verse": 41,
            "text": "И как ще бъдат, щом доведем от всяка общност свидетел, и теб доведем [о, Мухаммад] да свидетелстваш за тях"
        },
        {
            "chapter": 4,
            "verse": 42,
            "text": "В Деня тогава онези, които не повярваха и не се подчиниха на Пратеника, ще поискат да се изравнят със земята. И не ще потулят от Аллах и една случка"
        },
        {
            "chapter": 4,
            "verse": 43,
            "text": "О, вярващи, не пристъпвайте към молитвата, когато сте пияни, додето вече знаете какво говорите; нито омърсени - освен ако сте пътници, - докато не се окъпете! И ако сте болни или на път, или някой от вас е дошъл от нужника, или сте обладавали жени, а не сте намерили вода, тогава потърсете чиста земя и натрийте лицата и ръцете си. Аллах е извиняващ, опрощаващ"
        },
        {
            "chapter": 4,
            "verse": 44,
            "text": "Не видя ли ти, че дарените с дял от Писанието купуват заблудата и искат да се заблудите по пътя"
        },
        {
            "chapter": 4,
            "verse": 45,
            "text": "Аллах най-добре знае враговете ви. Достатъчен е Аллах за покровител и достатъчен е Аллах за избавител"
        },
        {
            "chapter": 4,
            "verse": 46,
            "text": "Някои от юдеите променят местата на думите и казват: “Чухме и не се подчинихме!” и “Чуй, глух да си!”, и: “Зачети ни!”, като кривят език и хулят религията. А ако кажеха: “Чухме и се покорихме!” и “Чуй”, и “Погледни ни!”, щеше да е по-добре за тях и по-право. Но Аллах ги прокле за тяхното неверие и не вярват освен малцина"
        },
        {
            "chapter": 4,
            "verse": 47,
            "text": "О, дарени с Писанието, повярвайте в онова, което низпослахме, за да потвърдим наличното у вас, преди ликове да изтрием и образа в тил да обърнем, или да ги прокълнем, както проклехме хората на Съботата. Повелята на Аллах непременно се изпълнява"
        },
        {
            "chapter": 4,
            "verse": 48,
            "text": "Аллах не прощава да се съдружава с Него, но освен това прощава на когото пожелае. А който съдружава с Аллах, той измисля огромен грях"
        },
        {
            "chapter": 4,
            "verse": 49,
            "text": "Не видя ли ти онези, които изкарват себе си за най-чистите? Не, Аллах пречиства когото пожелае и не ще бъдат угнетени дори колкото с влакънце от фурма"
        },
        {
            "chapter": 4,
            "verse": 50,
            "text": "Виж как измислят лъжа за Аллах! Това стига за явен грях"
        },
        {
            "chapter": 4,
            "verse": 51,
            "text": "Не видя ли ти дарените с дял от Писанието? Вярват в магията и в сатаната, и казват на неверниците: “Тези са по-напътени от вярващите.”"
        },
        {
            "chapter": 4,
            "verse": 52,
            "text": "Тези са, които Аллах е проклел. А за онзи, когото Аллах прокълне, ти не ще намериш закрилник"
        },
        {
            "chapter": 4,
            "verse": 53,
            "text": "Нима притежават дял от властта! Тогава те не ще дадат на хората и браздица от костилка на фурма"
        },
        {
            "chapter": 4,
            "verse": 54,
            "text": "Или завиждат на хората за онова, което Аллах им дари от Своята благодат? Ние дарихме вече рода на Ибрахим с Писанието и с мъдростта, и им дарихме огромна власт"
        },
        {
            "chapter": 4,
            "verse": 55,
            "text": "Някои от тях повярваха в него, а други се отвърнаха. Достатъчни са пламъците на Ада"
        },
        {
            "chapter": 4,
            "verse": 56,
            "text": "Онези, които не вярват в Нашите знамения, ще ги изгаряме в Огъня. Всякога, щом кожата им се опече, я сменяваме с друга кожа, за да вкусят мъчението. Аллах е всемогъщ, премъдър"
        },
        {
            "chapter": 4,
            "verse": 57,
            "text": "А онези, които вярват и вършат праведни дела, ще въведем в Градините, сред които реки текат и там ще пребивават вечно и завинаги. Ще имат там пречисти съпруги. И ще ги настаним под дебела сянка"
        },
        {
            "chapter": 4,
            "verse": 58,
            "text": "Аллах ви повелява да връщате поверените имущества на техните собственици и когато съдите между хората, да съдите със справедливост. Как прекрасно е това, с което Аллах ви наставлява! Аллах е всечуващ, всезрящ"
        },
        {
            "chapter": 4,
            "verse": 59,
            "text": "О, вярващи, покорявайте се на Аллах и се покорявайте на Пратеника и на удостоените с власт сред вас! И спорите ли за нещо, отнесете го към Аллах и към Пратеника, ако вярвате в Аллах и в Сетния ден! Това е най-доброто и най-похвалното за изход"
        },
        {
            "chapter": 4,
            "verse": 60,
            "text": "Не видя ли ти онези, които твърдят, че са повярвали в низпосланото на теб и в низпосланото преди теб? Искат да се съдят при тирана, а им бе повелено да го отхвърлят. Сатаната иска да ги въведе в дълбока заблуда"
        },
        {
            "chapter": 4,
            "verse": 61,
            "text": "И когато им се каже: “Елате при онова, което Аллах низпосла, и при Пратеника!”, виждаш лицемерите напълно да се отвръщат от теб"
        },
        {
            "chapter": 4,
            "verse": 62,
            "text": "А как ще бъдат, щом ги сполети беда заради онова, което ръцете им са сторили отнапред? После ще дойдат при теб, кълнейки се в Аллах: “Искахме само добротворство и умиротворение.”"
        },
        {
            "chapter": 4,
            "verse": 63,
            "text": "Това са онези, за които Аллах знае какво имат в сърцата. Бъди въздържан с тях и ги поучавай, и им говори с красноречиви думи"
        },
        {
            "chapter": 4,
            "verse": 64,
            "text": "Всеки пратеник изпращахме само да му се покоряват с позволението на Аллах. И ако те, когато угнетяваха себе си, дойдеха при теб [о, Мухаммад] и помолеха Аллах за опрощение, и Пратеника помолеше за опрощението им, щяха да видят, че Аллах е приемащ покаянието, милосърден"
        },
        {
            "chapter": 4,
            "verse": 65,
            "text": "Но не - кълна се в твоя Господ! - те не ще станат вярващи, докато не те сторят съдник за всеки възникнал спор помежду им; после не намират затруднение у себе си относно онова, което си решил и напълно се подчиняват"
        },
        {
            "chapter": 4,
            "verse": 66,
            "text": "И ако им предпишехме: “Убийте себе си!” или “Излезте от домовете си!”, не биха го сторили освен малцина от тях. А ако направеха това, за което са наставлявани, то щеше да е най-доброто за тях и най-силно да ги укрепи"
        },
        {
            "chapter": 4,
            "verse": 67,
            "text": "Тогава щяхме да им дарим от Нас огромна награда"
        },
        {
            "chapter": 4,
            "verse": 68,
            "text": "и да ги насочим по правия път"
        },
        {
            "chapter": 4,
            "verse": 69,
            "text": "Които се покоряват на Аллах и на Пратеника, те са с онези, които Аллах е дарил: пророците, всеправдивите, жертващите се за вярата и благочестивите. Колко добри са те за другари"
        },
        {
            "chapter": 4,
            "verse": 70,
            "text": "Такава е благодатта от Аллах. Достатъчно Аллах знае"
        },
        {
            "chapter": 4,
            "verse": 71,
            "text": "О, вярващи, бъдете предпазливи и настъпвайте на отреди или настъпвайте вкупом"
        },
        {
            "chapter": 4,
            "verse": 72,
            "text": "Сред вас все някой изостава и щом ви сполети беда, казва: “Аллах ме дари с благодат, защото не бях с тях.”"
        },
        {
            "chapter": 4,
            "verse": 73,
            "text": "А щом ви достигне обилие от Аллах, той все казва, сякаш не е имало между вас приятелство: “Ех, и аз да бях с тях, та да спечеля огромна печалба!”"
        },
        {
            "chapter": 4,
            "verse": 74,
            "text": "И нека се сражават по пътя на Аллах онези, които продават земния живот за отвъдния. А на онзи, който се сражава по пътя на Аллах и бъде убит или надвие, Ние ще дадем огромна награда"
        },
        {
            "chapter": 4,
            "verse": 75,
            "text": "И защо да не се сражавате по пътя на Аллах и заради слабите от мъжете, жените и децата, които казват: “Господи наш, изведи ни от това селище, обитателите на което са угнетители! И стани наш покровител, и стани наш избавител!”"
        },
        {
            "chapter": 4,
            "verse": 76,
            "text": "Вярващите се сражават по пътя на Аллах, а неверниците се сражават по пътя на идолите. Сражавайте се с приятелите на сатаните! Слабо е коварството на сатаната"
        },
        {
            "chapter": 4,
            "verse": 77,
            "text": "Не видя ли ти онези, на които бе казано: “Възпирайте ръцете си [от сражение] и извършвайте молитвата, и давайте милостинята закат!” А когато им бе предписано сражение, ето че част от тях се уплаши от хората, колкото се плаши от Аллах, и дори повече. И рекоха: “Господи наш, защо ни предписа сражение? Защо не ни отсрочи за кратко време?” Кажи: “Насладата на земния живот е мимолетна, а отвъдният е най-доброто за богобоязливите. И не ще бъдете угнетени дори с влакънце от фурма.”"
        },
        {
            "chapter": 4,
            "verse": 78,
            "text": "Където и да сте, смъртта ще ви догони, дори да сте във въздигнати кули. И ако ги достигне добрина, казват: “Това е от Аллах.”, а ако ги сполети злина, казват: “Това е от теб [о, Мухаммад]!” Кажи: “Всичко е от Аллах.” Какво им е на тези хора, та почти не проумяват дума"
        },
        {
            "chapter": 4,
            "verse": 79,
            "text": "Каквато и добрина да те достигне, тя е от Аллах, а каквато и злина да те сполети, тя е от самия теб. Пратеник те изпратихме при хората. Достатъчен е Аллах за свидетел"
        },
        {
            "chapter": 4,
            "verse": 80,
            "text": "Който се покорява на Пратеника, вече се е покорил на Аллах. А отметнат ли се, Ние не те изпратихме за техен пазител"
        },
        {
            "chapter": 4,
            "verse": 81,
            "text": "И казват: “Покоряваме се!”, а отделят ли се от теб, група от тях крои нощем противното на онова, което говори. Но Аллах записва какво кроят нощем. Бъди въздържан с тях и на Аллах се уповавай! Достатъчен е Аллах за довереник"
        },
        {
            "chapter": 4,
            "verse": 82,
            "text": "Нима не размишляват над Корана? И ако бе от друг, а не от Аллах, щяха да открият в него много противоречия"
        },
        {
            "chapter": 4,
            "verse": 83,
            "text": "И щом дойде при тях известие за спокойствие или за страх, разгласяват го. А ако бяха го отнесли до Пратеника и удостоените с власт измежду им, щяха да го разберат онези от тях, които могат да го проумеят. И ако не бе благодатта на Аллах към вас, и Неговата милост, щяхте да последвате сатаната, освен малцина"
        },
        {
            "chapter": 4,
            "verse": 84,
            "text": "И сражавай се [о, Мухаммад] по пътя на Аллах! Отговорен си единствено за себе си. И подбуждай вярващите! Дано Аллах възпре мощта на неверниците! Аллах е най-силен по мощ и най-силен по наказание"
        },
        {
            "chapter": 4,
            "verse": 85,
            "text": "Който се застъпва за добро дело, ще има дял от него, а който се застъпва за лошо дело, ще има бреме от него. Аллах за всяко нещо въздава"
        },
        {
            "chapter": 4,
            "verse": 86,
            "text": "И щом ви поздравят с поздрав, поздравете с по-хубав от него или отвърнете със същия! Аллах за всяко нещо държи сметка"
        },
        {
            "chapter": 4,
            "verse": 87,
            "text": "Аллах - няма друг бог освен Него! Ще ви събере Той в Деня на възкресението, няма съмнение в това. А кой е по-правдив в словото си от Аллах"
        },
        {
            "chapter": 4,
            "verse": 88,
            "text": "Какво ви е, та спрямо лицемерите сте две групи? Низвергна ги Аллах заради онова, което са придобили. Нима искате да напътите онзи, когото Аллах е оставил в заблуда? А когото Аллах остави в заблуда, ти не ще намериш път за него"
        },
        {
            "chapter": 4,
            "verse": 89,
            "text": "Желаят и вие да сте неверници, както и те са неверници, за да бъдете равни. И не взимайте ближни от тях, докато не се преселят по пътя на Аллах! А отметнат ли се, хващайте и ги убивайте, където ги заварите - и не взимайте от тях нито ближен, нито помощник"
        },
        {
            "chapter": 4,
            "verse": 90,
            "text": "освен добралите се до народ, с който имате договор; или дошлите при вас със свити сърца, че са се сражавали срещу вас или че ще се сражават срещу своя народ. И ако Аллах бе пожелал, щеше да ги овласти над вас и да се сражават срещу вас. А отдръпнат ли се, без да се сражават, и ви предложат мир, Аллах не ще ви отвори път против тях"
        },
        {
            "chapter": 4,
            "verse": 91,
            "text": "Ще откриете и други, които искат и с вас да са в безопасност, и със своя народ - в безопасност. Всякога, щом биваха връщани към изкушението, биваха низвергвани в него. И ако не се отдръпнат и не ви предложат мир, и не удържат ръцете си, хващайте и ги убивайте, където ги заварите! Дадохме ви явен довод срещу тези"
        },
        {
            "chapter": 4,
            "verse": 92,
            "text": "И не трябва вярващ да убива вярващ, освен по погрешка. А онзи, който убие вярващ по погрешка - да освободи вярващ роб и да връчи откуп на семейството му, освен ако простят. А ако [убитият] е вярващ от враждебен вам народ - да се освободи вярващ роб. А ако е от народ с договор между вас - да се връчи откуп на семейството му и да се освободи вярващ роб. А онзи, който няма възможност - да говее два поредни месеца за покаяние пред Аллах. Аллах е всезнаещ, премъдър"
        },
        {
            "chapter": 4,
            "verse": 93,
            "text": "А за онзи, който умишлено убие вярващ, възмездието му е Адът, там ще пребивава вечно. Аллах му се гневи и го проклина, и за него е приготвил огромно мъчение"
        },
        {
            "chapter": 4,
            "verse": 94,
            "text": "О, вярващи, когато странствате по пътя на Аллах, изяснявайте си и не казвайте на онзи, който ви отправи поздрав: “Ти не си вярващ”, стремейки се към мимолетното на земния живот. При Аллах има обилни богатства. Такива бяхте преди, но Аллах ви облагодетелства. Изяснявайте си! Сведущ е Аллах за вашите дела"
        },
        {
            "chapter": 4,
            "verse": 95,
            "text": "Не са равностойни онези от вярващите, които си седят вкъщи, без да им се навреди, и онези, които се борят по пътя на Аллах чрез своите имоти и души. Аллах отреди на борещите се чрез своите имоти и души да са с едно стъпало над седящите. На всеки Аллах обеща Най-прекрасното, но Аллах отличи борещите се пред седящите - с огромна награда"
        },
        {
            "chapter": 4,
            "verse": 96,
            "text": "със степени от Него и с опрощение, и милост. Аллах е опрощаващ, милосърден"
        },
        {
            "chapter": 4,
            "verse": 97,
            "text": "Когато ангелите приберат душите на угнетилите себе си, ще им рекат: “В какво положение бяхте?” Ще рекат: “Бяхме безсилни на земята.” Ще рекат: “Не беше ли просторна земята на Аллах, та да се преселите из нея?” На тези мястото им е Адът - и колко лоша участ е той"
        },
        {
            "chapter": 4,
            "verse": 98,
            "text": "освен за слабите от мъжете, жените и децата, които са немощни и не намират път"
        },
        {
            "chapter": 4,
            "verse": 99,
            "text": "Тези Аллах може и да извини. Аллах е извиняващ, опрощаващ"
        },
        {
            "chapter": 4,
            "verse": 100,
            "text": "А който се пресели по пътя на Аллах, ще открие на земята много приют и обилие. А който напусне дома си, преселвайки се заради Аллах и Неговия Пратеник, и после го настигне смъртта, при Аллах му е отредена наградата. Аллах е опрощаващ, милосърден"
        },
        {
            "chapter": 4,
            "verse": 101,
            "text": "А когато странствате по земята, не е прегрешение за вас да съкращавате молитвата, ако се страхувате, че ще ви навредят онези, които не са повярвали. Неверниците са ваш явен враг"
        },
        {
            "chapter": 4,
            "verse": 102,
            "text": "И когато си сред вярващите и им водиш молитвата, нека с теб стои група и да вземат своите оръжия. И щом се поклонят в суджуд, част от тях да застанат зад вас. После нека дойде друга група, която още не се е молила, и да извърши молитвата с теб, и да бъде предпазлива, и да вземе оръжията си. Онези, които не повярваха, желаят да нехаете за своите оръжия и вещи, та да се нахвърлят срещу вас отведнъж. И не е прегрешение за вас, ако дъжд ви напакости или сте болни, да положите оръжията си, но бъдете предпазливи. Аллах приготви за неверниците унизително мъчение"
        },
        {
            "chapter": 4,
            "verse": 103,
            "text": "И когато завършите молитвата, споменавайте Аллах прави, седнали и на хълбок! А когато сте вън от опасност, отслужвайте молитвата в цялост! За вярващите молитвата е предписание в определено време"
        },
        {
            "chapter": 4,
            "verse": 104,
            "text": "И не показвайте слабост в издирването на [вражески] народ! Ако ви боли - и тях ги боли, както и вас е боляло, но вие се надявате на Аллах за онова, за което те не се надяват. Аллах е всезнаещ, премъдър"
        },
        {
            "chapter": 4,
            "verse": 105,
            "text": "Ние ти низпослахме Книгата с истината, за да отсъдиш между хората с онова, което Аллах ти показа. И не се препирай заради изменниците"
        },
        {
            "chapter": 4,
            "verse": 106,
            "text": "И моли прошка от Аллах! Аллах е опрощаващ, милосърден"
        },
        {
            "chapter": 4,
            "verse": 107,
            "text": "И недей да спориш за онези, които изменят на себе си! Аллах не обича никой изменник, грешник"
        },
        {
            "chapter": 4,
            "verse": 108,
            "text": "Прикриват се от хората, но от Аллах не се прикриват. Той е с тях, когато нощем замислят думи, от които е недоволен. Аллах обхваща техните дела"
        },
        {
            "chapter": 4,
            "verse": 109,
            "text": "Ето, вие спорехте заради тях в земния живот, но кой ще спори с Аллах заради тях в Деня на възкресението? Или кой ще им бъде покровител"
        },
        {
            "chapter": 4,
            "verse": 110,
            "text": "Който стори зло или себе си угнети, а сетне помоли Аллах за прошка, ще открие, че Аллах е опрощаващ, милосърден"
        },
        {
            "chapter": 4,
            "verse": 111,
            "text": "И който придобие грях, той го придобива само в свой ущърб. Аллах е всезнаещ, премъдър"
        },
        {
            "chapter": 4,
            "verse": 112,
            "text": "И който придобие вина или грях, сетне набеди за това невинен, той се е нагърбил с клевета и явен грях"
        },
        {
            "chapter": 4,
            "verse": 113,
            "text": "И ако не бе благодатта на Аллах, и Неговата милост към теб, група от тях щеше да те заблуди. Но единствено себе си заблуждават и с нищо не ще ти навредят. Аллах ти низпосла Книгата и мъдростта, и те научи на онова, което не си знаел. Огромна е благодатта на Аллах към теб"
        },
        {
            "chapter": 4,
            "verse": 114,
            "text": "Няма добро в много от тайния им шепот, освен у онзи, който повелява подаяние или благодеяние, или помирение между хората. И който върши това в стремеж към благоволението на Аллах, Ние ще го дарим с огромна награда"
        },
        {
            "chapter": 4,
            "verse": 115,
            "text": "А който противоречи на Пратеника, след като му се изясни напътствието, и следва друг, а не пътя на вярващите, него ще насочим накъдето сам се е обърнал и ще го изгаряме в Ада. Колко лоша участ е той"
        },
        {
            "chapter": 4,
            "verse": 116,
            "text": "Аллах не прощава да се съдружава с Него, но освен това прощава на когото пожелае. А който съдружава с Аллах, той дълбоко се е заблудил"
        },
        {
            "chapter": 4,
            "verse": 117,
            "text": "Те не зоват Него, а само женски божества, и зоват само сатана-непокорник"
        },
        {
            "chapter": 4,
            "verse": 118,
            "text": "Прокле го Аллах и той рече: “Кълна се, ще отнема определена част от Твоите раби"
        },
        {
            "chapter": 4,
            "verse": 119,
            "text": "и ще ги заблуждавам, и ще ги подбуждам към копнежи, и ще им повелявам да срязват ушите на добитъка, и ще им повелявам да изменят творението на Аллах.” Който приема не Аллах, а сатаната за покровител, той ще понесе явна загуба"
        },
        {
            "chapter": 4,
            "verse": 120,
            "text": "Обещава им и ги подбужда към копнежи. Ала сатаната им обещава само измамност"
        },
        {
            "chapter": 4,
            "verse": 121,
            "text": "На тези мястото им е Адът и не ще намерят избавление от него"
        },
        {
            "chapter": 4,
            "verse": 122,
            "text": "А които вярват и вършат праведни дела, ще ги въведем в Градините, сред които реки текат. Там ще пребивават вечно и завинаги - истинно обещание от Аллах. А кой е по-верен от Аллах в словата"
        },
        {
            "chapter": 4,
            "verse": 123,
            "text": "Нито е във вашите копнежи, нито е в копнежите на хората на Писанието - който върши зло, ще му се въздаде същото и не ще си намери освен Аллах нито покровител, нито избавител"
        },
        {
            "chapter": 4,
            "verse": 124,
            "text": "А който върши праведни дела, мъж или жена, и е вярващ, тези ще влязат в Рая и не ще бъдат угнететени дори с браздица по костилка на фурма"
        },
        {
            "chapter": 4,
            "verse": 125,
            "text": "И кой е с по-добра религия от онзи, който се е отдал на Аллах с истинска преданост и е последвал вярата на Ибрахим Правоверния? Аллах прие Ибрахим за приятел"
        },
        {
            "chapter": 4,
            "verse": 126,
            "text": "На Аллах е всичко на небесата и всичко на земята. Аллах обхваща всяко нещо"
        },
        {
            "chapter": 4,
            "verse": 127,
            "text": "И те питат да постановиш за жените. Кажи [о, Мухаммад]: “За тях ви постановява Аллах, а и четеното вам в Книгата - за осиротелите жени, на които не давате, каквото им е предписано, желаейки да встъпите в брак с тях, и за невръстните сред децата, и да уреждате сираците със справедливост. Каквото и добро да извършите, Аллах го знае"
        },
        {
            "chapter": 4,
            "verse": 128,
            "text": "И ако жена се страхува от своя съпруг, от неприязън или отдръпване, не е прегрешение за тях помежду им да се помирят. Най-добро е помирението. В душата е заложено скъперничеството. И ако благодетелствате и сте богобоязливи - сведущ е Аллах за вашите дела"
        },
        {
            "chapter": 4,
            "verse": 129,
            "text": "И не ще съумеете да сте справедливи към жените [си], дори да се стремите. И не се увличайте всецяло по една, та да оставите друга - висяща. И ако помирявате и сте богобоязливи - Аллах е опрощаващ, милосърден"
        },
        {
            "chapter": 4,
            "verse": 130,
            "text": "А ако двамата се разделят, Аллах ще обогати всекиго от Своето изобилие. Аллах е всеобхватен, премъдър"
        },
        {
            "chapter": 4,
            "verse": 131,
            "text": "На Аллах е всичко на небесата и всичко на земята. И повелихме на дарените с Писанието преди вас и на вас да се боите от Аллах. А ако сте неверници - на Аллах е всичко на небесата и всичко на земята. Аллах е над всяка нужда, всеславен"
        },
        {
            "chapter": 4,
            "verse": 132,
            "text": "На Аллах е всичко на небесата и всичко на земята. Достатъчен е Аллах за довереник"
        },
        {
            "chapter": 4,
            "verse": 133,
            "text": "Ако пожелае, Той ще ви заличи, о, хора, и други ще доведе. Аллах има сила за това"
        },
        {
            "chapter": 4,
            "verse": 134,
            "text": "Който е пожелал наградата на земния живот - при Аллах е наградата и на земния живот, и на отвъдния. Аллах е всечуващ, всевиждащ"
        },
        {
            "chapter": 4,
            "verse": 135,
            "text": "О, вярващи, бъдете твърди в справедливостта, свидетели в името на Аллах, дори и срещу вас самите или срещу родителите и най-близките! Дали е богат или беден - Аллах е най-достоен за всеки от тях. И не следвайте страстта, за да не се отклоните! И ако изопачите или се откажете [от свидетелстване] - сведущ е Аллах за вашите дела"
        },
        {
            "chapter": 4,
            "verse": 136,
            "text": "О, вярващи, вярвайте в Аллах и в Неговия Пратеник, и в Книгата, която е низпослал на Своя Пратеник, и в Писанието, което е низпослал преди! А който отрича вярата в Аллах и в Неговите ангели, и в Неговите писания, и в Неговите пратеници, и в Сетния ден, той дълбоко се е заблудил"
        },
        {
            "chapter": 4,
            "verse": 137,
            "text": "Които повярваха, после станаха неверници, после повярваха, после пак станаха неверници, после неверието им се усили - Аллах не ще им прости, нито ще им посочи път"
        },
        {
            "chapter": 4,
            "verse": 138,
            "text": "Извести лицемерите, че за тях има болезнено мъчение"
        },
        {
            "chapter": 4,
            "verse": 139,
            "text": "за онези, които взимат неверниците за ближни вместо вярващите. Нима у тях търсят мощта? На Аллах е цялата мощ"
        },
        {
            "chapter": 4,
            "verse": 140,
            "text": "Той вече ви низпосла в Книгата: “Щом чуете да бъдат отричани знаменията на Аллах и да бъдат подигравани, не сядайте с неверниците, докато не встъпят в друг разговор. Иначе ще сте като тях.” Аллах ще събере в Ада всички лицемери и неверници"
        },
        {
            "chapter": 4,
            "verse": 141,
            "text": "които ви дебнат и ако имахте победа от Аллах, казваха: “Не бяхме ли заедно с вас?” А ако неверниците надделееха, казваха: “Не ви ли завладяхме и ви защитихме от вярващите?” Аллах ще отсъди между вас в Деня на възкресението. Аллах не ще направи за неверниците път против вярващите"
        },
        {
            "chapter": 4,
            "verse": 142,
            "text": "Лицемерите се стараят да измамят Аллах, но Той мами тях. Изправят ли се за молитва, се изправят мързеливи, за показ пред хората, и малко споменават Аллах"
        },
        {
            "chapter": 4,
            "verse": 143,
            "text": "непостоянни са - ту към тези, ту към онези. А когото Аллах оставя в заблуда, ти не ще намериш път за него"
        },
        {
            "chapter": 4,
            "verse": 144,
            "text": "О, вярващи, не взимайте неверници за ближни вместо вярващите! Нима искате да дадете на Аллах явен довод срещу вас"
        },
        {
            "chapter": 4,
            "verse": 145,
            "text": "Лицемерите са най-ниско на дъното на Огъня и не ще намериш за тях избавител"
        },
        {
            "chapter": 4,
            "verse": 146,
            "text": "освен които се разкаят и поправят, и се придържат към Аллах, и са искрени в своята религия пред Аллах. Тези са с вярващите. И ще дари Аллах вярващите с огромна награда"
        },
        {
            "chapter": 4,
            "verse": 147,
            "text": "За какво Аллах да ви измъчва, ако сте признателни и вярващи? Аллах е признателен, всезнаещ"
        },
        {
            "chapter": 4,
            "verse": 148,
            "text": "Аллах не обича да се прогласява за злото освен от угнетения. Аллах е всечуващ, всезнаещ"
        },
        {
            "chapter": 4,
            "verse": 149,
            "text": "Ако показвате добро или го прикривате, или извинявате зло - Аллах е извиняващ, всесилен"
        },
        {
            "chapter": 4,
            "verse": 150,
            "text": "Които не вярват в Аллах и в Неговите пратеници, и искат да отделят Аллах от Неговите пратеници, и казват: “Вярваме в едни и не вярваме в други”, и искат да поемат среден път"
        },
        {
            "chapter": 4,
            "verse": 151,
            "text": "тези са истинските неверници. И приготвихме за неверниците унизително мъчение"
        },
        {
            "chapter": 4,
            "verse": 152,
            "text": "На тези, които повярваха в Аллах и в Неговите пратеници, и не отделяха никого измежду тях, Той ще им даде наградите. Аллах е опрощаващ, милосърден"
        },
        {
            "chapter": 4,
            "verse": 153,
            "text": "Хората на Писанието искат да им свалиш Писание от небето. И от Муса искаха дори повече от това. И рекоха: “Покажи ни Аллах наяве!” И ги порази мълнията заради техния гнет. Сетне приеха телеца, след като ясните знаци дойдоха при тях, и Ние ги извинихме за това, и дадохме на Муса явен довод"
        },
        {
            "chapter": 4,
            "verse": 154,
            "text": "И въздигнахме отгоре им Планината поради техния обет, и им рекохме: “Влезте през вратата, кланяйки се доземи!” И им рекохме: “Не престъпвайте в Съботата!” И взехме от тях твърд обет"
        },
        {
            "chapter": 4,
            "verse": 155,
            "text": "Защото нарушиха своя обет и не повярваха в знаменията на Аллах, и убиваха пророците без право, и изричаха: “Сърцата ни са в броня.” - да, Аллах ги запечата [сърцата] поради тяхното неверие и не вярват освен малцина"
        },
        {
            "chapter": 4,
            "verse": 156,
            "text": "и защото не повярваха и изричаха срещу Мариам огромна клевета"
        },
        {
            "chapter": 4,
            "verse": 157,
            "text": "и изричаха: “Ние убихме Месията Иса, сина на Мариам, пратеника на Аллах.” - но не го убиха и не го разпнаха, а само им бе оприличен. И които бяха в разногласие за това, се съмняваха за него. Нямат знание за това, освен да следват предположението. Със сигурност не го убиха те"
        },
        {
            "chapter": 4,
            "verse": 158,
            "text": "Да, възнесе го Аллах при Себе си. Аллах е всемогъщ, премъдър"
        },
        {
            "chapter": 4,
            "verse": 159,
            "text": "Сред хората на Писанието няма такъв, който да не повярва в него преди неговата смърт, а в Деня на възкресението той ще е свидетел против тях"
        },
        {
            "chapter": 4,
            "verse": 160,
            "text": "И поради гнета на юдеите им възбранихме разрешени за тях блага, и защото възпираха много от пътя на Аллах"
        },
        {
            "chapter": 4,
            "verse": 161,
            "text": "и защото взимаха лихвата, а им бе възбранена, и изяждаха имотите на хората с измама. И за неверниците сред тях приготвихме болезнено мъчение"
        },
        {
            "chapter": 4,
            "verse": 162,
            "text": "Ако утвърдените в знанието сред тях и повярвалите вярват в низпосланото на теб и в низпосланото допреди теб, и извършващите молитвата, и даващите милостинята закат, и вярващите в Аллах и в Сетния ден - на тях ще въздадем огромна награда"
        },
        {
            "chapter": 4,
            "verse": 163,
            "text": "Ние ти дадохме откровение, както дадохме на Нух и на пророците след него, и дадохме откровение на Ибрахим и Исмаил, и Исхак, и Якуб, и родовете, и Иса, и Айюб, и Юнус, и Харун, и Сулайман, и на Дауд дарихме Псалмите"
        },
        {
            "chapter": 4,
            "verse": 164,
            "text": "пратеници, за които вече ти разказахме преди, и пратеници, за които не сме ти разказали, - и Аллах говори пряко на Муса"
        },
        {
            "chapter": 4,
            "verse": 165,
            "text": "пратеници-благовестители и предупредители, за да нямат хората довод пред Аллах подир пратениците. Аллах е всемогъщ, премъдър"
        },
        {
            "chapter": 4,
            "verse": 166,
            "text": "Аллах свидетелства, че онова, което низпосла на теб, го низпосла със Своето знание, и ангелите свидетелстват. И достатъчен е Аллах за свидетел"
        },
        {
            "chapter": 4,
            "verse": 167,
            "text": "Които не вярват и възпират от пътя на Аллах, те дълбоко се заблуждават"
        },
        {
            "chapter": 4,
            "verse": 168,
            "text": "Които не вярват и угнетяват, Аллах не ще им прости и не ще им посочи път"
        },
        {
            "chapter": 4,
            "verse": 169,
            "text": "освен пътя към Ада, там ще пребивават вечно и завинаги. Това за Аллах е лесно"
        },
        {
            "chapter": 4,
            "verse": 170,
            "text": "О, хора, Пратеника дойде при вас с истината от вашия Господ - и повярвайте! Това е най-доброто за вас. А ако не повярвате - на Аллах е всичко на небесата и на земята. Аллах е всезнаещ, премъдър"
        },
        {
            "chapter": 4,
            "verse": 171,
            "text": "О, хора на Писанието, не прекалявайте в своята религия и говорете за Аллах само истината! Месията Иса, синът на Мариам, е само пратеник на Аллах и Негово Слово, което Той извести на Мариам, и дух от Него. И вярвайте в Аллах и в Неговите пратеници, и не казвайте: “Троица!” Престанете! Това е най-доброто за вас. Аллах е единственият Бог. Пречист е Той, за да има рожба! Негово е всичко на небесата и всичко на земята. И достатъчен е Аллах за довереник"
        },
        {
            "chapter": 4,
            "verse": 172,
            "text": "Месията не ще презре да бъде раб на Аллах, нито приближените ангели. А който презре да Му служи и се възгордее - Той всички ще събере при Себе Си"
        },
        {
            "chapter": 4,
            "verse": 173,
            "text": "А които вярват и вършат праведни дела - Той ще изплати напълно техните награди и ще им надбави от Своята благодат. А които презират и се възгордяват - Той ще ги накаже с болезнено мъчение. И освен Аллах, за себе си не ще намерят нито покровител, нито избавител"
        },
        {
            "chapter": 4,
            "verse": 174,
            "text": "О, хора, при вас дойде довод от вашия Господ и ви низпослахме явна светлина"
        },
        {
            "chapter": 4,
            "verse": 175,
            "text": "А които вярват в Аллах и се привържат към Него - Той ще ги въведе в милост от Него и в благодат, и ще ги насочи към Себе Си по правия път"
        },
        {
            "chapter": 4,
            "verse": 176,
            "text": "И те молят да постановиш. Кажи: “Аллах ви постановява за умрелите без деца и бащи. Почине ли мъж и не е имал дете, а е имал сестра, нейно е половината от онова, което е оставил, а и той я наследява, ако не е имала дете. А щом са две, за тях са две третини от онова, което е оставил. А щом са повече братя и сестри, за мъжкото е дял, колкото за две женски.” Аллах ви обяснява, за да не се заблудите. Аллах знае всяко нещо"
        }
    ]
}
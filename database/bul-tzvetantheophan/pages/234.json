{
    "pages": [
        {
            "chapter": 11,
            "verse": 109,
            "text": "И не се съмнявай в [лъжовността на] онова, на което те служат! Те служат само както и бащите им служеха преди. И ще изплатим Ние техния дял [от възмездието] ненакърнен"
        },
        {
            "chapter": 11,
            "verse": 110,
            "text": "Вече дадохме на Муса Писанието и настана разногласие за него. И ако нямаше предишно Слово от твоя Господ, щеше да е отсъдено между тях. И се съмняваха в него с подозрение"
        },
        {
            "chapter": 11,
            "verse": 111,
            "text": "И на всички твоят Господ ще изплати за деянията им. Сведущ е Той за онова, което вършат"
        },
        {
            "chapter": 11,
            "verse": 112,
            "text": "И бъди на правия път, както ти бе повелено, ти и всеки покаял се с теб, и не престъпвайте! Зрящ е Той за онова, което вършите"
        },
        {
            "chapter": 11,
            "verse": 113,
            "text": "И не клонете към онези, които угнетяват, за да не ви засегне Огънят! Нямате освен Аллах покровители. После не ще ви се помогне"
        },
        {
            "chapter": 11,
            "verse": 114,
            "text": "И отслужвай молитвата в двата края на деня, и в началото на нощта! Наистина добрините премахват злините. Това е напомняне за поучаващите се"
        },
        {
            "chapter": 11,
            "verse": 115,
            "text": "И бъди търпелив! Аллах не погубва наградата на благодетелните"
        },
        {
            "chapter": 11,
            "verse": 116,
            "text": "Имаше ли сред поколенията преди вас праведни, възбраняващи развалата по земята, освен малцината от тях, които спасихме? Угнетителите последваха разкоша, в който живееха. И бяха престъпващи"
        },
        {
            "chapter": 11,
            "verse": 117,
            "text": "Твоят Господ не погубва селищата с гнет, когато жителите им вършат праведни дела"
        }
    ]
}
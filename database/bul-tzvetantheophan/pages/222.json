{
    "pages": [
        {
            "chapter": 11,
            "verse": 6,
            "text": "И няма по земята твар, препитанието на която да не е от Аллах. Той знае нейното обиталище и хранилище. Всичко е в ясна книга"
        },
        {
            "chapter": 11,
            "verse": 7,
            "text": "Той е, Който сътвори небесата и земята в шест дни, и Неговият Престол бе върху водата, за да ви изпита кой от вас е по-добър по деяние. И ако кажеш: “Ще бъдете възкресени след смъртта”, онези, които не вярват, непременно ще рекат: “Това е само явна магия.”"
        },
        {
            "chapter": 11,
            "verse": 8,
            "text": "А ако забавим за тях мъчението до определено време, непременно ще рекат: “Какво го задържа?” В Деня, когато дойде при тях, то наистина не ще бъде отклонено и ще ги обгърне онова, на което са се присмивали"
        },
        {
            "chapter": 11,
            "verse": 9,
            "text": "И ако дадем на човека да вкуси милост от Нас, а после му я отнемем, той е отчаян, непризнателен"
        },
        {
            "chapter": 11,
            "verse": 10,
            "text": "И ако му дадем да вкуси благодат след беда, която го е засегнала, казва: “Отидоха си злините от мен” и е радостен, самохвалец"
        },
        {
            "chapter": 11,
            "verse": 11,
            "text": "освен онези, които са търпеливи и вършат праведни дела. За тях има опрощение и голяма награда"
        },
        {
            "chapter": 11,
            "verse": 12,
            "text": "Може и да си склонен към изоставяне на част от онова, което ти е разкрито и да се свива сърцето ти, че ще рекат: “Защо не му бе спуснато съкровище или не дойде заедно с него ангел?” - ти си само предупредител, Аллах се разпорежда с всяко нещо"
        }
    ]
}
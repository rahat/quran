{
    "juzs": [
        {
            "chapter": 29,
            "verse": 46,
            "text": "И спорете с хората на Писанието само по най-хубавия начин, но не и с онези от тях, които угнетяват, и кажете: “Вярваме в низпосланото на нас и в низпосланото на вас. Нашият Бог и вашият Бог е един и същ. Ние сме Нему отдадени.”"
        },
        {
            "chapter": 29,
            "verse": 47,
            "text": "И така низпослахме на теб Книгата. Онези, на които дадохме Писанието, вярват в нея, а и някои от тези вярват в нея. Само неверниците отричат Нашите знамения"
        },
        {
            "chapter": 29,
            "verse": 48,
            "text": "Преди нея ти нито книга можеше да четеш, нито да пишеш с десницата си. Иначе празнодумците щяха да се усъмнят"
        },
        {
            "chapter": 29,
            "verse": 49,
            "text": "Да, това са ясни знамения, запечатани в сърцата на дарените със знание. Само угнетителите отричат Нашите знамения"
        },
        {
            "chapter": 29,
            "verse": 50,
            "text": "И рекоха [неверниците]: “Защо не му бяха низпослани и други знамения от неговия Господ?” Кажи: “Знаменията са само от Аллах, а аз съм само явен предупредител.”"
        },
        {
            "chapter": 29,
            "verse": 51,
            "text": "Не им ли бе достатъчно, че ти низпослахме Книгата, която се чете пред тях? В това има милост и поучение за хора вярващи"
        },
        {
            "chapter": 29,
            "verse": 52,
            "text": "Кажи: “Достатъчен e Аллах за свидетел между мен и вас. Той знае всичко на небесата и на земята.” А които вярват в лъжата и не вярват в Аллах, те са губещите"
        },
        {
            "chapter": 29,
            "verse": 53,
            "text": "И искат от теб [о, Мухаммад] да ускориш мъчението. И ако нямаше определен срок, мъчението щеше да ги сполети. А то ще ги връхлети внезапно, без да усетят"
        },
        {
            "chapter": 29,
            "verse": 54,
            "text": "И искат от теб да ускориш мъчението. А Адът обгръща неверниците"
        },
        {
            "chapter": 29,
            "verse": 55,
            "text": "в Деня, когато мъчението ще ги обхване отгоре и изпод краката им. И ще каже Той: “Вкусете онова, което сте вършили!”"
        },
        {
            "chapter": 29,
            "verse": 56,
            "text": "О, Мои вярващи раби, обширна е земята Ми, затова където и да сте, единствено на Мен служете"
        },
        {
            "chapter": 29,
            "verse": 57,
            "text": "Всяка душа ще вкуси смъртта. После при Нас ще бъдете върнати"
        },
        {
            "chapter": 29,
            "verse": 58,
            "text": "Които вярват и вършат праведни дела, ще ги настаним във висините на Рая, сред които реки текат. Там ще пребивават вечно. Как прекрасна е наградата за дейните"
        },
        {
            "chapter": 29,
            "verse": 59,
            "text": "които са търпеливи и на своя Господ се уповават"
        },
        {
            "chapter": 29,
            "verse": 60,
            "text": "И колко твари има, които не си набавят препитанието - Аллах дава препитание и на тях, и на вас. Той е Всечуващия, Всезнаещия"
        },
        {
            "chapter": 29,
            "verse": 61,
            "text": "А ако ги попиташ кой е сътворил небесата и земята, и е подчинил слънцето и луната, ще рекат: “Аллах!” Тогава защо биват подлъгвани"
        },
        {
            "chapter": 29,
            "verse": 62,
            "text": "Аллах увеличава препитанието комуто пожелае от Своите раби и Той му го намалява. Аллах всяко нещо знае"
        },
        {
            "chapter": 29,
            "verse": 63,
            "text": "И ако ги попиташ кой изсипва вода от небето и с нея съживява земята след нейната смърт, ще кажат: “Аллах!” Кажи: “Слава на Аллах!” Ала повечето от тях не проумяват"
        },
        {
            "chapter": 29,
            "verse": 64,
            "text": "Този, земният живот, е само забава и игра. А Сетният дом е вечният, ако знаят"
        },
        {
            "chapter": 29,
            "verse": 65,
            "text": "И когато се качат на кораб, те зоват Аллах, предани Нему в религията. А щом Той ги спаси към сушата, ето ги - пак съдружават"
        },
        {
            "chapter": 29,
            "verse": 66,
            "text": "за да отрекат онова, което сме им дали, и за да се наслаждават, но ще узнаят"
        },
        {
            "chapter": 29,
            "verse": 67,
            "text": "Не виждат ли, че Ние сторихме [Мека] свещено, сигурно място, а хората около тях биват похищавани? Нима в измамата вярват, а благодатта на Аллах отричат"
        },
        {
            "chapter": 29,
            "verse": 68,
            "text": "И кой е по-голям угнетител от онзи, който измисля лъжа за Аллах и взима за лъжа истината, когато дойде при него? Нима не е в Ада мястото на неверниците"
        },
        {
            "chapter": 29,
            "verse": 69,
            "text": "А които се борят в Наше име, непременно ще ги водим по Нашите пътища. Аллах е с благодетелните"
        },
        {
            "chapter": 30,
            "verse": 1,
            "text": "Алиф. Лам. Мим"
        },
        {
            "chapter": 30,
            "verse": 2,
            "text": "Ромеите бяха победени"
        },
        {
            "chapter": 30,
            "verse": 3,
            "text": "на най-близката земя. Но след поражението им те ще победят"
        },
        {
            "chapter": 30,
            "verse": 4,
            "text": "след няколко години. На Аллах е повелята и преди, и след това. В този ден вярващите ще ликуват"
        },
        {
            "chapter": 30,
            "verse": 5,
            "text": "с помощта на Аллах. Помага Той комуто пожелае. Той е Всемогъщия, Премъдрия"
        },
        {
            "chapter": 30,
            "verse": 6,
            "text": "Обещано е от Аллах. Аллах не нарушава Своето обещание, ала повечето хора не разбират"
        },
        {
            "chapter": 30,
            "verse": 7,
            "text": "Те добре познават земния живот, ала нехаят за отвъдния"
        },
        {
            "chapter": 30,
            "verse": 8,
            "text": "Нима не размишляват за себе си? Аллах сътвори небесата и земята, и всичко между тях с мъдрост и за определен срок. А повечето хора не вярват в срещата със своя Господ"
        },
        {
            "chapter": 30,
            "verse": 9,
            "text": "И не ходят ли по земята, за да видят какъв бе краят на онези преди тях? Бяха по-силни от тях и повече се възползваха от земята, и я населяваха по-дълго, отколкото я населяват те. И Нашите пратеници дойдоха при тях с ясните знаци. Не Аллах ги угнетява, а те себе си угнетяват"
        },
        {
            "chapter": 30,
            "verse": 10,
            "text": "После лош ще бъде краят за онези, които злосторстват, защото взимат за лъжа знаменията на Аллах и им се подиграват"
        },
        {
            "chapter": 30,
            "verse": 11,
            "text": "Аллах начева творението, после Той ще го повтори, после при Него ще бъдете върнати"
        },
        {
            "chapter": 30,
            "verse": 12,
            "text": "В Деня, когато настане Часът, отчаянието ще обхване престъпниците"
        },
        {
            "chapter": 30,
            "verse": 13,
            "text": "И не ще имат застъпници сред онези, които те са съдружавали, и от съдружаваните ще се отрекат"
        },
        {
            "chapter": 30,
            "verse": 14,
            "text": "В Деня, когато настане Часът, в този Ден ще се разделят"
        },
        {
            "chapter": 30,
            "verse": 15,
            "text": "Онези, които вярват и вършат праведни дела, ще бъдат възрадвани в Градината"
        },
        {
            "chapter": 30,
            "verse": 16,
            "text": "А онези, които не вярват и взимат за лъжа Нашите знамения и срещата с Нас в отвъдния живот, те ще бъдат въведени в мъчението"
        },
        {
            "chapter": 30,
            "verse": 17,
            "text": "Прославяйте Аллах, когато замръквате и когато осъмвате"
        },
        {
            "chapter": 30,
            "verse": 18,
            "text": "За Него е прославата на небесата и на земята, и по мрак, и по пладне"
        },
        {
            "chapter": 30,
            "verse": 19,
            "text": "Той изважда живото от мъртвото и изважда мъртвото от живото, и съживява земята след нейната смърт. Така и вие ще бъдете извадени [от гробовете]"
        },
        {
            "chapter": 30,
            "verse": 20,
            "text": "И от Неговите знамения е, че ви сътвори от пръст, после - ето ви - хора, които се множат"
        },
        {
            "chapter": 30,
            "verse": 21,
            "text": "И от Неговите знамения е, че сътвори за вас съпруги от самите вас, за да намерите спокойствие при тях, и стори помежду ви любов и милост. В това има знамения за хора мислещи"
        },
        {
            "chapter": 30,
            "verse": 22,
            "text": "И от Неговите знамения е сътворяването на небесата и на земята, и разнообразието на езиците и цветовете ви. В това има знамения за знаещите"
        },
        {
            "chapter": 30,
            "verse": 23,
            "text": "И от Неговите знамения е сънят ви нощем и денем и стремежът ви към Неговата благодат. В това има знамения за хора чуващи"
        },
        {
            "chapter": 30,
            "verse": 24,
            "text": "И от Неговите знамения Той ви показва мълнията за страх и надежда. И изсипва от небето вода, с която съживява земята след нейната смърт. В това има знамения за хора проумяващи"
        },
        {
            "chapter": 30,
            "verse": 25,
            "text": "И от Неговите знамения е, че небето и земята стоят по Негова повеля. После, когато ви призове, ето ви - от земята излизате"
        },
        {
            "chapter": 30,
            "verse": 26,
            "text": "Негови са всички на небесата и на земята. Всички на Него се подчиняват"
        },
        {
            "chapter": 30,
            "verse": 27,
            "text": "Той е, Който начева творението, после ще го повтори, а това е още по-лесно за Него. Негово е върховенството на небесата и на земята. Той е Всемогъщия, Премъдрия"
        },
        {
            "chapter": 30,
            "verse": 28,
            "text": "Той ви дава пример от самите вас. Нима имате сред владените от вашите десници съдружници в препитанието, което ви даваме, та в него да сте равни, и да се страхувате от тях, както се страхувате от самите себе си? Така обясняваме знаменията за хора проумяващи"
        },
        {
            "chapter": 30,
            "verse": 29,
            "text": "Да, онези, които угнетяват, следват своите страсти в неведение. А кой може да напъти онзи, когото Аллах оставя в заблуда? Няма за тях закрилници"
        },
        {
            "chapter": 30,
            "verse": 30,
            "text": "И обърни своето лице към религията - правоверен, - към природата, според която Аллах е създал хората! Религията на Аллах е неизменна. Тя е правата вяра. Ала повечето хора не разбират"
        },
        {
            "chapter": 30,
            "verse": 31,
            "text": "Върнете се към Него с покаяние! И бойте се от Него, и отслужвайте молитвата, и не бъдете от съдружаващите"
        },
        {
            "chapter": 30,
            "verse": 32,
            "text": "от онези, които разделиха своята религия и станаха на части! Всяка група ликува с онова, което е у нея"
        },
        {
            "chapter": 30,
            "verse": 33,
            "text": "И щом беда засегне хората, те зоват своя Господ, връщайки се към Него с покаяние. А когато Той им даде да вкусят милост от Него, ето - част от тях съдружават със своя Господ"
        },
        {
            "chapter": 30,
            "verse": 34,
            "text": "за да отрекат онова, което Ние сме им дали. Наслаждавайте се - ще узнаете"
        },
        {
            "chapter": 30,
            "verse": 35,
            "text": "Или им низпослахме довод и той им казва да Го съдружават"
        },
        {
            "chapter": 30,
            "verse": 36,
            "text": "И ако дадем на хората да вкусят милост, радват й се. А щом ги сполети злина заради онова, което ръцете им са сторили преди, ето ги - отчайват се"
        },
        {
            "chapter": 30,
            "verse": 37,
            "text": "Не виждат ли, че Аллах увеличава препитанието комуто пожелае, и Той го намалява? В това има знамения за хора вярващи"
        },
        {
            "chapter": 30,
            "verse": 38,
            "text": "И отдавай на роднината правото му, и на нуждаещия се, и на пътника [в неволя]! Това е най-доброто за онези, които искат да видят Лика на Аллах. Те са сполучилите"
        },
        {
            "chapter": 30,
            "verse": 39,
            "text": "Не очаквайте при Аллах богатство за онова, което давате с лихва, за да се обогатите от имотите на хората, а за онова, което давате като милостиня закат, искайки да видите Лика на Аллах. На тези ще се умножи"
        },
        {
            "chapter": 30,
            "verse": 40,
            "text": "Аллах е, Който ви сътворява, после ви дава препитание, после ви прибира душите, после ще ви съживи. Има ли сред съдружаваните от вас някой способен да направи нещо такова? Пречист е Той, превисоко е над това, с което Го съдружават"
        },
        {
            "chapter": 30,
            "verse": 41,
            "text": "Разрухата по сушата и в морето се появи заради онова, което ръцете на хората сториха, за да ги накара Той да вкусят част от онова, което са извършили, и за да се покаят"
        },
        {
            "chapter": 30,
            "verse": 42,
            "text": "Кажи: “Ходете по земята и вижте какъв бе краят на предишните хора! Повечето от тях бяха съдружаващи.”"
        },
        {
            "chapter": 30,
            "verse": 43,
            "text": "И обърни лицето си към правата вяра, преди да дойде неизбежният Ден от Аллах! В този Ден ще бъдат разделени"
        },
        {
            "chapter": 30,
            "verse": 44,
            "text": "който е неверник, против него е неверието му, а които вършат праведни дела, за себе си готвят"
        },
        {
            "chapter": 30,
            "verse": 45,
            "text": "за да възнагради Той от Своята благодат онези, които вярват и вършат праведни дела. Той не обича неверниците"
        },
        {
            "chapter": 30,
            "verse": 46,
            "text": "И от Неговите знамения е, че изпраща ветровете като благовестници, и за да ви даде да вкусите от милостта Му, и за да плават корабите според Неговата воля, и за да търсите от Неговата благодат. И за да сте признателни"
        },
        {
            "chapter": 30,
            "verse": 47,
            "text": "И преди теб изпращахме Ние пратеници при техните народи и им донасяха ясните знаци, и отмъстихме на онези, които престъпваха, и Наш дълг бе да подкрепим вярващите"
        },
        {
            "chapter": 30,
            "verse": 48,
            "text": "Аллах е, Който праща ветровете, та надигат облаци, и ги разстила по небето, както пожелае, и ги натрупва, и виждаш как дъждът излиза от тях. И щом ги изсипе над когото пожелае от Своите раби, ето ги - радват се"
        },
        {
            "chapter": 30,
            "verse": 49,
            "text": "въпреки че бяха отчаяни, преди да им бъде изпратен"
        },
        {
            "chapter": 30,
            "verse": 50,
            "text": "И виж следите от милостта на Аллах! Как съживява земята след нейната смърт! Той е, Който ще съживи мъртвите. Той над всяко нещо има сила"
        },
        {
            "chapter": 30,
            "verse": 51,
            "text": "А ако им пратим вятър и видят посева пожълтял, те ще останат неверници и след това"
        },
        {
            "chapter": 30,
            "verse": 52,
            "text": "Ти не можеш да накараш мъртвите да чуят, нито глухите да чуят зова, щом обърнат гръб"
        },
        {
            "chapter": 30,
            "verse": 53,
            "text": "И не можеш изведеш слепите от заблудата им. Ще те чуят само тези, които вярват в Нашите знамения. Тези са отдадените на Аллах"
        },
        {
            "chapter": 30,
            "verse": 54,
            "text": "Аллах е, Който ви сътвори немощни, после след немощ ви даде сила, после след силата - немощ и посивяване. Сътворява Той каквото пожелае. Той е Всезнаещия, Всемогъщия"
        },
        {
            "chapter": 30,
            "verse": 55,
            "text": "В Деня, когато настане Часът, престъпниците ще се кълнат, че са пребивавали [на земята] не повече от час. Така са били подлъгани"
        },
        {
            "chapter": 30,
            "verse": 56,
            "text": "А дарените със знанието и с вярата ще кажат: “Пребивавахте според предписанието на Аллах до Деня на възкресението. Това е Денят на възкресението, ала вие не съзнавахте.”"
        },
        {
            "chapter": 30,
            "verse": 57,
            "text": "В този Ден не ще помогне на угнетителите тяхното извинение и не ще им бъде позволено покаяние"
        },
        {
            "chapter": 30,
            "verse": 58,
            "text": "Дадохме вече на хората всякакви примери в този Коран. И ако им донесеш знамение, неверниците ще рекат: “Вие сте само празнодумци.”"
        },
        {
            "chapter": 30,
            "verse": 59,
            "text": "Така Аллах запечатва сърцата на онези, които не съзнават"
        },
        {
            "chapter": 30,
            "verse": 60,
            "text": "И търпи! Обещанието на Аллах е истинно. И да не те разколебават онези, които не са убедени"
        },
        {
            "chapter": 31,
            "verse": 1,
            "text": "Алиф. Лам. Мим"
        },
        {
            "chapter": 31,
            "verse": 2,
            "text": "Тези са знаменията на мъдрата Книга"
        },
        {
            "chapter": 31,
            "verse": 3,
            "text": "напътствие и милост за благодетелните"
        },
        {
            "chapter": 31,
            "verse": 4,
            "text": "които отслужват молитвата и дават милостинята закат, и за отвъдния живот са убедени"
        },
        {
            "chapter": 31,
            "verse": 5,
            "text": "Тези са напътени от своя Господ и тези са сполучилите"
        },
        {
            "chapter": 31,
            "verse": 6,
            "text": "А сред хората някой купува слова за забавление, за да отклонява в неведение от пътя на Аллах и да го взимат на присмех. За тези има унизително мъчение"
        },
        {
            "chapter": 31,
            "verse": 7,
            "text": "И когато Нашите знамения му биват четени, той се отвръща високомерно, сякаш не ги чува, сякаш е оглушал. Възвести го за болезнено мъчение"
        },
        {
            "chapter": 31,
            "verse": 8,
            "text": "За онези, които вярват и вършат праведни дела, са Градините на блаженството"
        },
        {
            "chapter": 31,
            "verse": 9,
            "text": "там ще пребивават вечно - истинно обещание от Аллах. Той е Всемогъщия, Премъдрия"
        },
        {
            "chapter": 31,
            "verse": 10,
            "text": "Сътвори Той небесата без видима за вас опора и положи върху земята непоклатими планини, за да не се люлее с вас, и пръсна по нея всякакви животни. И изсипваме вода от небето, и караме с нея да поникват всякакви полезни видове"
        },
        {
            "chapter": 31,
            "verse": 11,
            "text": "Това е творението на Аллах. Покажете Ми какво са сътворили другите, а не Той! Да, угнетителите са в явна заблуда"
        },
        {
            "chapter": 31,
            "verse": 12,
            "text": "И дадохме на Лукман мъдростта: “Бъди признателен на Аллах! Който е признателен, за себе си е признателен. А който е неблагодарен - Аллах е над всяка нужда, всеславен.”"
        },
        {
            "chapter": 31,
            "verse": 13,
            "text": "И рече Лукман на сина си, поучавайки го: “О, синко мой, не съдружавай с Аллах! Съдружаването е огромен гнет.”"
        },
        {
            "chapter": 31,
            "verse": 14,
            "text": "И повелихме на човека да се отнася добре с родителите си... Носи го майка му в слабост връз слабост и го отбива в две години. Бъди признателен на Мен и на родителите си! Завръщането е при Мен"
        },
        {
            "chapter": 31,
            "verse": 15,
            "text": "А ако те принуждават да съдружаваш с Мен онова, за което нямаш знание, не им се покорявай! И бъди добър с тях в земния живот, и следвай пътя на онзи, който се е насочил към Мен! После вашето завръщане е към Мен и ще ви известя какво сте вършили"
        },
        {
            "chapter": 31,
            "verse": 16,
            "text": "“О, синко мой, всяко твое дело, дори и да е с тежест на синапено зърно, и то да е в скала, или да е на небесата, или на земята, Аллах ще го покаже. Аллах е всепроникващ, сведущ"
        },
        {
            "chapter": 31,
            "verse": 17,
            "text": "О, синко мой, отслужвай молитвата и повелявай одобряваното, и възбранявай порицаваното, и бъди търпелив към онова, което те сполети! Това е от решителните дела"
        },
        {
            "chapter": 31,
            "verse": 18,
            "text": "И не криви лице пред хората, и не върви по земята с високомерие! Аллах не обича никой горделивец, самохвалец"
        },
        {
            "chapter": 31,
            "verse": 19,
            "text": "И бъди умерен в своята походка, и снижавай своя глас! Най-противният от гласовете е магарешкият глас.”"
        },
        {
            "chapter": 31,
            "verse": 20,
            "text": "Не виждате ли, че Аллах подчинява за вас всичко на небесата и всичко на земята, и щедро ви дава Своята благодат - и явна, и скрита? А някои от хората спорят за Аллах, без да имат нито знание, нито напътствие, нито просветляващо писание"
        },
        {
            "chapter": 31,
            "verse": 21,
            "text": "И когато им се каже: “Следвайте онова, което Аллах е низпослал!”, казват: “Не, ще следваме онова, с което заварихме предците си.” Ала нима и ако сатаната ги е зовял към мъчението на Пламъците"
        },
        {
            "chapter": 31,
            "verse": 22,
            "text": "А който се отдава на Аллах и благодетелства, той се е хванал за най-здравата връзка. При Аллах е завръщането на делата"
        },
        {
            "chapter": 31,
            "verse": 23,
            "text": "А който не вярва, да не те наскърбява неверието му! Към Нас е тяхното завръщане и ще им известим какво са вършили. Аллах знае съкровеното в сърцата"
        },
        {
            "chapter": 31,
            "verse": 24,
            "text": "Даваме им да се насладят малко, после ще ги подкараме към тежко мъчение"
        },
        {
            "chapter": 31,
            "verse": 25,
            "text": "И ако ги попиташ кой е сътворил небесата и земята, непременно ще рекат: “Аллах!” Кажи: “Слава на Аллах!” Ала повечето от тях не съзнават"
        },
        {
            "chapter": 31,
            "verse": 26,
            "text": "На Аллах е всичко на небесата и на земята. Аллах е Пребогатия, Всеславния"
        },
        {
            "chapter": 31,
            "verse": 27,
            "text": "И ако всички дървета на земята станат калеми, и в морето придойдат още седем морета [мастило], няма да се изчерпят Словата на Аллах. Аллах е всемогъщ, премъдър"
        },
        {
            "chapter": 31,
            "verse": 28,
            "text": "Вашето сътворяване и вашето възкресяване е само като на една душа. Аллах е всечуващ, всезрящ"
        },
        {
            "chapter": 31,
            "verse": 29,
            "text": "Нима не виждаш, че Аллах въвежда нощта в деня и въвежда деня в нощта, и подчинява слънцето и луната, всяко да се движи до определен срок, и че за вашите дела Аллах е сведущ"
        },
        {
            "chapter": 31,
            "verse": 30,
            "text": "Така е, защото Аллах е Истината и защото всичко, което зоват вместо Него, е лъжа, и защото Аллах е Всевишния, Превеликия"
        },
        {
            "chapter": 31,
            "verse": 31,
            "text": "Нима не виждаш, че корабите плават по морето с милостта на Аллах, за да ви покаже Той от Своите знамения? В това има знамения за всеки многотърпелив, признателен"
        },
        {
            "chapter": 31,
            "verse": 32,
            "text": "И щом ги покрият вълни като сенчести планини, те зоват Аллах, предани Нему в религията. А щом Той ги спаси на сушата, някои от тях са въздържани. Отрича Нашите знамения не друг, а всеки изменник, неблагодарник"
        },
        {
            "chapter": 31,
            "verse": 33,
            "text": "О, хора, бойте се от вашия Господ и се страхувайте от Деня, в който родител не ще бъде от полза за своята рожба, нито детето ще бъде от полза за своя родител! Обещанието на Аллах е истинно. И никога да не ви подмами земният живот, и никога най-измамният да не ви подмами за Аллах"
        },
        {
            "chapter": 31,
            "verse": 34,
            "text": "Единствено при Аллах е знанието за Часа. Той изсипва дъжда и знае какво има в утробите. И никой не знае какво ще придобие утре, и никой не знае къде ще умре. Аллах е всезнаещ, сведущ"
        },
        {
            "chapter": 32,
            "verse": 1,
            "text": "Алиф. Лам. Мим"
        },
        {
            "chapter": 32,
            "verse": 2,
            "text": "Низпославането на Книгата - без съмнение в нея - е от Господа на световете"
        },
        {
            "chapter": 32,
            "verse": 3,
            "text": "А [неверниците] казват: “Той я е измислил!” Не, тя е истината от твоя Господ, за да предупредиш народ, при който дотогава не е идвал друг предупредител, та да бъдат напътени"
        },
        {
            "chapter": 32,
            "verse": 4,
            "text": "Аллах е, Който сътвори небесата и земята, и всичко между тях в шест дни. После се въздигна [безподобен] Той на Трона. Нямате освен Него друг покровител, нито застъпник. Не ще ли се поучите"
        },
        {
            "chapter": 32,
            "verse": 5,
            "text": "Той управлява делата от небето до земята, после те се въздигат към Него в един Ден, колкото хиляда години, според вашето броене"
        },
        {
            "chapter": 32,
            "verse": 6,
            "text": "Той е Знаещия и скритото, и явното, Всемогъщия, Милосърдния"
        },
        {
            "chapter": 32,
            "verse": 7,
            "text": "Който сътвори със съвършенство всяко нещо и начена сътворяването на човека от глина"
        },
        {
            "chapter": 32,
            "verse": 8,
            "text": "После Той сътвори потомството му от капка нищожна вода"
        },
        {
            "chapter": 32,
            "verse": 9,
            "text": "После го осъразмери и му вдъхна от Своя дух. И стори за вас слуха и зрението, и сърцата. Колко малко сте признателни"
        },
        {
            "chapter": 32,
            "verse": 10,
            "text": "И рекоха: “Нима след като изчезнем в земята, наистина ще бъдем сътворени отново?” Да, в срещата със своя Господ те не вярват"
        },
        {
            "chapter": 32,
            "verse": 11,
            "text": "Кажи: “Ще ви прибере душите Ангелът на смъртта, комуто сте възложени. После към вашия Господ ще бъдете върнати.”"
        },
        {
            "chapter": 32,
            "verse": 12,
            "text": "Ако видиш как престъпниците свеждат глави пред своя Господ: “Господи наш, видяхме и чухме! Върни ни, за да сторим праведни дела! Ние вече сме убедени.”"
        },
        {
            "chapter": 32,
            "verse": 13,
            "text": "Ако пожелаехме, щяхме да дадем на всекиго неговото напътствие. Но ще се потвърди Словото Ми - ще напълня Ада с джинове и хора заедно"
        },
        {
            "chapter": 32,
            "verse": 14,
            "text": "“Вкусете, защото забравихте срещата в този ваш Ден! Забравяме ви и Ние. Вкусете вечното мъчение заради онова, което сте извършили!”"
        },
        {
            "chapter": 32,
            "verse": 15,
            "text": "Вярват в Нашите знамения само онези, които щом им се спомене за тях, падат, свеждайки чела до земята в суджуд и прославят с възхвала своя Господ, и не се възгордяват"
        },
        {
            "chapter": 32,
            "verse": 16,
            "text": "И напускат постелите си, и със страх и копнеж зоват своя Господ, и от онова, което сме им дали, раздават"
        },
        {
            "chapter": 32,
            "verse": 17,
            "text": "Никой не знае каква радост за окото е скрита за тях - въздаяние за онова, което са вършили"
        },
        {
            "chapter": 32,
            "verse": 18,
            "text": "Нима онзи, който вярва, е като онзи, който е нечестивец? Не са равни те"
        },
        {
            "chapter": 32,
            "verse": 19,
            "text": "Които вярват и вършат праведни дела, техни са Градините на обителта - гостоприемство за онова, което са вършили"
        },
        {
            "chapter": 32,
            "verse": 20,
            "text": "А които са нечестивци, мястото им е Огънят. Всякога, щом поискат да излязат от него, ще бъдат връщани там. И ще им се казва: “Вкусете мъчението на Огъня, който взимахте за лъжа!”"
        },
        {
            "chapter": 32,
            "verse": 21,
            "text": "И им даваме да вкусят от най-близкото мъчение преди най-голямото мъчение, за да се покаят"
        },
        {
            "chapter": 32,
            "verse": 22,
            "text": "И кой е по-голям угнетител от онзи, комуто се напомнят знаменията на неговия Господ, а после той се отвръща от тях? Отмъщаваме Ние на престъпниците"
        },
        {
            "chapter": 32,
            "verse": 23,
            "text": "И дадохме на Муса Писанието: “Не се съмнявай в срещата с Него!” И го сторихме напътствие за синовете на Исраил"
        },
        {
            "chapter": 32,
            "verse": 24,
            "text": "И когато бяха търпеливи, и в Нашите знамения се бяха убедили, сторихме от тях водители, напътващи според Нашата повеля"
        },
        {
            "chapter": 32,
            "verse": 25,
            "text": "В Деня на възкресението твоят Господ ще отсъди между тях за онова, по което бяха в разногласие"
        },
        {
            "chapter": 32,
            "verse": 26,
            "text": "И нима на неверниците не им бе посочено колко поколения преди тях погубихме? [Сега] тези се движат в техните жилища. В това има знамения. Не ще ли се вслушат"
        },
        {
            "chapter": 32,
            "verse": 27,
            "text": "И нима не виждат, че Ние насочваме водата към сухата земя, и сторваме с нея да поникнат насаждения, от които ядат те и техният добитък. Не ще ли прозрат"
        },
        {
            "chapter": 32,
            "verse": 28,
            "text": "И казват: “Кога ще бъде това отсъждане, ако говорите истината?”"
        },
        {
            "chapter": 32,
            "verse": 29,
            "text": "Кажи: “За неверниците в Деня на отсъждането не ще е от полза, ако тогава повярват. И не ще им се даде отсрочка.”"
        },
        {
            "chapter": 32,
            "verse": 30,
            "text": "Отдръпни се от тях и чакай! И те ще чакат"
        },
        {
            "chapter": 33,
            "verse": 1,
            "text": "О, Пророче, бой се от Аллах и не слушай неверниците и лицемерите! Аллах е всезнаещ, премъдър"
        },
        {
            "chapter": 33,
            "verse": 2,
            "text": "И следвай онова, което ти се разкрива от твоя Господ! За вашите дела Аллах е сведущ"
        },
        {
            "chapter": 33,
            "verse": 3,
            "text": "И се уповавай на Аллах! Достатъчен е Аллах за покровител"
        },
        {
            "chapter": 33,
            "verse": 4,
            "text": "Аллах не е сторил две сърца в гърдите на един човек. И не е отредил да ви станат като майки вашите съпруги, които [отхвърляйки ги] оприличавате на своите майки. И не е отредил да ви станат синове осиновените от вас. Това са само думи, които вие изричате. Аллах казва истината и Той сочи правия път"
        },
        {
            "chapter": 33,
            "verse": 5,
            "text": "Назовавайте ги на бащите им! То е най-справедливо при Аллах. А ако не знаете бащите им, те са ваши братя в религията и ваши приятели. И нямате грях за онова, в което сте сбъркали, а за онова, което вашите сърца са кроели. Аллах е опрощаващ, милосърден"
        },
        {
            "chapter": 33,
            "verse": 6,
            "text": "Пророка е по-близък за вярващите от самите тях, и съпругите му за тях са като майки. И роднините - според Книгата на Аллах - са по-близки едни за други при наследството, отколкото вярващите и преселниците, освен ако направите благодеяние за своите приятели. Така е предписано в Книгата"
        },
        {
            "chapter": 33,
            "verse": 7,
            "text": "И приехме Ние от пророците обета им, и от теб, и от Нух, и Ибрахим, и Муса, и Иса, сина на Мариам. Приехме от тях твърд обет"
        },
        {
            "chapter": 33,
            "verse": 8,
            "text": "за да пита Той правдивите за тяхната правдивост. А за неверниците е приготвил Той болезнено мъчение"
        },
        {
            "chapter": 33,
            "verse": 9,
            "text": "О, вярващи, помнете благодатта на Аллах към вас, когато насреща ви настъпиха с войски, а Ние пратихме срещу им вятър и войски, които не видяхте. За вашите дела Аллах е зрящ"
        },
        {
            "chapter": 33,
            "verse": 10,
            "text": "Когато настъпиха и отгоре, и отдолу срещу вас, и когато погледите се вцепениха и сърцата заседнаха в гърлото, и допуснахте за Аллах различни догадки"
        },
        {
            "chapter": 33,
            "verse": 11,
            "text": "там вярващите бяха изпитани и разтърсени от силно сътресение"
        },
        {
            "chapter": 33,
            "verse": 12,
            "text": "И лицемерите, и онези, в чиито сърца имаше болест, рекоха: “Аллах и Неговият Пратеник ни обещаха само измама.”"
        },
        {
            "chapter": 33,
            "verse": 13,
            "text": "И група от тях рече: “О, жители на Ясриб, [тук] няма място за вас, върнете се!” И част от тях помоли Пратеника за разрешение [да се върнат] казвайки: “Незащитени са ни домовете.” А не бяха те незащитени. Искаха само да избягат"
        },
        {
            "chapter": 33,
            "verse": 14,
            "text": "И ако се нахлуе срещу тях от краищата [на града], и после бъдат подтикнати към бунт, несъмнено ще го направят. И само малко ще се забавят в това"
        },
        {
            "chapter": 33,
            "verse": 15,
            "text": "И преди бяха дали обет на Аллах, че не ще обърнат гръб. За обета пред Аллах се търси отговорност"
        },
        {
            "chapter": 33,
            "verse": 16,
            "text": "Кажи: “Не ще ви е от полза богатството, ако бягате от смъртта или убийството. И тогава ще бъдете оставени да се наслаждавате само за кратко.”"
        },
        {
            "chapter": 33,
            "verse": 17,
            "text": "Кажи: “Кой ще ви предпази от Аллах, ако Той пожелае вреда за вас или пожелае милост за вас?” И освен Аллах не ще намерят за себе си нито покровител, нито избавител"
        },
        {
            "chapter": 33,
            "verse": 18,
            "text": "Аллах знае кои препятстват сред вас и кои казват на своите братя: “Хайде при нас!” Те встъпват в битката само за кратко"
        },
        {
            "chapter": 33,
            "verse": 19,
            "text": "скъперници спрямо вас. И когато дойде страхът, ги виждаш да гледат към теб, въртейки очи като някой изпаднал в несвяст пред смъртта. А когато страхът си отиде, те ви нападат с остри слова, скъперници в добрината. Тези не вярват и Аллах провали делата им, а за Аллах това е лесно"
        },
        {
            "chapter": 33,
            "verse": 20,
            "text": "Смятат, че съюзените племена не са си отишли, а ако съюзените племена дойдат, биха пожелали да са в пустинята сред бедуините и да питат за вести от вас. Но дори да бяха сред вас, щяха да се сражават само за кратко"
        },
        {
            "chapter": 33,
            "verse": 21,
            "text": "Пратеника на Аллах е прекрасен образец за вас - за всеки, който се надява на Аллах и на Сетния ден, и често споменава Аллах"
        },
        {
            "chapter": 33,
            "verse": 22,
            "text": "И когато вярващите видяха племената, рекоха: “Това е, което ни обещава Аллах, и Неговият Пратеник. Казва истината Аллах, и Неговият Пратеник.” И това им надбави само вяра и покорство"
        },
        {
            "chapter": 33,
            "verse": 23,
            "text": "Сред вярващите има мъже, предани в своя обет към Аллах. Някои от тях загинаха в изпълнение на дълга си, а други още чакат. И с нищо на това не измениха"
        },
        {
            "chapter": 33,
            "verse": 24,
            "text": "за да награди Аллах преданите за предаността им и да накаже лицемерите, ако пожелае, или да им приеме покаянието. Аллах е опрощаващ, милосърден"
        },
        {
            "chapter": 33,
            "verse": 25,
            "text": "Аллах върна неверниците с тяхната ярост. Те не получиха никакво благо. Достатъчен бе Аллах за вярващите в сражението. Аллах е всесилен, всемогъщ"
        },
        {
            "chapter": 33,
            "verse": 26,
            "text": "Онези от хората на Писанието, които подкрепяха [неверниците], Той ги смъкна от техните крепости и хвърли в сърцата им ужаса. Една част вие убихте, а друга част пленихте"
        },
        {
            "chapter": 33,
            "verse": 27,
            "text": "Той ви остави в наследство земята им, домовете, имотите и земя, на която още не сте стъпили. Аллах над всяко нещо има сила"
        },
        {
            "chapter": 33,
            "verse": 28,
            "text": "О, Пророче, кажи на своите съпруги: “Ако сте пожелали земния живот и неговата украса, елате да ви дам [задължителната плата] и да ви освободя с добро"
        },
        {
            "chapter": 33,
            "verse": 29,
            "text": "А ако сте пожелали Аллах и Неговия Пратеник, и Сетния дом, то Аллах е приготвил за благодетелните сред вас огромна награда.”"
        },
        {
            "chapter": 33,
            "verse": 30,
            "text": "О, жени на Пророка, която от вас извърши явно безсрамие, мъчението й ще бъде удвоено. А това за Аллах е лесно"
        }
    ]
}
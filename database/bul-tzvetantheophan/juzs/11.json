{
    "juzs": [
        {
            "chapter": 9,
            "verse": 93,
            "text": "Вината е само за онези, които искат разрешение от теб, а са богати. Предпочетоха да са заедно с оставащите и Аллах запечата сърцата им, та не знаят"
        },
        {
            "chapter": 9,
            "verse": 94,
            "text": "Ще ви се извиняват, когато се върнете [след битката] при тях. Кажи: “Не се извинявайте, никога не ще ви повярваме! Аллах ни съобщи вести за вас. Аллах вижда вашите дела - и Неговият Пратеник. После ще бъдете върнати при Знаещия и скритото, и явното, и Той ще ви съобщи какво сте извършили.”"
        },
        {
            "chapter": 9,
            "verse": 95,
            "text": "Ще ви се кълнат в Аллах, когато се върнете при тях, за да се отдръпнете от тях. Отдръпнете се от тях! Те са скверност. Тяхното място е Адът - възмездие за онова, което са придобили"
        },
        {
            "chapter": 9,
            "verse": 96,
            "text": "Кълнат ви се, за да бъдете доволни от тях. Но дори вие да сте доволни от тях, Аллах не е доволен от хората-нечестивци"
        },
        {
            "chapter": 9,
            "verse": 97,
            "text": "Бедуините са най-силни по неверие и лицемерие, и най-склонни да не проумеят границите на онова, което Аллах низпосла на Своя Пратеник. Аллах е всезнаещ, премъдър"
        },
        {
            "chapter": 9,
            "verse": 98,
            "text": "Някои бедуини приемат онова, което дават, за загуба, и очакват да ви сполетят превратностите. Над тях да е злата превратност! Аллах е всечуващ, всезнаещ"
        },
        {
            "chapter": 9,
            "verse": 99,
            "text": "А някои бедуини вярват в Аллах и в Сетния ден, и приемат онова, което дават, за приближаване към Аллах и към зова от Пратеника. То наистина е приближаване. Ще ги въведе Аллах в Своето милосърдие. Аллах е опрощаващ, милосърден"
        },
        {
            "chapter": 9,
            "verse": 100,
            "text": "Най-предните, първите от преселниците и помощниците, и онези, които ги следват с добрина... Аллах е доволен от тях и те са доволни от Него. Той е приготвил за тях Градините, сред които реки текат, там ще пребивават вечно и завинаги. Това е великото спасение"
        },
        {
            "chapter": 9,
            "verse": 101,
            "text": "И сред онези от бедуините, които са около вас, има лицемери. И сред жителите на ал-Медина има упорстващи в лицемерието, които ти не знаеш, а Ние ги знаем. Ще ги мъчим два пъти, после ще бъдат върнати към огромно мъчение"
        },
        {
            "chapter": 9,
            "verse": 102,
            "text": "И други, които си признават греховете... Смесиха доброто деяние с друго - зло. Аллах ще им приеме покаянието. Аллах е опрощаващ, милосърден"
        },
        {
            "chapter": 9,
            "verse": 103,
            "text": "Вземи от техните имоти милостиня, за да се пречистят с нея и да им се въздаде! И се моли за тях! Твоята молитва е успокоение за тях. Аллах е всечуващ, всезнаещ"
        },
        {
            "chapter": 9,
            "verse": 104,
            "text": "Не знаеха ли, че Той, Аллах, приема покаянието от Своите раби и взима подаянията, и че Той, Аллах, е Приемащия покаянието, Милосърдния"
        },
        {
            "chapter": 9,
            "verse": 105,
            "text": "И кажи: “Работете! Аллах вижда вашите дела - и Неговият Пратеник, и вярващите. И ще бъдете върнати при Знаещия скритото и явното, и ще ви извести какво сте вършили"
        },
        {
            "chapter": 9,
            "verse": 106,
            "text": "А други [от неизлезлите за битка] са получили отсрочка за решението на Аллах - или ще ги накаже, или ще приеме покаянието им. Аллах е всезнаещ, премъдър"
        },
        {
            "chapter": 9,
            "verse": 107,
            "text": "А онези, които построиха джамия с цел вреда и неверие, и разединение сред вярващите, и изчакване на онзи, който преди воюваше срещу Аллах и Неговия Пратеник, непременно ще се кълнат: “Искахме само доброто.” Аллах е свидетел, че са лъжци"
        },
        {
            "chapter": 9,
            "verse": 108,
            "text": "Не влизай в нея никога! Джамията [Кубаа], основана върху богобоязливостта от първия ден, е по-достойна да влизаш в нея. Там има хора, които обичат да се пречистват. Аллах обича пречистващите се"
        },
        {
            "chapter": 9,
            "verse": 109,
            "text": "Дали онзи, който основава постройката си върху боязън и благоволение пред Аллах, е по-добър, или онзи, който основава постройката си накрай ронлива стръмнина и рухва с нея в огъня на Ада? Аллах не напътва хората-угнетители"
        },
        {
            "chapter": 9,
            "verse": 110,
            "text": "Постройката, която са изградили, оставя съмнение в сърцата им, докато те се пръснат. Аллах е всезнаещ, премъдър"
        },
        {
            "chapter": 9,
            "verse": 111,
            "text": "Аллах изкупи от вярващите душите и имотите им. Сражават се по пътя на Аллах, убиват и биват убивани, за да е техен Раят - Негово истинно обещание, дадено в Тората, Евангелието и Корана. А кой е по-верен в своето обещание от Аллах? Радвайте се на размяната, която направихте с Него! Това е великото спасение"
        },
        {
            "chapter": 9,
            "verse": 112,
            "text": "И благовествай вярващите, които се разкайват, служат Нему, възхваляват Го, говеят, покланят се, свеждат чела до земята в суджуд, повеляват одобряваното и възбраняват порицаваното, и спазват границите на Аллах"
        },
        {
            "chapter": 9,
            "verse": 113,
            "text": "Не подобава на Пророка и на вярващите да молят прошка за съдружаващите, дори да са роднини, след като им стана ясно, че те са обитателите на Ада"
        },
        {
            "chapter": 9,
            "verse": 114,
            "text": "Молбата на Ибрахим за опрощение на баща му бе само обещание, което той му бе дал. А когато му се изясни, че е враг на Аллах, той се отрече от него. Ибрахим бе умоляващ, благ"
        },
        {
            "chapter": 9,
            "verse": 115,
            "text": "Аллах никога не заблуждава хора след тяхното напътване, докато не им изясни от какво да се боят. Аллах всяко нещо знае"
        },
        {
            "chapter": 9,
            "verse": 116,
            "text": "На Аллах принадлежи владението на небесата и на земята. Той съживява и Той умъртвява. Нямате освен Аллах нито покровител, нито избавител"
        },
        {
            "chapter": 9,
            "verse": 117,
            "text": "Аллах прие покаянието на Пророка, преселниците и помощниците, които го последваха в тежкия час, след като едва не се отклониха сърцата на група от тях. После Той прие покаянието им. Наистина към тях Той е състрадателен, милосърден"
        },
        {
            "chapter": 9,
            "verse": 118,
            "text": "И към тримата, които не излязоха [за битката]... Докато отесня за тях земята, макар и просторна, и душите им отесняха, и се убедиха, че няма избавление от Аллах, освен при Него. После Той се смили над тях, за да се покаят. Той, Аллах, е Приемащия покаянието, Милосърдния"
        },
        {
            "chapter": 9,
            "verse": 119,
            "text": "О, вярващи, бойте се от Аллах и бъдете с правдивите"
        },
        {
            "chapter": 9,
            "verse": 120,
            "text": "Не бива жителите на ал-Медина и онези от бедуините, които са около тях, да не излязат с Пратеника на Аллах, нито да предпочитат себе си пред него. Това е, защото всякога щом ги сполети жажда или умора, или глад по пътя на Аллах, или направят дори и стъпка, която да гневи неверниците, или се сдобият с победа над враг, ще им се запише като праведно деяние. Аллах не погубва наградата на благодетелните"
        },
        {
            "chapter": 9,
            "verse": 121,
            "text": "И малко да дадат, и много да дадат, и долина да прекосят, ще им се запише, за да им въздаде Аллах най-доброто за онова, което са вършили"
        },
        {
            "chapter": 9,
            "verse": 122,
            "text": "И не бива вярващите да тръгват на бой вкупом. По една част от всяка тяхна група да се заеме с изучаване на религията, за да увещава народа си, когато се върне при него, та да се предпазят"
        },
        {
            "chapter": 9,
            "verse": 123,
            "text": "О, вярващи, сражавайте се с неверниците, които са ви наблизо, и нека намерят твърдост у вас! И знайте, че Аллах е с богобоязливите"
        },
        {
            "chapter": 9,
            "verse": 124,
            "text": "И когато се низпослава сура, някои от тях казват: “На кого от вас тази ще увеличи вярата?” А на тези, които вярват, тя увеличава вярата и се радват"
        },
        {
            "chapter": 9,
            "verse": 125,
            "text": "А на тези, в чиито сърца има болест, тя увеличава скверността им с още скверност и умират като неверници"
        },
        {
            "chapter": 9,
            "verse": 126,
            "text": "Не виждат ли, че ги подлагат на изпитание всяка година един или два пъти? После нито се разкайват, нито се поучават"
        },
        {
            "chapter": 9,
            "verse": 127,
            "text": "И когато се низпослава сура срещу лицемерите, те се споглеждат един друг: “Вижда ли ви някой?” После се отклоняват. Аллах отклонява сърцата им, защото са хора непроумяващи"
        },
        {
            "chapter": 9,
            "verse": 128,
            "text": "Дойде вече Пратеник при вас измежду вас самите. Тежко е за него вашето затруднение, загрижен е за вас, към вярващите е състрадателен, милосърден"
        },
        {
            "chapter": 9,
            "verse": 129,
            "text": "А отметнат ли се, кажи: “Достатъчен ми е Аллах! Няма друг Бог освен Него! На Него се уповавам. Той е Господът на великия Трон.”"
        },
        {
            "chapter": 10,
            "verse": 1,
            "text": "Алиф. Лам. Ра. Тези са знаменията на мъдрата Книга"
        },
        {
            "chapter": 10,
            "verse": 2,
            "text": "Нима е странно за хората, че на мъж измежду тях дадохме откровение: “Увещавай хората и благовествай вярващите, че за тях има въздигнато място при техния Господ!” Неверниците рекоха: “Този е явен магьосник.”"
        },
        {
            "chapter": 10,
            "verse": 3,
            "text": "Вашият Господ е Аллах, Който сътвори небесата и земята в шест дена. После се въздигна [безподобен] Той на Трона, управлявайки делата. Никой не се застъпва без Неговото позволение. Това е Аллах, вашият Господ! На Него служете! Не ще ли се поучите"
        },
        {
            "chapter": 10,
            "verse": 4,
            "text": "При Него ще се завърнете всички - истинно обещание от Аллах. Той начева сътворяването, после го повтаря, за да награди със справедливост онези, които вярват и вършат праведни дела. А онези, които са неверници - за тях има вряща вода да пият и болезнено мъчение заради тяхното неверие"
        },
        {
            "chapter": 10,
            "verse": 5,
            "text": "Той е, Който стори слънцето блясък и луната - сияние, и я отмери по фази, за да знаете броя на годините и изчислението. Аллах сътвори това само с мъдрост. Той разяснява знаменията на хора знаещи"
        },
        {
            "chapter": 10,
            "verse": 6,
            "text": "Наистина в промяната на нощта и деня, и в сътвореното от Аллах на небесата и на земята има знамения за хора богобоязливи"
        },
        {
            "chapter": 10,
            "verse": 7,
            "text": "А които не допускат, че ще Ни срещнат и се задоволяват със земния живот, и намират успокоение в него, и които към Нашите знамения са нехайни"
        },
        {
            "chapter": 10,
            "verse": 8,
            "text": "на тези мястото им е Огънят заради онова, което са придобили"
        },
        {
            "chapter": 10,
            "verse": 9,
            "text": "Които вярват и вършат праведни дела - техният Господ ще ги напъти заради тяхната вяра. Ще текат сред тях реките в Градините на блаженството"
        },
        {
            "chapter": 10,
            "verse": 10,
            "text": "Зовът им там ще бъде: “Пречист си Ти, о, Аллах!”, а поздравът им там ще бъде: “Мир!”, а краят на зова им ще бъде: “Слава на Аллах, Господа на световете!”"
        },
        {
            "chapter": 10,
            "verse": 11,
            "text": "И ако Аллах избързваше със злината за хората, както те бързат за добрината, вече щеше да им е приключен срокът. Но оставяме онези, които не допускат, че ще ни срещнат, в тяхната престъпност да се лутат"
        },
        {
            "chapter": 10,
            "verse": 12,
            "text": "И ако беда засегне човек, той Ни зове на хълбок или седнал, или прав. А щом снемем от него бедата му, отминава, сякаш не Ни е зовял заради бедата, която го е засегнала. Така бе разкрасено за престъпващите онова, което вършат"
        },
        {
            "chapter": 10,
            "verse": 13,
            "text": "И вече погубихме поколенията преди вас, когато угнетяваха, и техните пратеници им донасяха ясните знаци, а те не вярваха. Така въздаваме на престъпните хора"
        },
        {
            "chapter": 10,
            "verse": 14,
            "text": "После ви сторихме наместници на земята подир тях, за да видим как постъпвате"
        },
        {
            "chapter": 10,
            "verse": 15,
            "text": "И когато им бъдат четени Нашите ясни знамения, онези, които не допускаха, че ще ни срещнат, казват: “Донеси друг Коран, а не този, или го промени!” Кажи: “Нямам право да го променям по собствена воля. Следвам само онова, което ми е разкрито. Страхувам се, ако се възпротивя на своя Господ, от мъчение във великия Ден.”"
        },
        {
            "chapter": 10,
            "verse": 16,
            "text": "Кажи: “Ако Аллах пожелаеше, не бих ви го чел и Той не би ви дал знание за него. Прекарах между вас цял един живот преди него. Нима не проумявате?”"
        },
        {
            "chapter": 10,
            "verse": 17,
            "text": "И кой е по-голям угнетител от онзи, който измисля лъжа за Аллах или взима за лъжа Неговите знамения? Престъпниците никога не ще сполучат"
        },
        {
            "chapter": 10,
            "verse": 18,
            "text": "И служат не на Аллах, а на онова, което нито им вреди, нито им помага, и казват: “Тези са нашите застъпници пред Аллах.” Кажи: “Нима ще известите Аллах за нещо, както на небесата, така и на земята, което Той да не знае? Пречист е Той, превисоко е над онова, с което Го съдружават"
        },
        {
            "chapter": 10,
            "verse": 19,
            "text": "Хората бяха само една общност, но се разделиха. И ако нямаше предишно слово от твоя Господ, щеше да е отсъдено между тях онова, по което са в разногласие"
        },
        {
            "chapter": 10,
            "verse": 20,
            "text": "И казват: “Защо не му бе низпослано знамение от неговия Господ?” Кажи [о, Мухаммад]: “Неведомото принадлежи единствено на Аллах. Чакайте! И аз чакам с вас.”"
        },
        {
            "chapter": 10,
            "verse": 21,
            "text": "И щом дадем на хората да вкусят милост след беда, която ги е засегнала, ето ги - лукавстват спрямо Нашите знамения! Кажи: “Аллах е най-бърз в промисъла. Нашите пратеници [ангели] записват какво лукавствате.”"
        },
        {
            "chapter": 10,
            "verse": 22,
            "text": "Той е, Който ви придвижва по суша и море. Когато сте на кораби и се носят с хората при попътен вятър, и те му се радват, връхлита ги бурен вятър и вълните ги връхлитат от всички страни, и мислейки, че са обградени, зоват Аллах, предани Нему в религията: “Избавиш ли ни от това, непременно ще сме от признателните!”"
        },
        {
            "chapter": 10,
            "verse": 23,
            "text": "А щом ги избави, ето ги - сеят развала по земята в безправие! О, хора, вашата развала е срещу самите вас. Наслаждавайте се на земния живот! После при Нас е вашето завръщане и ще ви известим какво сте вършили"
        },
        {
            "chapter": 10,
            "verse": 24,
            "text": "Земният живот прилича на вода, която сме излели от небето и с нея по земята изникват растенията за препитание на хората и на добитъка. Когато земята получи своята украса и се окичи, и обитателите й помислят, че имат власт над нея, идва Нашата повеля нощем или денем и я опустошаваме, сякаш довчера не е била цветуща. Така разясняваме знаменията на хора мислещи"
        },
        {
            "chapter": 10,
            "verse": 25,
            "text": "Аллах призовава към Дома на мира и насочва когото пожелае по правия път"
        },
        {
            "chapter": 10,
            "verse": 26,
            "text": "Благодетелните ще имат Най-прекрасното, и дори повече, и не ще почерни техните лица нито прах, нито унижение. Те са обитателите на Рая, там ще пребивават вечно"
        },
        {
            "chapter": 10,
            "verse": 27,
            "text": "А които са придобили злини - възмездието за злина е също такава, и ще ги почерни унижение. Никой не ще ги защити от Аллах. Сякаш лицата им са покрити с късове тъмна нощ. Те са обитателите на Огъня, там ще пребивават вечно"
        },
        {
            "chapter": 10,
            "verse": 28,
            "text": "В Деня, когато ще ги съберем всички, после ще речем на онези, които съдружаваха: “Останете по местата си, вие и вашите съдружници!” И ще ги разделим, а съдружниците им ще кажат: “Не на нас служехте вие"
        },
        {
            "chapter": 10,
            "verse": 29,
            "text": "Достатъчен е Аллах за свидетел между нас и вас. Бяхме в неведение за вашето служене.”"
        },
        {
            "chapter": 10,
            "verse": 30,
            "text": "Там всяка душа ще изпита предишните си деяния. И ще бъдат върнати при Аллах, истинския им Покровител, и ще изчезне от тях онова, което са измисляли"
        },
        {
            "chapter": 10,
            "verse": 31,
            "text": "Кажи: “Кой ви дава препитание от небето и от земята? Или кой владее слуха и зрението? И кой изважда живото от мъртвото, и изважда мъртвото от живото? И кой управлява делото?” Ще рекат: “Аллах!” Кажи: “А нима не се боите?”"
        },
        {
            "chapter": 10,
            "verse": 32,
            "text": "Това е Аллах, вашият истински Господ. И какво друго има извън истината освен заблудата? Как сте отклонявани"
        },
        {
            "chapter": 10,
            "verse": 33,
            "text": "Така се потвърди Словото на твоя Господ за онези, които са нечестивци, че те не ще вярват"
        },
        {
            "chapter": 10,
            "verse": 34,
            "text": "Кажи: “Има ли сред съдружаваните от вас някой, който да начене творението, после да го повтори?” Кажи: “Аллах начева творението, после го повтаря. Как сте подлъгани!”"
        },
        {
            "chapter": 10,
            "verse": 35,
            "text": "Кажи: “Има ли сред съдружаваните от вас някой, който да напътва към истината?” Кажи: “Аллах напътва към истината. И кой е по-достоен да бъде следван - който напътва към истината, или който не напътва, освен ако не е напътен? Какво ви е, как отсъждате?”"
        },
        {
            "chapter": 10,
            "verse": 36,
            "text": "Повечето от тях следват само догадки. Догадката с нищо не замества истината. Аллах знае вашите дела"
        },
        {
            "chapter": 10,
            "verse": 37,
            "text": "Този Коран не може да е откровение от друг освен от Аллах - в потвърждение на онова преди него и за разяснение на Писанието - няма съмнение в него! - от Господа на световете"
        },
        {
            "chapter": 10,
            "verse": 38,
            "text": "Или казват [за Мухаммад]: “Той го е измислил.” Кажи: “Донесете една сура подобна на неговите и призовете когото можете освен Аллах, ако говорите истината!”"
        },
        {
            "chapter": 10,
            "verse": 39,
            "text": "Да, взимат за лъжа знанието, което не обхващат и още не е дошло при тях неговото тълкуване. Така го взимаха за лъжа и онези преди тях. Виж какъв е краят на угнетителите"
        },
        {
            "chapter": 10,
            "verse": 40,
            "text": "Някои от тях вярват в него и някои от тях не вярват в него. А твоят Господ най-добре знае сеещите развала"
        },
        {
            "chapter": 10,
            "verse": 41,
            "text": "И ако те взимат за лъжец, кажи: “Моето дело е за мен, а вашето дело е за вас. Не сте отговорни за това, което върша, и аз не съм отговорен за това, което вие вършите.”"
        },
        {
            "chapter": 10,
            "verse": 42,
            "text": "Някои от тях се вслушват в теб, ала нима ти ще накараш глухите да чуят, ако не проумяват"
        },
        {
            "chapter": 10,
            "verse": 43,
            "text": "И някои от тях гледат към теб, ала нима ще напътиш слепците, ако не съзират"
        },
        {
            "chapter": 10,
            "verse": 44,
            "text": "Аллах не угнетява хората с нищо, а хората сами себе си угнетяват"
        },
        {
            "chapter": 10,
            "verse": 45,
            "text": "В Деня, когато Той ще ги събере, сякаш са се забавили само един час от деня, те ще се познаят помежду си. Губят онези, които взимат за лъжа срещата с Аллах. И не са напътени"
        },
        {
            "chapter": 10,
            "verse": 46,
            "text": "И да ти покажем част от онова [наказание], което им обещахме, или да те приберем, към Нас е тяхното завръщане. Свидетел е Аллах на онова, което вършат"
        },
        {
            "chapter": 10,
            "verse": 47,
            "text": "За всяка общност имаше пратеник. И когато идваше техният пратеник, се отсъждаше помежду им със справедливост, без да бъдат угнетявани"
        },
        {
            "chapter": 10,
            "verse": 48,
            "text": "И казват: “Кога [ще се сбъдне] това обещание, ако говорите истината?”"
        },
        {
            "chapter": 10,
            "verse": 49,
            "text": "Кажи: “Нито мога да навредя, нито да си помогна, освен ако Аллах пожелае. За всяка общност има срок. И щом срокът им дойде, и с миг дори не ще го забавят, и не ще го изпреварят.”"
        },
        {
            "chapter": 10,
            "verse": 50,
            "text": "Кажи: “Какво мислите, ако Неговото мъчение дойде при вас нощем или денем? Какво ще ускорят от него престъпниците?”"
        },
        {
            "chapter": 10,
            "verse": 51,
            "text": "Нима после, когато се случи, ще повярвате в Него? [Тогава ще ви се каже:] “Сега ли? А искахте да го ускорите.”"
        },
        {
            "chapter": 10,
            "verse": 52,
            "text": "После ще се каже на угнетителите: “Вкусете вечното мъчение! Нима ще ви се въздаде за друго освен за онова, което сте придобили?”"
        },
        {
            "chapter": 10,
            "verse": 53,
            "text": "Искат да ги известиш истина ли е това. Кажи: “Да, кълна се в своя Господ, истина е то и не можете да го възпрете.”"
        },
        {
            "chapter": 10,
            "verse": 54,
            "text": "И ако всеки, който е угнетител, притежаваше всичко на земята, щеше да се откупва с него. И ще скрият разкаянието, щом видят мъчението. И ще се отсъди между тях със справедливост, и не ще бъдат угнетени"
        },
        {
            "chapter": 10,
            "verse": 55,
            "text": "Да, на Аллах е всичко на небесата и на земята. Да, обещанието на Аллах е истина. Ала повечето от тях не знаят"
        },
        {
            "chapter": 10,
            "verse": 56,
            "text": "Той съживява и Той умъртвява, и при Него ще бъдете върнати"
        },
        {
            "chapter": 10,
            "verse": 57,
            "text": "О, хора, при вас дойде поучение от вашия Господ и изцеление на онова, което е в гърдите, и напътствие, и милосърдие за вярващите"
        },
        {
            "chapter": 10,
            "verse": 58,
            "text": "Кажи: “С благодатта на Аллах и с Неговото милосърдие, с това нека ликуват! То е по-добро от това, което трупат.”"
        },
        {
            "chapter": 10,
            "verse": 59,
            "text": "Кажи: “Виждате ли какво препитание ви низпосла Аллах, а сторихте от него възбранено и позволено?” Кажи: “Аллах ли ви позволи, или за Аллах измисляте?”"
        },
        {
            "chapter": 10,
            "verse": 60,
            "text": "И какво предполагат за Деня на възкресението онези, които измислят лъжа за Аллах? Аллах е владетел на благодат за хората, ала повечето от тях са непризнателни"
        },
        {
            "chapter": 10,
            "verse": 61,
            "text": "С каквото и да се заемеш, и да четеш за него от Корана, и каквато и работа да вършите, над вас Ние сме свидетели, още щом навлезете в него. И нищо не убягва от твоя Господ, дори и с тежест на прашинка, както на земята, така и на небето, нито по-малко от това, нито по-голямо, без да е в ясна книга"
        },
        {
            "chapter": 10,
            "verse": 62,
            "text": "Да, за приближените на Аллах не ще има страх и не ще скърбят"
        },
        {
            "chapter": 10,
            "verse": 63,
            "text": "Които вярват и са богобоязливи"
        },
        {
            "chapter": 10,
            "verse": 64,
            "text": "за тях е радостната вест в земния живот и в отвъдния. Неизменни са Словата на Аллах. Това е великото спасение"
        },
        {
            "chapter": 10,
            "verse": 65,
            "text": "И да не те натъжават думите им! Мощта принадлежи всецяло на Аллах. Той е Всечуващия, Всезнаещия"
        },
        {
            "chapter": 10,
            "verse": 66,
            "text": "Да, на Аллах са всички на небесата и всички на земята. И какво следват онези, които зоват съдружници вместо Аллах? Следват единствено догадката и само предполагат"
        },
        {
            "chapter": 10,
            "verse": 67,
            "text": "Той е, Който стори за вас нощта, за да почивате в нея, и деня - светъл. В това има знамения за хора чуващи"
        },
        {
            "chapter": 10,
            "verse": 68,
            "text": "Рекоха: “Аллах се сдоби със син.” Пречист е Той! Той е Пребогатия. Негово е всичко на небесата и всичко на земята. Нямате довод за това. Нима говорите за Аллах, каквото не знаете"
        },
        {
            "chapter": 10,
            "verse": 69,
            "text": "Кажи: “Които измислят лъжа за Аллах, те не ще сполучат.”"
        },
        {
            "chapter": 10,
            "verse": 70,
            "text": "Някаква наслада имат в земния живот, после към Нас е завръщането им, после ще ги накараме да вкусят суровото мъчение заради тяхното неверие"
        },
        {
            "chapter": 10,
            "verse": 71,
            "text": "И им прочети вестта за Нух! Когато каза на своя народ: “О, народе мой, ако ви тежат моят престой и моето напомняне за знаменията на Аллах, то на Аллах аз се уповавам. Съберете се с вашите съдружници, после си изяснете вашето дело, после отсъдете за мен и не ми давайте отсрочка"
        },
        {
            "chapter": 10,
            "verse": 72,
            "text": "И да се отвърнете, аз не съм търсил отплата от вас. Моята отплата е единствено от Аллах. И ми бе повелено да съм отдаден Нему.”"
        },
        {
            "chapter": 10,
            "verse": 73,
            "text": "И го взеха за лъжец, и спасихме него и онези, които бяха с него в Ковчега, и ги сторихме наследници. И издавихме онези, които взеха за лъжа Нашите знамения. И виж какъв е краят на предупредените"
        },
        {
            "chapter": 10,
            "verse": 74,
            "text": "После изпратихме подир него пратеници при техните народи и дойдоха при тях с ясните знаци, но не искаха да повярват в онова, което преди взимаха за лъжа. Така запечатваме сърцата на престъпващите"
        },
        {
            "chapter": 10,
            "verse": 75,
            "text": "После изпратихме подир тях Муса и Харун с Нашите знамения при Фараона и знатните му хора, но се възгордяха и бяха престъпни хора"
        },
        {
            "chapter": 10,
            "verse": 76,
            "text": "И когато дойде при тях истината от Нас, казаха: “Това е явна магия.”"
        },
        {
            "chapter": 10,
            "verse": 77,
            "text": "Муса каза: “Нима така говорите за истината, когато тя дойде при вас? Нима е магия? Не ще сполучат магьосниците.”"
        },
        {
            "chapter": 10,
            "verse": 78,
            "text": "Казаха: “Нима дойде при нас, за да ни отлъчиш от онова, с което заварихме предците си, и да е за двама ви [о, Муса и Харун] величието по земята? Не ви вярваме.”"
        },
        {
            "chapter": 10,
            "verse": 79,
            "text": "И каза Фараонът: “Доведете ми всички знаещи магьосници!”"
        },
        {
            "chapter": 10,
            "verse": 80,
            "text": "И когато магьосниците дойдоха, Муса им каза: “Мятайте, каквото ще мятате!”"
        },
        {
            "chapter": 10,
            "verse": 81,
            "text": "И когато метнаха, Муса каза: “Магията е това, което вие донесохте. Аллах ще я провали. Аллах никога не поправя делата на сеещите развала"
        },
        {
            "chapter": 10,
            "verse": 82,
            "text": "И утвърждава Аллах истината със Своите Слова, дори престъпниците да възненавиждат това.”"
        },
        {
            "chapter": 10,
            "verse": 83,
            "text": "Но поради страх от мъчението на Фараона и знатните му хора, на Муса повярваха само малцина от неговия народ. Фараонът бе надменен на земята и бе от престъпващите"
        },
        {
            "chapter": 10,
            "verse": 84,
            "text": "И каза Муса: “О, народе мой, щом вярвате в Аллах, на Него се уповавайте, ако сте отдадени Нему!”"
        },
        {
            "chapter": 10,
            "verse": 85,
            "text": "И казаха: “На Аллах се уповаваме. Господи наш, не сторвай от нас изкушение за угнетяващите хора"
        },
        {
            "chapter": 10,
            "verse": 86,
            "text": "И спаси ни със Своето милосърдие от невярващите хора!”"
        },
        {
            "chapter": 10,
            "verse": 87,
            "text": "И повелихме на Муса и брат му: “Вземете домове за своя народ в Египет и сторете домовете си места за поклонение, и отслужвайте молитвата - и благовествай вярващите!”"
        },
        {
            "chapter": 10,
            "verse": 88,
            "text": "И каза Муса: “Господи наш, Ти даде на Фараона и на знатните му хора украса и имоти в земния живот. Господи, те отклоняват от Твоя път. Господи, заличи имотите им и вкорави сърцата им, и да не повярват, докато не видят болезненото мъчение!”"
        },
        {
            "chapter": 10,
            "verse": 89,
            "text": "Каза: “Откликна се вече на вашия зов. Стойте на правия път и не следвайте пътя на онези, които не знаят!”"
        },
        {
            "chapter": 10,
            "verse": 90,
            "text": "И преведохме синовете на Исраил през морето, а Фараонът и войските му ги преследваха с гнет и вражда. А когато ги настигна потопът, каза: “Вече повярвах, че няма друг бог освен Онзи, в Когото повярваха синовете на Исраил, и съм сред отдадените Нему!”"
        },
        {
            "chapter": 10,
            "verse": 91,
            "text": "Сега ли? А се възпротиви ти преди и бе от сеещите развала"
        },
        {
            "chapter": 10,
            "verse": 92,
            "text": "Днес спасяваме твоето тяло, за да бъдеш знамение за онези след теб. Ала мнозина от хората са нехайни към Нашите знамения"
        },
        {
            "chapter": 10,
            "verse": 93,
            "text": "И настанихме синовете на Исраил в обител на правдата, и им дадохме препитание от благините. И не изпаднаха в разногласие, докато при тях не дойде знанието. В Деня на възкресението твоят Господ ще отсъди помежду им за онова, по което бяха в разногласие"
        },
        {
            "chapter": 10,
            "verse": 94,
            "text": "И ако се съмняваш в онова, което ти низпослахме [о, Мухаммад], питай четящите Писанието преди теб! При теб вече дойде истината от твоя Господ. И не бъди от съмняващите се"
        },
        {
            "chapter": 10,
            "verse": 95,
            "text": "И не бъди от онези, които взимат за лъжа знаменията на Аллах, за да не бъдеш от губещите"
        },
        {
            "chapter": 10,
            "verse": 96,
            "text": "Онези, спрямо които се потвърди словото на твоя Господ, не ще повярват"
        },
        {
            "chapter": 10,
            "verse": 97,
            "text": "дори при тях да дойде всякакво знамение, докато не видят болезненото мъчение"
        },
        {
            "chapter": 10,
            "verse": 98,
            "text": "Нима имаше друго селище, което да е повярвало и да му е донесла полза неговата вяра, освен народа на Юнус? Щом повярваха, снехме от тях позорното мъчение в земния живот и им дадохме да се наслаждават до време"
        },
        {
            "chapter": 10,
            "verse": 99,
            "text": "И ако твоят Господ пожелаеше, на земята щяха да повярват всички до един. Нима ти ще принудиш хората да повярват"
        },
        {
            "chapter": 10,
            "verse": 100,
            "text": "Никой не ще повярва иначе освен с позволението на Аллах. Той ще остави в заблуда онези, които не разсъждават"
        },
        {
            "chapter": 10,
            "verse": 101,
            "text": "Кажи: “Погледнете какво има на небесата и на земята!” Но знаменията и предупредителите не ще избавят хора невярващи"
        },
        {
            "chapter": 10,
            "verse": 102,
            "text": "Нима очакват дни, различни от тези на отминалите преди тях? Кажи: “Чакайте! И аз чакам с вас.”"
        },
        {
            "chapter": 10,
            "verse": 103,
            "text": "После спасяваме Нашите пратеници и онези, които са повярвали. Така Наш дълг е да спасяваме вярващите"
        },
        {
            "chapter": 10,
            "verse": 104,
            "text": "Кажи [о, Мухаммад]: “О, хора, ако се съмнявате в моята религия, то аз не ще служа на онези, на които вие служите вместо на Аллах, а ще служа на Аллах, Който ви прибира душите. И ми бе повелено да съм от вярващите.”"
        },
        {
            "chapter": 10,
            "verse": 105,
            "text": "И обърни лице към религията правоверен, и никога не бъди от съдружаващите"
        },
        {
            "chapter": 10,
            "verse": 106,
            "text": "И не зови вместо Аллах онова, което нито ти помага, нито ти вреди! А сториш ли го, тогава наистина си от угнетителите"
        },
        {
            "chapter": 10,
            "verse": 107,
            "text": "И ако Аллах те засегне с вреда, не ще я отмени друг освен Него. И ако ти иска добро, никой не ще отклони Неговата благодат. Настига Той с нея когото пожелае от Своите раби. Той е Опрощаващия, Милосърдния"
        },
        {
            "chapter": 10,
            "verse": 108,
            "text": "Кажи: “О, хора, вече дойде при вас истината от вашия Господ. И който се е напътил, единствено за себе си се напътва, а който се е заблудил, само в свой ущърб се заблуждава. И не съм над вас покровител.”"
        },
        {
            "chapter": 10,
            "verse": 109,
            "text": "И следвай, каквото ти се разкрива, и бъди търпелив, додето Аллах отсъди! Той е Най-добрият съдник"
        },
        {
            "chapter": 11,
            "verse": 1,
            "text": "Алиф. Лам. Ра. Книга, знаменията на която бяха утвърдени, после разяснени от премъдър, сведущ"
        },
        {
            "chapter": 11,
            "verse": 2,
            "text": "за да служите единствено на Аллах - аз съм за вас предупредител и благовестител от Него"
        },
        {
            "chapter": 11,
            "verse": 3,
            "text": "и да молите за опрощение своя Господ. Сетне се покайте пред Него, Той ще ви зарадва с хубава наслада за определен срок и ще даде на всеки, сторил благо, заслужената благодат. А ако се отвърнете - страх ме е за вас от мъчение в големия Ден"
        },
        {
            "chapter": 11,
            "verse": 4,
            "text": "При Аллах е вашето завръщане. Той за всяко нещо има сила"
        },
        {
            "chapter": 11,
            "verse": 5,
            "text": "Ето, свиват гръд, за да се потулят от Него. Ето, и когато се покриват с дрехите си, Той знае какво спотайват и какво показват. Той знае всичко скрито в гърдите"
        }
    ]
}
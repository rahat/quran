{
    "juzs": [
        {
            "chapter": 17,
            "verse": 1,
            "text": "Пречист е Онзи, Който пренесе Своя раб нощем от Свещената джамия до Най-далечната джамия, околностите на която Ние благословихме, за да му покажем от Нашите знамения. Той е Всечуващия, Всезрящия"
        },
        {
            "chapter": 17,
            "verse": 2,
            "text": "И дадохме на Муса Писанието, и го сторихме напътствие за синовете на Исраил: “Да не приемате друг покровител освен Мен"
        },
        {
            "chapter": 17,
            "verse": 3,
            "text": "о, потомство на онези, които пренесохме заедно с Нух!” Той бе признателен раб"
        },
        {
            "chapter": 17,
            "verse": 4,
            "text": "Предрекохме Ние на синовете на Исраил в Писанието: “Ще рушите по земята два пъти и ще потискате с огромен гнет.”"
        },
        {
            "chapter": 17,
            "verse": 5,
            "text": "И когато настъпи обещаното за първото от двете, изпратихме срещу вас Наши раби, които имаха огромна мощ, и ви издириха сред домовете. И това обещание бе изпълнено"
        },
        {
            "chapter": 17,
            "verse": 6,
            "text": "После ви дадохме надмощие над тях и ви подпомогнахме с имоти и синове, и ви отредихме повече воинска сила"
        },
        {
            "chapter": 17,
            "verse": 7,
            "text": "Ако благодетелствате, за себе си благодетелствате, а ако вършите зло, то пак е за вас. И когато настъпи обещаното за втория път - [изпратихме други], за да ви унижат и да влязат в храма, както влязоха там първия път, и съвсем да унищожат онова, което надвиха"
        },
        {
            "chapter": 17,
            "verse": 8,
            "text": "Може вашият Господ да ви помилва. И ако вие повторите, и Ние ще повторим. И сторихме Ада затвор за неверниците"
        },
        {
            "chapter": 17,
            "verse": 9,
            "text": "Този Коран напътва към най-правото и благовества вярващите, които вършат праведни дела, че ще имат огромна награда"
        },
        {
            "chapter": 17,
            "verse": 10,
            "text": "и че за онези, които не вярват в отвъдния живот, сме приготвили болезнено мъчение"
        },
        {
            "chapter": 17,
            "verse": 11,
            "text": "Човек зове злото, както зове и доброто. Човек е припрян"
        },
        {
            "chapter": 17,
            "verse": 12,
            "text": "И сторихме нощта и деня две знамения. И изтриваме знака на нощта, и сторваме осветяващ знака на деня, за да търсите благодат от вашия Господ и за да знаете броя на годините, и изчислението. И всяко нещо разяснихме подробно"
        },
        {
            "chapter": 17,
            "verse": 13,
            "text": "И привързахме делата на всеки човек към неговата шия. И в Деня на възкресението ще му извадим книга, която той ще намери разтворена"
        },
        {
            "chapter": 17,
            "verse": 14,
            "text": "“Чети своята книга! Достатъчен си Днес да направиш равносметка за себе си.”"
        },
        {
            "chapter": 17,
            "verse": 15,
            "text": "Който се е напътил, за себе си се напътва, а който се е заблудил, в свой ущърб се заблуждава. Никой съгрешил не ще носи греха на друг. И не наказвахме, докато не проводехме пратеник"
        },
        {
            "chapter": 17,
            "verse": 16,
            "text": "И ако пожелаем да изтребим селище, повеляваме на живеещите в охолство там [да се смирят], а те престъпват. Тогава се сбъдва срещу него словото и напълно го опустошаваме"
        },
        {
            "chapter": 17,
            "verse": 17,
            "text": "И колко поколения погубихме след Нух! Достатъчен е твоят Господ - сведущ и всезрящ за греховете на Своите раби"
        },
        {
            "chapter": 17,
            "verse": 18,
            "text": "Който възжелае преходното, в него му ускоряваме каквото пожелаем за когото поискаме. После му отреждаме Ада, там ще гори порицаван, прокуден"
        },
        {
            "chapter": 17,
            "verse": 19,
            "text": "А който възжелае отвъдния живот и както подобава се старае за него, вярвайки - на тези старанието им ще се отплати"
        },
        {
            "chapter": 17,
            "verse": 20,
            "text": "За всички набавяме - и за тези, и за онези - от дара на твоя Господ. Дарът на твоя Господ не е възбранен"
        },
        {
            "chapter": 17,
            "verse": 21,
            "text": "Виж как предпочетохме едни над други, а отвъдният живот е по-велик по степени и по-велик за предпочитание"
        },
        {
            "chapter": 17,
            "verse": 22,
            "text": "И не взимай друг за Бог заедно с Аллах, та да не се окажеш порицаван, унизен"
        },
        {
            "chapter": 17,
            "verse": 23,
            "text": "И повели твоят Господ да не служите другиму освен Нему, и към родителите - добрина! Ако единият от тях или и двамата достигнат старостта при теб, не им казвай: “Уф!” и не ги навиквай, а им казвай ласкави слова"
        },
        {
            "chapter": 17,
            "verse": 24,
            "text": "И от милосърдие спусни за тях крилото на смирението и кажи: “Господи мой, помилвай ги, както и те ме отгледаха от малък!”"
        },
        {
            "chapter": 17,
            "verse": 25,
            "text": "Вашият Господ най-добре знае какво е в душите ви. Ако сте праведни, на разкайващите се Той опрощава"
        },
        {
            "chapter": 17,
            "verse": 26,
            "text": "И отдай на роднината правото му, и на нуждаещия се, и на пътника [в неволя], но не пилей с прахосничество"
        },
        {
            "chapter": 17,
            "verse": 27,
            "text": "Прахосниците са братя на сатаната. Сатаната към своя Господ е голям неблагодарник"
        },
        {
            "chapter": 17,
            "verse": 28,
            "text": "И ако се отдалечиш от тях, търсейки от своя Господ милост, на която се надяваш, кажи им поне блага дума"
        },
        {
            "chapter": 17,
            "verse": 29,
            "text": "И не сторвай ръката ти да е прикована към шията [в скъперничество], и не я разтваряй всецяло, та да не станеш упрекван, безпомощен"
        },
        {
            "chapter": 17,
            "verse": 30,
            "text": "Твоят Господ увеличава препитанието за когото пожелае и Той го намалява. За Своите раби Той е сведущ, всезрящ"
        },
        {
            "chapter": 17,
            "verse": 31,
            "text": "И не убивайте децата си поради страх от бедност! Ние храним и тях, и вас. Убиването им е голям грях"
        },
        {
            "chapter": 17,
            "verse": 32,
            "text": "И не пристъпвайте към прелюбодеянието! То е непристойност и е злочест път"
        },
        {
            "chapter": 17,
            "verse": 33,
            "text": "И не убивайте човек - Аллах е възбранил това, освен по право! А който бъде убит с гнет, Ние даваме власт на неговия наследник, но да не прекалява в убиването! На него се дава подкрепа"
        },
        {
            "chapter": 17,
            "verse": 34,
            "text": "И не пристъпвайте към имота на сирака, освен с добронамереност, докато не достигне зрелост! И изпълнявайте обета! За обета се носи отговорност"
        },
        {
            "chapter": 17,
            "verse": 35,
            "text": "И изпълвайте мярката, когато мерите, и претегляйте с точни везни! Това е най-доброто и най-хубавото за изход"
        },
        {
            "chapter": 17,
            "verse": 36,
            "text": "И не следвай онова, което не знаеш! И слухът, и зрението, и сърцето - за всички тях ще бъде питано"
        },
        {
            "chapter": 17,
            "verse": 37,
            "text": "И не върви по земята с надменност! Ти нито ще пробиеш земята, нито ще се въздигнеш колкото планините"
        },
        {
            "chapter": 17,
            "verse": 38,
            "text": "Лошото във всичко това е омразно при твоя Господ"
        },
        {
            "chapter": 17,
            "verse": 39,
            "text": "Това е от мъдростта, която твоят Господ ти разкри. И не взимай друг за бог заедно с Аллах, та да не бъдеш хвърлен в Ада упрекван, прокуден"
        },
        {
            "chapter": 17,
            "verse": 40,
            "text": "Нима [о, съдружаващи] вашият Господ е заделил за вас синовете, а за Себе Си е взел дъщери измежду ангелите? Наистина изричате прекомерни думи"
        },
        {
            "chapter": 17,
            "verse": 41,
            "text": "И дадохме разяснения в този Коран, за да се поучат, а това им надбави само ненавист"
        },
        {
            "chapter": 17,
            "verse": 42,
            "text": "Кажи [о, Мухаммад]: “Ако имаше заедно с Него други богове, както казват, тогава те щяха да търсят път към Владетеля на Трона.”"
        },
        {
            "chapter": 17,
            "verse": 43,
            "text": "Пречист е Той и е много високо, превисоко над онова, което говорят"
        },
        {
            "chapter": 17,
            "verse": 44,
            "text": "Прославят Го седемте небеса и земята, и всичко по тях. И няма нищо, което да не прославя Неговата възхвала. Ала вие не разбирате прославата им. Той е всеблаг, опрощаващ"
        },
        {
            "chapter": 17,
            "verse": 45,
            "text": "И когато четеш Корана, спускаме невидима завеса между теб и онези, които не вярват в отвъдния живот"
        },
        {
            "chapter": 17,
            "verse": 46,
            "text": "И сложихме сърцата им в броня, да не го разбират, и в ушите им - глухота. И когато споменаваш в Корана единствено твоя Господ, те обръщат гръб с отвращение"
        },
        {
            "chapter": 17,
            "verse": 47,
            "text": "Най-добре Ние знаем какво чуват, когато те слушат [скришом] и когато си шепнат, когато угнетителите си казват: “Вие следвате само един омагьосан мъж.”"
        },
        {
            "chapter": 17,
            "verse": 48,
            "text": "Виж как те уподобиха и се заблудиха, и вече са неспособни да намерят пътя"
        },
        {
            "chapter": 17,
            "verse": 49,
            "text": "И казват: “Нима след като станем кости и пръст, нима наистина ще бъдем възкресени в ново творение?”"
        },
        {
            "chapter": 17,
            "verse": 50,
            "text": "Кажи: “Дори и да сте камъни или желязо"
        },
        {
            "chapter": 17,
            "verse": 51,
            "text": "или творение от нещо, което смятате за велико!” И ще кажат: “Кой ще ни възстанови?” Кажи: “Онзи, Който ви създаде първия път.” И ще поклатят към теб глава и ще рекат: “Кога ще бъде това?” Кажи: “Може и да е скоро.”"
        },
        {
            "chapter": 17,
            "verse": 52,
            "text": "Деня, в който Той ще ви позове и ще откликнете на Неговата повеля, и ще мислите, че само малко сте престояли"
        },
        {
            "chapter": 17,
            "verse": 53,
            "text": "И кажи на Моите раби да говорят най-хубавото! Сатаната сее раздор между тях. Сатаната е явен враг на човека"
        },
        {
            "chapter": 17,
            "verse": 54,
            "text": "Вашият Господ най-добре ви познава. Ако пожелае, ще ви помилва, или ако пожелае, ще ви накаже. И не те изпратихме да бъдеш техен покровител"
        },
        {
            "chapter": 17,
            "verse": 55,
            "text": "Твоят Господ най-добре знае всички на небесата и на земята. И предпочетохме едни пророци пред други. И дадохме на Дауд псалми"
        },
        {
            "chapter": 17,
            "verse": 56,
            "text": "Кажи: “Позовете онези, които приемате вместо Него, но те нито могат да премахнат бедата от вас, нито да я отклонят.”"
        },
        {
            "chapter": 17,
            "verse": 57,
            "text": "Онези, които [съдружаващите] зоват, се стремят да се доберат до своя Господ, кой от тях да бъде най-близо, и се надяват на Неговата милост, и се страхуват от Неговото мъчение. Мъчението на твоя Господ е за опасение"
        },
        {
            "chapter": 17,
            "verse": 58,
            "text": "И не ще има селище, което Ние да не сме погубили преди Деня на възкресението, или да не сме измъчвали със сурово мъчение. Всичко това е записано в Книгата-майка"
        },
        {
            "chapter": 17,
            "verse": 59,
            "text": "Въздържахме се да изпратим знаменията, само защото предците ги взимаха за лъжа. И дадохме на самудяните камилата - явно знамение, а те го отхвърлиха. И изпращаме знаменията единствено за заплаха"
        },
        {
            "chapter": 17,
            "verse": 60,
            "text": "И ти казахме: “Твоят Господ обгражда хората.” И сторихме видението, което ти показахме, и прокълнатото дърво в Корана, само за изпитание на хората. И ги заплашваме, но това им надбавя само голямо престъпване"
        },
        {
            "chapter": 17,
            "verse": 61,
            "text": "И когато казахме на ангелите: “Сведете чела пред Адам!”, те се поклониха, освен Иблис. Рече: “Нима да се поклоня на този, когото Ти сътвори от глина?”"
        },
        {
            "chapter": 17,
            "verse": 62,
            "text": "И рече: “Да Ти покажа ли какъв е този, когото Ти почете повече от мен? Ако ми дадеш отсрочка до Деня на възкресението, аз непременно ще завладея неговото потомство, освен малцина.”"
        },
        {
            "chapter": 17,
            "verse": 63,
            "text": "Рече: “Върви! А който от тях те последва, възмездието ви е Адът - обилно възмездие"
        },
        {
            "chapter": 17,
            "verse": 64,
            "text": "И подбуждай с твоя глас когото можеш от тях, и ги призовавай с конниците и пехотинците си, и поделяй с тях имотите и децата, и им обещавай!” Но сатаната им обещава само измама"
        },
        {
            "chapter": 17,
            "verse": 65,
            "text": "“Над Моите раби ти нямаш власт. И достатъчен е твоят Господ за покровител.”"
        },
        {
            "chapter": 17,
            "verse": 66,
            "text": "Вашият Господ е, Който придвижва за вас корабите в морето, за да търсите от Неговата благодат. Той е милосърден към вас"
        },
        {
            "chapter": 17,
            "verse": 67,
            "text": "И когато ви засегне беда в морето, онези, които зовете, изчезват, освен Него. А когато Той ви изведе на сушата, вие се извръщате. Човекът е неблагодарник"
        },
        {
            "chapter": 17,
            "verse": 68,
            "text": "Имате ли сигурност, че Той не ще накара сушата да ви погълне, или че не ще изпрати срещу вас ураган от камъни? После не ще намерите за себе си покровител"
        },
        {
            "chapter": 17,
            "verse": 69,
            "text": "Или имате сигурност, че Той не ще ви върне там повторно, и не ще изпрати срещу вас ломящ вятър, та да ви издави заради вашето неверие? После не ще си намерите в това помощник срещу Нас"
        },
        {
            "chapter": 17,
            "verse": 70,
            "text": "И почетохме Ние синовете на Адам, и ги пренасяме по сушата и морето, и им даваме от благата. И ги предпочетохме да превъзхождат повечето от онези, които сътворихме"
        },
        {
            "chapter": 17,
            "verse": 71,
            "text": "В Деня ще позовем всички хора с техните водители. Онези, чиято книга е подадена в десницата им, ще четат [с доволство] книгата си и не ще бъдат угнетени дори с влакънце от фурма"
        },
        {
            "chapter": 17,
            "verse": 72,
            "text": "А който на този свят е сляп, той ще бъде сляп и в отвъдния, и ще бъде най-заблудения за пътя"
        },
        {
            "chapter": 17,
            "verse": 73,
            "text": "И се домогваха да те отклонят от онова, което ти разкрихме [о, Мухаммад], за да измислиш за Нас друго, и тогава щяха да те вземат за приятел"
        },
        {
            "chapter": 17,
            "verse": 74,
            "text": "И ако не те бяхме Ние подкрепили, за малко щеше да склониш към тях"
        },
        {
            "chapter": 17,
            "verse": 75,
            "text": "Тогава щяхме да те накараме двойно да вкусиш [мъчението на] живота и двойно - на смъртта. После не ще си намериш помощник срещу Нас"
        },
        {
            "chapter": 17,
            "verse": 76,
            "text": "И се домогваха да напуснеш земята [на Мека], за да те прогонят оттам. Тогава и те щяха да останат само малко след теб"
        },
        {
            "chapter": 17,
            "verse": 77,
            "text": "Такъв бе обичаят спрямо Нашите пратеници, които изпратихме преди теб... И не ще откриеш промяна в Нашия обичай"
        },
        {
            "chapter": 17,
            "verse": 78,
            "text": "Отслужвай молитвите от захождането на слънцето до мрака на нощта, и утринната молитва! Утринната молитва се засвидетелства"
        },
        {
            "chapter": 17,
            "verse": 79,
            "text": "И в част от нощта бодърствай с [молитва] допълнително за теб. Твоят Господ ще те въздигне на похвално място"
        },
        {
            "chapter": 17,
            "verse": 80,
            "text": "Кажи: “Господи мой, въведи ме с достойнство и ме изведи с достойнство! И дай ми за подкрепа власт от Теб!”"
        },
        {
            "chapter": 17,
            "verse": 81,
            "text": "И кажи: “Дойде истината и погина лъжата. Несъмнено лъжата погива.”"
        },
        {
            "chapter": 17,
            "verse": 82,
            "text": "И низпославаме в Корана това, което е изцеление и милост за вярващите, а на угнетителите той надбавя само загуба"
        },
        {
            "chapter": 17,
            "verse": 83,
            "text": "И когато дадем благодат на човек, той се извръща и се отдалечава по своя си път. А когато го засегне злото, той потъва в отчаяние"
        },
        {
            "chapter": 17,
            "verse": 84,
            "text": "Кажи: “Всеки постъпва по свой начин. Но вашият Господ най-добре знае кой е на по-прав път.”"
        },
        {
            "chapter": 17,
            "verse": 85,
            "text": "И те питат за духа. Кажи: “Духът е от делото на моя Господ и ви е дадено само малко от знанието.”"
        },
        {
            "chapter": 17,
            "verse": 86,
            "text": "И ако пожелаем, Ние ще отнемем онова, което ти разкрихме - после не ще си намериш покровител срещу Нас"
        },
        {
            "chapter": 17,
            "verse": 87,
            "text": "но само по милост от твоя Господ [не ще го отнемем]. Наистина благодатта Му към теб е голяма"
        },
        {
            "chapter": 17,
            "verse": 88,
            "text": "Кажи: “И да се съберат хората и джиновете, за да създадат подобен на този Коран, те не ще създадат такъв подобен, дори един на друг да си помагат.”"
        },
        {
            "chapter": 17,
            "verse": 89,
            "text": "И разяснихме за хората всякакви примери в този Коран. А повечето хора се противят само от неверие"
        },
        {
            "chapter": 17,
            "verse": 90,
            "text": "И казаха: “Не ще ти повярваме, докато не направиш да бликне за нас извор от земята"
        },
        {
            "chapter": 17,
            "verse": 91,
            "text": "или да имаш градина с палми и грозде, и да направиш да бликнат сред нея реки в изобилие"
        },
        {
            "chapter": 17,
            "verse": 92,
            "text": "или да направиш небето да падне - както твърдиш - върху нас на отломки, или да доведеш насреща ни Аллах и ангелите"
        },
        {
            "chapter": 17,
            "verse": 93,
            "text": "или да имаш дом от злато, или да се възкачиш на небето. И не ще повярваме на твоето възкачване, докато не ни свалиш книга, която да прочетем.” Кажи [о, Мухаммад]: “Пречист е моят Господ! Не съм ли само един човек-пратеник?”"
        },
        {
            "chapter": 17,
            "verse": 94,
            "text": "И пречеше на хората да повярват, когато им се яви напътствието, само това, че казваха: “Нима Аллах ни проводи човек-пратеник?”"
        },
        {
            "chapter": 17,
            "verse": 95,
            "text": "Кажи: “Ако имаше на земята ангели, които да ходят спокойно, щяхме да им свалим от небето ангел-пратеник.”"
        },
        {
            "chapter": 17,
            "verse": 96,
            "text": "Кажи: “Достатъчен е Аллах за свидетел между мен и вас. Той за Своите раби е сведущ, всезрящ.”"
        },
        {
            "chapter": 17,
            "verse": 97,
            "text": "Когото Аллах напъти, той е на правия път, а когото остави в заблуда - не ще намериш за тях защитници освен Него. И ще ги съберем в Деня на възкресението по очи - слепи, неми и глухи. Мястото им е Адът. Всякога, щом позагасне, ще им добавяме пламъци"
        },
        {
            "chapter": 17,
            "verse": 98,
            "text": "Това е тяхното възмездие, защото не повярваха в Нашите знамения и казваха: “Нима след като станем кости и пръст, нима наистина ще бъдем възкресени в ново творение?”"
        },
        {
            "chapter": 17,
            "verse": 99,
            "text": "Нима не виждат, че Аллах, Който сътвори небесата и земята, е способен да сътвори и подобни на тях? И отреди им срок, за който няма съмнение. А угнетителите се възпротивяват само от неверие"
        },
        {
            "chapter": 17,
            "verse": 100,
            "text": "Кажи: “Дори да притежавахте съкровищниците с милостта на моя Господ, и тогава щеше да ви се свиди поради страх от [тяхното] изчерпване. Човекът е скъперник.”"
        },
        {
            "chapter": 17,
            "verse": 101,
            "text": "И вече дадохме на Муса девет ясни знамения. И питай [о, Мухаммад] синовете на Исраил как той дойде при тях и Фараонът му рече: “Мисля, о, Муса, че наистина си омагьосан.”"
        },
        {
            "chapter": 17,
            "verse": 102,
            "text": "Рече [Муса]: “Ти вече узна, че тези [знамения] ги низпосла като явни доводи не друг, а Господът на небесата и на земята. И мисля, о, Фараоне, че наистина ти си погубен.”"
        },
        {
            "chapter": 17,
            "verse": 103,
            "text": "И искаше да ги прогони от Земята [на Египет]. И издавихме него и всички заедно с него"
        },
        {
            "chapter": 17,
            "verse": 104,
            "text": "И рекохме след него на синовете на Исраил: “Обитавайте земята и когато настъпи обещаното за отвъдния живот, ще ви доведем стълпени.”"
        },
        {
            "chapter": 17,
            "verse": 105,
            "text": "С истината го низпослахме [Корана], с истината бе низпослан. И те изпратихме Ние [о, Мухаммад] само като благовестител и предупредител"
        },
        {
            "chapter": 17,
            "verse": 106,
            "text": "Ние разделихме Корана на части, за да го четеш пред хората бавно. И го низпослахме постепенно"
        },
        {
            "chapter": 17,
            "verse": 107,
            "text": "Кажи: “И да вярвате в него, и да не вярвате, дарените със знанието преди него покорно свеждат чела до земята в суджуд, когато им бъде четен"
        },
        {
            "chapter": 17,
            "verse": 108,
            "text": "И казват: “Пречист е нашият Господ! Обещанието на нашия Господ наистина се изпълни.”"
        },
        {
            "chapter": 17,
            "verse": 109,
            "text": "И покорно свеждат чела до земята, плачейки, и им надбавя той смирение"
        },
        {
            "chapter": 17,
            "verse": 110,
            "text": "Кажи: “Зовете [Го] Аллах или зовете [Го] Всемилостивия! Както и да [Го] зовете, Негови са Най-прекрасните имена. И не отслужвай гръмогласно своята молитва, нито я шепни, а потърси среден път в това!”"
        },
        {
            "chapter": 17,
            "verse": 111,
            "text": "И кажи: “Слава на Аллах, Който не се е сдобивал със син и не е имал съдружник във владението, и не е имал помощник срещу безсилието. И Го прославяй с възвеличаване"
        },
        {
            "chapter": 18,
            "verse": 1,
            "text": "Слава на Аллах, Който низпосла на Своя раб Книгата и не стори в нея изопачение"
        },
        {
            "chapter": 18,
            "verse": 2,
            "text": "Достоверна - да предупреждава за сурово мъчение от Него и да благовества вярващите, които вършат праведни дела, че за тях ще има добра награда [в Рая]"
        },
        {
            "chapter": 18,
            "verse": 3,
            "text": "там ще останат вечно"
        },
        {
            "chapter": 18,
            "verse": 4,
            "text": "И да предупреждава онези, които казват: “Аллах се сдоби със син.”"
        },
        {
            "chapter": 18,
            "verse": 5,
            "text": "Нито те имат знание за това, нито предците им. Голяма дума излиза от устата им. Те не изричат друго освен само лъжа"
        },
        {
            "chapter": 18,
            "verse": 6,
            "text": "Не погубвай себе си от скръб по тях [о, Мухаммад], ако не повярват в това послание"
        },
        {
            "chapter": 18,
            "verse": 7,
            "text": "Ние сторихме това, което е на земята, да е нейна украса, за да ги изпитаме кой от тях е по-добър по деяние"
        },
        {
            "chapter": 18,
            "verse": 8,
            "text": "И ще превърнем Ние това, което е на нея, в безплодна пръст"
        },
        {
            "chapter": 18,
            "verse": 9,
            "text": "Нима смяташ, че [историята на] хората от пещерата и ар-Раким е някакво чудо сред Нашите знамения"
        },
        {
            "chapter": 18,
            "verse": 10,
            "text": "Когато младежите се приютиха в пещерата и рекоха: “Господи наш, дай ни милосърдие от Теб и ни приготви напътствие за нашето дело!”"
        },
        {
            "chapter": 18,
            "verse": 11,
            "text": "И запечатахме ушите им в пещерата години наред"
        },
        {
            "chapter": 18,
            "verse": 12,
            "text": "После ги събудихме, за да отличим коя от двете групи ще пресметне какъв срок са прекарали"
        },
        {
            "chapter": 18,
            "verse": 13,
            "text": "Разказваме ти Ние [о, Мухаммад] вестта за тях с истината. Бяха младежи, вярващи в своя Господ, и още повече ги напътихме"
        },
        {
            "chapter": 18,
            "verse": 14,
            "text": "И укрепихме сърцата им, когато се възправиха и казаха: “Нашият Господ е Господът на небесата и на земята. Ние не ще зовем друг Бог освен Него. Иначе ще сме изрекли голяма лъжа"
        },
        {
            "chapter": 18,
            "verse": 15,
            "text": "Тези хора от нашия народ приеха други богове освен Него. Защо не донесат явен довод за тях? И кой е по-голям угнетител от онзи, който измисля лъжа за Аллах?”"
        },
        {
            "chapter": 18,
            "verse": 16,
            "text": "[Един от тях скришом каза]: “Щом вие се отвръщате от тях и от онова, на което служат вместо на Аллах, приютете се в пещерата! Вашият Господ ще разстеле за вас от Своята милост и ще ви приготви подкрепа за вашето дело.”"
        },
        {
            "chapter": 18,
            "verse": 17,
            "text": "И виждаш слънцето, когато изгрява, да се отклонява отдясно на пещерата им, и когато залязва, да ги отминава отляво, както са насред нея. Това е от знаменията на Аллах. Когото Аллах напътва, той е напътеният, а когото оставя в заблуда, не ще намериш за него покровител да го води"
        },
        {
            "chapter": 18,
            "verse": 18,
            "text": "И ги смяташ за будни, а те са в дрямка и Ние ги обръщаме надясно и наляво. И кучето им е проснало лапи на входа. Съзреш ли ги, ще се отвърнеш от тях в бяг и ще се изпълниш с ужас"
        },
        {
            "chapter": 18,
            "verse": 19,
            "text": "И така ги събудихме, за да се питат помежду си. Един от тях рече: “Колко време прекарахте [в пещерата]?” Рекоха: “Прекарахме ден или част от деня.” Рекоха: “Вашият Господ най-добре знае колко прекарахте. Сега изпратете някого от вас с тези ваши монети до града и нека види там коя храна е най-чиста, и да ви донесе от нея за препитание! И да е внимателен, и да не ви издаде на никого"
        },
        {
            "chapter": 18,
            "verse": 20,
            "text": "Ако се натъкнат на вас, ще ви пребият с камъни или ще ви върнат към тяхната вяра, и тогава никога не ще сполучите.”"
        },
        {
            "chapter": 18,
            "verse": 21,
            "text": "Така осведомихме [хората] за тях, за да знаят, че обещанието на Аллах е истинно и няма съмнение за Часа. Когато [хората] заспориха помежду си за тях, едни рекоха: “Постройте над тях постройка! Техният Господ най-добре ги знае.” А онези, които надвиха в спора, казаха: “Да направим храм над тях!”"
        },
        {
            "chapter": 18,
            "verse": 22,
            "text": "Ще кажат [някои]: “Трима са, четвъртото е кучето им.”. И ще кажат [други]: “Петима са, шестото е кучето им.” - в догадка за неведомото. И ще кажат [още]: “Седем са, осмото е кучето им.”. Кажи [о, Мухаммад]: “Моят Господ най-добре знае техния брой. Знаят това само малцина.” И не спори относно тях, освен за ясно казаното! И не се допитвай за тях до никого"
        },
        {
            "chapter": 18,
            "verse": 23,
            "text": "И за нищо не казвай: “Ще свърша това утре.”"
        },
        {
            "chapter": 18,
            "verse": 24,
            "text": "[без да добавиш]: “Само ако Аллах пожелае.” И спомни си твоя Господ, ако забравиш, и кажи: “Дано моят Господ ме насочи още по-близо до правия път!”"
        },
        {
            "chapter": 18,
            "verse": 25,
            "text": "И прекарали в пещерата си триста години и още девет"
        },
        {
            "chapter": 18,
            "verse": 26,
            "text": "Кажи: “Аллах най-добре знае колко са прекарали. Негово е неведомото на небесата и на земята. Как добре Той [всичко] вижда и чува! Нямат те друг покровител освен Него. В Неговото владение никой не Му е съдружник.”"
        },
        {
            "chapter": 18,
            "verse": 27,
            "text": "И чети [о, Мухаммад] онова, което ти бе разкрито от Книгата на твоя Господ! Никой не ще подмени Неговите Слова и не ще намериш убежище при друг освен при Него"
        },
        {
            "chapter": 18,
            "verse": 28,
            "text": "И бъди търпелив заедно с онези, които зоват своя Господ сутрин и вечер, искайки Неговия Лик! И не отмествай очи от тях, възжелавайки украсата на земния живот, и не се подчинявай на онзи, чието сърце оставяме да нехае за Нашето споменаване, и той следва страстите си, и делото му е погубено"
        },
        {
            "chapter": 18,
            "verse": 29,
            "text": "И кажи: “Истината е от вашия Господ. Който желае, да вярва, а който желае, да остане неверник! Ние приготвихме за угнетителите Огъня, загражденията на който ги обкръжават. И ако викнат за помощ, ще им се помогне с вода като разтопен метал, която изпича лицата. Колко гнусно е такова питие и колко лошо място е там за отсядане"
        },
        {
            "chapter": 18,
            "verse": 30,
            "text": "Които вярват и вършат праведни дела - Ние не ще погубим наградата на никой благодетелен"
        },
        {
            "chapter": 18,
            "verse": 31,
            "text": "За тези са градините на Адн, сред които реки текат. Ще носят там украшения - гривни от злато, и ще са облечени в зелени одежди от коприна и брокат, облегнати там на престоли. Колко хубаво е за въздаяние и колко прекрасно място е там за отсядане"
        },
        {
            "chapter": 18,
            "verse": 32,
            "text": "И им дай пример с двама мъже. Направихме за единия от тях две градини с грозде, които обградихме с палми, и пръснахме помежду им посеви"
        },
        {
            "chapter": 18,
            "verse": 33,
            "text": "И двете градини даряваха своите плодове, без да се погуби нищо от тях. И сторихме река да бликне през двете"
        },
        {
            "chapter": 18,
            "verse": 34,
            "text": "И имаше той плодове, и каза на своя другар, говорейки с него: “Аз имам по-голямо богатство от теб и повече хора!”"
        },
        {
            "chapter": 18,
            "verse": 35,
            "text": "И влезе в своята градина, угнетявайки себе си. Каза: “Не мисля, че това някога ще изчезне"
        },
        {
            "chapter": 18,
            "verse": 36,
            "text": "И не мисля, че Часът ще настъпи. А дори да бъда върнат при моя Господ, [там] имам по-добро място за връщане, отколкото тук.”"
        },
        {
            "chapter": 18,
            "verse": 37,
            "text": "Неговият другар, говорейки с него, му рече: “Нима не вярваш в Онзи, Който те сътвори от пръст, после от частица сперма, после те направи мъж"
        },
        {
            "chapter": 18,
            "verse": 38,
            "text": "Ала за мен Той е Аллах, моят Господ, и не съдружавам никого с моя Господ"
        },
        {
            "chapter": 18,
            "verse": 39,
            "text": "И защо, когато влезе в своята градина, ти не рече: “Това е, което Аллах пожела. Силата е само от Аллах. Въпреки че ме виждаш с по-малко богатство и деца от теб"
        },
        {
            "chapter": 18,
            "verse": 40,
            "text": "моят Господ може да ми даде по-добра от твоята градина и да прати върху нея напаст от небето, та да се окаже тя безплодна пръст"
        },
        {
            "chapter": 18,
            "verse": 41,
            "text": "Или водата й да потъне на дъното и ти не ще си в състояние да я издириш.”"
        },
        {
            "chapter": 18,
            "verse": 42,
            "text": "И плодовете му бяха погубени, и започна той да кърши ръце по онова, което е похарчил за нея, а тя е рухнала до основи. И рече: “О, да не бях съдружавал никого с моя Господ!”"
        },
        {
            "chapter": 18,
            "verse": 43,
            "text": "И нямаше той хора, които да го защитят от Аллах, нито сам се защити"
        },
        {
            "chapter": 18,
            "verse": 44,
            "text": "Там закрилата е от Аллах, Истинния. При Него е най-доброто въздаяние и при Него е най-добрият завършек"
        },
        {
            "chapter": 18,
            "verse": 45,
            "text": "И им дай за пример земния живот, подобен на вода, която сме излели от небето и с нея изникват растенията по земята, после изсъхват и ветровете ги разпиляват. Аллах за всяко нещо има сила"
        },
        {
            "chapter": 18,
            "verse": 46,
            "text": "Имотите и децата са украсата на земния живот, но непреходните праведни дела са най-доброто за въздаяние при твоя Господ и са най-доброто за надежда"
        },
        {
            "chapter": 18,
            "verse": 47,
            "text": "[Помнете] Деня, в който ще раздвижим планините и ще видиш земята оголена, и ще ги съберем [тварите], и не ще пропуснем никого от тях"
        },
        {
            "chapter": 18,
            "verse": 48,
            "text": "И ще бъдат представени на твоя Господ в редици: “Ето, дойдохте при Нас, както ви сътворихме първия път. А твърдяхте, че Ние никога не ще ви срещнем.”"
        },
        {
            "chapter": 18,
            "verse": 49,
            "text": "И ще бъде изложена книгата [на делата]. Тогава ще видиш престъпниците в уплах от онова, което е в нея, и ще кажат: “О, горко ни!” Каква е тази книга, която не пропуска нищо, нито малко, нито голямо, без да го пресметне?” И ще намерят пред себе си всичко, което са вършили. Твоят Господ никого не угнетява"
        },
        {
            "chapter": 18,
            "verse": 50,
            "text": "И когато рекохме на ангелите: “Сведете чела пред Адам!”, те се поклониха, освен Иблис. Той бе от джиновете и не послуша повелята на своя Господ. Нима него и потомството му ще приемете за покровители вместо Мен, а те са ваш враг? Колко лоша е за угнетителите тази замяна"
        },
        {
            "chapter": 18,
            "verse": 51,
            "text": "Не ги сторих Аз свидетели при сътворяването на небесата и на земята, нито при сътворяването на тях самите, нито приемам Аз заблуждаващите за помощници"
        },
        {
            "chapter": 18,
            "verse": 52,
            "text": "В Деня, когато Той ще каже: “Призовете Моите съдружници, за които твърдяхте!”... И ще ги призоват, но не ще им откликнат. И ще сторим помежду им пропаст"
        },
        {
            "chapter": 18,
            "verse": 53,
            "text": "И щом престъпниците видят Огъня, ще се убедят, че ще попаднат в него. И не ще намерят избавление оттам"
        },
        {
            "chapter": 18,
            "verse": 54,
            "text": "И вече разяснихме за хората всякакви примери в този Коран. Но най-много от всичко друго човек оспорва"
        },
        {
            "chapter": 18,
            "verse": 55,
            "text": "И какво пречи на хората да повярват, когато им се яви напътствието, и да молят своя Господ за опрощение, или трябва да ги сполети съдбата на предците, или да дойде мъчението насреща им"
        },
        {
            "chapter": 18,
            "verse": 56,
            "text": "Изпращаме Ние пратениците само като благовестители и предупредители. И се стремят неверниците чрез лъжата да заличат истината. И взимат на присмех Моите знамения и онова, с което бяха предупреждавани"
        },
        {
            "chapter": 18,
            "verse": 57,
            "text": "И кой е по-голям угнетител от онзи, комуто бяха напомнени знаменията на неговия Господ, а той се отдръпна от тях и забрави какво е сторил с ръцете си преди? Ние сложихме сърцата им в броня, за да не го разбират [- Корана], а в ушите им - глухота. Дори да ги призовеш към напътствието [о, Мухаммад], и тогава никога не ще застанат на правия път"
        },
        {
            "chapter": 18,
            "verse": 58,
            "text": "Твоят Господ - Опрощаващия, Владетеля на милосърдието, - ако ги накажеше за онова, което са придобили, щеше да им ускори мъчението. Ала за тях има определено време и не ще намерят убежище от него"
        },
        {
            "chapter": 18,
            "verse": 59,
            "text": "Погубихме Ние тези селища, когато угнетяваха, и сторихме за тяхната гибел определено време"
        },
        {
            "chapter": 18,
            "verse": 60,
            "text": "И каза Муса на своя слуга: “Не ще спра, додето не стигна мястото, където се събират двете морета, дори да продължа с години.”"
        },
        {
            "chapter": 18,
            "verse": 61,
            "text": "И когато стигнаха мястото, където двете се събират, забравиха своята риба и тя пое пътя си, порейки морето"
        },
        {
            "chapter": 18,
            "verse": 62,
            "text": "И когато се отдалечиха, той рече на слугата си: “Дай ни [рибата] за нашия обед! Усетихме изтощение от това наше пътуване.”"
        },
        {
            "chapter": 18,
            "verse": 63,
            "text": "Рече [слугата]: “Видя ли, когато се приютихме до скалата, забравих рибата. Само сатаната ме накара да забравя за това и да не се сетя. И по чудо тя пое пътя си в морето.”"
        },
        {
            "chapter": 18,
            "verse": 64,
            "text": "Рече [Муса]: “Това е, към което се стремяхме.” И се върнаха обратно, следвайки своите дири"
        },
        {
            "chapter": 18,
            "verse": 65,
            "text": "И намериха един от Нашите раби, комуто бяхме оказали милост и го бяхме научили на знание от Нас"
        },
        {
            "chapter": 18,
            "verse": 66,
            "text": "Муса му рече: “Може ли да те последвам, за да ме научиш на онова, на което си научен за верния път?”"
        },
        {
            "chapter": 18,
            "verse": 67,
            "text": "Рече: “Ти не ще можеш да търпиш заедно с мен"
        },
        {
            "chapter": 18,
            "verse": 68,
            "text": "И как ще изтърпиш онова, за което нямаш знание?”"
        },
        {
            "chapter": 18,
            "verse": 69,
            "text": "Рече [Муса]: “Ще откриеш, ако Аллах желае, че съм търпелив и не ще ти се противопоставя в нищо.”"
        },
        {
            "chapter": 18,
            "verse": 70,
            "text": "Рече: “Ако ме последваш, не ме питай за нищо, докато аз сам не ти спомена за него!”"
        },
        {
            "chapter": 18,
            "verse": 71,
            "text": "И тогава тръгнаха. Когато се качиха на кораба, [ал-Хидр] го проби. Рече [Муса]: “Нима го проби, за да издавиш пътниците му? Ти извърши нещо недопустимо.”"
        },
        {
            "chapter": 18,
            "verse": 72,
            "text": "Рече: “Нали ти казах, че не ще можеш да търпиш заедно с мен?”"
        },
        {
            "chapter": 18,
            "verse": 73,
            "text": "Рече: “Не ме упреквай за това, че забравих, и не ме натоварвай с нещо непосилно за мен!”"
        },
        {
            "chapter": 18,
            "verse": 74,
            "text": "И пак тръгнаха, додето срещнаха едно момче, и той го уби. Рече [Муса]: “Нима ти уби една чиста душа не за възмездие? Ти извърши нещо скверно.”"
        }
    ]
}
{
    "juzs": [
        {
            "chapter": 21,
            "verse": 1,
            "text": "Наближава за хората тяхната равносметка, а те нехайни се отдръпват"
        },
        {
            "chapter": 21,
            "verse": 2,
            "text": "Всякога, щом получат ново напомняне от своя Господ, те го слушат, подигравайки се"
        },
        {
            "chapter": 21,
            "verse": 3,
            "text": "с нехайни сърца. И скришом си шепнеха угнетителите: “Този [Мухаммад] не е ли само човек като вас? Нима ще последвате магията, когато ясно я виждате?”"
        },
        {
            "chapter": 21,
            "verse": 4,
            "text": "Рече [Мухаммад]: “Моят Господ знае всяко слово на небесата и на земята. Той е Всечуващия, Всезнаещия.”"
        },
        {
            "chapter": 21,
            "verse": 5,
            "text": "А те рекоха: “Объркани сънища. Той само си го е измислил. Той е само поет. И нека ни донесе знамение, както предишните бяха изпращани!”"
        },
        {
            "chapter": 21,
            "verse": 6,
            "text": "Нито едно селище, което погубихме преди тях, не повярва, че те ли ще повярват"
        },
        {
            "chapter": 21,
            "verse": 7,
            "text": "И преди теб изпращахме Ние само мъже, на които давахме откровение. И питайте знаещите Напомнянето, ако самите вие не знаете"
        },
        {
            "chapter": 21,
            "verse": 8,
            "text": "И [пратениците] не ги сторвахме с тела, които не се хранят, и не бяха безсмъртни"
        },
        {
            "chapter": 21,
            "verse": 9,
            "text": "Сетне им изпълнявахме обещаното и спасявахме тях и когото пожелаем, и погубвахме престъпващите"
        },
        {
            "chapter": 21,
            "verse": 10,
            "text": "Вече ви низпослахме Книга, в която има прослава за вас. Нима не проумявате"
        },
        {
            "chapter": 21,
            "verse": 11,
            "text": "И колко селища, които угнетяваваха, Ние разрушихме и създадохме след тях други народи"
        },
        {
            "chapter": 21,
            "verse": 12,
            "text": "И щом усетеха Нашето мъчение, ето ги - бягат от него"
        },
        {
            "chapter": 21,
            "verse": 13,
            "text": "Не бягайте и се върнете там, където бяхте свикнали на разкош, и към своите жилища, за да бъдете питани"
        },
        {
            "chapter": 21,
            "verse": 14,
            "text": "Казваха: “О, горко ни, наистина бяхме угнетители.”"
        },
        {
            "chapter": 21,
            "verse": 15,
            "text": "И продължаваха така да викат, докато не ги покосихме и изпепелихме"
        },
        {
            "chapter": 21,
            "verse": 16,
            "text": "Не сътворихме Ние небесата и земята, и всичко помежду им на шега"
        },
        {
            "chapter": 21,
            "verse": 17,
            "text": "Ако търсехме забава - а не ще го сторим - щяхме да си я набавим от това, което е при Нас"
        },
        {
            "chapter": 21,
            "verse": 18,
            "text": "Истината Ние хвърляме срещу лъжата и я поразява, и ето я - погива! Горко ви заради онова, което приписвате [на Аллах]"
        },
        {
            "chapter": 21,
            "verse": 19,
            "text": "Негови са всички на небесата и на земята. А онези, които са при Него, не се големеят да Му служат и не се изморяват"
        },
        {
            "chapter": 21,
            "verse": 20,
            "text": "Прославят Го нощем и денем, и не престават"
        },
        {
            "chapter": 21,
            "verse": 21,
            "text": "Или [неверниците] се сдобиха от земята с божества, които възкресяват"
        },
        {
            "chapter": 21,
            "verse": 22,
            "text": "Небесата и земята щяха да се разрушат, ако имаше на тях други богове освен Аллах. Пречист е Аллах, Господът на Трона, от онова, което Му приписват"
        },
        {
            "chapter": 21,
            "verse": 23,
            "text": "Не Той ще бъде питан какво върши, а те ще бъдат питани"
        },
        {
            "chapter": 21,
            "verse": 24,
            "text": "Или приеха вместо Него други богове? Кажи [о, Мухаммад]: “Дайте своя довод! Това е послание за онези, които са с мен, и послание за онези преди мен.” Но повечето от тях не знаят истината и се отдръпват"
        },
        {
            "chapter": 21,
            "verse": 25,
            "text": "И на всеки пратеник, когото Ние пратихме преди теб, дадохме откровението: “Няма друг бог освен Мен! Служете [единствено] на Мен!”"
        },
        {
            "chapter": 21,
            "verse": 26,
            "text": "И рекоха [неверниците]: “Всемилостивия се сдоби с рожба!” Пречист е Той! Ала не, те [ангелите] са само удостоени раби"
        },
        {
            "chapter": 21,
            "verse": 27,
            "text": "Не Го изпреварват със слово и по Неговата повеля действат"
        },
        {
            "chapter": 21,
            "verse": 28,
            "text": "Знае Той какво е било преди тях и какво ще бъде след тях. И се застъпват само за онзи, от когото Той е доволен. И от страх пред Него тръпнат"
        },
        {
            "chapter": 21,
            "verse": 29,
            "text": "А който от тях каже: “Аз съм бог освен Него!”, този ще накажем с Ада. Така наказваме угнетителите"
        },
        {
            "chapter": 21,
            "verse": 30,
            "text": "Не виждат ли неверниците, че небесата и земята бяха съединени, а Ние ги разделихме? И сторихме от водата всяко живо същество. Не ще ли повярват"
        },
        {
            "chapter": 21,
            "verse": 31,
            "text": "И направихме по земята непоклатими планини, за да не се люлее с хората. И направихме в тях клисури за пътища, за да се насочват"
        },
        {
            "chapter": 21,
            "verse": 32,
            "text": "И сторихме небето пазен свод. А те от Неговите знамения се отвръщат"
        },
        {
            "chapter": 21,
            "verse": 33,
            "text": "Той е, Който сътвори нощта и деня, и слънцето, и луната. Всички по орбита плават"
        },
        {
            "chapter": 21,
            "verse": 34,
            "text": "И за никой човек преди теб [о, Мухаммад] не отредихме да е безсмъртен. Щом и ти ще умреш, нима те ще бъдат безсмъртни"
        },
        {
            "chapter": 21,
            "verse": 35,
            "text": "Всяка душа ще вкуси смъртта. И ви изпитваме със злото, но и в доброто има изпитание, и при Нас ще бъдете върнати"
        },
        {
            "chapter": 21,
            "verse": 36,
            "text": "И видят ли те неверниците, подиграват ти се: “Този ли приказва за вашите богове?” Те Напомнянето на Всемилостивия отричат"
        },
        {
            "chapter": 21,
            "verse": 37,
            "text": "Човек бе създаден припрян. Аз ще ви покажа Моите знамения, ала не искайте от Мен да прибързвам"
        },
        {
            "chapter": 21,
            "verse": 38,
            "text": "И казват [неверниците]: “Кога [ще се сбъдне] това обещание, ако говорите истината?”"
        },
        {
            "chapter": 21,
            "verse": 39,
            "text": "Само ако знаеха неверниците времето, когато не ще могат да защитят от Огъня нито лицата, нито гърбовете си, и не ще им се помогне"
        },
        {
            "chapter": 21,
            "verse": 40,
            "text": "А Огънят ще ги връхлети внезапно и ще ги слиса, и нито ще могат да го избегнат, нито ще бъдат изчакани"
        },
        {
            "chapter": 21,
            "verse": 41,
            "text": "Бяха подигравани пратеници и преди теб, но онези, които им се присмиваха, ги обграждаше онова, на което са се подигравали"
        },
        {
            "chapter": 21,
            "verse": 42,
            "text": "Кажи: “Кой друг ще ви закриля и денем, и нощем освен Всемилостивия?” Ала те от напомнянето на своя Господ се отвръщат"
        },
        {
            "chapter": 21,
            "verse": 43,
            "text": "Или освен Нас имат богове, които да ги бранят? Те нито могат на себе си да помогнат, нито от Нас ще бъдат избавени"
        },
        {
            "chapter": 21,
            "verse": 44,
            "text": "Но Ние оставяме тези и бащите им да се понасладят, докато възрастта им напредне. Нима не виждат, че Ние стесняваме [за неверниците] земята по нейните краища? Нима те ще надделеят"
        },
        {
            "chapter": 21,
            "verse": 45,
            "text": "Кажи [о, Мухаммад]: “Аз ви предупреждавам само чрез онова, което ми се разкрива.” Но не чуват глухите зова, когато ги предупреждават"
        },
        {
            "chapter": 21,
            "verse": 46,
            "text": "И щом ги докосне и полъх от мъчението на твоя Господ, непременно казват: “О, горко ни! Наистина бяхме угнетители.”"
        },
        {
            "chapter": 21,
            "verse": 47,
            "text": "Ще поставим Ние везните на справедливостта в Деня на възкресението, и никой не ще бъде угнетен с нищо. И [всяко дело] Ние ще прибавим, дори да е с тежест на синапено зърно. Достатъчни сме Ние за съдник"
        },
        {
            "chapter": 21,
            "verse": 48,
            "text": "И вече дадохме на Муса и Харун Разграничението, и светлина, и напомняне за богобоязливите"
        },
        {
            "chapter": 21,
            "verse": 49,
            "text": "които и в уединение се боят от своя Господ, и се страхуват от Часа"
        },
        {
            "chapter": 21,
            "verse": 50,
            "text": "Този [Коран] е благословено напомняне, низпослано от Нас. Нима ще го отречете"
        },
        {
            "chapter": 21,
            "verse": 51,
            "text": "И още отрано насочихме Ибрахим по правия път. Познавахме го Ние"
        },
        {
            "chapter": 21,
            "verse": 52,
            "text": "Рече на своя баща и на своя народ: “Какви са тези изваяния, пред които се кланяте?”"
        },
        {
            "chapter": 21,
            "verse": 53,
            "text": "Рекоха: “Заварихме предците си на тях да служат.”"
        },
        {
            "chapter": 21,
            "verse": 54,
            "text": "Рече: “Вие и предците ви сте в явна заблуда.”"
        },
        {
            "chapter": 21,
            "verse": 55,
            "text": "Рекоха: “Нима ти ни носиш истината, или се шегуваш?”"
        },
        {
            "chapter": 21,
            "verse": 56,
            "text": "Рече: “Не, вашият Господ е Господът на небесата и на земята, Който ги е сътворил, и аз свидетелствам за това"
        },
        {
            "chapter": 21,
            "verse": 57,
            "text": "Кълна се в Аллах, ще се разправя с вашите идоли, след като си идете.”"
        },
        {
            "chapter": 21,
            "verse": 58,
            "text": "И ги стори на отломки, освен най-големия от тях, за да се обърнат към него"
        },
        {
            "chapter": 21,
            "verse": 59,
            "text": "Рекоха: “Кой стори това с нашите божества? Той е угнетител.”"
        },
        {
            "chapter": 21,
            "verse": 60,
            "text": "Рекоха: “Чухме един младеж да приказва за тях. Викат му Ибрахим.”"
        },
        {
            "chapter": 21,
            "verse": 61,
            "text": "Рекоха: “Доведете го пред хората да засвидетелстват!”"
        },
        {
            "chapter": 21,
            "verse": 62,
            "text": "Рекоха: “Ти ли стори това с нашите божества, о, Ибрахим?”"
        },
        {
            "chapter": 21,
            "verse": 63,
            "text": "Рече: “Не, направи го това - най-голямото от тях. Попитайте ги, ако могат да говорят!”"
        },
        {
            "chapter": 21,
            "verse": 64,
            "text": "Тогава те, като дойдоха на себе си, рекоха: “Наистина вие сте угнетителите.”"
        },
        {
            "chapter": 21,
            "verse": 65,
            "text": "После пак обърнаха глави назад [и рекоха]: “Ти знаеш - тези не говорят.”"
        },
        {
            "chapter": 21,
            "verse": 66,
            "text": "Рече: “Нима вместо на Аллах ще служите на онова, което нито може да ви помогне, нито да ви навреди"
        },
        {
            "chapter": 21,
            "verse": 67,
            "text": "Уф и на вас, и на онова, на което служите вместо на Аллах! Нима не проумявате?”"
        },
        {
            "chapter": 21,
            "verse": 68,
            "text": "Рекоха: “Изгорете го и подкрепете своите божества, ако ще действате!”"
        },
        {
            "chapter": 21,
            "verse": 69,
            "text": "Рекохме Ние: “О, огън, бъди студен и безопасен за Ибрахим!”"
        },
        {
            "chapter": 21,
            "verse": 70,
            "text": "И желаеха неговата гибел, а Ние сторихме да са най-губещите"
        },
        {
            "chapter": 21,
            "verse": 71,
            "text": "И спасихме него и Лут [и ги насочихме] към земята, която благословихме за световете"
        },
        {
            "chapter": 21,
            "verse": 72,
            "text": "И му дарихме Исхак, и освен него - Якуб, и всичките сторихме праведници"
        },
        {
            "chapter": 21,
            "verse": 73,
            "text": "И ги сторихме водители, напътващи според Нашата повеля. И им разкрихме да вършат добрини и да отслужват молитвата, и да дават милостинята закат. Те служеха [единствено] на Нас"
        },
        {
            "chapter": 21,
            "verse": 74,
            "text": "И на Лут дадохме мъдрост и знание, и го спасихме от селището, което вършеше скверности. То бе от хора на злото, нечестивци"
        },
        {
            "chapter": 21,
            "verse": 75,
            "text": "И го въведохме в Нашата милост. Той бе от праведниците"
        },
        {
            "chapter": 21,
            "verse": 76,
            "text": "По-рано спасихме и Нух, когато призова и Ние му откликнахме, и спасихме него и семейството му от огромната горест"
        },
        {
            "chapter": 21,
            "verse": 77,
            "text": "И го защитихме от хората, които взимаха за лъжа Нашите знамения. Те бяха хора на злото, затова издавихме всичките"
        },
        {
            "chapter": 21,
            "verse": 78,
            "text": "И [спомени] Дауд, и Сулайман, които отсъдиха за нивата, в която се разпръснаха през нощта овцете на хората. И свидетелствахме Ние за присъдата им"
        },
        {
            "chapter": 21,
            "verse": 79,
            "text": "Ние сторихме Сулайман да проумее това. И на двамата дадохме мъдрост и знание. И накарахме планините и птиците да Ни прославят заедно с Дауд. Ние направихме това"
        },
        {
            "chapter": 21,
            "verse": 80,
            "text": "И го научихме да изработва доспехи за вас, да ви пазят в битка. Не ще ли бъдете признателни"
        },
        {
            "chapter": 21,
            "verse": 81,
            "text": "И подчинихме на Сулайман бурния вятър, който духаше по волята му към земята, която Ние благословихме. Ние всяко нещо знаем"
        },
        {
            "chapter": 21,
            "verse": 82,
            "text": "И му подчинихме от сатаните някои, които се гмуркаха за него и вършеха и друго освен това. И тях Ние надзиравахме"
        },
        {
            "chapter": 21,
            "verse": 83,
            "text": "И [спомени] Айюб, който призова своя Господ: “Засегна ме беда, а Ти си Най-милосърдният от милосърдните.”"
        },
        {
            "chapter": 21,
            "verse": 84,
            "text": "И му откликнахме Ние, и премахнахме бедата му, и възстановихме семейството му, и го удвоихме - милост от Нас и напомняне за покланящите се"
        },
        {
            "chapter": 21,
            "verse": 85,
            "text": "И [спомени] Исмаил, и Идрис, и Зу-л-Кифл. Всички бяха от търпеливите"
        },
        {
            "chapter": 21,
            "verse": 86,
            "text": "И ги въведохме в Нашата милост. Те бяха от праведниците"
        },
        {
            "chapter": 21,
            "verse": 87,
            "text": "И [спомени Юнус-] човека в кита, който отиде разгневен и мислеше, че Ние не ще го притесним. И извика в тъмнините [в корема на кита]: “Няма друг бог освен Теб! Пречист си Ти! Наистина бях несправедлив.”"
        },
        {
            "chapter": 21,
            "verse": 88,
            "text": "И му откликнахме Ние, и го спасихме от скръбта. Така спасяваме вярващите"
        },
        {
            "chapter": 21,
            "verse": 89,
            "text": "И спомени [Закария], който призова своя Господ: “Господи, не ме оставяй сам! Ти си Най-добрият наследник.”"
        },
        {
            "chapter": 21,
            "verse": 90,
            "text": "И му откликнахме Ние, и му дарихме Яхя, и за него поправихме съпругата му. И те се надпреварваха в добрините, и Ни зовяха с копнеж и боязън. И бяха смирени пред Нас"
        },
        {
            "chapter": 21,
            "verse": 91,
            "text": "И [спомени Мариам -] онази, която се опази девствена и в която вдъхнахме от Нашия дух, и сторихме нея и сина й знамение за световете"
        },
        {
            "chapter": 21,
            "verse": 92,
            "text": "Това е вашата вяра - единствената вяра, а Аз съм вашият Господ. Затова единствено на Мен служете"
        },
        {
            "chapter": 21,
            "verse": 93,
            "text": "Но [общностите] изпаднаха в разногласие помежду си, ала всички при Нас ще се върнат"
        },
        {
            "chapter": 21,
            "verse": 94,
            "text": "Който върши праведни дела и е вярващ, не ще се отхвърли неговото старание. Ние му го записваме"
        },
        {
            "chapter": 21,
            "verse": 95,
            "text": "И възбранено е на всяко селище, което сме погубили, да се завърне [на земята]"
        },
        {
            "chapter": 21,
            "verse": 96,
            "text": "Когато бъдат пуснати [племената] Яджудж и Маджудж, които от всеки склон ще се втурнат"
        },
        {
            "chapter": 21,
            "verse": 97,
            "text": "тогава ще е наближило истинното обещание. И с втрещени погледи неверниците ще рекат: “О, горко ни, бяхме нехайни към това! Наистина бяхме угнетители.”"
        },
        {
            "chapter": 21,
            "verse": 98,
            "text": "[О, неверници], вие и това, на което служите вместо на Аллах, сте горивото на Ада. В него ще влезете"
        },
        {
            "chapter": 21,
            "verse": 99,
            "text": "Ако тези бяха богове, те нямаше да влязат в него. Всички там ще пребивават вечно"
        },
        {
            "chapter": 21,
            "verse": 100,
            "text": "В него ще стенат и не ще чуват"
        },
        {
            "chapter": 21,
            "verse": 101,
            "text": "А тези, които са получили най-доброто обещание от Нас, те оттам ще бъдат отдалечени"
        },
        {
            "chapter": 21,
            "verse": 102,
            "text": "Не ще чуват от него дори шумолене. В това, което са желали, те ще пребивават вечно"
        },
        {
            "chapter": 21,
            "verse": 103,
            "text": "И най-големият ужас не ще ги наскърби. И ангелите ще ги посрещат: “Това е вашият Ден, който ви е обещан.”"
        },
        {
            "chapter": 21,
            "verse": 104,
            "text": "Денят, в който ще навием небето като свитък за писане. Както наченахме първото сътворяване, така Ние ще го повторим - обещание от Нас. Ние непременно ще го направим"
        },
        {
            "chapter": 21,
            "verse": 105,
            "text": "Написахме Ние в псалмите подир Напомнянето, че Моите праведни раби ще наследят земята"
        },
        {
            "chapter": 21,
            "verse": 106,
            "text": "В този [Коран] има послание за хората, служещи на Аллах"
        },
        {
            "chapter": 21,
            "verse": 107,
            "text": "И те изпратихме [о, Мухаммад] наистина като милост за световете"
        },
        {
            "chapter": 21,
            "verse": 108,
            "text": "Кажи: “Разкрито ми бе, че вашият Бог е единственият Бог. Няма ли да Му се отдадете?”"
        },
        {
            "chapter": 21,
            "verse": 109,
            "text": "А отвърнат ли се, кажи: “Всички ви еднакво известих. И не знам дали е близко или далечно това, което ви е обещано"
        },
        {
            "chapter": 21,
            "verse": 110,
            "text": "Наистина Той знае явното слово и знае какво спотайвате"
        },
        {
            "chapter": 21,
            "verse": 111,
            "text": "И не знам дали това не е изпитание за вас и наслаждение до време.”"
        },
        {
            "chapter": 21,
            "verse": 112,
            "text": "Каза [Мухаммад]: “Господи, отсъди с правдата! Нашият Господ е Всемилостивия, Моления за помощ против това, което Му приписвате.”"
        },
        {
            "chapter": 22,
            "verse": 1,
            "text": "О, хора, бойте се от вашия Господ! Сътресението в Часа е нещо ужасно"
        },
        {
            "chapter": 22,
            "verse": 2,
            "text": "В Деня, когато ще го видите, всяка кърмачка ще забрави своето кърмаче и всяка бременна ще роди преждевременно, и ще видиш хората опиянени. Ала не са опиянени те, но мъчението на Аллах е сурово"
        },
        {
            "chapter": 22,
            "verse": 3,
            "text": "Някои от хората спорят за Аллах, без да имат знание, и следват всеки непокорен сатана"
        },
        {
            "chapter": 22,
            "verse": 4,
            "text": "за когото е писано - всеки, който се сближи с него, той ще го заблуди и ще го поведе към мъчението на Огъня"
        },
        {
            "chapter": 22,
            "verse": 5,
            "text": "О, хора, ако се съмнявате във възкресението, [вижте как] Ние ви сътворихме от пръст, после от частица сперма, после от съсирек, после от късче, сякаш надъвкано месо - оформено и неоформено, за да ви изявим [Нашата сила]. И оставяме в утробите когото пожелаем за определен срок, после ви изваждаме като деца, после [ви препитаваме], за да стигнете своята зрелост. И някой от вас умира, а някой от вас бива доведен до най-окаяната възраст, и тогава не знае нищо, след като е знаел. И виждаш земята безжизнена, но когато изсипваме вода върху нея, тя се раздвижва и набъбва, и отглежда всякакъв прелестен вид"
        },
        {
            "chapter": 22,
            "verse": 6,
            "text": "Това е, защото Аллах е Истината и Той съживява мъртвите, и Той за всяко нещо има сила"
        },
        {
            "chapter": 22,
            "verse": 7,
            "text": "И защото Часът непременно ще настъпи. Няма съмнение в това. И ще възкреси Аллах онези, които са в гробовете"
        },
        {
            "chapter": 22,
            "verse": 8,
            "text": "А някои хора спорят за Аллах, без да имат нито знание, нито напътствие, нито разясняващо писание"
        },
        {
            "chapter": 22,
            "verse": 9,
            "text": "извръщайки се надменно, за да отклонят от пътя на Аллах. За тях в земния живот има позор и ще ги накараме да вкусят мъчението на Огъня в Деня на възкресението"
        },
        {
            "chapter": 22,
            "verse": 10,
            "text": "То е заради онова, което с твоите ръце преди си сторил. Аллах не угнетява рабите"
        },
        {
            "chapter": 22,
            "verse": 11,
            "text": "Някой от хората служи на Аллах с колебание. Ако му се случи добро, той се успокоява с него, а щом го сполети изпитание, преобръща се. Изгубил е и земния живот, и отвъдния. Това е явната загуба"
        },
        {
            "chapter": 22,
            "verse": 12,
            "text": "Зове той не Аллах, а онова, което нито му вреди, нито му е от полза. Това е дълбоката заблуда"
        },
        {
            "chapter": 22,
            "verse": 13,
            "text": "Зове той онзи, чиято вреда е по-близо от неговата полза. Колко е лош за покровител и колко е лош за приятел"
        },
        {
            "chapter": 22,
            "verse": 14,
            "text": "Аллах ще въведе онези, които вярват и вършат праведни дела, в Градините, сред които реки текат. Аллах прави, каквото пожелае"
        },
        {
            "chapter": 22,
            "verse": 15,
            "text": "Който допусне, че [Мухаммад] не ще го подкрепи Аллах и в земния живот, и в отвъдния, нека провеси въже от тавана, после нека прекъсне живота си и да види дали неговото коварство ще премахне онова, което го разгневява"
        },
        {
            "chapter": 22,
            "verse": 16,
            "text": "Така го низпослахме Ние - ясни знамения. Аллах напътва когото пожелае"
        },
        {
            "chapter": 22,
            "verse": 17,
            "text": "Между вярващите и юдеите, и сабеите, и християните, и магите, и съдружаващите наистина Аллах ще отсъди в Деня на възкресението. Аллах на всяко нещо е свидетел"
        },
        {
            "chapter": 22,
            "verse": 18,
            "text": "Не виждаш ли ти, че на Аллах се покланя в суджуд всичко на небесата и всичко на земята, и слънцето, и луната, и звездите, и планините, и дърветата, и животните, и мнозина от хората? А мнозина заслужават мъчението. Когото Аллах унизи, никой не ще го уважи. Аллах прави, каквото пожелае"
        },
        {
            "chapter": 22,
            "verse": 19,
            "text": "Тези са двама противници, които спорят за своя Господ. За неверниците ще бъде скроена дреха от огън и върху главите им ще бъде изливана вряща вода"
        },
        {
            "chapter": 22,
            "verse": 20,
            "text": "Ще бъдат разтопявани с нея и вътрешностите, и кожата им"
        },
        {
            "chapter": 22,
            "verse": 21,
            "text": "За тях ще има боздугани от желязо"
        },
        {
            "chapter": 22,
            "verse": 22,
            "text": "Всякога, щом поискат да излязат оттам заради страданието, ще бъдат връщани обратно: “Вкусете мъчението на Огъня!”"
        },
        {
            "chapter": 22,
            "verse": 23,
            "text": "Аллах ще въведе онези, които вярват и вършат праведни дела, в Градините, сред които реки текат. Ще носят там украшения - гривни от злато и бисери, и одеждата им там ще е коприна"
        },
        {
            "chapter": 22,
            "verse": 24,
            "text": "Те бяха водени към благото слово и бяха водени към пътя на Всеславния"
        },
        {
            "chapter": 22,
            "verse": 25,
            "text": "Неверниците и възпиращите от пътя на Аллах и от Свещената джамия, която Ние отредихме за хората - все едно обитатели или пришълци, - и искащия там безбожие чрез гнет - тези Ние ще накараме да вкусят болезнено мъчение"
        },
        {
            "chapter": 22,
            "verse": 26,
            "text": "И посочихме на Ибрахим мястото за Дома [Кааба]: “Не съдружавай нищо с Мен и почисти Моя Дом за онези, които обикалят и стоят в преклонение, и се кланят, и свеждат чела до земята в суджуд"
        },
        {
            "chapter": 22,
            "verse": 27,
            "text": "И зови хората за поклонението хадж! Ще идват при теб и пеш, и върху изнемощели камили. И ще идват от всякакви далечни пътища"
        },
        {
            "chapter": 22,
            "verse": 28,
            "text": "за да придобият облаги за себе си [и в земния живот, и в отвъдния] и в определени дни да споменават името на Аллах при жертвоприношение на добитък, който Той им е дал. Яжте от него и хранете бедняка-клетник"
        },
        {
            "chapter": 22,
            "verse": 29,
            "text": "После да се почистят и да изпълнят своите обети и да обикалят древния Дом"
        },
        {
            "chapter": 22,
            "verse": 30,
            "text": "Така е! Който зачита светините на Аллах, това е най-доброто за него при неговия Господ. Разрешен е за вас добитъкът освен онова, което ви бе прочетено. И избягвайте скверността на идолите, и избягвайте лъжливото слово"
        },
        {
            "chapter": 22,
            "verse": 31,
            "text": "Бъдете правоверни към Аллах и не съдружавайте с Него! А който съдружава с Аллах, е като паднал от небето и птиците го грабват или вятърът го отвява на далечно място"
        },
        {
            "chapter": 22,
            "verse": 32,
            "text": "Така е! А който зачита обредите на Аллах, това е от набожността на сърцата"
        },
        {
            "chapter": 22,
            "verse": 33,
            "text": "От тях [- животните] имате облага до определен срок. Накрая мястото [за жертвоприношението] им е при древния Дом"
        },
        {
            "chapter": 22,
            "verse": 34,
            "text": "И за всяка общност отредихме жертвоприношение, за да споменават името на Аллах над животно от добитъка, който Той им е дал. Вашият Бог е единственият Бог. Затова единствено на Него се отдайте! И благовествай смирените"
        },
        {
            "chapter": 22,
            "verse": 35,
            "text": "които, щом бъде споменат Аллах, сърцата им тръпнат, и търпеливите пред онова, което ги е сполетяло, и отслужващите молитвата, и раздаващите от препитанието, което сме им дали"
        },
        {
            "chapter": 22,
            "verse": 36,
            "text": "И сторихме за вас от обредите на Аллах да бъде едрият жертвен добитък. В него има благо за вас. И споменавайте името на Аллах, докато [животните] са изправени [за колитба]! И когато рухнат по хълбок, яжте и хранете и доволстващия, и просяка! Така сме ви ги подчинили, за да сте признателни"
        },
        {
            "chapter": 22,
            "verse": 37,
            "text": "Не тяхното месо, не тяхната кръв ще стигне до Аллах, а вашата набожност ще стигне до Него. Така Той ви ги е подчинил, за да възвеличавате Аллах, че ви е напътил. И възрадвай благодетелните"
        },
        {
            "chapter": 22,
            "verse": 38,
            "text": "Аллах закриля вярващите. Аллах не обича никой изменник, неблагодарник"
        },
        {
            "chapter": 22,
            "verse": 39,
            "text": "На онези, срещу които е обявена война, им се позволи [да воюват], защото бяха угнетени - Аллах има сила да им помогне"
        },
        {
            "chapter": 22,
            "verse": 40,
            "text": "онези, които бяха прокудени от техните домове без право, само защото казват: “Аллах е нашият Господ!” И ако Аллах не отблъскваше едни хора с други, щяха да бъдат разрушени и манастирите, и църквите, и синагогите, и джамиите, където името на Аллах се споменава много. Аллах ще подкрепи онези, които Го подкрепят. Аллах е всесилен, всемогъщ"
        },
        {
            "chapter": 22,
            "verse": 41,
            "text": "Онези, които, ако ги утвърдим на земята, отслужват молитвата и дават милостинята закат, и повеляват одобряваното, и възбраняват порицаваното... При Аллах е завършекът на делата"
        },
        {
            "chapter": 22,
            "verse": 42,
            "text": "И ако тези те взимат за лъжец [о, Мухаммад], то и преди тях народът на Нух и адитите, и самудяните взимаха за лъжци [пророците]"
        },
        {
            "chapter": 22,
            "verse": 43,
            "text": "и народът на Ибрахим, и народът на Лут"
        },
        {
            "chapter": 22,
            "verse": 44,
            "text": "и жителите на Мадян. И Муса бе взет за лъжец. Дадох Аз отсрочка на неверниците, после ги сграбчих. И колко тежко бе Моето отрицание"
        },
        {
            "chapter": 22,
            "verse": 45,
            "text": "И колко селища погубихме, когато угнетяваха - и ето ги с рухнали покриви!, - и колко запустели кладенци, и високи дворци"
        },
        {
            "chapter": 22,
            "verse": 46,
            "text": "Не ходеха ли по земята, със сърцата си да проумеят или с ушите си да чуят? Не очите са слепи, а сърцата в гърдите са слепи"
        },
        {
            "chapter": 22,
            "verse": 47,
            "text": "И искат от теб [о, Мухаммад] да ускориш мъчението, но Аллах никога не нарушава Своето обещание. Един ден при твоя Господ е като хиляда години от онези, които вие броите"
        },
        {
            "chapter": 22,
            "verse": 48,
            "text": "И на колко селища, когато угнетяваха, Аз дадох отсрочка, после ги сграбчих! Завръщането е при Мен"
        },
        {
            "chapter": 22,
            "verse": 49,
            "text": "Кажи: “О, хора, за вас съм само явен предупредител!”"
        },
        {
            "chapter": 22,
            "verse": 50,
            "text": "Които вярват и вършат праведни дела, за тях има опрощение и щедро препитание"
        },
        {
            "chapter": 22,
            "verse": 51,
            "text": "А които се стараят да обезсилят Нашите знамения, тези са обитателите на Ада"
        },
        {
            "chapter": 22,
            "verse": 52,
            "text": "И не изпратихме преди теб нито пратеник, нито пророк, без да се намеси сатаната в тяхното желание, когато възжелаеха. Но Аллах премахва намесата на сатаната. После Аллах утвърждава Своите знамения - Аллах е всезнаещ, премъдър"
        },
        {
            "chapter": 22,
            "verse": 53,
            "text": "за да превърне Той намесата на сатаната в изпитание за онези, в чиито сърца има болест и за онези, чиито сърца са корави - угнетителите са в дълбок раздор"
        },
        {
            "chapter": 22,
            "verse": 54,
            "text": "и за да узнаят дарените със знанието, че този [Коран] е истината от твоя Господ, и да вярват в него, и сърцата им да се смирят пред него. Аллах напътва вярващите към правия път"
        },
        {
            "chapter": 22,
            "verse": 55,
            "text": "И не престават неверниците да се съмняват в него, докато внезапно дойде при тях Часът или дойде мъчение в безплодния Ден"
        },
        {
            "chapter": 22,
            "verse": 56,
            "text": "Владението в този Ден принадлежи на Аллах. Той ще отсъди между тях. А онези, които са вярвали и вършели праведни дела, те ще са в Градините на блаженството"
        },
        {
            "chapter": 22,
            "verse": 57,
            "text": "А онези, които са били неверници и са взимали за лъжа Нашите знамения, за тях ще има унизително мъчение"
        },
        {
            "chapter": 22,
            "verse": 58,
            "text": "А онези, които са се преселили в името на Аллах, после са били убити или умрели, Аллах непременно ще им даде хубаво препитание. Аллах е Най-добрият от даряващите препитание"
        },
        {
            "chapter": 22,
            "verse": 59,
            "text": "Ще ги въведе Той в място, което ще им хареса. Аллах е всезнаещ, всеблаг"
        },
        {
            "chapter": 22,
            "verse": 60,
            "text": "Така е! А който накаже със същото, с каквото е бил наказан, после отново бъде потиснат, Аллах непременно ще го подкрепи. Аллах е извиняващ, опрощаващ"
        },
        {
            "chapter": 22,
            "verse": 61,
            "text": "Така е, защото Аллах въвежда нощта в деня и въвежда деня в нощта. Аллах е всечуващ, всезрящ"
        },
        {
            "chapter": 22,
            "verse": 62,
            "text": "Така е, защото Аллах е Истината, а онова, което зоват вместо Него, е лъжата. Аллах е Всевишния, Превеликия"
        },
        {
            "chapter": 22,
            "verse": 63,
            "text": "Не виждаш ли, че Аллах изсипва вода от небето и тогава земята се раззеленява? Аллах е всепроникващ, сведущ"
        },
        {
            "chapter": 22,
            "verse": 64,
            "text": "Негово е всичко на небесата и всичко на земята. Аллах е Пребогатия, Всеславния"
        },
        {
            "chapter": 22,
            "verse": 65,
            "text": "Не виждаш ли, че Аллах подчинява за вас всичко на земята, и корабите, плаващи в морето по Неговата воля, и Той държи небето да не падне върху земята, освен с Неговото позволение. Аллах към хората е състрадателен, милосърден"
        },
        {
            "chapter": 22,
            "verse": 66,
            "text": "Той е, Който ви дава живот, после ви го отнема, после ще ви съживи. Човекът наистина е неблагодарник"
        },
        {
            "chapter": 22,
            "verse": 67,
            "text": "За всички общности сторихме обреди, които да изпълняват. И да не се препират с теб за това! И призовавай към твоя Господ! Ти си на правия път"
        },
        {
            "chapter": 22,
            "verse": 68,
            "text": "А ако заспорят с теб, кажи: “Аллах най-добре знае вашите дела.”"
        },
        {
            "chapter": 22,
            "verse": 69,
            "text": "Аллах ще отсъди между вас в Деня на възкресението за онова, по което сте били в разногласие"
        },
        {
            "chapter": 22,
            "verse": 70,
            "text": "Нима не знаеш, че Аллах знае всичко на небето и на земята? Всичко това е в Книга. За Аллах то е лесно"
        },
        {
            "chapter": 22,
            "verse": 71,
            "text": "И вместо на Аллах те служат на онова, на което Той не е дал довод, и на онова, за което нямат знание. За угнетителите няма избавител"
        },
        {
            "chapter": 22,
            "verse": 72,
            "text": "И когато им бъдат четени ясните Ни знамения, разпознаваш по лицата на неверниците отрицанието. Едва не се нахвърлят срещу онези, които им четат Нашите знамения. Кажи [о, Мухаммад]: “Да ви известя ли за по-лошо от това? - Огъня!” Аллах го обеща на неверниците. Колко лоша е тази участ"
        },
        {
            "chapter": 22,
            "verse": 73,
            "text": "О, хора, пример ви се дава, чуйте го! Онези, които зовете вместо Аллах, и муха не могат да сътворят, дори да се обединят за това. И мухата да им грабне нещо, не могат да си го възвърнат. Слаб е както молителят, така и моленият"
        },
        {
            "chapter": 22,
            "verse": 74,
            "text": "Не оценяват те Аллах с истинското Му величие. Аллах е всесилен, всемогъщ"
        },
        {
            "chapter": 22,
            "verse": 75,
            "text": "Аллах избира пратеници и сред ангелите, и сред хората. Аллах е всечуващ, всезрящ"
        },
        {
            "chapter": 22,
            "verse": 76,
            "text": "Знае Той какво е било преди тях и какво ще бъде след тях. При Аллах ще бъдат върнати делата"
        },
        {
            "chapter": 22,
            "verse": 77,
            "text": "О, вярващи, прекланяйте се и свеждайте чела до земята в суджуд, и служете на вашия Господ, и вършете добро, за да сполучите"
        },
        {
            "chapter": 22,
            "verse": 78,
            "text": "И се борете в името на Аллах с подобаваща Нему борба! Предпочете ви Той и не ви наложи притеснение в религията - вярата на баща ви Ибрахим. Назова ви Той отдадени - и [в Писанията] преди, и в този [Коран], за да бъде Пратеника свидетел за вас, и вие да бъдете свидетели за хората. Затова отслужвайте молитвата и давайте милостинята закат, и се придържайте твърдо към Аллах! Той е вашият Покровител. Колко прекрасен Покровител е, колко прекрасен Избавител е Той"
        }
    ]
}
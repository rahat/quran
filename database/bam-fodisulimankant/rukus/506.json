{
    "rukus": [
        {
            "chapter": 72,
            "verse": 1,
            "text": "ߊ߬ ߝߐ߫ ߞߏ߫ ߒ ߓߘߊ߫ ߦߟߌߘߏ߲߬ ߸ ߞߏ߫ ߥߐ߬ߞߎߟߐ ߖߡߊ߬ ߞߎߘߎ߲߫ ߣߵߊ߬ ߕߟߏߡߊߟߐ߬ ߟߊ߫ ߸ ߞߊ߬ ߥߴߊ߬ ߝߐ߫ ߞߏ߫ ߊ߲ ߣߊ߬ ߞߊ߬ߙߊ߲߬ ߞߊ߲߫ ߡߊߞߓߊߣߍ߲߫ ߡߍ߲߫ ߠߊ߫"
        },
        {
            "chapter": 72,
            "verse": 2,
            "text": "ߏ߬ ߘߌ߫ ߞߊ߲ߘߊߟߌ ߞߍ߫ ߛߥߊ߬ߓߊ ߡߊ߬ ، ߒ߬ߠߎ߫ ߘߏ߲߬ ߘߍ߲߬ߞߣߍ߬ߦߊ߬ ߘߴߊ߬ ߡߊ߬ ، ߊ߲ ߘߏ߲߬ ߕߍ߫ ߝߏߦߌ߬ ߞߋߟߋ߲߫ ߝߙߊ߬ ߊ߲ ߡߊ߰ߙߌ ߡߊ߬ ߡߎ߬ߕߎ߲߬"
        },
        {
            "chapter": 72,
            "verse": 3,
            "text": "ߊ߬ ߦߋ߫ ߢߊ ߡߍ߲ ߸ ߊ߲ ߡߊ߰ߙߌ ߟߊ߫ ߓߏ߲߬ߧߊ ߓߘߊ߫ ߞߘߐߕߊ߬ ، ߊ߬ ߡߴߊ߬ ߓߟߏߞߍ߫ ߡߛߏ߬ ߣߌ߫ ߘߋ߲߫ ߛߌ߫ ߟߊ߫"
        },
        {
            "chapter": 72,
            "verse": 4,
            "text": "ߊ߬ ߘߏ߲߬ ߸ ߊ߲ ߘߐ߫ ߣߊߟߏ߲ߡߊ ߟߋ߫ ߕߘߍ߬ ߥߎߦߊ߫ ߘߊ߲߬ߠߊߕߊ߬ߡߌ߲߬ߣߍ߲ ߝߐ߫ ߟߊ߫ ߞߵߊ߬ ߘߍ߬ߡߍ߲߬ߘߌ߬ ߊߟߊ߫ ߟߊ߫"
        },
        {
            "chapter": 72,
            "verse": 5,
            "text": "ߊ߬ ߘߏ߲߬ ߕߘߍ߬ ߒ߬ߠߎ߬ ߢߣߊ߫ ߟߋ߬ ߸ ߒ ߞߏ߫ ߡߐ߰ ߛߌ߫ ߣߌ߫ ߥߐ߬ߞߎ߬ߟߐ߬ ߛߌ߫ ߕߍ߫ ߥߎߦߊ ߟߴߊߟߊ߫ ߟߊ߫"
        },
        {
            "chapter": 72,
            "verse": 6,
            "text": "ߊ߬ ߘߏ߲߬ ߕߘߍ߬ ߟߋ߬ ߸ ߡߐ߱ ߗߍ߬ߡߊ߲ ߠߎ߬ ߦߋ߫ ߕߊ߲߬ߞߊ߬ ߟߊ߬ߢߌߣߌ߲ ߞߍ߫ ߥߐ߬ߞߎߟߐ ߗߍ߬ߡߊ߲ ߠߎ߬ ߟߊ߫ ، ߏ߬ ߟߎ߬ ߘߴߏ߬ ߟߎ߬ ߖߘߌ߫ ߕߐ߬ߢߍ߮ ߟߊ߫"
        },
        {
            "chapter": 72,
            "verse": 7,
            "text": "ߏ߬ ߟߎ߬ ߝߣߊ߫ ߞߵߊ߬ ߖߌ߰ ߟߋ߬ ߸ ߦߏ߫ ߊߟߎ ߞߵߊ߬ ߖߌ߰ ߢߊ ߡߍ߲ ߸ ߞߏ߫ ߊߟߊ߫ ߕߍߣߊ߬ ߣߌߡߊ߫ ߛߌ߫ ߞߋߟߦߊ߫ ߟߊ߫ ߡߎ߬ߕߎ߲߬"
        },
        {
            "chapter": 72,
            "verse": 8,
            "text": "ߊ߲ ߘߏ߲߬ ߓߘߊ߫ ߡߊ߰ ߛߊ߲ ߠߊ߫ ߸ ߊ߲ ߞߵߊ߬ ߝߊߣߍ߲ ߕߘߍ߬ ߞߣߐ߬ߜߍ߲߬ߓߊ߰ ߜߍߟߍ߲ ߠߎ߬ ߣߌ߫ ߟߏ߬ߟߏ߬ ߕߟߊߡߊߞߎߘߎ߲߫ ߝߏ߬ߦߌ߬ߕߊ ߟߎ߬ ߟߊ߫"
        },
        {
            "chapter": 72,
            "verse": 9,
            "text": "ߊ߲ ߕߘߍ߬ ߒ߬ ߛߌ߰ ߟߊ߫ ߛߌ߰ ߦߌߟߊ ߟߎ߬ ߘߐ߫ ߛߊ߲ ߞߣߐ߫ ߕߟߏߡߊߟߐ߫ ߞߊ߲ߡߊ߬ ، ߡߍ߲ ߘߏ߲߬ ߓߊ߯ ߊ߬ ߕߟߏߡߊߟߐ߬ ߛߌߛߍ߲߬ ߕߋ߲߬ ߸ ߏ߬ ߘߌ߫ ߟߏ߬ߟߏ߬ ߕߟߊߡߊߞߎߘߎ߲ ߘߏ߫ ߛߐ߬ߘߐ߲߫ ߊ߬ ߡߊߞߐ߬ߣߐ߲ ߠߊ߫ ߦߋ߲߬"
        },
        {
            "chapter": 72,
            "verse": 10,
            "text": "ߊ߲ߠߎ߫ ߘߏ߲߬ ߡߴߊ߬ ߟߐ߲߫ ߦߊ߯ߟߊ߫ ߖߎ߯ߡߊ߲߫ ߠߋ߬ ߓߍ߫ ߟߊߢߌߣߌ߲߫ ߠߊ߫ ߘߎ߱ ߘߏ߲߬ߞߏ ߟߎ߬ ߞߊ߲ߡߊ߬ ߓߊ߬ ߸ ߥߟߴߊ߬ߟߎ߫ ߡߊ߰ߙߌ ߦߋ߫ ߞߊ߲ߘߦߊ߫ ߟߋ߬ ߟߊߢߌߣߌ߲߫ ߠߴߊ߬ߟߎ߬ ߦߋ߫؟"
        },
        {
            "chapter": 72,
            "verse": 11,
            "text": "ߊ߲ߠߎ߫ ߞߏ߬ߣߌ߲ ߸ ߢߊ߬ߟߌ߬ߟߊ ߟߎ߬ ߦߋ߫ ߒ߬ ߘߐ߫ ߸ ߘߏ߫ ߜߘߍ߫ ߟߎ߫ ߦߴߊ߲ ߘߐ߫ ߸ ߡߍ߲ ߠߎ߬ ߕߴߏ߬ ߟߎ߬ ߘߌ߫ ، ߊ߲ ߕߘߍ߬ ߛߌߟߊ߫ ߝߘߊߝߘߊߣߍ߲ ߠߎ߫ ߟߋ߫ ߞߊ߲߬"
        },
        {
            "chapter": 72,
            "verse": 12,
            "text": "ߊ߲ߠߎ߫ ߞߵߊ߬ ߖߌ߰ ߟߋ߬ ߸ ߒ ߞߏ߫ ߊ߲ ߕߍߣߵߊߟߊ߫ ߓߟߏߡߊߓߊ߬ߟߌ߬ ߟߊ߫ ߘߎ߱ ߞߊ߲߬ ߸ ߊ߲ ߘߏ߲߬ ߕߍߣߵߊ߬ ߓߟߏߡߊߓߊ߬ߟߌ߬ ߟߊ߫ ߓߏ߬ߙߌ߬ ߘߐ߫"
        },
        {
            "chapter": 72,
            "verse": 13,
            "text": "ߊ߲ߠߎ߫ ߘߏ߲߬ ߸ ߊ߲ ߣߊ߬ ߞߊ߲ߘߦߊ ߡߍ߲߫ ߠߊ ߸ ߊ߲ ߓߘߊ߫ ߘߍ߲߬ߞߣߍ߬ߦߴߊ߬ ߡߊ߬ ، ߡߍ߲ ߘߏ߲߬ ߓߊ߯ ߘߍ߲߬ߞߣߍ߬ߦߴߊ߬ ߡߊ߰ߙߌ ߡߊ߬ ߸ ߏ߬ ߕߍ߫ ߛߌߟߊ߲߫ ߢߌ߬ߡߊ߬ ߟߊߘߛߏ߫ ߣߌ߫ ߞߎ߲߬ߞߏ߬ ߘߐ߬ߥߙߊ߬ ߛߌ߫ ߢߍ߫"
        },
        {
            "chapter": 72,
            "verse": 14,
            "text": "ߊ߲ߠߎ߫ ߞߏ߬ߣߌ߲ ߸ ߖߘߍ߬ߞߟߏ߬ߦߊ߬ߟߊ߫ ( ߛߌ߬ߟߊ߬ߡߊ ) ߟߎ߬ ߦߋ߫ ߒ߬ ߘߐ߫ ߸ ߘߎ߬ߓߊ߮ ߟߎ߬ ߝߣߊ߫ ߦߋ߫ ߒ߬ ߘߐ߫ ، ߡߍ߲ ߠߎ߫ ߘߏ߲߬ ߓߊ߯ ߊ߬ߟߎ߫ ߖߘߍ߬ߞߟߏ߬ߦߊ߫ ߸ ߏ߬ ߟߎ߫ ߣߊ߬ ߞߊ߲ߘߦߊ ߟߋ߬ ߛߎߥߊ߲ߘߌ߫ ߟߴߏ߬ ߘߌ߫"
        },
        {
            "chapter": 72,
            "verse": 15,
            "text": "ߒ߬ߓߊ߬ ߘߎ߬ߓߊ߮ ߟߎ߬ ߛߊ߫ ߸ ߏ߬ ߟߎ߫ ߟߋ߬ ߞߍߕߐ߫ ߔߊߦߌߔߊߦߌ ߟߐ߮ ߘߌ߫"
        },
        {
            "chapter": 72,
            "verse": 16,
            "text": "ߣߴߊ߬ߟߎ߬ ߓߍ߯ ߕߎ߲߬ ߞߵߊ߬ߟߎ߬ ߕߋߟߋ߲߫ ߛߌߟߊ߫ ߞߋߟߋ߲߫ ߞߊ߲߬ ߸ ߒ ߕߘߍ߬ ߘߴߊ߬ߟߎ߬ ߟߊߡߌ߲߬ ߖߌ߫ ߛߌߦߊߡߊ߲ ߠߊ߫"
        },
        {
            "chapter": 72,
            "verse": 17,
            "text": "ߛߴߊ߲ ߘߴߊ߬ߟߎ߬ ߞߘߐߓߐ߫ ߏ߬ ߟߊ߫ ، ߡߍ߲ ߘߏ߲߬ ߓߊ߯ ߊ߬ ߞߐߘߏ߲߬ ߊ߬ ߡߊ߰ߙߌ ߞߏߝߐ ߟߊ߫ ، ߊ߬ ߘߴߏ߬ ߟߊߘߏ߲߬ ߖߊ߲߰ߞߕߊ߬ ߜߍߟߍ߲ ߘߐ߫"
        },
        {
            "chapter": 72,
            "verse": 18,
            "text": "ߡߌ߬ߛߙߌ ߟߎ߬ ߊߟߊ߫ ߟߋ߬ ߕߊ߫ ߘߌ߫ ، ߊߟߎ߫ ߞߊߣߊ߬ ߝߋ߲߫ ߛߌ߫ ߞߟߌ߫ ߊߟߊ߫ ߝߍ߬ ߘߋ߬"
        },
        {
            "chapter": 72,
            "verse": 19,
            "text": "ߊ߬ ߘߏ߲߬ ߦߋ߫ ߢߊ ߡߍ߲ ߸ ߊߟߊ߫ ߟߊ߫ ߖߐ߲߭ ߣߵߊ߬ ߟߐ߬ ߟߊ ߊ߬ ߞߟߌ ߟߊ߬ ߸ ߊ߬ߟߎ߫ ߕߎ߲߬ ߓߍߢߌߣߌ߲߫ ߞߵߊ߬ߟߎ߬ ߡߐ߲߫ ߊ߬ ߡߊ߬ ߡߐ߲ߕߐ߲߫ ߸ ߦߏ߫ ߞߊ߲ߖߊߦߌ ߟߎ߫ ߟߋ߬"
        }
    ]
}
{
    "chapter": [
        {
            "chapter": 15,
            "verse": 1,
            "text": "ߊ. ߟ. ߙ. ( ߊߟߌߝ. ߟߊ߯ߡ. ߙߊ߯. ) ߢߌ߲߬ ߠߎ߬ ߦߋ߫ ߟߍߙߊ ߟߝߊߙߌ ߟߎ߫ ߟߋ߬ ߘߌ߫ ߸ ߊ߬ ߣߌ߫ ߘߐ߬ߛߊ߬ߙߌ߬ ߘߐߞߣߍߣߍ߲ ߠߋ߬"
        },
        {
            "chapter": 15,
            "verse": 2,
            "text": "ߓߊ߲߬ߓߊ߮ ߟߎ߬ ߘߌߣߵߊ߬ ߣߊ߬ߕߊ߫ ߕߎ߬ߡߊ ߘߏ߫ ߟߊ߫ ߸ ߞߏ߫ ߥߟߊߞߏ߫ ߊ߬ߟߎ߫ ߕߎ߲߬ ߦߋ߫ ߞߍ߫ ߖߘߍ߬ߞߟߏ߬ߟߊ߫ ߟߎ߫ ߘߌ߫"
        },
        {
            "chapter": 15,
            "verse": 3,
            "text": "ߌߟߋ ߊ߬ߟߎ߬ ߕߏ߫ ߦߋ߲߬ ߖߐ߫ ߊ߬ߟߎ߬ ߦߋ߫ ߘߊߥߎ߲ߠߌ߲ ߞߍ߫ ߞߵߊ߬ߟߎ߬ ߘߌߦߊߓߐ߫ ߸ ߊ߬ ߣߌ߫ ߣߕߊ߬ ( ߘߐ߬ߛߌ߮ ) ߦߴߊ߬ߟߎ߬ ߢߣߊߜߍ߫ ، ߞߏ߬ߣߵߊ߬ߟߎ߬ ߓߍߣߵߊ߬ ߟߐ߲߫"
        },
        {
            "chapter": 15,
            "verse": 4,
            "text": "ߊ߲ ߡߊ߫ ߘߎ߰ ߛߌ߫ ߛߌߟߊߛߊ߬ ߣߌ߫ ߛߕߊ߫ ߟߍߙߊ߫ ߡߊߟߐ߲ߣߍ߲߫ ߕߍ߫ ߡߍ߲ ߠߊ߫"
        },
        {
            "chapter": 15,
            "verse": 5,
            "text": "ߡߊ߲߬ߕߏ߲߬ ߛߌ߫ ߘߏ߲߬ ߕߍ߫ ߞߐ߲߰ ߊ߬ ߛߕߊ ߢߍ߫ ߸ ߊ߬ ߕߍ߫ ߘߏ߲߰ߘߌ߫ ( ߊ߬ ߞߐ߫)"
        },
        {
            "chapter": 15,
            "verse": 6,
            "text": "‹ ߓߊ߲߬ߓߊ߮ › ߟߎ߬ ߞߊ߲߫ ߠߋ߬ ߞߏ߫ ߤߍ߲߬ ߸ ߞߊ߬ߥߊ߲߬ߘߌ ߟߊߖߌ߰ߣߍ߲߫ ߌߟߋ ߡߍ߲ ߡߊ߬ ߸ ߖߊ߯ߕߋ߬ ߸ ߝߊ߬ߕߐ ߖߍ߬ߘߍ ߟߵߌ ߘߌ߫"
        },
        {
            "chapter": 15,
            "verse": 7,
            "text": "ߥߟߊߞߏ߫ ߌ ߕߍ߬ߘߍ߫ ߣߵߊ߲ ߡߊ߬ ߞߋ߲ߛߐ߲ ߠߎ߬ ߘߌ߫ ߸ ߣߴߌ ߦߋ߫ ߕߎ߬ߢߊ߬ ߕߌ߮ ߟߎ߬ ߘߏ߫ ߘߌ߫"
        },
        {
            "chapter": 15,
            "verse": 8,
            "text": "ߞߋ߲ߛߐ߲ ߠߎ߬ ߕߍ߫ ߖߌ߰ ߟߊ߫ ߜߊ߲ߛߊ߲߫ ߘߋ߬ ߝߏ߫ ߛߓߍ߬ ߓߟߏ ߡߊ߬ ߸ ߣߴߏ߬ ߘߏ߲߬ ߞߍ߫ ߘߊ߫ ߸ ߊ߬ߟߎ߫ ( ߖߊ߲߰ߞߕߊ ) ߕߍ߫ ߘߏ߲߰ߘߌ߫ ߡߎ߬ߕߎ߲߬"
        },
        {
            "chapter": 15,
            "verse": 9,
            "text": "ߒ߬ߠߎ߬ ߡߍ߲ ߣߊ߬ ߞߊ߬ߥߊ߲߬ߘߌ ߟߊߖߌ߰ ߟߊ߫ ߸ ߒ߬ߠߎ߫ ߟߴߊ߬ ߞߣߐ߬ߜߍ߲߬ߓߊ߮ ߟߎ߬ ߘߌ߫"
        },
        {
            "chapter": 15,
            "verse": 10,
            "text": "ߊ߲ ߘߏ߲߬ ߜߎ ߞߊ߬ ߞߋߟߊ ߟߐ߬ ߌߟߋ ߢߍ߫ ߝߟߐ߫ ߡߐ߱ ߟߎ߬ ߟߊ߫ ߞߙߎߞߊ ߟߎ߬ ߘߐ߫ ߟߋ߬߹"
        },
        {
            "chapter": 15,
            "verse": 11,
            "text": "ߒ߬ߞߊ߬ ߞߋߟߊ߫ ߛߌ߫ ߡߊ߫ ߣߵߊ߬ߟߎ߫ ߡߊ߬ ߸ ߣߴߊ߬ߟߎ߬ ߡߴߏ߬ ߡߊߦߟߍ߫"
        },
        {
            "chapter": 15,
            "verse": 12,
            "text": "ߒ߬ߓߵߊ߲ ߧߴߊ߬ ߟߊߘߏ߲߬ ߠߊ߫ ߛߐ߲߬ߡߊ ߟߎ߫ ߛߣߐ߬ߡߍ ߘߐ߫ ߕߋ߲߬ ߠߋ߬ ،"
        },
        {
            "chapter": 15,
            "verse": 13,
            "text": "ߡߍ߲ ߠߎ߬ ߕߍ߫ ߘߍ߲߬ߞߣߍ߬ߦߊ߬ ߟߴߊ߬ ߡߊ߬ ، ߝߟߐ߫ ߡߐ߱ ߟߎ߫ ߟߌ߬ߤߟߊ ߟߎ߫ ߘߏ߲߬ ߓߘߊ߫ ߕߊ߬ߡߌ߲߬ ߞߟߋ߫"
        },
        {
            "chapter": 15,
            "verse": 14,
            "text": "ߤߟߴߊ߲ ߕߎ߲߬ ߞߊ߬ ߘߊ ߘߏ߫ ߟߊߞߵߊ߬ߟߎ߬ ߦߋ߫ ߛߊ߲ ߠߊ߫ ߸ ߊ߬ߟߎ߬ ߦߋ߫ ߕߋ߬ߟߋ߲߫ ߦߟߍ߬ ߟߊ߫ ߦߋ߲߬ ߛߐ߲߬"
        },
        {
            "chapter": 15,
            "verse": 15,
            "text": "ߊ߬ߟߎ߫ ߕߎ߲߬ ߘߴߊ߬ ߝߐ߫ ߸ ߞߏ߫ ߊ߲ ߢߊ ߟߎ߫ ߟߋ߬ ߟߊߡߌߟߏߣߍ߲߫ ، ߞߏ߫ ߋ߬ߋ߬ߋ߯ ߊߜߊ߫ ߸ ߛߎߓߊ߯ߦߊ ߟߋ߬ ߞߍߣߍ߲߫ ߒ߬ ߠߊ߫"
        },
        {
            "chapter": 15,
            "verse": 16,
            "text": "ߖߊ߯ߕߋ߬ ߸ ߒ߬ߠߎ߫ ߟߋ߫ ߞߊ߬ ߛߘߍߟߏߟߏ ߟߎ߬ ߞߍ߫ ߛߊ߲ ߘߐ߫ ߸ ߞߵߊ߬ ߡߊߢߍ߯ߙߍ߫ ߏ߬ ߟߎ߬ ߟߊ߫ ߝߟߍߟߌߟߊ ߟߎ߬ ߢߊߞߘߐ߫"
        },
        {
            "chapter": 15,
            "verse": 17,
            "text": "ߊ߬ ߣߌ߫ ( ߞߵߏ߬ ߟߎ߬ ߞߍ߫ ) ߞߵߊ߬ ߕߊ߲߬ߞߊ߫ ߜߍ߬ߘߍ߫ ߞߙߎ߬ߟߊ߬ߓߏ߲߬ߕߊ ߘߊ߬ߡߊ ߡߊ߬"
        },
        {
            "chapter": 15,
            "verse": 18,
            "text": "ߝߏ߫ ߡߍ߲ ߓߊ߯ ߕߟߏߡߊߟߐ ߛߏ߲߬ߧߊ߫ ، ( ߟߏ߬ߟߏ߬ ) ߕߟߊߡߊߟߐ߯ ߕߡߊ߫ ߘߐߜߍ߫ ߘߏ߲߬ ߘߴߏ߬ ߛߊ߯ߘߊ߫ ߝߢߊߢߊߢߊ߫"
        },
        {
            "chapter": 15,
            "verse": 19,
            "text": "ߘߎ߰ߞߟߏ ߘߏ߲߬ ߸ ߊ߲ ߞߵߏ߬ ߘߐߝߎߟߋ߲߫ ߠߋ߬ ߝߋ߲ߜߋ߲߫ ، ߊ߬ ߣߴߊ߲ ߞߊ߬ ߞߎ߬ߙߎ ߟߎ߫ ߝߌ߬ߟߌ-ߝߟߌ߬ ߊ߬ ߢߊߝߍ߬ ، ߊ߬ ߣߌ߫ ߝߣߊ߫ ߸ ߊ߲ ߞߊ߬ ߝߋ߲ ߓߍ߯ ߘߏ߫ ߟߊߝߍߘߍ߲߫ ߊ߬ ߞߊ߲߬ ߖߊ߬ ߟߊ߬ ߛߎ߬ߡߊ߲߬ߠߌ߲߬ ߓߟߏ ߡߊ߬ ߖߋߞߎ߫"
        },
        {
            "chapter": 15,
            "verse": 20,
            "text": "ߊ߲ ߞߊ߬ ߓߊߟߏ ߟߎ߬ ߞߍ߫ ߊ߬ߟߎ߬ ߘߐ߫ ߊߟߎ߫ ߦߋ߫ ߸ ߊ߬ ߣߌ߫ ߝߋ߲߫ ߜߘߍ߫ ߟߎ߫ ߦߋ߫ ߸ ߊߟߎ߫ ߕߍ߫ ߡߍ߲ ߠߎ߬ ߓߊߟߏߓߊ߯ ߟߎ߫ ߘߌ߫"
        },
        {
            "chapter": 15,
            "verse": 21,
            "text": "ߝߋ߲߫ ߛߌ߫ ߕߍ߫ ߸ ߡߍ߲ ߡߣߐ߬ߓߏ߲ ߠߎ߬ ߕߍ߫ ߒ߬ߠߎ߬ ߓߟߏ߫ ، ߞߏ߬ߣߵߊ߲ ߕߴߊ߬ ߟߊߖߌ߰ ߟߊ߫ ߝߏ߫ ߘߡߊ߬ߦߌ߬ߙߊ߬ ߡߊߟߐ߲ߣߍ߲߫ ߡߊ߬"
        },
        {
            "chapter": 15,
            "verse": 22,
            "text": "ߊ߲ ߞߊ߬ ߝߢߐ ߟߎ߬ ߗߋ߫ ߟߊ߬ߞߍ߬ߟߌ߬ߟߊ ߟߎ߬ ߘߖߌ߫ ( ߛߊ߲ߝߌ߲ ߠߎ߬ ߟߊ߫ ) ߸ ߊ߲ ߞߊ߬ ߖߌ ߟߊߖߌ߰ ߏ߬ ߘߐ߫ ߞߊ߬ ߓߐ߫ ߡߐ߲ߕߐ߲ ߘߐ߫ ߸ ߞߵߊߟߎ߫ ߟߊߡߌ߲߬ ߏ߬ ߟߊ߫ ، ߞߏ߬ߣߵߊߟߎ߫ ߕߴߏ ߡߣߐ߬ߓߏ߲߬ߧߊ߬ߓߊ߯ ߟߎ߫ ߘߌ߫ ߘߋ߬"
        },
        {
            "chapter": 15,
            "verse": 23,
            "text": "ߊ߲ߠߎ߫ ߘߏ߲߬ ߸ ߖߊ߯ߕߋ߬ ߒ߬ߠߎ߫ ߟߋ߫ ߟߊ߬ߢߣߊ߬ߡߦߊ߬ߟߌ ߞߍ߫ ߟߊ߫ ߸ ߒ߬ߠߎ߫ ߟߋ߫ ߟߊ߬ߛߦߊ߬ߟߌ ߞߍ߫ ߟߊ߫ ، ߒ߬ߠߎ߫ ߟߋ߬ ߗߍߕߊߓߊ߮ ߟߎ߬ ߘߌ߫"
        },
        {
            "chapter": 15,
            "verse": 24,
            "text": "ߛߋߚߋ߫ ߒ߬ߠߎ߫ ߞߊ߬ ߢߍߓߌߟߊߓߊ߮ ߟߎ߬ ߟߐ߲߫ ߊߟߎ߫ ߘߐ߫ ߸ ߊ߲ ߞߊ߬ ߘߏ߲߰ߘߌ߬ߓߊ߮ ߟߎ߬ ߝߣߊ߫ ߟߐ߲߫"
        },
        {
            "chapter": 15,
            "verse": 25,
            "text": "ߖߊ߯ߕߋ߬ ߸ ߌ ߡߊ߰ߙߌ ߟߋ߬ ߞߍߕߐ߫ ߓߍ߯ ߟߊߘߍ߬ ߟߊ߫ ، ߓߊ ߊ߬ ߦߋ߫ ߥߘߋ߬ߥߘߋ߬ߟߌ߬ߟߊ߫ ߘߌ߫ ߸ ߊ߬ ߦߋ߫ ߟߐ߲ߠߌ߲ߠߊ߫ ߘߌ߫"
        },
        {
            "chapter": 15,
            "verse": 26,
            "text": "ߖߊ߯ߕߋ߬ ߸ ߊ߲ ߞߊ߬ ߡߐ߱ ߘߊ߲߫ ߣߊ߰ߘߌ߬ ߓߊ߲ߞߎ߫ ߞߊ߲߫ ߓߐߟߊ ߟߋ߬ ߘߐ߫ ߸ ߞߊ߬ ߓߐ߫ ߓߐ߰ ߘߐߕߐ߬ߞߎ߬ߟߐ߬ߕߊ ߘߐ߫"
        },
        {
            "chapter": 15,
            "verse": 27,
            "text": "ߒ߬ߓߊ߬ ߜߍ߬ߘߍ ߛߊ߫ ߸ ߊ߲ ߞߵߏ߬ ߟߋ ߝߟߐ߫ ߘߊ߲߫ ߢߍ ߘߐ߫ ߕߊ߫ ߞߟߊߡߊ߲ ߘߐ߫"
        },
        {
            "chapter": 15,
            "verse": 28,
            "text": "ߕߎ߬ߡߊ ߡߍ߲ ߌ ߡߊ߰ߙߌ ߞߵߊ߬ ߝߐ߫ ߞߋ߲ߛߐ߲ ߠߎ߬ ߦߋ߫ ߸ ߞߏ߫ ߒ ߓߍߣߊ߬ ߡߐ߱ ߘߊ߲߫ ߣߊ߰ߘߌ߬ ߓߊ߲ߞߎ߫ ߞߊ߲߫ ߓߐߟߊ ߘߐ߫ ߸ ߞߊ߬ ߓߐ߫ ߓߐ߰ ߘߐߕߐ߬ߞߎ߬ߟߐ߬ߕߊ ߘߐ߫"
        },
        {
            "chapter": 15,
            "verse": 29,
            "text": "ߒ ߓߊ߯ ߓߊ߲߫ ߏ߬ ߟߊߞߢߊ߫ ߟߊ߫ ߞߊ߬ ߒ ߠߊ߫ ߛߟߐߡߌ߲ ߘߏ߫ ߝߍ߫ ߊ߬ ߘߐ߫ ߸ ߊߟߎ߫ ߦߴߊߟߎ߫ ߓߋ߬ ߏ߬ ߦߋ߫ ߕߌ߲ߓߌߘߌ߲ ߘߌ߫ ߓߙߌ߫"
        },
        {
            "chapter": 15,
            "verse": 30,
            "text": "ߞߋ߲ߛߐ߲ ߓߍ߯ ߞߊ߬ ߕߌ߲ߓߌߘߌ߲ ( ߏ߬ ) ߞߍ߫ ߞߐߘߍ߫"
        },
        {
            "chapter": 15,
            "verse": 31,
            "text": "ߝߏ߫ ߓߙߌ߬ߛߌ߫ ، ߏ߬ ߟߋ ߞߵߊ߬ ߓߊ߲߬ ߞߏ߫ ߊ߬ ߕߍ߫ ߞߍ߫ ߕߌ߲ߓߌߘߌ߲ߠߊ ߟߎ߫ ߝߍ߬ ߝߋߎ߫"
        },
        {
            "chapter": 15,
            "verse": 32,
            "text": "‹ ߊߟߊ߫› ߞߊ߲߫ ߞߏ߫ ߓߙߌ߬ߛߌ߫ ߸ ߡߋ߬ߘߋ ߌ ߟߊ߫ ߣߴߌ ߕߍ߫ ߞߍ߫ ߟߊ߫ ߕߌ߲ߓߌߘߌ߲ߠߊ ߟߎ߫ ߝߍ߬؟"
        },
        {
            "chapter": 15,
            "verse": 33,
            "text": "ߊ߬ ߞߊ߲߫ ߞߏ߫ ߒߠߋ ߕߍ߫ ߒ ߕߌ߲ ߓߌߘߌ߲߫ ߡߐ߰ ߦߋ߫ ߸ ߌ ߞߊ߬ ߡߍ߲ ߘߊ߲߫ ߣߊ߰ߘߌ߬ ߓߊ߲ߞߎ߫ ߞߊ߲߫ ߓߐߟߊ ߘߐ߫ ߸ ߞߊ߬ ߓߐ߫ ߓߐ߰ ߘߐߕߐ߬ߞߎ߬ߟߐ߬ߕߊ ߘߐ߫"
        },
        {
            "chapter": 15,
            "verse": 34,
            "text": "‹ ߊߟߊ߫ › ߞߊ߲߫ ߞߏ߫ ߒ߬ߓߊ߬ ߓߐ߫ ߦߊ߲߬ ߝߋߎ߫ ، ߌ ߓߘߊ߫ ߞߍ߫ ߞߙߎ߬ߟߊ߬ߓߏ߲߬ߕߊ ߘߌ߫"
        },
        {
            "chapter": 15,
            "verse": 35,
            "text": "ߘߊ߲ߞߊ ߟߵߌ ߡߊ߬ ߛߍߣߍ߲߬ ߝߏ߫ ߞߵߊ߬ ߛߌ߰ ߛߙߊ߬ߟߌ ߟߏ߲ ߠߊ߫"
        },
        {
            "chapter": 15,
            "verse": 36,
            "text": "‹ ߓߙߌ߬ߛߌ߬ › ߞߊ߲߫ ߞߏ߫ ߒ߬ߓߊ߬ ߒ ߡߊ߰ߙߌ ߸ ߒ ߘߏ߲߰ߘߌ߫ ( ߛߊ߬ߦߊ ߟߊ߫ ) ߝߏ߫ ߞߵߊ߬ ߛߌ߰ ߥߟߌ ߟߏ߲ ߠߊ߫"
        },
        {
            "chapter": 15,
            "verse": 37,
            "text": "‹ ߊߟߊ߫ › ߞߊ߲߫ ߸ ߞߏ߫ ߒ ߓߘߴߌ ߡߊߞߐ߬ߣߐ߲߬ ߏ߬ ߟߊ߫ ߝߛߊߦߌ߫"
        },
        {
            "chapter": 15,
            "verse": 38,
            "text": "ߝߏ߫ ߞߵߊ߬ ߛߌ߰ ߟߏ߲߫ ߡߊߟߐ߲ߣߍ߲ ߥߊ߯ߕߌ ߟߊ߫"
        },
        {
            "chapter": 15,
            "verse": 39,
            "text": "‹ ߓߙߌ߬ߛߌ߬ › ߞߊ߲߫ ߞߏ߫ ߒ ߡߊ߰ߙߌ ߸ ߌ ߣߊ߬ ߒߠߋ ߟߊߝߟߌ߬ ߟߊ߫ ߡߍ߲ ߠߊ߫ ߖߐ߫ ߸ ߒ ߝߣߊ߫ ߘߌ߫ ߡߊ߬ߢߍ߰ߙߍ߬ߟߌ ߞߍ߫ ߊ߬ߟߎ߬ ߢߊߞߘߐ߫ ߘߎ߱ ߞߊ߲߬ ߸ ߊ߬ ߣߌ߫ ߒ ߘߴߊ߬ߟߎ߬ ߓߍ߯ ߟߊߝߟߌ߬ ߞߐߘߍ߫"
        },
        {
            "chapter": 15,
            "verse": 40,
            "text": "ߝߏ߫ ߌ ߟߊ߫ ߖߐ߲߬ ߓߎ߰ߓߎ߰ߣߍ߲ ߡߍ߲ ߠߎ߬ ߦߴߊ߬ߟߎ߬ ߘߐ߫"
        },
        {
            "chapter": 15,
            "verse": 41,
            "text": "‹ ߊߟߊ߫ › ߞߊ߲߫ ߸ ߞߏ߫ ߣߌ߲߬ ߦߋ߫ ߛߌߟߊ߫ ߕߋߟߋ߲ߣߍ߲ ߠߋ߬ ߘߌ߫ ߒߠߋ ߡߊ߬"
        },
        {
            "chapter": 15,
            "verse": 42,
            "text": "ߒ ߠߊ߫ ߖߐ߲߬ ( ߓߘߍ ) ߟߎ߫ ߞߏ߬ߣߌ߲ ߸ ߛߋߓߊ߯ߦߊ߫ ߛߌ߫ ߕߴߌ ߦߋ߫ ߏ߬ ߟߎ߫ ߡߊ߬ ߸ ߝߏ߫ ߝߟߌ߬ߓߊ߰ߒߕߋ ߡߍ߲ ߠߎ߬ ߓߴߌ ߟߊߓߊ߬ߕߏ߬"
        },
        {
            "chapter": 15,
            "verse": 43,
            "text": "ߔߊߦߌߔߊߦߌ ߟߋ߫ ߘߏ߲߬ ߦߴߏ߬ ߓߍ߯ ߢߍߛߌ߮ ߘߌ߫ ߕߊߦߌ߫"
        },
        {
            "chapter": 15,
            "verse": 44,
            "text": "ߘߊ߫ ߥߐߙߐ߲ߥߌ߬ߟߊ߫ ߟߋ߬ ‹ ߔߊߦߌߔߊߦߌ › ߟߊ߫ ، ߦߋ߲߬ ߘߏ߲߬ߓߊ߮ ߟߎ߬ ߘߐߕߟߊߣߍ߲߫ ߠߋ߬ ߸ ߘߊ ߞߋ߬ߟߋ߲߬ߞߋ߬ߟߋ߲߬ߣߊ ߓߍ߯ ߕߊ ߞߎߘߎ߲߫ ߞߋߟߋ-ߞߋߟߋ߲߫"
        },
        {
            "chapter": 15,
            "verse": 45,
            "text": "ߝߊ߲ߕߊ߲ߞߟߊ ߟߎ߫ ߟߋ߬ ߘߏ߲߬ߕߐ߫ ߣߊߞߐ ߟߎ߬ ߣߌ߫ ߞߐ߬ߢߊ ߟߎ߬ ߘߐ߫"
        },
        {
            "chapter": 15,
            "verse": 46,
            "text": "(ߊ߬ ߘߌ߫ ߝߐ߫ ߏ߬ ߟߎ߫ ߡߊ߬) ߸ ߞߏ߫ ߊߟߎ߫ ߘߏ߲߬ ߦߋ߲߬ ߖߐ ߘߌ߫ ߸ ߊߟߎ߫ ߞߎ߲߬ߠߊ߬ߝߎߟߋ߲ߣߍ߲߫ ߝߊ߲ߛߊ߲߫"
        },
        {
            "chapter": 15,
            "verse": 47,
            "text": "ߊ߲ ߘߌ߫ ߞߐߣߌ߲ߧߊ ߓߍ߯ ߓߐ߫ ߊ߬ߟߎ߫ ߛߣߐ߬ߡߍ ߟߎ߬ ߘߐ߫ ߸ ߞߵߊ߬ߟߎ߬ ߞߍ߫ ߓߊߘߋ߲ߡߊ ߟߎ߬ ߘߌ߫ ߸ ߞߵߊ߬ߟߎ߬ ߟߊߛߌ߰ ߜߍ߬ߡߍ ߟߎ߫ ߞߊ߲߬ ߸ ߞߵߊ߬ߟߎ߬ ߢߊߕߋߟߋ߲߫ ߢߐ߲߮ ߠߊ߫"
        },
        {
            "chapter": 15,
            "verse": 48,
            "text": "ߛߍ߰ ߕߍ߫ ߡߊ߰ ߟߴߊ߬ߟߎ߬ ߟߊ߫ ߦߋ߲߬ ߸ ߊ߬ߟߎ߫ ߘߏ߲߬ ߕߍ߫ ߟߊߓߐ߫ ߟߊ߫ ߦߋ߲߬ ߡߎ߬ߕߎ߲߬"
        },
        {
            "chapter": 15,
            "verse": 49,
            "text": "ߒ ߠߊ߫ ߖߐ߲߭ ߠߎ߫ ߞߌ߬ߓߊ߬ߙߏ߬ ߞߏ߫ ߒߠߋ ߸ ߒߠߋ ߟߋ߫ ߦߝߊ߬ߟߊ߫ ߤߌߣߟߊ ߘߌ߫"
        },
        {
            "chapter": 15,
            "verse": 50,
            "text": "ߊ߬ ߣߌ߫ ߝߣߊ߫ ߸ ߞߏ߫ ߒ ߠߊ߫ ߖߊ߲߰ߞߕߊ ߟߋ߫ ߖߊ߲߰ߞߕߊ߬ ߘߌߡߌ߲ߣߍ߲ ߘߌ߫"
        },
        {
            "chapter": 15,
            "verse": 51,
            "text": "ߊ߬ ߣߴߌ ߦߴߊ߬ߟߎ߫ ߞߌ߬ߓߊ߬ߙߏ߬ ߌߓߎ߬ߙߊ߬ߤߌߡߊ߫ ߟߊ߫ ߟߏ߲ߟߊ߲߫ ߞߏ ߟߊ߫"
        },
        {
            "chapter": 15,
            "verse": 52,
            "text": "ߕߎ߬ߡߊ ߡߍ߲ ߏ߬ ߟߎ߫ ߘߏ߲߬ ߘߴߊ߬ ߞߊ߲߬ ߝߏ߬ߟߌ ߘߌ߫ ߸ ߞߏ߫ ߖߐ ( ߊߟߎ߫ ߡߊ߬ ) ߸ ߊ߬ ߞߊ߲߫ ߞߏ߫ ߒ߬ߠߎ߫ ߘߏ߲߬ ߓߘߊ߫ ߛߌߟߊ߲߫ ߊߟߎ߫ ߢߍ߫ ߥߍ߫߹"
        },
        {
            "chapter": 15,
            "verse": 53,
            "text": "ߊ߬ߟߎ߬ ߞߊ߲߫ ߞߴߌ ߞߊ߫ ߛߌߟߊ߲߫ ߠߋ߬ ߞߟߋ߫ ߸ ߓߊ ߊ߲ ߣߊ߬ߣߍ߲߫ ߒ߬ ߘߟߊߝߎ߬ ߟߴߌ ߦߋ߫ ߘߋ߲ߞߍ߫ ߟߐ߲ߠߌ߲ߠߊ߫ ߟߋ߬ ( ߛߐ߬ߘߐ߲) ߠߊ߫"
        },
        {
            "chapter": 15,
            "verse": 54,
            "text": "ߊ߬ ߞߊ߲߫ ߸ ߞߏ߫ ߊߟߎ߫ ߞߍߕߐ߫ ߊߟߎ߫ ߘߟߊߝߎ߬ ߟߊ߫ ߒ ߞߘߐ߬ߣߍ߲߬ߓߊ ߢߌ߲߬ ߠߋ߬ ߦߋ߫ ߸ ߊߟߎ߫ ߦߋ߫ ߡߎ߲߬ ߘߟߊߝߎߟߌ߫ ߞߍ߫ ߟߊ߫ ߣߌ߲߬ ߕߋ߲߬؟"
        },
        {
            "chapter": 15,
            "verse": 55,
            "text": "ߊ߬ߟߎ߬ ߞߊ߲߫ ߸ ߞߏ߫ ߒ߬ ߧߋ߫ ߒ߬ ߘߟߊߝߎ߬ ߟߴߌ ߦߋ߫ ߕߎ߬ߢߊ߫ ߟߋ߬ ߟߊ߫ ߝߊ߯ߛߌ߫ ، ߏ߬ ߘߐ߫ ߸ ߌ ߞߊߣߵߌ ߖߘߍ߬ ߞߍ߫ ߖߌ߰ߕߍ߰ߓߊ߰ߕߐ ߟߎ߬ ߝߋ߲߫ ߘߌ߫ ߘߋ߬"
        },
        {
            "chapter": 15,
            "verse": 56,
            "text": "ߊ߬ ߞߊ߲߫ ߞߏ߫ ߖߍߣߍ߲ ߘߴߊ߬ ߖߌ߰ߕߍ߰ ߊ߬ ߡߊ߰ߙߌ ߟߊ߫ ߤߌߣߊ ߟߊ߫ ߣߌ߫ ߝߟߌ߬ߓߊ߰ߒߕߋ ߟߎ߬ ߕߍ߫؟"
        },
        {
            "chapter": 15,
            "verse": 57,
            "text": "ߊ߬ ( ߓߊ߲߫ ߘߊ߫ ) ߞߵߊ߬ ߝߐ߫ ߞߏ߫ ߤߍ߲߬ ߊߟߎ߬ ߞߋߘߋ߲ ߠߎ߬ ߸ ߡߋ߬ߘߋ ߊߟߎ߫ ߟߌ߬ߤߟߊ ߘߌ߫؟"
        },
        {
            "chapter": 15,
            "verse": 58,
            "text": "ߏ߬ ߟߎ߬ ߞߊ߲߫ ߞߏ߫ ߒ߬ߠߎ߬ ߗߋߣߍ߲߫ ߡߌ߬ߙߌ߲߬ߘߌ߫ ߛߐ߲߬ߡߊ ߟߎ߫ ߟߋ߬ ߞߊ߲ߡߊ߬ ߣߌ߲߬"
        },
        {
            "chapter": 15,
            "verse": 59,
            "text": "ߝߏ߫ ߟߎ߯ߕߌ߫ ߘߏ߲߬ߞߏ ߟߎ߬ ߸ ߊ߲ ߞߏ߬ߣߌ߲ ߘߴߏ߬ ߟߎ߬ ߓߍ߯ ߟߊߞߛߌ߫ ߞߐߘߍ߫"
        },
        {
            "chapter": 15,
            "verse": 60,
            "text": "ߝߏ߫ ߊ߬ ߡߏ߬ߛߏ ، ߊ߲ ߓߘߴߊ߬ ߟߊߕߍ߰ ߒ ߞߴߏ߬ ߘߌ߫ ߕߘߍ߬ ߞߐ߫ ߘߐ߫ ߕߏߟߊ ߟߎ߫ ߝߍ߬"
        },
        {
            "chapter": 15,
            "verse": 61,
            "text": "ߗߋߘߋ߲ ߠߎ߫ ߣߊ߬ߣߍ߲ ߟߎ߯ߕߌ߫ ( ߣߴߊ߬ ) ߞߐߙߍ ߡߊ߬"
        },
        {
            "chapter": 15,
            "verse": 62,
            "text": "ߊ߬ ߞߊ߲߫ ߞߏ߫ ߊߟߎ߫ ߘߏ߲߬ ߦߋ߫ ߝߟߌ߬ߒ߬ߡߊ߬ ߡߐ߯ ߟߎ߫ ߟߋ߬ ߘߌ߫ ߘߋ߬"
        },
        {
            "chapter": 15,
            "verse": 63,
            "text": "ߊ߬ߟߎ߬ ߞߊ߲߫ ߞߏ߫ ߍ߲߬ߍ߲߫ ، ߒ߬ߠߎ߫ ߣߊ߬ߣߴߌ ߡߊ߬ ߝߋ߲߫ ߠߋ߬ ߘߌ߫ ߣߌ߲߬ ߸ ߊ߬ߟߎ߫ ߕߘߍ߬ ߛߌߞߊ߫ ߟߊ߫ ߡߍ߲ ߘߐ߫"
        },
        {
            "chapter": 15,
            "verse": 64,
            "text": "ߊ߲ ߘߏ߲߬ ߣߊ߬ߣߴߌ ߡߊ߬ ߛߍ߬ߓߍ ߟߋ߬ ߘߌ߫ ߸ ߊ߲ ߧߋ߫ ߕߎ߬ߢߊ߫ ߟߋ߬ ߟߊ߫ ߛߎߋ߯"
        },
        {
            "chapter": 15,
            "verse": 65,
            "text": "ߏ߬ ߘߐ߫ ߸ ߌ ߦߋ߫ ߕߊ߯ ߌ ߞߐߙߍ ߘߌ߫ ߛߎ ߕߐ߬ ߞߎߘߎ߲ ߘߐ߫ ߸ ߌ ߦߴߌ ߓߌ߬ߟߴߊ߬ߟߎ߬ ߞߐ߫ ، ߊߟߎ߫ ߝߋ߲߫ ߞߊߣߵߊ߬ ߞߐߝߍߣߍ߲߫ ߘߋ߬ ، ߊߟߎ߫ ߘߏ߲߬ ߦߋ߫ ߥߊ߫ ߦߙߐ߫ ߟߋ߬ ߘߐ߫ ߊߟߎ߫ ߓߊ߯ ߖߊ߬ߡߊߙߌ߫ ߡߍ߲ ߠߊ߫"
        },
        {
            "chapter": 15,
            "verse": 66,
            "text": "ߊ߲ ߞߊ߬ ߒ߬ ߠߊ߫ ߟߊ߬ߕߍ߮ ߟߐ߬ ߊ߬ ߡߊ߬ ߥߊߟߌߢߊ ߏ߬ ߟߋ ߞߊ߲߬ ߸ ߒ ߞߏ߫ ( ߓߊ߲߬ߓߊ߮ ) ߢߌ߲߬ ߠߎ߬ ߞߏߕߍ߰ߕߐ߫ ߟߋ߬ ߦߟߍߦߟߍ ߕߎ߬ߡߊ ߟߊ߫"
        },
        {
            "chapter": 15,
            "verse": 67,
            "text": "(ߘߊ߬ߡߊ߲߬ߛߊ߫ ) ߸ ߘߎ߰ ߘߏ߲ߞߏ ߟߎ߬ ߛߍߥߊߡߍߣߍ߲ߕߐ ߣߊ߬ ߘߊ߫"
        },
        {
            "chapter": 15,
            "verse": 68,
            "text": "‹ ߟߎ߯ߕߌ߫ › ߞߊ߲߫ ߸ ߞߏ߫ ߢߌ߲߬ ߠߎ߬ ߦߋ߫ ߒ ߠߊ߫ ߟߏ߲ߟߊ߲ ߠߎ߫ ߟߋ߬ ߘߌ߫ ߸ ߊߟߎ߫ ߞߊߣߊ߬ ߒ ߞߎ߲߬ߘߐߕߋ߬ ߏ߬ ߟߎ߬ ߢߣߊ߫ ߘߋ߬"
        },
        {
            "chapter": 15,
            "verse": 69,
            "text": "ߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߸ ߊߟߎ߫ ߞߊߣߊ߬ ߒ ߠߊߡߊ߬ߟߏ߬ߦߊ߫ ߘߋ߬"
        },
        {
            "chapter": 15,
            "verse": 70,
            "text": "ߊ߬ߟߎ߬ ߞߊ߲߫ ߸ ߞߏ߫ ߒ߬ߠߎ߬ ߡߊߣߵߌ ߝߊߕߊ߲ߕߌ߫ ߞߘߐ߬ߡߊ߲߫ ߘߎߢߊ߫ ߡߐ߱ ߟߎ߫ ߡߊ߬؟"
        },
        {
            "chapter": 15,
            "verse": 71,
            "text": "‹ ߟߎ߯ߕߌ߫ › ߞߊ߲߫ ߸ ߞߏ߫ ߒ ߘߋ߲ߡߛߏ ߟߎ߫ ߟߋ߬ ߣߌ߲߬ ߣߴߊߟߎ߫ ߦߴߊ߬ ߝߍ߬ ߞߊ߬ ߡߍ߲ ߞߍ߫"
        },
        {
            "chapter": 15,
            "verse": 72,
            "text": "ߞߏ߬ߣߌ߲߬ ߊ߰ ߒ ߣߴߌ ߛߌ߭ ߕߍ߫ ߸ ߊ߬ߟߎ߬ ߝߎߦߋ߲ߕߐߟߡߊ ߟߴߊ߬ߟߎ߬ ߟߊ߫ ߡߌߟߏߕߐߦߊ ߘߐ߫"
        },
        {
            "chapter": 15,
            "verse": 73,
            "text": "ߘߊ߬ߡߊ߲߬ߛߊ߫ ߸ ߞߎߟߋ߫ ߞߊ߲߫ ߞߋߟߋ߲߫ ߞߵߊ߬ߟߎ߫ ߡߌ߬ߘߊ߫ ߕߟߋ߬ ߖߎߞߘߎ ߡߊ߬"
        },
        {
            "chapter": 15,
            "verse": 74,
            "text": "ߊ߲ ߞߵߊ߬ ( ߟߎ߬ ߟߊ߫ ߛߏ ) ߞߎ߲߬ߡߊ߬ߟߊ ߞߍ߫ ߊ߬ ߞߘߐߟߊ ߘߌ߫ ، ߊ߬ ߣߴߊ߲ ߞߊ߬ ߣߊ߰ߘߌ߬ߝߘߊ ߓߙߍ߬ߞߌߛߍ ߟߎ߬ ߓߐߙߐ߲ߘߐ߫ ߊ߬ߟߎ߫ ߞߊ߲߬"
        },
        {
            "chapter": 15,
            "verse": 75,
            "text": "ߖߊ߯ߕߋ߬ ߸ ߕߊ߰ߛߌ߬ ߞߏ߬ ߟߎ߫ ߟߴߏ߬ ߟߎ߬ ߘߐ߫ ߖߎ߯ߓߍߟߌߟߊ ߟߎ߬ ߦߋ߫"
        },
        {
            "chapter": 15,
            "verse": 76,
            "text": "(ߛߏ ) ߏ߬ ߦߋ߫ ߛߌߟߊ߫ ߓߎ߬ߣߍ߲߬ߓߊ߫ ߟߋ߬ ߟߊ߫"
        },
        {
            "chapter": 15,
            "verse": 77,
            "text": "ߖߊ߯ߕߋ߬ ߸ ߕߊ߰ߛߌ߬ ߞߏ߫ ߟߴߏ߬ ߘߐ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߦߋ߫"
        },
        {
            "chapter": 15,
            "verse": 78,
            "text": "ߣߌ߫ ߛߓߋ߬ߕߎ ߘߏ߲߬ߞߏ ߟߎ߫ ߕߌ߲߬ ߞߍ߫ ߘߊ߫ ߕߐ߬ߢߍ߰ߒߕߋ ߟߎ߬ ߘߌ߫ ߸"
        },
        {
            "chapter": 15,
            "verse": 79,
            "text": "ߊ߲ ߘߏ߲߬ ߞߊ߬ ߒ߬ ߕߊߢߐ߲߯ߓߐ߫ ߊ߬ߟߎ߬ ߘߐ߫ ߞߟߋ߫ ، ߛߏ߫ ߝߌ߬ߟߊ ߏ߬ ߜߎ ߦߋ߫ ߝߏ߲߬ߘߏ߬ ߜߍ ߟߋ߬ ߟߊ߫"
        },
        {
            "chapter": 15,
            "verse": 80,
            "text": "ߖߊ߯ߕߋ߬ ߸ ߤߌߖߙߌߞߊ ߟߎ߫ ߞߊ߬ ߞߋߟߊ ߟߎ߬ ߡߊߛߐ߬ߛߐ߫ ߟߋ߬"
        },
        {
            "chapter": 15,
            "verse": 81,
            "text": "ߊ߲ ߘߏ߲߬ ߜߎ ߣߊ߬ ߘߴߊ߬ߟߎ߫ ߡߊ߬ ߒ߬ ߠߊ߫ ߡߊ߲߬ߕߊߣߌ߲ ߠߎ߬ ߘߌ߫ ، ߓߊ߬ߙߌ߬ ߊ߬ߟߎ߫ ߞߵߊ߬ߟߎ߬ ߞߐߘߏ߲߬ ߏ߬ ߟߎ߬ ߟߊ߫ ߟߋ߬ ߔߏ߲߫"
        },
        {
            "chapter": 15,
            "verse": 82,
            "text": "ߊ߬ߟߎ߫ ߕߘߍ߬ ߞߎ߬ߙߎ ߟߎ߬ ߟߛߍ߫ ߟߊ߫ ߓߏ߲ ߠߎ߬ ߘߌ߫ ، ߊ߬ߟߎ߫ ߞߎ߲߬ߠߊ߬ߝߎߟߋ߲ߣߍ߲߫ ( ߏ߬ ߟߎ߬ ߞߣߐ߫ ߝߊ߲ߛߊ߲߫)"
        },
        {
            "chapter": 15,
            "verse": 83,
            "text": "ߓߊ߬ߙߌ߬ ߛߊ߬ߝߍ߬ ߞߊ߲߬ ߞߋߟߋ߲߫ ߞߵߏ߬ ߟߎ߫ ߡߌ߬ߘߊ߬ ߦߟߍߦߟߍ ߕߎ߬ߡߊ ߟߊ߫"
        },
        {
            "chapter": 15,
            "verse": 84,
            "text": "ߊ߬ߟߎ߫ ߘߏ߲߬ ߓߊ߯ߙߊ߫ ߣߐ ߡߊ߫ ߝߏߦߌ߫ ߢߵߊ߬ߟߎ߫ ߡߊ߬"
        },
        {
            "chapter": 15,
            "verse": 85,
            "text": "ߊ߲ߠߎ߫ ߞߏ߬ߣߌ߲ ߡߊ߫ ߛߊ߲ ߠߎ߬ ߣߌ߫ ߘߎ߱ ߣߴߏ ߝߌ߬ߟߊ ߕߍߟߊ ߘߊ߲߫ ߝߏߦߌ߬ ߟߊ߫ ߕߎ߬ߢߊ ߞߐ߫ ، ߟߐ߬ߓߊ ߥߊ߯ߕߌ ߘߏ߲߬ ߣߊ߬ߕߐ߫ ߟߋ߬ ߛߋߚߋ߫ ، ߏ߬ ߘߐ߫ ߸ ߌߟߋ ߦߋ߫ ߞߏߘߐߞߏߦߊߕߏ ߞߍ߫ ߘߐ߬ߞߏ߬ߦߊ߬ߕߏ߬ߟߌ߬ ߢߌߡߊ ߟߊ߫"
        },
        {
            "chapter": 15,
            "verse": 86,
            "text": "ߖߊ߯ߕߋ߬ ߸ ߌ ߡߊ߰ߙߌ ߟߋ߬ ߘߊ߲ߠߌ߲ߠߊ߫ ߞߎߛߊ߲߫ ߞߟߊ߬ߡߊ߬ߓߊ߮ ߘߌ߫"
        },
        {
            "chapter": 15,
            "verse": 87,
            "text": "ߖߊ߯ߕߋ߬ ߸ ߊ߲ ߓߘߴߌ ߛߐ߫ ߘߐ߬ߛߊ߬ߦߌ߲߬ߛߊ߬ߦߌ߲߬ߕߊ߬ ߥߐߙߐ߲ߥߌ߬ߟߊ߬ ߟߊ߫ ߸ ߊ߬ ߣߌ߫ ߘߐ߬ߛߊߙߌ߫ ߓߟߋ߬ߓߟߋ ߟߊ߫"
        },
        {
            "chapter": 15,
            "verse": 88,
            "text": "ߌ ߞߊߣߊ߬ ߢߊߓߐ߫ ߝߋ߲߫ ߝߍ߬ ߊ߲ ߣߊ߬ ߝߌ߬ߟߊ߬ߓߊ ߘߏ߫ ߟߎ߫ ߘߊ߰ߡߎ߲߬ ߠߊ߫ ߡߍ߲ ߠߴߊ߬ߺ(ߺߟߋ߬ ߡߐ߱) ߟߎ߬ ߘߐ߫ ، ߌ ߘߏ߲߬ ߞߊߣߊ߫ ߛߎ߬ߣߎ߲߫ ߊ߬ߟߎ߫ ߝߍ߬ ، ߊ߬ ߣߌ߫ ߌ ߦߴߌ ߞߊ߬ߡߊ߲ ߡߊߖߌ߰ ߘߍ߲߬ߞߣߍ߬ߦߊ߬ߓߊ߮ ߟߎ߬ ߦߋ߫"
        },
        {
            "chapter": 15,
            "verse": 89,
            "text": "ߌ ߦߴߊ߬ ߝߐ߫ ߞߏ߫ ߒߠߋ ߸ ߒߠߋ ߟߋ߫ ߖߊ߬ߛߙߋ߬ߡߊ߬ߟߌ߬ߟߊ߬ ߘߐ߬ߜߍ ߘߌ߫"
        },
        {
            "chapter": 15,
            "verse": 90,
            "text": "ߦߏ߫ ߊ߲ ߞߊ߬ ( ߖߊ߬ߛߙߋ߬ߡߊ߬ߟߌ ) ߡߍ߲ ߢߐ߲߰ ߠߊߖߌ߰ ߢߐ߲߯ ߠߊߛߍ߲ߠߊ ߟߎ߫ ߡߊ߬"
        },
        {
            "chapter": 15,
            "verse": 91,
            "text": "ߏ߬ ߟߎ߬ ߡߍ߲ ߠߎ߫ ߣߊ߬ ߞߎ߬ߙߊ߬ߣߊ ߞߍ߫ ߟߊ߫ ߞߎߘߎ߲ߞߎߘߎ߲ ߠߎ߬ ߘߌ߫"
        },
        {
            "chapter": 15,
            "verse": 92,
            "text": "ߊ߬ ߘߏ߲߬ ߦߋ߫ ߒ ߣߴߌ ߡߊ߰ߙߌ ߕߍ߫ ߸ ߊ߲ ߘߌߣߵߏ߬ ߓߍ߯ ߟߊߘߍ߬ߣߍ߲ ߢߌ߬ߣߌ߲߬ߞߊ߫ ߟߋ߬ ߕߘߋ߫"
        },
        {
            "chapter": 15,
            "verse": 93,
            "text": "(ߞߵߊ߬ߟߎ߫ ߢߌ߬ߣߌ߲߬ߞߊ߬ ) ߝߋ߲߫ ߡߊ߬ ߸ ߊ߬ߟߎ߫ ߕߘߍ߬ ߡߍ߲ ߞߍ߫ ߟߊ߫"
        },
        {
            "chapter": 15,
            "verse": 94,
            "text": "ߌ ߖߡߊ߬ߙߌ߬ߒ߬ߞߊ߲߬ߠߊ ߟߊߥߊ߲߬ߞߊ߬ ߛߍߣߍ߲߬ ߝߛߊߦߌ߫ ߸ ߊ߬ ߣߌ߫ ߌ ߦߴߌ ߞߐߘߏ߲߬ ߛߏߡߊ ߟߎ߬ ߟߊ߫ ߔߏ߲߫"
        },
        {
            "chapter": 15,
            "verse": 95,
            "text": "ߖߊ߯ߕߋ߬ ߸ ߊ߲ ߓߘߴߌ ߥߛߊ߬ ߦߟߍߓߐߒߘߐߟߊ ߟߎ߫ ߡߊ߬"
        },
        {
            "chapter": 15,
            "verse": 96,
            "text": "ߏ߬ ߟߎ߬ ߡߍ߲ ߠߎ߬ ߦߋ߫ ߡߊ߰ߙߌ߬ ߜߘߍ߫ ߞߍ߫ ߟߴߊߟߊ߫ ߝߍ߬ ، ߞߏ߬ߣߌ߲߬ ߛߋߚߋ߫ ߊ߬ߟߎ߬ ߓߍߣߵߊ߬ ߟߐ߲߫"
        },
        {
            "chapter": 15,
            "verse": 97,
            "text": "ߊ߲ ߘߏ߲߬ ߞߵߊ߬ ߟߐ߲߫ ߒ ߞߏ߫ ߊ߬ߟߎ߬ ߟߊ߫ ߞߎߡߊ ߦߴߌ ߛߌߛߌ ߜߍ߲߬ߘߍ߬ ߟߊ߫"
        },
        {
            "chapter": 15,
            "verse": 98,
            "text": "ߒ߬ߓߊ߬ ߌ ߦߋ߫ ߛߊߣߌ߲ߧߊߞߴߌ ߡߊ߰ߙߌ ߕߊ߲߬ߘߏ ߟߊ߫ ߸ ߊ߬ ߣߴߌ ߦߋ߫ ߞߍ߫ ߕߌ߲ߓߌߘߌ߲ߠߊ ߟߎ߬ ߘߏ߫ ߘߌ߫"
        },
        {
            "chapter": 15,
            "verse": 99,
            "text": "ߊ߬ ߣߌ߫ ߌ ߦߴߌ ߡߊ߰ߙߌ ߓߊ߬ߕߏ߫ ߟߋ߬ ߝߎߚߎ߫ ߝߏ߫ ߘߍ߲߬ߞߣߍ߬ߦߊ ߦߋ߫ ߣߵߌ ߡߊ߬"
        }
    ]
}
{
    "pages": [
        {
            "chapter": 45,
            "verse": 14,
            "text": "ߊ߬ ߟߊߛߋ߫ ߘߍ߲߬ߞߣߍ߬ߦߊ߬ߓߊ߮ ߟߎ߫ ߡߊ߬ ߸ ߞߏ߫ ߊ߬ߟߎ߯ ߘߐ߬ߞߏ߬ߦߊ߬ߕߏ߬ߟߌ ߞߍ߫ ( ߡߐ߱ ) ߟߎ߬ ߦߋ߫ ߸ ߡߍ߲ ߠߎ߬ ߕߍ߫ ߊ߬ߟߎ߬ ߦߟߌߛߌ߰ ߟߴߊߟߊ߫ ߟߊ߫ ߖߊ߲߬ߖߏ߲ ߠߎ߬ ߟߊ߫ ، ߖߐ߲߰ߛߴߊ߬ ߘߌ߫ ߡߌ߬ߙߌ߲߬ߘߌ ߞߋ߬ߟߋ߲߬ߞߋ߬ߟߋ߲߬ߣߊ ߛߙߊ߬ ߞߏ߫ ߟߊ߫ ߸ ߊ߬ߟߎ߫ ߕߘߍ߬ ߡߍ߲ ߞߍ߫ ߟߊ߫"
        },
        {
            "chapter": 45,
            "verse": 15,
            "text": "ߡߍ߲ ߓߊ߯ ߢߌ߬ߡߊ߬ ߞߍ߫ ߸ ߏ߬ ߦߴߏ߬ ߞߍ߫ ߟߴߊ߬ ߖߍ߬ߘߍ߫ ߟߋ߬ ߦߋ߫ ، ߡߍ߲ ߓߊ߯ ߖߎ߯ߦߊ߫ ߸ ߏ߬ ߦߴߏ߬ ߞߍ߫ ߟߴߊ߬ ߖߍ߬ߘߍ߫ ߟߋ߬ ߟߊ߫ ، ߏ߬ ߞߐ߫ ߕߘߋ߫ ߸ ߊߟߎ߫ ߣߊ߬ߕߐ߫ ߟߊߛߊ߬ߦߌ߬ ߟߴߊߟߎ߫ ߡߊ߰ߙߌ ߟߋ߫ ߡߊ߬"
        },
        {
            "chapter": 45,
            "verse": 16,
            "text": "ߖߊ߯ߕߋ߬ ߸ ߊ߲ ߞߊ߬ ߌߛߌߙߊߌߟߞߊ ߟߎ߬ ߛߐ߫ ߟߍߙߊ ߣߌ߫ ߞߕߌߦߊ ߣߌ߫ ߟߊ߬ߝߐ߬ߓߊ߰ߦߊ ߟߊ߫ ، ߊ߬ ߣߴߊ߲ ߞߵߊ߬ߟߎ߫ ߤߊ߬ߙߌ߬ߖߍ߰ ߝߋ߲߫ ߓߘߍߓߘߍ ߟߎ߬ ߟߊ߫ ߸ ߊ߬ ߣߌ߫ ߒ߬ߞߵߊ߬ߟߎ߬ ߟߊߝߌ߬ߛߊ߬ߦߊ߫ ߡߌ߬ߙߌ߲߬ߘߌ ߟߎ߬ ߘߌ߫"
        },
        {
            "chapter": 45,
            "verse": 17,
            "text": "ߊ߲ ߘߏ߲߬ ߞߊ߬ ߔߊߞߌ ߟߎ߬ ߘߴߊ߬ߟߎ߫ ߡߊ߬ ( ߘߌ߯ߣߊ ) ߥߊߟߌߢߊ ߘߐ߫ ، ߒ߬ߞߵߊ߬ߟߎ߬ ߡߊ߫ ߢߐ߲߮ ߛߐ߬ߛߐ߬ ߝߋߎ߫ ߸ ߞߵߊ߬ ߞߍ߫ ߢߐ߲߯ ߕߐߢߍ߮ ߘߌ߫ ߸ ߝߏ߫ ߟߐ߲ߠߌ߲ ߣߊ߬ߣߍ߲ ߞߐ߫ ߊ߬ߟߎ߫ ߡߊ߬ ، ߖߊ߯ߕߋ߬ ، ߌ ߡߊ߰ߙߌ ߘߌߣߵߊ߬ߟߎ߬ ߟߊ߫ ߢߐ߲߯ ߛߐߛߐ߫ ߞߏ ߟߎ߬ ߞߕߌ ߕߍ߰ ߊ߬ߟߎ߬ ߕߍ߫ ߟߐ߬ߓߊ ߟߏ߲ ߠߋ߬ ߕߘߋ߫"
        },
        {
            "chapter": 45,
            "verse": 18,
            "text": "ߏ߬ ߟߎ߫ ߟߋ߬ ߞߐ߫ ، ߊ߲ ߞߵߌߟߋ ߓߌ߬ߟߊ߫ ߝߏ߲߬ߘߏ ߞߊ߲߬ ( ߘߌ߯ߣߊ ) ߖߡߊ߬ߙߌ߬ߒ߬ߞߊ߲߬ߠߊ ߘߐ߫ ، ߌߟߋ ߘߏ߲߬ ߏ߬ ߟߋ ߟߊߓߊ߬ߕߏ߫ ߘߋ߬ ، ߒ߬ߞߊ߬ ߌ ߞߊߣߊ߬ ߞߏߟߐ߲ߓߊߟߌ ߟߎ߬ ߣߌ ߛߊ߬ߥߏ ߟߊߓߊ߬ߕߏ߫ ߡߎ߰ߡߍ߫"
        },
        {
            "chapter": 45,
            "verse": 19,
            "text": "ߓߊߏ߬ ߖߊ߯ߕߋ߬ ߸ ߊ߬ߟߎ߬ ߕߍߣߵߌ ߓߐ߫ ߟߴߊߟߊ߫ ߓߟߏ߫ ߝߏߦߌ߬ ߟߊ߫ ، ߕߐ߬ߢߍ߰ߒߕߋ ߘߏ߫ ߟߎ߫ ߟߋ߬ ߘߏ߫ ߟߎ߫ ߢߌ߲߭ ߠߎ߬ ߘߌ߫ ، ߊߟߊ߫ ߟߋ߫ ߘߏ߲߬ ߦߋ߫ ߝߊ߲ߕߊ߲ߞߟߊ ߟߎ߫ ߢߌ߲߭ ߘߌ߫"
        },
        {
            "chapter": 45,
            "verse": 20,
            "text": "(ߞߎ߬ߙߊ߬ߣߊ ) ߣߌ߲߬ ߦߋ߫ ߢߟߊߞߊ߫ ߞߏ߫ ߟߎ߫ ߟߋ߬ ߘߌ߫ ߡߐ߱ ߟߎ߬ ߦߋ߫ ، ߊ߬ ߣߌ߫ ߞߊ߲ߘߦߊ ߣߌ߫ ߤߌߣߊ ߟߴߊ߬ ߘߌ߫ ߡߌ߬ߙߌ߲߬ߘߌ߫ ߘߍ߲߬ߞߣߍ߬ߦߊ߬ߣߍ߲߬ ߜߋ߲ߜߋ߲ ߠߎ߬ ߦߋ߫"
        },
        {
            "chapter": 45,
            "verse": 21,
            "text": "ߦߊ߯ߟߴߊ߬ ߦߋ߫ ߖߎ߯ߡߊ߲߫ ߞߍߟߊ ߟߎ߬ ߢߣߊ߫ ߟߋ߫ ߓߊ߬ ߸ ߞߏ߫ ߊ߲ ߧߴߊ߬ߟߎ߬ ߞߍ߫ ߦߏ߫ ߡߍ߲ ߠߎ߫ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߞߵߊ߬ߟߎ߬ ߞߢߊ߫ ߣߌߡߦߊ ߣߌ߫ ߛߊ߬ߦߊ ( ߓߍ߯ ) ߘߐ߫؟ ، ߞߊ߯ߙߌ߫ ߸ ߊ߬ߟߎ߬ ߦߋ߫ ߞߕߌ ߟߊ߫ ߟߴߊ߬ ߢߊ߫ ߖߎ߮ ߡߊ߬ ߏ߬ ߘߌ߫ ߞߟߋ߫߹"
        },
        {
            "chapter": 45,
            "verse": 22,
            "text": "ߊߟߊ߫ ߞߊ߬ ߛߊ߲ ߠߎ߬ ߣߌ߫ ߘߎ߱ ߘߊ߲߫ ߕߎ߬ߢߊ߫ ߟߋ߬ ߟߊ߫ ، ߊ߬ ߣߌ߫ ߖߐ߲߰ߛߊ߫ ߣߌߡߊ ߓߍ߯ ߘߌ߫ ߛߊ߬ߙߴߊ߬ ߗߋߥߊߟߌ ߟߊ߫ ߸ ߊ߬ߟߎ߫ ߘߏ߲߬ ߕߍߣߊ߫ ߕߐ߬ߢߍ߰ ߟߊ߫"
        }
    ]
}
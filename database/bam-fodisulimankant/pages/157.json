{
    "pages": [
        {
            "chapter": 7,
            "verse": 52,
            "text": "ߒ߬ ߘߏ߲߬ ߜߎ ߣߊ߬ ߘߴߊ߬ߟߎ߫ ߡߊ߬ ߟߍߙߊ߫ ߟߋ߬ ߘߌ߫ ߸ ߊ߲ ߞߵߏ߬ ߝߊߙߊ߲ߝߊߛߌ߫ ߟߐ߲ߠߌ߲߫ ߠߋ߬ ߟߊ߫ ߸ ߞߵߊ߬ ߞߍ߫ ߞߊ߲ߘߦߊ ߣߌ߫ ߤߌߣߊ ߘߌ߫ ߡߌ߬ߙߌ߲߬ߘߌ߫ ߘߍ߲߬ߞߣߍ߬ߦߊ߬ߣߍ߲ ߠߎ߬ ߦߋ߫"
        },
        {
            "chapter": 7,
            "verse": 53,
            "text": "ߊ߬ߟߎ߬ ߦߋ߫ ߡߋ߬ߘߋ ߘߐߞߐ߬ߣߐ߲߬ ߠߊ߫ ߣߌ߫ ( ߟߍߙߊ ߟߊ߫ ߞߏ߫ ߟߐ߯ߟߊߣߍ߲ ) ߞߘߐߡߊߖߊ߲ ߕߍ߫؟ ، ߊ߬ ( ߟߊ߫ ߞߏ߫ ߟߐ߯ߟߊߣߍ߲ ) ߞߘߐߡߊߖߊ߲ ߘߏ߲߬ ߣߊ߬ߕߐ߬ ߟߏ߲ ߡߍ߲ ߸ ߡߍ߲ ߠߎ߫ ߢߌ߬ߣߊ߬ ߘߴߊ߬ ߞߐ߫ ߞߘߐ߬ߡߊ߲߫ ߸ ߏ߬ ߟߎ߬ ߘߴߊ߬ ߝߐ߫ ߞߏ߫ ߊ߲ ߡߊ߰ߙߌ ߟߊ߫ ߞߋߟߊ ߟߎ߫ ߘߏ߲߬ ߜߎ ߣߊ߬ ߘߊ߫ ߕߎ߬ߢߊ ߘߌ߫ ، ߦߊ߯ߟߊ߫ ߛߟߏ߬ߣߊ߬ߟߌ߬ߟߊ߫ ߟߎ߫ ߦߴߊ߲ ߠߊ߫ ߓߊ߬ ߸ ߏ߬ ߟߎ߬ ߦߋ߫ ߛߟߏ߬ߣߊ߬ߟߌ ߞߍ߫ ߒ߬ ߧߋ߫؟ ، ߥߟߊ߫ ߒ߬ ߘߌ߫ ߟߊߛߊ߬ߦߌ߬ ( ߘߎߢߊ߫ ߘߐ߫ ) ߓߊ߬ ߒ߬ ߧߋ߫ ߥߊ߫ ߓߊ߯ߙߊ߫ ߞߍ߫ ߡߍ߲ ߕߍ߫ ߒ߬ ߠߊ߫ ߓߊ߯ߙߊ߫ ߞߘߐ ߘߌ߫؟ ، ߏ߬ ߝߐߓߊ߮ ߟߎ߫ ߟߋ߫ ߓߣߐ߬ߣߴߊ߬ߟߎ߫ ߖߘߍ߬ ߘߐ߫ ߸ ߊ߬ ߣߴߊ߬ߟߎ߬ ߟߊ߫ ߝߋ߲߫ ߞߎ߲߬ߘߐߕߍ߰ߣߍ߲ ߠߎ߬ ߓߍ߯ ߓߘߊ߫ ߕߎߣߎ߲߫ ߊ߬ߟߎ߫ ߡߊ߬"
        },
        {
            "chapter": 7,
            "verse": 54,
            "text": "ߊߟߎ߫ ߡߊ߰ߙߌ ߟߋ߬ ߊߟߊ߫ ߘߌ߫ ߸ ߡߍ߲ ߞߊ߬ ߛߊ߲ ߠߎ߬ ߣߌ߫ ߘߎ߱ ߘߊ߲߫ ߕߟߋ߬ ߥߐ߯ߙߐ߫ ߞߘߐ߫ ߸ ߞߊ߬ ߓߊ߲߫ ߞߵߊ߬ ߟߊߞߢߊ߫ ߛߍ߬ߡߍ ߞߊ߲߬ ، ߊ߬ߟߋ ߟߋ߬ ߛߎ ߞߍ߫ ߟߊ߫ ߞߊ߬ ߕߟߋ߬ߘߐ߬ߟߊ ߞߎ߲߬ߠߊ߬ߓߌߘߌ߲߫ ، ߏ߬ ߦߴߏ߬ ߢߌߣߌ߲߫ ߠߊ߫ ߞߊߟߌߦߊ߫ ߘߐ߫ ߛߐ߲߬ ، ߊ߬ ߞߊ߬ ߕߋ߬ߟߋ ߣߌ߫ ߞߊߙߏ ߣߌ߫ ߟߏ߬ߟߏ ߟߎ߬ ߞߟߏ߫ ߊ߬ ߟߊ߫ ߖߊ߬ߡߊߙߌ ߟߊ߫ ، ߞߏ߬ߞߏ߫ ߊ߬ߟߋ ߟߋ߬ ߕߊ߫ ߦߋ߫ ߘߊߟߌ ߣߌ߫ ߖߊ߬ߡߊߙߌ ߘߌ߫ ߞߍ߬؟ ، ߊߟߊ߫ ߓߙߊߞߊߣߍ߲߫ ߞߟߋ߫ ߸ ߊ߬ߟߋ ߟߋ߫ ߘߏ߲߬ ߖߊ߯ߓߊ ߟߎ߫ ߡߊ߰ߙߌ ߘߌ߫"
        },
        {
            "chapter": 7,
            "verse": 55,
            "text": "ߊߟߎ߫ ߦߴߊߟߎ߫ ߡߊ߰ߙߌ ߞߟߌ߫ ߖߘߍ߬ߞߟߏ ߟߊ߫ ߸ ߊ߬ ߣߌ߫ ߘߏ߲߱ ߘߐ߫ ، ߓߊߏ߬ ߖߊ߲߬ߘߊ߬ߓߊ߮ ߟߎ߬ ߡߊ߲ߘߴߊ߬ ߦߋ߫"
        },
        {
            "chapter": 7,
            "verse": 56,
            "text": "ߊߟߎ߫ ߞߊߣߊ߬ ߕߌߢߍߟߌ ߞߍ߫ ߘߎ߱ ߞߊ߲߬ ߸ ߊ߬ ߟߊߢߊ߬ߣߍ߲ ߞߐ߫ ، ߊߟߎ߯ ߊߟߊ߫ ߞߟߌ߫ ߛߌߟߊ߲ ߣߌ߫ ߕߡߊ߬ߦߌ ߘߌ߫ ، ߓߊ ߊߟߊ߫ ߟߊ߫ ߤߌߣߊ ߛߎ߬ߘߎ߲߬ߡߊ߲߫ ߠߋ߬ ߢߊ߬ߓߊ߮ ߟߎ߬ ߟߊ߫"
        },
        {
            "chapter": 7,
            "verse": 57,
            "text": "ߊ߬ߟߋ ߟߋ߬ ߝߢߐ ߟߎ߬ ߗߋ߫ ߟߊ߫ ߘߟߊߝߎߟߌ ߘߌ߫ ߊ߬ ߟߊ߫ ߤߌߣߊ ( ߛߊ߲ߖߌ ) ߢߍ߫ ، ߝߢߐ ߏ߬ ߟߴߊ߬ ߢߎ߲߫ ߠߊ߫ ߛߊ߲ߝߌ߲߫ ߜߟߌߡߊ߲ߓߊ ߟߊ߫ ߢߐ߯ߞߐߞߐ߫ ، ߊ߲ ߘߴߏ ߛߊ߬ߡߊ߲߬ ߞߵߊ߬ ߟߊߕߊ߯ ߘߎ߰ ߖߊߙߊ߲ ߡߊ߬ ߞߵߊ߬ ߟߊߖߌ߰ ߖߌ ߘߌ߫ ߦߋ߲߬ ، ߊ߲ ߘߌ߫ ߦߙߌߘߋ߲ ߛߎ߮ ߓߍ߯ ߟߊߓߐ߫ ߏ߬ ߟߊ߫ ، ߒ߬ߓߵߊ߲ ߧߋ߫ ߛߎ߭ ߟߎ߬ ߝߣߊ߫ ߟߊߓߐ߫ ߟߊ߫ ߕߋ߲߬ ߠߋ߬ ߸ ߛߴߊߟߎ߫ ߘߴߊߟߎ߫ ߕߊ߰ߛߌ߫"
        }
    ]
}
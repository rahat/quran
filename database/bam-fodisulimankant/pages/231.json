{
    "pages": [
        {
            "chapter": 11,
            "verse": 82,
            "text": "ߊ߲ ߠߊ߫ ߖߊ߬ߡߊߙߌ ߣߊ߬ߣߍ߲ ߸ ߊ߲ ߞߵߊ߬ߟߎ߬ ߟߊ߫ ߛߏ ߞߎ߲߬ߡߊ߬ߟߊ ߞߍ߫ ߊ߬ ߞߘߐߟߊ ߘߌ߫ ߸ ߊ߬ ߣߴߊ߲ ߞߊ߬ ߓߍ߬ߙߍ ߟߊߓߐߙߐ߲ߘߐ߫ ߊ߬ߟߎ߫ ߞߊ߲߬ ߸ ߣߊߟߌ߬ߡߎ߲߫ ߣߊ߰ߘߌ߬ߝߘߊ ߕߎ߲߰ߣߍ߲߫ ߢߐ߲߰ߠߊ ߘߌ߫"
        },
        {
            "chapter": 11,
            "verse": 83,
            "text": "ߏ߬ ߓߍ߯ ߕߐ߰ߡߊ߬ߛߙߋ߬ߣߍ߲߬ ߞߘߐ ߟߵߌ ߡߊ߰ߙߌ ߓߘߊ ߸ ߏ߬ ߘߏ߲߬ ߦߙߐ߫ ߡߊ߲߫ ߖߊ߲߬ ߕߐ߬ߢߍ߰ߒߕߋ ߟߎ߬ ߟߊ߫"
        },
        {
            "chapter": 11,
            "verse": 84,
            "text": "ߊ߲ ߞߊ߬ ߡߊߘߌߦߊ߲ߞߊ ߟߎ߬ ߓߊߘߋ߲߫ ߛߊ߬ߦߌ߬ߓߎ߫ ߗߋ߫ ߊ߬ߟߎ߫ ߡߊ߬ ، ߏ߬ ߞߊ߲߫ ߊ߬ߟߎ߫ ߡߊ߬ ߞߏ߫ ߒ ߓߊߘߋ߲ ߠߎ߬ ߊߟߎ߯ ߊߟߊ߫ ߓߊ߬ߕߏ߫ ߘߋ߬ ߸ ߡߊ߰ߙߌ߬ ߜߘߍ߫ ߕߍ߫ ߊߟߎ߫ ߟߊ߫ ߏ߬ ߟߋ ߞߐ߫ ، ߊߟߎ߫ ߞߊߣߊ߬ ߛߎߡߊ߲ߟߊ߲ ߣߌ߫ ߖߊ߭ ߟߊߘߛߏ߫ ߘߋ߬ ߸ ߒߠߋ ߘߏ߲߬ ߢߊ߯ ߊߟߎ߫ ߟߊ߫ ߤߙߊ߫ ߘߐ߫ ߛߊ߫ ߸ ߓߊ߬ߙߌ߬ ߒ ߛߌߟߊ߲ߣߍ߲߫ ߊߟߎ߫ ߘߌ߫ ߖߊ߲߰ߞߕߊ ߟߊ߫ ߟߏ߲߫ ߠߋ߬ ߘߐ߫ ߸ ߡߍ߲ ߞߍߕߐ߫ ߊߟߎ߫ ߟߊߝߏ߬ ߟߊ߫ ߔߘߋߞߎ߬"
        },
        {
            "chapter": 11,
            "verse": 85,
            "text": "ߞߏ߫ ߒ ߓߊߘߋ߲ ߠߎ߬ ߸ ߊߟߎ߫ ߛߎߡߊ߲ߟߊ߲ ߣߌ߫ ߖߊ߭ ߟߝߊ߫ ߕߋߟߋ߲ ߠߋ߬ ߟߊ߫ ، ߊߟߎ߫ ߞߊߣߊ߬ ߡߐ߱ ߟߎ߬ ߟߊߓߐ߬ߣߐ߫ ߊ߬ߟߎ߬ ߓߟߏߝߋ߲ ߠߎ߬ ߘߐ߫ ߸ ߊߟߎ߫ ߘߏ߲߬ ߞߊߣߊ߬ ߖߊߛߟߌ ߞߍ߫ ߘߎ߱ ߞߊ߲߬ ߞߊ߬ ߞߍ߫ ߕߌߢߍߟߌߟߊ ߟߎ߬ ߘߌ߫"
        },
        {
            "chapter": 11,
            "verse": 86,
            "text": "ߊߟߊ߫ ߟߊ߫ ߤߊ߬ߙߌ߬ߖߍ߰ ߕߏߕߊ ߟߋ߬ ߘߌߡߊ߲߫ ߊߟߎ߫ ߟߊ߫ ߸ ߣߴߊ߬ ߕߘߍ߬ ߘߴߊߟߎ߫ ߦߋ߫ ߘߍ߲߬ߞߣߍ߬ߦߊ߬ߓߊ߯ ߟߎ߫ ߘߌ߫ ، ߒߠߋ ߘߏ߲߬ ߕߴߊߟߎ߫ ߕߊ߲߬ߞߊ߬ߓߊ߯ ߘߌ߫ ߘߋ߬"
        },
        {
            "chapter": 11,
            "verse": 87,
            "text": "ߊ߬ߟߎ߬ ߞߊ߲߫ ߞߏ߫ ߌߟߋ߬ ߛߊ߬ߦߌ߬ߓߎ߫ ߸ ߦߊ߯ߟߊ߫ ߌ ߟߊ߫ ߛߊߟߌ ߟߵߌ ߖߡߊ߬ߙߌ߬ ߟߊ߫ ߓߊ߬ ߞߏ߫ ߒ߬ߠߎ߬ ߦߋ߫ ߒ߬ ߝߊ߬ ߟߎ߬ ߟߊ߫ ߝߋ߲߫ ߓߊ߬ߕߏ߬ߕߊ ߟߎ߬ ߕߏ߫ ߦߋ߲߬ ߸ ߥߟߊ߫ ߞߏ߫ ߊ߲ ߞߊߣߊ߬ ߒ߬ ߛߊ߬ߥߏ ߞߍ߫ ߒ߬ ߠߊ߫ ߣߊ߲߬ߝߟߏ ߟߎ߬ ߘߐ߫؟ ( ߒ߬ߓߊ߬ ߌߟߋ ߌ ߘߌߦߊ߫ ߸ ߌ ߢߊ߲߭ ߦߋ߫ ߓߊ߲߬ߘߊ߲ ߠߊ߫)߹ ߌ ߦߋ߫ ߡߎ߬ߢߎ߲߬ߓߊ߯ ߤߊ߲ߞߟߌߡߊ߫ ߘߌ߫ ߞߊ߬ߣߌ߲߫߹"
        },
        {
            "chapter": 11,
            "verse": 88,
            "text": "ߊ߬ ߞߊ߲߫߫ ߞߏ߫ ߒ ߓߊߘߋ߲ ߠߎ߬ ߸ ߐ߲߬ߤߐ߲߫ ߣߴߊ߬ ߕߘߍ߬ ߘߊ߫ ߞߏ߫ ߒߠߋ ߦߋ߫ ߔߊߞߌ ߟߋ߫ ߞߊ߲߬ ߞߊ߬ ߝߘߊ߫ ߒ ߡߊ߰ߙߌ ߟߊ߫ ߸ ߊ߬ ߘߏ߲߬ ߓߘߊ߫ ߒߠߋ ߛߐ߫ ߊ߬ ߟߊ߫ ߤߊ߬ߙߌ߬ߖߍ߰ ߢߌߡߊ ߘߏ߫ ߟߊ߫ ߸ ߒߠߋ ߘߏ߲߬ ߕߴߊ߬ ߝߍ߬ ߝߋߎ߫ ߞߵߊߟߎ߫ ߞߐߟߊߝߏ߫ ߞߏ ߘߏ߫ ߞߍ ߘߐ߫ ߸ ߒ ߣߐ߬ ߊߟߎ߫ ߝߊߕߊ߲ߕߌ߫ ߟߊ߫ ߡߍ߲ ߡߊ߬ ، ߒߠߋ ߞߏ߬ߣߌ߲߬ ߕߍ߫ ߝߏߦߌ߫ ߝߍ߬ ߝߏ߫ ߟߢߊ߬ߟߌ߫ ߸ ߝߊ߬ߣߌ߫ ߒ ߘߴߏ߬ ߟߊߣߐ߬ ، ߒ ߓߍ߲߬ߒ߬ߛߋ߲߬ߡߊ ߘߏ߲߬ ߕߍ߫ ߝߘߊ߫ ߟߊ߫ ߝߏߦߌ߬ ߟߊ߫ ߝߏ߫ ߊߟߊ߫ ، ߒ ߛߍ߲߬ߓߍ߬ߣߴߏ߬ ߟߋ ߟߊ߫ ߸ ߒ ߘߏ߲߬ ߦߋ߫ ߒ ߖߘߍ߬ ߟߊߛߊ߬ߦߌ߬ ߟߴߏ߬ ߟߋ ߡߊ߬"
        }
    ]
}
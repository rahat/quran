{
    "maqras": [
        {
            "chapter": 84,
            "verse": 1,
            "text": "ߣߌ߫ ߛߊ߲ ߛߍ߲ߞߍ߫ ߘߊ߫ ߕߎ߬ߡߊ ߡߍ߲"
        },
        {
            "chapter": 84,
            "verse": 2,
            "text": "ߊ߬ ߣߴߊ߬ ߓߊ߯ ߊ߬ ߕߟߏߡߊߟߐ߬ ߊ߬ ߡߊ߰ߙߌ ߟߊ߫ ߕߎ߬ߡߊ ߡߍ߲ ߸ ߊ߬ ߣߌ߫ ߣߴߊ߬ ߖߊ߯ߙߋ߫ ߘߴߏ߬ ߟߊ߫"
        },
        {
            "chapter": 84,
            "verse": 3,
            "text": "ߣߌ߫ ߘߎ߱ ߝߣߊ߫ ߘߐߝߎߟߋ߲߫ ߘߊ߫ ߕߎ߬ߡߊ ߡߍ߲"
        },
        {
            "chapter": 84,
            "verse": 4,
            "text": "ߊ߬ ߣߴߊ߬ ߓߊ߯ ߊ߬ ߞߣߐ߫ ߝߋ߲ ߠߎ߬ ߟߛߊߙߌ߫ ߊ߬ ߞߐߞߊ߲߬ ߕߎ߬ߡߊ ߡߍ߲ ߞߊ߬ ߘߐߞߏߟߏ߲ߧߊ߫"
        },
        {
            "chapter": 84,
            "verse": 5,
            "text": "ߊ߬ ߣߴߊ߬ ߓߊ߯ ߊ߬ ߕߟߏߡߊߟߐ߬ ߊ߬ ߡߊ߰ߙߌ ߟߊ߫ ߕߎ߬ߡߊ ߡߍ߲ ، ߊ߬ ߣߌ߫ ߣߴߊ߬ ߖߊ߯ߙߋ߫ ߘߴߏ߬ ߟߊ߫"
        },
        {
            "chapter": 84,
            "verse": 6,
            "text": "ߤߍ߲߬ ߌߟߋ߬ ߡߐ߰ߣߍ߲ ، ߖߊ߯ߕߋ߬ ߸ ߌ ߦߋ߫ ߓߊ߯ߙߊ ߘߏ߫ ߟߋ߬ ߞߍ ߞߊ߲߬ ߞߵߊ߬ ߟߐ߬ ߌ ߡߊ߰ߙߌ ߡߊ߬ ، ߌ ߘߏ߲߬ ߦߴߏ߬ ߓߍ߲߬ߢߐ߲߰ߦߊ߬ ߟߊ߫ ߟߋ߬"
        },
        {
            "chapter": 84,
            "verse": 7,
            "text": "ߒ߬ߓߊ߬ ߣߌ߫ ߡߍ߲ ߠߊ߫ ߟߍߙߊ ߘߌ߫ ߘߴߊ߬ ߡߵߊ߬ ߞߌߣߌ߲ ߝߍ߬ ߸"
        },
        {
            "chapter": 84,
            "verse": 8,
            "text": "ߛߋߚߋ߫ ߸ ߏ߬ ߟߊ߫ ߖߊ߬ߕߋ߬ߓߐ ߘߌ߫ ߞߍ߫ ߖߊ߬ߕߋ߬ߓߐ߬ ߣߐ߲߮ ߘߌ߫"
        },
        {
            "chapter": 84,
            "verse": 9,
            "text": "ߊ߬ ߣߴߏ߬ ߛߍߥߊߡߍߣߍ߲ߕߐ ߘߌ߫ ߛߊ߬ߦߌ߲߬ ߊ߬ ߞߐߙߍ ߟߎ߫ ߡߊ߬"
        },
        {
            "chapter": 84,
            "verse": 10,
            "text": "ߣߌ߫ ߡߍ߲ ߠߋ߬ ߟߊ߫ ߟߍߙߊ ߘߌ߫ ߘߴߊ߬ ߡߵߊ߬ ߞߕߐ߫ ߛߊ߫"
        },
        {
            "chapter": 84,
            "verse": 11,
            "text": "ߒ߬ߓߊ߬ ߛߋߚߋ߫ ߸ ߏ߬ ߘߌ߫ ߛߊ߬ߦߊ ߡߊߞߟߌ߫ ( ߢߊߣߌ߲ ߡߊ߬)"
        },
        {
            "chapter": 84,
            "verse": 12,
            "text": "ߊ߬ ߣߴߊ߬ ߘߌ߫ ߘߏ߲߬ ߖߌߖߌ ߘߐ߫"
        },
        {
            "chapter": 84,
            "verse": 13,
            "text": "ߏ߬ ߘߏ߲߬ ߜߎ ߛߍߥߊߣߍ߲ ߠߋ߫ ߕߍ߬ߘߍ߫ ߊ߬ ߞߐߙߍ ߕߍߡߊ߬"
        },
        {
            "chapter": 84,
            "verse": 14,
            "text": "ߏ߬ ߞߵߊ߬ ߖߌ߰ ߟߋ߬ ߸ ߞߴߊ߬ ߕߍߣߊ߬ ߛߊ߬ߦߌ߬ ߟߊ߫ ( ߊ߬ ߡߊ߰ߙߌ ߡߊ߬)"
        },
        {
            "chapter": 84,
            "verse": 15,
            "text": "ߤߊ߯ߟߌ߫ ( ߊ߬ ߘߌ߫ ߛߊ߬ߦߌ߲߬ ߖߐ߫ ) ߸ ߓߊ ߊ߬ ߡߊ߰ߙߌ ߢߊ߫ ߕߍ߬ߘߴߊ߬ ߟߊ߫ ߛߋߚߋ߫"
        },
        {
            "chapter": 84,
            "verse": 16,
            "text": "ߍ߲߬ߍ߲ߍ߲߬ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߟߋ߬ ߥߎ߬ߟߋ߲ߥߎ߬ߟߋ߲ ߠߊ߫"
        },
        {
            "chapter": 84,
            "verse": 17,
            "text": "ߒ ߧߋ߫ ߒ ߞߊ߬ߟߌ߬ ߟߊ߫ ߛߎ ߝߣߊ߫ ߟߊ߫ ߸ ߊ߬ ߣߌ߫ ߛߎ ߞߏ߬ߣߍ߲߬ ߝߋ߲ ߡߍ߲ ߠߎ߫ ߡߊ߬"
        },
        {
            "chapter": 84,
            "verse": 18,
            "text": "ߊ߬ ߣߌ߫ ߞߊߙߏ ߝߣߊ߫ ߟߊ߫ ߸ ߣߴߊ߬ ߘߝߊ߫ ߘߊ߫ ߕߎ߬ߡߊ ߡߍ߲ ߔߊ߲ߔߊߘߊ߲߫"
        },
        {
            "chapter": 84,
            "verse": 19,
            "text": "ߒ ߞߏ߫ ߖߊ߯ߕߋ߬ ߸ ߊߟߎ߫ ߓߍߣߊ߬ ߦߟߍ߬ ߝߣߍ߬ߝߣߍ ߘߏ߫ ߞߊ߲߬ ߸ ߝߣߍ߬ߝߣߍ ߘߏ߫ ߞߐ߫"
        },
        {
            "chapter": 84,
            "verse": 20,
            "text": "ߒ߬ߓߊ߬ ߡߋ߬ߘߋ ߊ߬ߟߎ߬ ߟߊ߫ ߓߏ߲߰ ߊ߬ߟߎ߬ ߕߍ߫ ߘߍ߲߬ߞߣߍ߬ߦߊ߬ ߟߊ߫؟"
        },
        {
            "chapter": 84,
            "verse": 21,
            "text": "ߊ߬ ߣߌ߫ ߣߌ߫ ߞߎ߬ߙߊ߬ߣߊ ߞߊ߬ߙߊ߲߬ ߘߴߊ߬ߟߎ߬ ߦߋ߫ ߸ ߊ߬ߟߎ߬ ߕߍ߫ ߊ߬ߟߎ߬ ߕߌ߲ ߓߌߘߌ߲߫ ߝߛߍߞߘߎ߫"
        },
        {
            "chapter": 84,
            "verse": 22,
            "text": "ߋ߬ߋ߬ߋ߯ ߸ ߓߊ߲߬ߓߊ߮ ߟߎ߫ ߟߋ߫ ߡߊ߬ߛߐ߬ߛߐ߬ߟߌ ߞߍ߫ ߟߊ߫ ߛߐ߲߬ ߞߘߊߎ߫"
        },
        {
            "chapter": 84,
            "verse": 23,
            "text": "ߊߟߊ߫ ߘߏ߲߬ ߞߵߊ߬ ߟߐ߲߫ ߖߐ߫ ߸ ߊ߬ߟߎ߬ ߦߋ߫ ߡߍ߲ ߞߍ߫ ߟߊ߫ ߡߎ߬ߙߊ߲ ߘߐ߫"
        },
        {
            "chapter": 84,
            "verse": 24,
            "text": "ߒ߬ߓߊ߬ ߌ ߘߟߊߥߊ߬ߦߌ߲߫ ߊ߬ߟߎ߬ ߦߋ߫ ߖߊ߲߰ߞߕߊ߬ ߘߌߡߌ߲ߣߍ߲ ߠߊ߫"
        },
        {
            "chapter": 84,
            "verse": 25,
            "text": "ߝߏ߫ ߡߍ߲ ߠߎ߫ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ، ߛߙߊ߬ ߓߟߏߕߍ߰ߓߊߟߌ ߦߴߏ߬ ߟߎ߫ ߟߋ߬ ߦߋ߫"
        },
        {
            "chapter": 85,
            "verse": 1,
            "text": "ߊ߰ ߒ ߣߌ߫ ߛߊ߲ ߛߘߍߟߏߟߏ߫ ߛߌߦߊߡߊ߲߫ ߕߌ߮ ߕߍ߫"
        },
        {
            "chapter": 85,
            "verse": 2,
            "text": "ߊ߰ ߒ ߣߌ߫ ߟߏ߲߫ ߘߐߛߘߊߣߍ߲ ߕߍ߫"
        },
        {
            "chapter": 85,
            "verse": 3,
            "text": "ߊ߰ ߒ ߣߌ߫ ߛߙߋߦߟߊ ߣߌ߫ ߛߙߋߦߊߓߊ߯ߕߐ ߕߍ߫"
        },
        {
            "chapter": 85,
            "verse": 4,
            "text": "ߖߊ߯ߕߋ߬ ߸ ߘߋ߲߬ߞߊ߬ ߝߏ߬ߟߏ߲߬ ߕߌ߮ ߟߎ߬ ߘߊ߲ߞߊߣߍ߲߫ ߠߋ߬"
        },
        {
            "chapter": 85,
            "verse": 5,
            "text": "ߕߊ߫ ߘߊߢߌߣߌ߲ߕߊ ߦߋ߫ ߡߍ߲ ߞߣߐ߫"
        },
        {
            "chapter": 85,
            "verse": 6,
            "text": "ߞߵߊ߬ ߕߘߍ߬ ߊ߬ߟߎ߫ ߛߌ߰ߣߍ߲߫ ߊ߬ ߘߟߊ߫"
        },
        {
            "chapter": 85,
            "verse": 7,
            "text": "ߊ߬ ߣߴߊ߬ߟߎ߬ ߦߋ߫ ߛߙߋߦߊ߫ ߟߊ߫ ߞߏ߫ ߡߊ߬ ߸ ߊ߬ߟߎ߬ ߦߋ߫ ߡߍ߲ ߞߍ߫ ߟߊ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߟߊ߫"
        },
        {
            "chapter": 85,
            "verse": 8,
            "text": "ߊ߬ߟߎ߬ ߡߴߊ߬ߟߎ߫ ߖߊ߲߰ߞߕߊ߫ ߛߐ߲߬ ߛߌ߫ ߟߊ߫ ߸ ߝߏ߫ ߊ߬ߟߎ߫ ߘߍ߲߬ߞߣߍ߬ߦߊ ߡߍ߲ ߞߍߣߍ߲߫ ߊߟߊ߫ ߣߌ߬ߣߌ߬ߟߊ߫ ߕߊ߲߬ߘߏ߬ߕߊ ߡߊ߬"
        },
        {
            "chapter": 85,
            "verse": 9,
            "text": "ߏ߬ ߡߍ߲ ߕߊ ߦߋ߫ ߛߊ߲ ߠߎ߬ ߣߌ߫ ߘߎ߱ ߡߊ߲߬ߛߊ߬ߦߊ ߘߌ߫ ، ߊߟߊ߫ ߟߋ߫ ߘߏ߲߬ ߞߏ ߓߍ߯ ߛߙߋ ߘߌ߫"
        },
        {
            "chapter": 85,
            "verse": 10,
            "text": "ߡߍ߲ ߠߎ߫ ߣߊ߬ ߥߊ߬ߥߎߟߋ ߟߊ߫ ߟߊ߫ ߘߍ߲߬ߞߣߍ߬ߦߊ߬ߓߊ߮ ߗߍ߬ߡߊ߲ ߠߎ߬ ߣߴߊ߬ ߡߛߏ߬ߡߊ߲ ߠߎ߫ ߞߊ߲߬ ߸ ߊ߬ߟߎ߫ ߘߏ߲߬ ߡߴߊ߬ߟߎ߫ ߖߘߍ߬ߟߊߛߊ߬ߦߌ߲߫ ߏ߬ ߞߐ߫ ߜߘߍߞߍ߫ ߸ ߔߊߦߌߔߊߦߌ ߖߊ߲߰ߞߕߊ ߟߴߏ߬ ߟߎ߬ ߢߍ߫ ߸ ߊ߬ ߣߌ߫ ߖߋ߬ߣߌ߲߬ߠߌ߲ ߖߊ߲߰ߞߕߊ ߟߴߏ߬ ߟߎ߬ ߢߍ߫"
        },
        {
            "chapter": 85,
            "verse": 11,
            "text": "ߡߍ߲ ߠߎ߫ ߘߏ߲߬ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߸ (ߡߍ߲ߘߌߦߊ) ߣߊߞߐ ߟߎ߫ ߟߴߏ߬ ߟߎ߬ ߦߋ߫ ، ߞߐ߬ߢߊ ߟߎ߫ ߥߦߏ߬ ߟߴߏ߬ ߟߎ߬ ߞߘߐߟߊ ߟߎ߬ ߘߐ߫ ، ߏ߬ ߘߏ߲߬ ߦߋ߫ ߣߌ߬ߓߊ߫ ߓߟߋ߬ߓߟߋ߫ ߟߋ߬ ߘߌ߫"
        },
        {
            "chapter": 85,
            "verse": 12,
            "text": "ߤߊ߲߫ ߸ ߌ ߡߊ߰ߙߌ ߟߊ߫ ߡߌ߬ߘߊ߬ߟߌ ߜߍ߬ߟߍ߲߬ߡߊ߲߫ ߠߋ߫ ߘߋ߬"
        },
        {
            "chapter": 85,
            "verse": 13,
            "text": "ߖߊ߯ߕߋ߬ ߸ ߊ߬ߟߋ ߟߋ߫ ߟߊ߬ߝߟߐ߬ߟߌ ߞߍ߫ ߟߊ߫ ߸ ߊ߬ߟߋ ߟߋ߫ ߣߐ߬ߡߛߊ߬ߦߌ߬ߟߌ ߞߍ߫ ߟߊ߫"
        },
        {
            "chapter": 85,
            "verse": 14,
            "text": "ߊ߬ ߣߴߊ߬ߟߋ ߟߋ߫ ߦߝߊ߬ߓߊ߯ ߞߊ߬ߣߌ߲߬ ߘߌ߬ߦߊ߬ߘߏ߲߬ߓߊ߮ ߘߌ߫"
        },
        {
            "chapter": 85,
            "verse": 15,
            "text": "ߛߍ߬ߡߍ ߕߌ߱ ߟߋ߬ ߸ ߡߌ߬ߙߌ߲߬ߡߊ ߟߋ߬"
        },
        {
            "chapter": 85,
            "verse": 16,
            "text": "ߖߘߍ߬ߛߊ߬ߥߏ߬ ߞߍ߬ߟߊ ߟߋ߬"
        },
        {
            "chapter": 85,
            "verse": 17,
            "text": "ߞߏ߬ߞߏ߫ ߞߟߍ߬ߓߏߟߏ߲ ߠߎ߫ ߓߊ߬ߘߏ ߣߊ߬ ߘߴߌ ߡߊ߬ ߞߍ߬؟"
        },
        {
            "chapter": 85,
            "verse": 18,
            "text": "ߣߊߟߌ߬ߡߎ߲߫ ߝߋߙߊߥߎ߲߫ ߕߊ ߟߎ߬ ߣߌ߫ ߛߊ߬ߡߎߘߊ ߟߎ߬ ߕߊ ߟߎ߬ ߘߌ߫"
        },
        {
            "chapter": 85,
            "verse": 19,
            "text": "ߓߊ߬ߙߌ߬ ߌ߬ߦߏ߯ ߞߟߋ߫߹ ߸ ߓߊ߲߬ߓߊ߮ ߟߎ߬ ߦߋ߫ ߡߊ߬ߛߐ߬ߛߐ߬ߟߌ ߟߋ߬ ߘߐ߫ ߞߘߊߎ߫"
        },
        {
            "chapter": 85,
            "verse": 20,
            "text": "ߊߟߊ߫ ߘߏ߲߬ ߣߵߊ߬ߟߎ߬ ߟߊߝߏ߬ ߟߴߊ߬ߟߎ߬ ߞߕߐ߫ ߟߋ߬ ߔߘߋߞߎ߬"
        },
        {
            "chapter": 85,
            "verse": 21,
            "text": "ߞߏ߬ߣߌ߲߬ ߤߊ߲߫ ߸ ߣߌ߲߬ ߦߋ߫ ߘߐ߬ߛߊߙߌ߫ ߡߌ߬ߙߌ߲߬ߡߊ߫ ߟߋ߬ ߘߌ߫ ߘߋ߬"
        },
        {
            "chapter": 85,
            "verse": 22,
            "text": "ߊ߬ ߦߋ߫ ߥߟߊ߬ ߟߊߕߊ߲߬ߞߊ߬ߣߍ߲ ߠߋ߬ ߞߣߐ߫"
        },
        {
            "chapter": 86,
            "verse": 1,
            "text": "ߊ߰ ߒ ߣߌ߫ ߡߐ߲ߕߐ߲ ߕߍ߫ ، ߊ߰ ߒ ߣߌ߫ ߛߎߡߐ߬ߡߐ ߕߍ߫"
        },
        {
            "chapter": 86,
            "verse": 2,
            "text": "ߡߎ߲߬ ߞߵߌ ߟߊߟߐ߲ߠߌ߲߫ ߛߎߡߐ߬ߡߐ ߟߊ߫؟"
        },
        {
            "chapter": 86,
            "verse": 3,
            "text": "ߒ߬ߓߊ߬ ߏ߬ ߦߋ߫ ߟߏ߬ߟߏ߬ ߢߊ߫ ߘߌߡߊ߲ ߠߋ߬ ߘߌ߫"
        },
        {
            "chapter": 86,
            "verse": 4,
            "text": "ߒ ߞߏ߫ ߣߌߡߊ߫ ߛߌ߫ ߕߍ߫ ߸ ߝߏ߫ ߞߣߐ߬ߜߍ߲߬ߓߊ߯ ߦߋ߫ ߞߍ߫ ߊ߬ ߟߊ߫"
        },
        {
            "chapter": 86,
            "verse": 5,
            "text": "ߒ߬ߓߊ߬ ߡߐ߱ ߦߴߊ߬ ߝߟߍ߫ ߓߊ߫ ߊ߬ ߘߊ߲ߣߍ߲߫ ߝߋ߲ ߡߍ߲ ߘߐ߫"
        },
        {
            "chapter": 86,
            "verse": 6,
            "text": "ߊ߬ ߘߊ߲ߣߍ߲߫ ߖߌ߫ ߔߎߦߌߔߎߦߌߕߊ ߟߋ߬ ߘߐ߫"
        },
        {
            "chapter": 86,
            "verse": 7,
            "text": "ߏ߬ ߦߋ߫ ߓߐ߫ ߟߊ߫ ߛߙߏ߬ ߞߟߏ ߟߎ߬ ߣߌ߫ ߛߌߛߌ߫ ߞߟߏ ߟߎ߬ ߕߍ߫"
        },
        {
            "chapter": 86,
            "verse": 8,
            "text": "ߖߊ߯ߕߋ߬ ߸ ‹ ߊߟߊ߫ › ߟߋ߬ ߛߋߓߊ߮ ߘߌ߫ ߏ߬ ߟߊߛߊ߬ߦߌ ߟߊ߫ ߞߎߘߊ߫ ߞߍ߫"
        },
        {
            "chapter": 86,
            "verse": 9,
            "text": "ߏ߬ ߞߍߕߐ߫ ߜߎ߲߬ߘߎ ߟߎ߬ ߝߊߙߊ߲ߛߊ߫ ߟߏ߲ ߠߋ߬"
        },
        {
            "chapter": 86,
            "verse": 10,
            "text": "ߏ߬ ߕߎ߬ߡߊ ߝߊ߲߬ߞߊ߬ ߣߌ߫ ߘߍ߬ߡߍ߲߬ߓߊ߯ ߕߍ߫ ߡߐ߰ ߛߌ߫ ߟߊ߫"
        },
        {
            "chapter": 86,
            "verse": 11,
            "text": "ߊ߰ ߒ ߣߌ߫ ߡߐ߲ߕߐ߲߫ ߛߊ߬ߦߌ߬ߛߊ߬ߦߌ߬ߟߊ ߕߍ߫"
        },
        {
            "chapter": 86,
            "verse": 12,
            "text": "ߊ߰ ߒ ߣߌ߫ ( ߛߣߍ߬ ) ߘߎ߯ ߛߍ߲ߞߍߛߍ߲ߞߍߟߊ ߕߍ߫"
        },
        {
            "chapter": 86,
            "verse": 13,
            "text": "ߒ ߞߏ߫ ߖߊ߯ߕߋ߬ ߸ ‹ ߞߎ߬ߙߊ߬ߣߊ › ߦߋ߫ ߞߎߡߊ߫ ߝߊߙߊ߲ߝߊߛߌߣߍ߲ ߠߋ߬ ߘߌ߫"
        },
        {
            "chapter": 86,
            "verse": 14,
            "text": "ߊ߬ ߕߍ߫ ߡߣߊ߬ߡߣߊ߬ ( ߞߊ߲߫ ) ߘߌ߫"
        },
        {
            "chapter": 86,
            "verse": 15,
            "text": "ߖߊ߯ߕߋ߬ ߸ ߊ߬ߟߎ߬ ߦߋ߫ ߘߊ߬ߓߊߙߌ ߘߏ߫ ߡߊߘߊ߬ߓߊߙߌ ߟߋ߫ ߞߊ߲߬"
        },
        {
            "chapter": 86,
            "verse": 16,
            "text": "ߒ ߘߏ߲߬ ߝߣߊ߫ ߦߋ߫ ߘߊ߬ߓߊߙߌ ߘߏ߫ ߘߊ߬ߓߊߙߌ ߞߊ߲߬ ߖߐ߫"
        },
        {
            "chapter": 86,
            "verse": 17,
            "text": "ߒ߬ߓߊ߬ ߌߟߋ ߓߊ߲߬ߓߊ߮ ߟߎ߬ ߕߡߊߣߊ߫ ߡߎߣߎ߲߬ ߖߐ߫ ، ߌ ߦߴߊ߬ߟߎ߬ ߡߊߕߡߊߣߊ߫ ߣߍ߲ߞߍ߫"
        }
    ]
}
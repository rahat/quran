{
    "maqras": [
        {
            "chapter": 20,
            "verse": 1,
            "text": "ߕ߭ߤߊ߫ ߟߋ߬"
        },
        {
            "chapter": 20,
            "verse": 2,
            "text": "ߊ߲ ߡߊ߫ ߞߎ߬ߙߊ߬ߣߊ ߢߌ߲߬ ߠߊߖߌ߰ ߌ ߡߊ߬ ( ߞߵߊ߬ ߟߊߥߟߌ߬ ) ߛߴߌ ߘߌ߫ ߢߊߣߌ߲߫"
        },
        {
            "chapter": 20,
            "verse": 3,
            "text": "(ߊ߬ ߡߊ߫ ߟߊߥߟߌ߬ ߝߏߦߌ߫ ߡߊ߬ ߸ ) ߝߏ߫ ߞߊ߬ ߞߊ߬ߥߊ߲߬ߘߌ ߞߍ߫ ߛߌߟߊ߲ߓߊ߮ ߢߍ߫"
        },
        {
            "chapter": 20,
            "verse": 4,
            "text": "ߊ߬ ߖߌ߰ߣߍ߲߫ ߞߊ߬ ߝߘߊ߫ ߡߍ߲ ߠߊ߫ ߸ ߏ߬ ߟߋ ߞߊ߬ ߘߎ߱ ߣߌ߫ ߛߊ߲߫ ߞߘߐߕߊ߬ߣߍ߲ ߠߎ߬ ߘߊ߲߫"
        },
        {
            "chapter": 20,
            "verse": 5,
            "text": "ߡߊ߰ߙߌ߬ ߤߌߣߊߒߕߋ ߟߊߞߢߊߣߍ߲߫ ߛߍ߬ߡߍ ߟߋ߫ ߞߊ߲߬"
        },
        {
            "chapter": 20,
            "verse": 6,
            "text": "ߊ߬ ߕߊ ߟߋ߬ ߝߋ߲ ߘߌ߫ ߡߍ߲ ߦߋ߫ ߛߊ߲ ߠߎ߬ ߞߣߐ߫ ߸ ߡߍ߲ ߦߋ߫ ߘߎ߱ ߞߣߐ߫ ߸ ߡߍ߲ ߦߴߏ ߝߌ߬ߟߊ ߕߍ߫ ߸ ߊ߬ ߣߌ߫ ߡߍ߲ ߦߋ߫ ߓߎ߰ߘߌ߬ ߦߌߟߌ߲ߣߍ߲ ߞߘߐ߫"
        },
        {
            "chapter": 20,
            "verse": 7,
            "text": "ߤߊߟߵߌ ߓߊ߯ ߞߎߡߊ ߟߊ߲ߞߣߍߡߊ߫ ߸ ߓߊ ‹ߊߟߊ߫› ߞߊ߬ ߜߎ߲߬ߘߎ ߣߌ߫ ߘߏ߲߰ߣߍ߲߬ߓߊ ( ߓߍ߯) ߟߐ߲߫"
        },
        {
            "chapter": 20,
            "verse": 8,
            "text": "ߊߟߊ߫ ߞߏ߬ߣߌ߲ ߸ ߡߊ߰ߙߌ߬ ߛߌ߫ ߕߍ߫ ߊ߬ߟߋ߬ ߞߐ߫ ، ߕߐ߯ ߢߌߡߊ߫ ߜߊ߲߬ߛߊ߲߫ ߠߋ߫ ߘߏ߲߬ ߦߴߊ߬ ߟߊ߫"
        },
        {
            "chapter": 20,
            "verse": 9,
            "text": "ߦߊ߯ߟߊ߫ ߡߎߛߊ߫ ߞߏ ߓߊ߬ߘߏ ߣߊ߬ ߘߴߌ ߡߊ߬ ߓߊ߬؟"
        },
        {
            "chapter": 20,
            "verse": 10,
            "text": "ߕߎ߬ߡߊ ߡߍ߲ ߊ߬ ߞߊ߬ ߕߊ ( ߟߊߕߌ߲ ) ߦߋ߫ ߸ ߞߵߊ߬ ߝߐ߫ ߊ߬ ߞߐߙߍ ߡߊ߬ ߞߏ߫ ߊߟߎ߫ ߦߋ߫ ߒ ߡߊߞߐ߬ߣߐ߲߬ ߘߍ߫ ߸ ߒ ߓߘߊ߫ ߕߊ ߘߏ߫ ߟߊߞߏߟߐ߲߫ ( ߒ ߧߋ߫ ߥߊ߫ ߛߋ߫ ߦߋ߲߬ ) ߸ ߛߊ߫ ߒ ߘߌ߫ ߣߊ߬ ߕߟߊߡߊߟߐ߮ ߘߏ߫ ߘߴߊߟߎ߫ ߡߊ߬ ߞߊ߬ ߓߐ߫ ߦߋ߲߬ ߸ ߥߟߊ߫ ߒ ߧߋ߫ ߞߊ߲ߘߦߊ߫ ߛߐ߬ߘߐ߲߬ ߕߊ߫ ߘߊ ߟߊ߫"
        },
        {
            "chapter": 20,
            "verse": 11,
            "text": "ߊ߬ ߛߋ ߦߋ߲߬ ߸ ߊ߬ ߞߟߌ߫ ߘߊ߫ ߞߏ߫ ߡߎߛߊ߫ ߟߋ߬"
        },
        {
            "chapter": 20,
            "verse": 12,
            "text": "ߒߠߋ ߟߋ߫ ߓߏ߬ ߸ ߒߠߋ ߡߍ߲ ߌ ߡߊ߰ߙߌ ߘߌ߫ ، ߌ ߟߊ߫ ߔߋߕߎ߫ ߝߌ߬ߟߊ ߓߐ߫ ߘߍ߫ ، ߓߊ ߌ ߦߋ߫ ߕߎߥߊ߫ ߞߐ߬ ߛߊߣߌ߲ ߠߋ߬ ߟߊ߫ ߣߌ߲߬"
        },
        {
            "chapter": 20,
            "verse": 13,
            "text": "ߒߠߋ ߓߘߴߌ ߛߎߥߊ߲ߘߌ߫ ߸ ߌ ߕߟߏߡߊߟߐ߬ ߌ ߦߟߌߘߏ߲߫ ߞߊ߲ ߠߊ߫"
        },
        {
            "chapter": 20,
            "verse": 14,
            "text": "ߒߠߋ ߞߏ߬ߣߌ߲ ߸ ߒߠߋ ߟߋ߬ ߊߟߊ߫ ߘߌ߫ ߸ ߡߊ߰ߙߌ߬ ߛߌ߫ ߕߍ߫ ߒߠߋ ߞߐ߫ ߸ ߒ߬ߓߊ߬ ߒߠߋ ߟߋ߫ ߓߊ߬ߕߏ߬ ߸ ߌ ߦߋ߫ ߛߊߟߌ ߟߐ߬ ߒ ߞߏߝߐ߫ ߞߊ߲ ߡߊ߬"
        },
        {
            "chapter": 20,
            "verse": 15,
            "text": "ߛߋߚߋ߫ ߸ ߟߐ߬ߓߊ ߣߊ߬ߕߐ߫ ߟߋ߬ ، ߒ ߘߏ߲߬ ߊ߬ ߕߏ߫ ߟߊ߫ ߘߏ߲߱ ߠߋ߬ ߘߐ߫ ߸ ( ߊ߬ ߣߊ߬ ߞߎ߲ ߠߋ߬) ߸ ߛߊ߫ ߣߌߡߊ ߓߍ߯ ߘߌ߫ ߛߊ߬ߙߴߊ߬ ߗߋߥߊߟߌ ߟߊ߫"
        },
        {
            "chapter": 20,
            "verse": 16,
            "text": "ߒ߬ߓߊ߬ ߡߍ߲ ߘߍ߲߬ߞߣߍ߬ߦߊ߬ߣߍ߲߬ ߕߍ߫ ߊ߬ ߡߊ߬ ߸ ߊ߬ ߘߏ߲߬ ߦߴߊ߬ ߣߌ ߛߊ߬ߥߏ ߟߊߓߊ߬ߕߏ߬ ߟߊ߫ ߸ ߏ߬ ߞߊߣߵߌ ߞߎ߬ߡߊ߲߬ߘߌ߫ ߊ߬ ߞߏߢߊ ߡߊ߬ ߘߋ߬ ߸ ߌ ߘߌ߫ ߕߏ߫ ߊ߬ ߘߐ߫ ߏ߬ ߘߐ߫"
        },
        {
            "chapter": 20,
            "verse": 17,
            "text": "ߡߋ߬ߘߋ ߌ ߞߌߣߌ߲ ߘߐ߫ ߣߌ߲߬ ߡߎߛߊ߫؟"
        },
        {
            "chapter": 20,
            "verse": 18,
            "text": "ߊ߬ ߞߊ߲߫ ߞߏ߫ ߒ ߠߊ߫ ߘߐ߬ߞߐ ߟߋ߬ ߸ ߒ ߧߋ߫ ߒ ߛߍ߲߬ߓߍ߬ ߟߴߏ߬ ߟߋ ߟߊ߫ ߸ ߊ߬ ߣߌ߫ ߒ ߧߋ߫ ߝߌߘߊ ߟߊߖߌ߰ ߟߴߊ߬ ߟߊ߫ ߒ ߠߊ߫ ߕߊ߬ߡߛߌ ߟߎ߫ ߡߊ߬ ، ߊ߬ ߡߊ߬ߞߏ߬ ߜߘߍ߫ ߟߎ߫ ߝߣߊ߫ ߦߋ߫ ߒ ߠߊ߫"
        },
        {
            "chapter": 20,
            "verse": 19,
            "text": "‹ ߊߟߊ߫ › ߞߊ߲߫ ߞߏ߫ ߊ߬ ߟߊߝߟߌ߬ ߓߊ߫ ߡߎߛߊ߫"
        },
        {
            "chapter": 20,
            "verse": 20,
            "text": "ߊ߬ ߣߵߊ߬ ߟߊߝߟߌ߬ ߟߊ ߸ ߘߊ߬ߡߊ߲߬ߛߊ߫ ߊ߬ ߞߍ߫ ߘߊ߫ ߛߊ߭ ߘߌ߫ ߡߟߏߞߏߡߟߊߞߊ߫"
        },
        {
            "chapter": 20,
            "verse": 21,
            "text": "‹ ߊߟߊ߫ › ߞߊ߲߫ ߞߏ߫ ߊ߬ ߡߌ߬ߘߊ߬ ߸ ߌ ߞߊߣߊ߬ ߛߌߟߊ߲߫ ߘߋ߬ ، ߒ ߘߴߊ߬ ߟߊߛߊ߬ߦߌ߲߬ ߊ߬ ߢߊ߫ ߞߘߐ ߡߊ߬ ߛߍ߲"
        },
        {
            "chapter": 20,
            "verse": 22,
            "text": "ߌ ߦߴߌ ߓߟߏ ߘߙߍ߬ ߌ ߞߓߊ߬ߞߘߐ߬ߟߊ ߡߊ߬ ، ߊ߬ ߜߍߣߍ߲߫ ߥߟߊߥߟߊ ߘߌ߫ ߓߐ߫ ߛߍ߲ ߸ ߞߵߊ߬ ߕߘߍ߬ ߖߎ߯ߡߊ߲߫ ߕߍ߫ ، ߏ߬ ߦߋ߫ ߡߊ߲߬ߕߊ߬ߣߌ߲߬ ߜߘߍ߫ ߟߋ߬ ߘߌ߫"
        },
        {
            "chapter": 20,
            "verse": 23,
            "text": "ߓߊ ߒ ߧߴߊ߬ ߝߍ߬ ߟߋ߬ ߞߊ߬ ߒ ߠߊ߫ ߡߊ߲߬ߕߊ߬ߣߌ߲߬ ߓߟߋߓߟߋ ߘߏ߫ ߟߎ߫ ߦߘߵߌ ߟߊ߫"
        },
        {
            "chapter": 20,
            "verse": 24,
            "text": "ߌ ߦߋ߫ ߕߊ߯ ߝߋߙߊߥߎ߲߫ ߡߊ߬ ߸ ߓߊ ߏ߬ ߓߘߊ߫ ߕߊ߬ߡߌ߲߫ ߘߊ߲߭ ߠߊ߫"
        },
        {
            "chapter": 20,
            "verse": 25,
            "text": "‹ ߡߎߛߊ߫ › ߞߊ߲߫ ߞߏ߫ ߒ ߡߊ߰ߙߌ ߸ ߒ ߛߌߛߌ ߦߙߌߥߊ߫ ߒ ߧߋ߫"
        },
        {
            "chapter": 20,
            "verse": 26,
            "text": "ߌ ߦߋ߫ ߒ ߠߊ߫ ߞߏߢߊ ߣߐ߰ߦߊ߬ ߒ ߧߋ߫"
        },
        {
            "chapter": 20,
            "verse": 27,
            "text": "ߊ߬ ߣߴߌ ߦߋ߫ ߛߘߌ߬ߟߌ ߝߎߟߋ߲߫ ߞߵߊ߬ ߓߐ߫ ߒ ߣߍ߲߭ ߘߐ߫"
        },
        {
            "chapter": 20,
            "verse": 28,
            "text": "ߛߴߊ߬ߟߎ߬ ߘߌ߫ ߒ ߠߊ߫ ߞߎߡߊ ߝߊ߰ߡߎ߲߫"
        },
        {
            "chapter": 20,
            "verse": 29,
            "text": "ߌ ߦߋ߫ ߞߊ߲ߞߘߐߛߌ߯ ߞߍ߫ ߒ ߠߊ߫ ߒ ߓߘߊߡߐ߮ ߟߎ߬ ߘߐ߫"
        },
        {
            "chapter": 20,
            "verse": 30,
            "text": "ߒ ߞߘߐ߬ߞߍ߬ ߤߊߙߎߣߊ߫ ߞߊ߬ߣߌ߲߫"
        },
        {
            "chapter": 20,
            "verse": 31,
            "text": "ߌ ߦߋ߫ ߒ ߛߍ߲ߓߍ ߜߟߍ߬ߦߊ߫ ߏ߬ ߟߊ߫"
        },
        {
            "chapter": 20,
            "verse": 32,
            "text": "ߊ߬ ߣߴߌ ߦߴߏ ߕߘߍ߬ ( ߒ ߝߍ߬ ) ߒ ߠߊ߫ ߞߏ ߟߎ߬ ߘߐ߫"
        },
        {
            "chapter": 20,
            "verse": 33,
            "text": "ߛߴߊ߲ ߘߴߌ ߛߊߣߌ߲ߧߊ ߟߊߥߊ߲߬ߞߊ߲߬ ߛߌߦߊߡߊ߲ ߞߍ߫"
        },
        {
            "chapter": 20,
            "verse": 34,
            "text": "ߊ߬ ߣߴߊ߲ ߧߴߌ ߞߏߝߐ߫ ߛߌߦߊߡߊ߲ ߞߍ߫"
        },
        {
            "chapter": 20,
            "verse": 35,
            "text": "ߌߟߋ ߖߍ߬ߘߍ ߘߏ߲߬ ߢߊ߯ ߊ߲ ߠߊ߫ ߖߐ߫"
        },
        {
            "chapter": 20,
            "verse": 36,
            "text": "‹ ߊߟߊ߫ › ߞߊ߲߫ ߸ ߞߏ߫ ߌ ߟߊ߫ ߕߙߊߟߌ߫ ߝߋ߲ ߓߘߊ߫ ߘߴߌ ߡߊ߬ ߡߎߛߊ߫"
        },
        {
            "chapter": 20,
            "verse": 37,
            "text": "ߊ߲ ߘߏ߲߬ ߓߘߊ߫ ߢߊ߬ ߌ ߡߊ߬ ߛߋ߲߬ߧߊ߬ ߜߘߍ߫ ߘߐ߫ ߞߘߐ߬ߡߊ߲߫"
        },
        {
            "chapter": 20,
            "verse": 38,
            "text": "ߕߎ߬ߡߊ ߡߍ߲ ߊ߲ ߞߵߌ ߣߊ߫ ߦߟߌߘߏ߲߬ ߦߟߌߘߏ߲߫ ߞߊ߲ ߘߏ߫ ߟߊ߫"
        },
        {
            "chapter": 20,
            "verse": 39,
            "text": "ߒ ߞߏ߫ ‹ ߘߋ߲ › ߠߊߝߟߌ߬ ߞߊ߲߬ߞߌߙߊ ߘߐ߫ ߸ ߌ ߦߴߏ߬ ߝߣߊ߫ ߟߊߝߟߌ߬ ߓߊ߫ ߞߎߣߊ߲ ߘߐ߫ ، ߓߊ߫ ߞߎߣߊ߲ ߦߴߊ߬ ߟߊߝߟߌ߬ ߞߊ߲ߞߎ߲ ߠߊ߫ ߸ ߏ߬ ߓߊ߯ ߞߍ߫ ߒߠߋ ߖߎ߮ ߣߴߊ߬ ߖߍ߬ߘߍ ߖߎ߮ ߘߴߊ߬ ߕߊ߬ ، ߒ ߘߏ߲߬ ߞߊ߬ ߒ ߠߊ߫ ߡߊ߲߬ߘߌߦߊ ߟߊߝߌ߬ߟߴߌ ߞߊ߲߬ ، ߖߐ߲߬ߛߊ߫ ߸ ߌ ߘߌ߫ ߟߊߡߐ߬ ߒߠߋ ߖߍ߬ߘߍ ߢߊߞߘߐ߫"
        },
        {
            "chapter": 20,
            "verse": 40,
            "text": "ߕߎ߬ߡߊ ߡߍ߲ ߌ ߞߘߐ߬ߡߛߏ߬ ߕߏ߫ ߘߴߊ߬ ߛߋ߲߬ߘߐ߫ ߝߎߚߎ߫ ߸ ߞߣߵߊ߬ ߝߐ߫ ߞߏ߫ ߦߊ߯ߟߊ߫ ߒ ߧߴߊߟߎ߫ ߞߊ߲ߘߊ߫ ߡߐ߰ ߡߊ߬ ߓߊ߬ ߡߍ߲ ߘߴߊ߬ ߟߊߞߟߏߞߟߏ߫ ( ߊߟߎ߫ ߦߋ߫ )؟ ߒ߬ߓߊ߬ ߊ߲ ߞߵߌ ߟߊߛߊ߬ߦߵߌ ߣߊ߫ ߡߊ߬ ( ߕߋ߲߬ ߠߋ߬ ) ߸ ߛߴߊ߬ ߢߊ ߘߌ߫ ߛߎߡߊ߫ ߸ ߊ߬ ߣߴߊ߬ ߞߣߊ߫ ߛߎ߬ߣߎ߲߬ ، ߌ ߣߊ߬ ߘߊ߫ ߣߌߡߊ ߘߏ߫ ߝߊ߰ ، ߊ߲ ߞߵߌ ߟߊߞߛߌ߫ ߏ߬ ߞߣߐߜߊ ߡߊ߬ ߸ ߊ߲ ߞߊ߬ ߓߊ߲߫ ߞߵߌ ߞߘߐߓߐ߫ ߞߘߐߓߐߟߌ߫ ߛߌߦߊߡߊ߲߫ ߠߊ߫ ، ߌ ߥߊ߫ ߘߊ߫ ߛߊ߲߬ ߛߌߦߊߡߊ߲߫ ߥߛߎ߬ ߞߍ߫ ߡߊߘߌߦߣߊߞߊ ߟߎ߬ ߕߍߡߊ߬ ߸ ߌߟߋ ߡߎߛߊ߫ ߓߘߊ߫ ߓߊ߲߫ ߣߌ߲߬ ߞߊ߬ ߣߊ߬ (ߒ ߠߊ߫) ߟߊ߬ߕߍ߮ ߡߊ߬"
        },
        {
            "chapter": 20,
            "verse": 41,
            "text": "ߒ ߘߏ߲߬ ߞߵߌ ߛߎߥߊ߲ߘߌ߫ ߒ ߖߍ߬ߘߍ ߟߋ߬ ߦߋ߫"
        },
        {
            "chapter": 20,
            "verse": 42,
            "text": "ߌ ߣߴߌ ߞߘߐ߬ߞߍ߬ ߦߋ߫ ߕߊ߯ ߒ ߠߊ߫ ߡߊ߲߬ߕߊߣߌ߲ ߠߎ߬ ߘߌ߫ ߸ ߊߟߎ߫ ߘߏ߲߬ ߞߣߊ߫ ߝߊ߬ߘߌ߬ߘߐߝߊ߰ ߒ ߞߏߝߐ ߘߐ߫ ߘߋ߬"
        },
        {
            "chapter": 20,
            "verse": 43,
            "text": "ߊߟߎ߫ ߝߌ߬ߟߊ ߥߊ߫ ߝߋߙߊߥߎ߲߫ ߕߘߍ߬ ߸ ߓߊ ߊ߬ ߓߘߊ߫ ߕߊ߬ߡߌ߲߫ ߘߊ߲߭ ߠߊ߫"
        },
        {
            "chapter": 20,
            "verse": 44,
            "text": "ߊߟߎ߫ ߦߋ߫ ߞߎߡߊ߫ ߣߐ߲߯ ߠߋ߬ ߝߐ߫ ߊ߬ ߦߋ߫ ߘߋ߬ ߸ ߛߴߊ߬ ߘߴߊ߬ ߕߊ߰ߛߌ߫ ߥߟߴߊ߬ ߦߋ߫ ߛߌߟߊ߲߫"
        },
        {
            "chapter": 20,
            "verse": 45,
            "text": "ߊ߬ߟߎ߬ ߞߊ߲߫ ߞߏ߫ ߊ߲ ߡߊ߰ߙߌ ߸ ߊ߲ ߧߋ߫ ߛߌߟߊ߲߫ ߠߊ߫ ߟߋ߬ ߸ ߒ ߞߏ߫ ߊ߬ ߞߣߊ߫ ߞߐ߲߰ ( ߡߙߊ߬ ߟߊ߫ ) ߊ߲ ߡߊ߬ ߸ ߥߟߴߊ߬ ߞߣߊ߫ ߘߊ߲߬ߠߊ߬ߕߊߡߌ߲ ߞߍ߫"
        },
        {
            "chapter": 20,
            "verse": 46,
            "text": "‹ ߊߟߊ߫ › ߞߊ߲߫ ߸ ߞߏ߫ ߊߟߎ߫ ߞߊ߫ ߛߌߟߊ߲߫ ߠߋ߬ ߞߟߋ߫ ، ߓߊߏ߬ ߒߠߋ ߦߴߊߟߎ߫ ߝߍ߬ ߟߋ߬ ( ߞߘߊߎ߫ ) ߒ ߕߟߏ ߣߌ߫ ߒ ߢߊ ߘߌ߫"
        },
        {
            "chapter": 20,
            "verse": 47,
            "text": "ߊߟߎ߫ ߣߵߊ߬ ߕߘߍ߬ ߸ ߊߟߎ߫ ߦߴߊ߬ ߝߐ߫ ߞߏ߫ ߒ߬ߠߎ߬ ߦߴߌ ߡߊ߰ߙߌ ߟߊ߫ ߞߋߘߋ߲߫ ߝߌ߬ߟߊ߫ ߟߋ߬ ߘߌ߫ ߸ ߞߴߌ ߦߋ߫ ߌߛߌߙߊߌߟߞߊ ߟߎ߫ ߓߌ߬ߟߵߊ߲ ߝߍ߬ ߸ ߌ ߞߣߴߊ߬ߟߎ߫ ߖߊ߲߰ߞߕߊ߫ ߡߎ߬ߕߎ߲߬ ، ߊ߲ ߘߏ߲߬ ߣߊ߬ߣߴߌ ߡߊ߬ ߌ ߡߊ߰ߙߌ ߟߊ߫ ߕߐ߰ߡߊ߬ߛߙߋ ߘߏ߫ ߟߋ߬ ߘߌ߫ ߸ ߖߐ ߞߏ߬ߣߌ߲߬ ߦߋ߫ ߡߐ߰ ߟߋ߬ ߦߋ߫ ߸ ߡߍ߲ ߓߊ߯ ߞߊ߲ߘߦߊ ߟߊߓߊ߬ߕߏ߬"
        },
        {
            "chapter": 20,
            "verse": 48,
            "text": "ߊ߲ߠߎ߫ ߘߏ߲߬ ߸ ߒ߬ߠߎ߬ ߦߟߌߘߏ߲߬ߣߍ߲߫ ߠߋ߬ ߞߏ߫ ߖߊ߲߰ߞߕߊ ߦߋ߫ ߡߐ߰ ߟߋ߫ ߡߊ߬ ߸ ߡߍ߲ ߓߊ߯ ߡߊ߬ߛߐ߬ߛߐ߬ߟߌ ߞߍ߫ ߊ߬ ߣߌ߫ ߞߵߊ߬ ߞߐߘߏ߲߬"
        },
        {
            "chapter": 20,
            "verse": 49,
            "text": "ߝߋߙߊߥߎ߲߫ ߞߊ߲߫ ߞߏ߫ ߡߎߛߊ߫ ߸ ߖߍߣߍ߲ ߊߟߎ߫ ߝߌ߬ߟߊ ߡߊ߰ߙߌ ߘߌ߫؟"
        },
        {
            "chapter": 20,
            "verse": 50,
            "text": "ߏ߬ ߞߊ߲߫ ߞߏ߫ ߒ߬ߠߎ߫ ߡߊ߰ߙߌ ߟߋ߫ ߞߊ߬ ߝߋ߲ ߓߍ߯ ߖߙߎߡߎ߲ ߘߴߊ߬ ߡߊ߬ ߸ ߞߊ߬ ߓߊ߲߫ ߞߵߊ߬ ߓߍ߯ ߞߊ߲ߘߊ߫ ( ߊ߬ ߢߊ߬ ߞߏ߫ ߡߊ߬)"
        },
        {
            "chapter": 20,
            "verse": 51,
            "text": "‹ ߝߋߙߊߥߎ߲߫ › ߞߊ߲߫ ߞߏ߫ ߓߐ߲ߛߐ߲ߘߊ߫ ߝߟߐߝߟߐ ߟߎ߫ ߟߌ߬ߤߟߊ ߦߋ߫ ߘߌ߬؟"
        },
        {
            "chapter": 20,
            "verse": 52,
            "text": "‹ ߡߎߛߊ߫ › ߞߊ߲߫ ߞߴߏ߬ ߟߐ߲ߠߌ߲ ߒ ߡߊ߰ߙߌ ߟߋ߬ ߦߋ߫ ߟߍߙߊ ߘߏ߫ ߘߐ߫ ߸ ߒ ߡߊ߰ߙߌ ߘߏ߲߬ ߕߍ߫ ߝߌ߬ߟߌ߫ ߸ ߊ߬ ߕߍ߫ ߢߌ߬ߣߊ߬"
        },
        {
            "chapter": 20,
            "verse": 53,
            "text": "ߏ߬ ߟߋ ߞߊ߬ ߘߎ߱ ߞߍ߫ ߊߟߎ߫ ߦߋ߫ ߖߍ߰ߖߍ߮ ߘߌ߫ ، ߞߊ߬ ߛߌߟߊ ߟߎ߬ ߞߍ߫ ߊ߬ ߢߊߝߍ߬ ߊߟߎ߫ ߦߋ߫ ߸ ߊ߬ ߣߌ߫ ߞߊ߬ ߖߌ ߟߊߖߌ߰ ߞߊ߬ ߓߐ߫ ߡߐ߲ߕߐ߲ ߘߐ߫ ، ߊ߲ ߞߊ߬ ߝߌ߬ߟߊ߬ߓߊ ߟߎ߬ ߟߊߓߐ߫ ߏ߬ ߟߊ߫ ߝߍߘߍ߲ߝߋ߲߫ ߓߐߣߍ߲߫ ߢߐ߲߰ ߡߊ ߟߎ߬ ߘߐ߫"
        },
        {
            "chapter": 20,
            "verse": 54,
            "text": "(ߞߏ߫ ) ߊߟߎ߫ ߘߊߥߎ߲ߠߌ߲ ߞߍ߫ ߞߵߊߟߎ߫ ߟߊ߫ ߓߌߦߊ߲ ߠߎ߬ ߘߡߊߢߌߣߌ߲߫ ، ߤߊ߲߫ ߕߊ߰ߛߌ߬ ߞߏ߬ ߛߌߦߊߡߊ߲߫ ߠߴߏ߬ ߟߎ߬ ߘߐ߫ ߤߊ߲ߞߟߌ߫ ߕߌ߮ ߟߎ߬ ߦߋ߫ ߘߋ߬"
        }
    ]
}
{
    "maqras": [
        {
            "chapter": 75,
            "verse": 1,
            "text": "ߍ߲߬ߍ߲ߍ߲߬ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߟߋ߬ ߟߐ߬ߓߊ ߟߏ߲ ߠߊ߫"
        },
        {
            "chapter": 75,
            "verse": 2,
            "text": "ߍ߲߬ߍ߲ߍ߲߬ ߓߏ߬ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߟߋ߬ ߣߌ߫ ߖߙߊ߬ߞߟߌ߬ߟߊ߬ߓߊ ߟߊ߫"
        },
        {
            "chapter": 75,
            "verse": 3,
            "text": "ߦߊ߯ߟߊ߫ ߡߐ߱ ߦߴߊ߬ ߓߛߌ߬ߞߌ߬ ߟߊ߫ ߟߋ߫ ߓߊ߬ ߸ ߞߏ߫ ߊ߲ ߕߍߣߵߊ߬ ߞߟߏ ߟߎ߬ ߟߊߘߍ߬ ߟߊ߫؟"
        },
        {
            "chapter": 75,
            "verse": 4,
            "text": "ߤߊ߯ߟߌ߫ ߞߍ߬ ߸ ߒ߬ߠߎ߫ ߖߍ߬ߘߍ ߓߴߛߋ߫ ߞߵߊ߬ ߡߍ߲ߛߍ߲ ߠߎ߬ ߟߊߞߢߊ߫ ( ߊ߬ ߢߊ߫ ߞߘߐ ߡߊ߬)"
        },
        {
            "chapter": 75,
            "verse": 5,
            "text": "ߋ߬ߋ߬ߋ߯ ߸ ߡߐ߱ ߦߴߊ߬ ߝߍ߬ ߟߋ߬ ߞߊ߬ ߡߊ߬ߛߐ߬ߛߐ߬ߟߌ ߞߍ߫ ߊ߬ ߢߍ߫ ߞߏ ߟߊ߫"
        },
        {
            "chapter": 75,
            "verse": 6,
            "text": "ߊ߰ ߢߌ߬ߣߌ߲߬ߞߊ߬ߟߌ ߞߍ߫ ߟߊ߫ ( ߏ߬ ߟߋ ߘߐ߫ ) ߸ ߞߏ߫ ߟߐ߬ߓߊ ߦߋ߫ ߕߎ߬ߡߊ ߢߌ߬ߡߊ߲߬ ߘߌ߫؟"
        },
        {
            "chapter": 75,
            "verse": 7,
            "text": "ߒ߬ߓߊ߬ ߣߌ߫ ߢߊ ߟߎ߬ ߘߐߡߊ߰ ߘߊ߫ ߛߌߟߊ߲ ߓߟߏ߫ ߛߊ߫"
        },
        {
            "chapter": 75,
            "verse": 8,
            "text": "ߞߊ߬ ߞߊߙߏ ߓߎߘߎ߲ߛߊ߫"
        },
        {
            "chapter": 75,
            "verse": 9,
            "text": "ߞߊ߬ ߕߋ߬ߟߋ ߣߌ߫ ߞߊߙߏ ߟߊߘߍ߬"
        },
        {
            "chapter": 75,
            "verse": 10,
            "text": "ߡߐ߱ ߘߴߊ߬ ߝߐ߫ ߸ ߞߏ߫ ߓߏ߬ߙߌ߬ ߦߙߐ ߦߋ߫ ߡߌ߲߫؟"
        },
        {
            "chapter": 75,
            "verse": 11,
            "text": "ߞߊ߯ߙߌ߫ ߸ ߞߎ߲߬ߞߊ߬ߙߌ߬ߝߊ߬ ߦߌ߬ߟߊ߬ ߛߌ߫ ߕߍ߫"
        },
        {
            "chapter": 75,
            "verse": 12,
            "text": "ߡߊ߬ߞߍ߬ ߦߌߟߊ ߦߴߌ ߡߊ߰ߙߌ ߟߋ߫ ߕߍ߰ߟߊ ߘߐ߫ ߏ߬ ߟߏ߲"
        },
        {
            "chapter": 75,
            "verse": 13,
            "text": "ߡߐ߱ ߘߌ߫ ߞߌ߬ߓߊ߬ߙߴߏ߬ ߟߏ߲ ߸ ߊ߬ ߗߋߥߊߟߌ ߢߍߕߊ ߣߴߊ߬ ߞߐߟߕߊ ߟߊ߫"
        },
        {
            "chapter": 75,
            "verse": 14,
            "text": "ߋ߬ߋ߬ߋ߯ ߸ ߡߐ߱ ߟߋ߫ ߝߊ߲߭ ߞߍߕߐ߫ ߊ߬ ߖߘߍ߬ ߛߙߋ ߘߌ߫"
        },
        {
            "chapter": 75,
            "verse": 15,
            "text": "ߤߟߴߊ߬ ߞߵߊ߬ ߟߐ߬ߦߙߌ ߟߎ߬ ߟߛߊߙߌ߫ ߜߍ ߘߐ߫ ߟߋ߬"
        },
        {
            "chapter": 75,
            "verse": 16,
            "text": "ߌ ߞߴߌ ߣߍ߲߭ ߠߊߓߙߊ߬ߞߊ߬ߓߙߊߞߊ߫‹ ߞߎ߬ߙߊ߬ߣߊ › ߟߊ߫ ߞߴߌ ߦߋ߫ ߞߌߢߍ߫ ߟߴߊ߬ ߟߊ߫"
        },
        {
            "chapter": 75,
            "verse": 17,
            "text": "ߓߊߏ߬ ߊ߬ ߟߊߘߍ߭ ߏ߱ ߸ ߊ߬ ߞߊ߬ߙߊ߲ ߏ߱ ߸ ߏ߬ ߓߍ߯ ߦߋ߫ ߒ߬ߠߎ߫ ߟߋ߫ ߡߊ߬"
        },
        {
            "chapter": 75,
            "verse": 18,
            "text": "ߏ߬ ߘߐ߫ ߸ ߊ߲ ߓߊ߯ ߞߴߊ߬ ߞߊ߬ߙߊ߲߬ ߠߊ߫ ( ߌ ߦߋ߫ ) ߸ ߌ ߦߋ߫ ߕߎ߲߰ ߊ߬ ߞߊ߬ߙߊ߲ ߠߊ߫ ( ߒ߬ ߞߐ߫)"
        },
        {
            "chapter": 75,
            "verse": 19,
            "text": "ߊ߬ ( ߝߊ߬ߛߊߙߌ ) ߘߐߞߣߍ ߒ߬ߠߎ߫ ߡߊ߬ ߏ߬ ߟߋ ߞߐ߫ ߛߊ߫"
        },
        {
            "chapter": 75,
            "verse": 20,
            "text": "ߋ߬ߋ߬ߋ߯ ߔߊ߫߹ ߸ ߊߟߎ߫ ߞߏ߬ߣߌ߲ ߦߋ߫ ߞߌߢߍ߲߫ ߠߋ߬ ߘߐߙߐ߲߫ ߝߍ߬"
        },
        {
            "chapter": 75,
            "verse": 21,
            "text": "ߞߊ߬ ߞߐߟߊ߫ ߕߏ߫ ߦߋ߲߬ ( ߣߊߟߌ߬ߡߎ߲߫ ߟߊߞߌߙߊ߫ ߘߌ߫)"
        },
        {
            "chapter": 75,
            "verse": 22,
            "text": "ߢߘߊ ߘߏ߫ ߟߎ߫ ߡߊߣߍߡߊߣߍ߲߫ ߏ߬ ߟߏ߲"
        },
        {
            "chapter": 75,
            "verse": 23,
            "text": "ߊ߬ߟߎ߬ ߦߴߊ߬ߟߎ߫ ߡߊ߰ߙߌ ߡߊߝߟߍ ߞߊ߲߬"
        },
        {
            "chapter": 75,
            "verse": 24,
            "text": "ߢߘߊ ߘߏ߫ ߟߎ߫ ߝߣߊ߫ ߛߌ߬ߛߌ߬ߣߍ߲߬ ߘߍ߲߫"
        },
        {
            "chapter": 75,
            "verse": 25,
            "text": "ߏ߬ ߟߎ߬ ߦߴߊ߬ ߖߌ߰ ߟߊ߫ ߸ ߞߏ߫ ߞߐߣߍ߯ߙߋ߲߫ ߞߊߘߌ߫ ߞߏ ߟߋ߬ ߞߍߕߐ߫ ߊ߬ߟߎ߬ ߟߊ߫"
        },
        {
            "chapter": 75,
            "verse": 26,
            "text": "ߤߊ߯ߟߌ߫ ߸ ߒ߬ߓߊ߬ ߣߌ߫ ߣߌ ߛߋ߫ ߘߊ߫ ߞߊ߲ߥߐߙߐ߲ߞߐ߲ߕߐ߲ ߠߎ߬ ߘߐ߫"
        },
        {
            "chapter": 75,
            "verse": 27,
            "text": "ߘߏ߫ ߦߴߊ߬ ߝߐ ߞߊ߲߬ ߞߏ߫ ߖߍߣߍ߲ ߘߴߊ߬ ߓߙߐ߫؟"
        },
        {
            "chapter": 75,
            "verse": 28,
            "text": "ߊ߬ ߓߘߴߊ߬ ߖߌ߰ ߛߊ߫ ߸ ߞߏ߫ ߝߘߊߟߌ ߟߋ߬ ( ߛߋߣߍ߲߫)"
        },
        {
            "chapter": 75,
            "verse": 29,
            "text": "ߘߊ߬ߡߊ߲߬ߛߊ߫ ߸ ߜߍ߬ߟߍ߲ ߓߘߴߊ߬ ߡߙߐߡߙߐ߫ ߜߍ߬ߟߍ߲ ߘߏ ߡߊ߬"
        },
        {
            "chapter": 75,
            "verse": 30,
            "text": "ߓߍ߯ ߜߍ߲߬ߜߍ߲߬ߕߐ߫ ߞߊߕߙߍ߬ ߌ ߡߊ߰ߙߌ ߟߋ߫ ߡߊ߬ ߏ߬ ߟߏ߲"
        },
        {
            "chapter": 75,
            "verse": 31,
            "text": "ߊ߬ߟߋ ߘߏ߲߬ ߕߘߍ߬ ߡߊ߫ ߘߍ߲߬ߞߣߍ߬ߦߊ߫ ߸ ߊ߬ ߕߎ߲߬ ߡߊ߫ ߛߊߟߌ߫"
        },
        {
            "chapter": 75,
            "verse": 32,
            "text": "ߓߊ߬ߙߌ߬ ߸ ߊ߬ ߞߊ߬ ߡߊ߬ߛߐ߬ߛߐ߬ߟߌ ߟߋ߬ ߞߍ߫ ߸ ߊ߬ ߣߴߊ߬ ߞߵߊ߬ ߞߐߘߏ߲߬"
        },
        {
            "chapter": 75,
            "verse": 33,
            "text": "ߊ߬ ߓߊ߲߫ ߘߊ߫ ߞߊ߬ ߥߴߊ߬ ߘߏ߲߬ߞߏ ( ߟߎ߫ ) ߡߊ߬ ߸ ߊ߰ ߕߊ߬ߡߌ߲߬ ߠߴߊ߬ ߢߊ߲߬ߞߊ߲߬ ߠߊ߫"
        },
        {
            "chapter": 75,
            "verse": 34,
            "text": "ߌߟߋ ߘߏ߲߬ ߸ ߖߎ߯ߡߊ߲ ߠߵߌ ߦߋ߫ ߸ ߖߎ߯ߡߊ߲ ߞߊ߬ߣߌ߲߫"
        },
        {
            "chapter": 75,
            "verse": 35,
            "text": "ߏ߬ ߞߐ߫ ߝߣߊ߫ ߸ ߖߎ߯ߡߊ߲ ߠߵߌ ߦߋ߫ ߸ ߖߎ߯ߡߊ߲ ߞߊ߬ߣߌ߲߫"
        },
        {
            "chapter": 75,
            "verse": 36,
            "text": "ߦߊ߯ߟߊ߫ ߡߐ߱ ߦߴߊ߬ ߓߛߌ߬ߞߌ߬ ߟߊ߫ ߟߋ߫ ߓߊ߬ ߞߏ߫ ߞߵߊ߬ ߕߏ߫ ߊ߬ ߖߍ߬ߘߍ߫ ߡߊ߬ ߕߋ߲߬ ߝߎ߫؟"
        },
        {
            "chapter": 75,
            "verse": 37,
            "text": "ߊ߬ ߝߐ߫ ߊ߬ߟߋ߫ ߕߎ߲߬ ߕߍ߫ ߖߌ߫ ߔߌߦߐߔߌߦߐ ߘߌ߫ ߛߖߌ߫ ߟߊߓߐ߲߬ߕߊ ߘߐ߫؟"
        },
        {
            "chapter": 75,
            "verse": 38,
            "text": "ߊ߬ ߣߊ߬ ߘߊ߫ ߞߍ߫ ߖߋ߬ߟߌ߬ ߛߌ߲ߓߌ ߘߴߏ߬ ߞߐ߫ ߸ ( ߊߟߊ߫ ) ߞߵߏ߬ ߟߋ ߘߊ߲߫ ߞߵߊ߬ ߟߊߞߢߊ߫"
        },
        {
            "chapter": 75,
            "verse": 39,
            "text": "ߊ߬ ߣߊ߬ ߘߊ߫ ߝߌ߬ߟߊ߬ߓߊ ߞߴߏ߬ ߘߐ߫ ߸ ( ߣߊߟߌ߬ߡߎ߲߫ ) ߗߍ߬ߡߊ߲ ߣߌ߫ ߡߛߏ߬ߡߊ߲ ߘߌ߫"
        },
        {
            "chapter": 75,
            "verse": 40,
            "text": "ߦߊ߯ߟߊ߫ ߏ߬ ߞߍߓߊ߮ ߕߴߛߋ߫ ߛߎ߭ ߟߎ߬ ߟߊߞߎߣߎ߲߫ ߠߊ߫؟"
        },
        {
            "chapter": 76,
            "verse": 1,
            "text": "[ߊ ] « ߦߊ߯ߟߊ߫ ߥߛߎ߬ ߞߎߘߎ߲߫ ߠߋ߬ ߓߘߊ߫ ߣߊ߬ ߡߐ߱ ߡߊ߬ ߘߎߢߊߘߐߕߍ߮ ߘߐ߫ ߓߊ߬ ߸ ߊ߬ ߕߎ߲߬ ߕߍ߫ ߝߋ߲߫ ߞߏߝߐߕߊ߫ ߘߌ߫ ߡߍ߲ ߘߐ߫؟.» [ ߋ ] « ߥߛߎ߬ ߞߎߘߎ߲߫ ߠߋ߫ ߣߊ߬ ߘߊ߫ ߡߐ߱ ߡߊ߬ ߘߎߢߊߘߐߕߍ߮ ߘߐ߫ ߸ ߊ߬ ߕߎ߲߬ ߕߍ߫ ߝߋ߲߫ ߞߏߝߐߕߊ߫ ߘߌ߫ ߡߍ߲ ߘߐ߫؟.»"
        },
        {
            "chapter": 76,
            "verse": 2,
            "text": "ߖߊ߯ߕߋ߬ ߸ ߒ߬ߠߎ߫ ߞߊ߬ ߡߐ߱ ߘߊ߲߫ ߛߖߌߣߍ߲߫ ߓߊ߬ߛߊ߲߬ߣߍ߲ ߠߋ߬ ߘߐ߫ ߸ ߞߵߊ߬ ߟߊߥߌ߬ߟߴߊ߬ ߞߘߐߓߐ ߡߊ߬ ، ߏ߬ ߟߋ ߡߊ߬ ߸ ߊ߲ ߞߵߊ߬ ߞߍ߫ ߡߍ߲ߠߌ߲ߠߊ߫ ߦߋߟߌߟߊ ߘߌ߫"
        },
        {
            "chapter": 76,
            "verse": 3,
            "text": "ߊ߲ ߘߏ߲߬ ߞߵߊ߬ ߞߊ߲ߘߊ߫ ߛߌߟߊ ߡߊ߬ ߸ ߞߋߟߋ߲߫ ߊ߬ ߦߋ߫ ߞߍ߫ ߞߏߢߌߡߊߟߐ߲ߠߊ߫ ߘߌ߫ ߸ ߥߟߊ߫ ߞߋߟߋ߲߫ ߊ߬ ߦߋ߫ ߞߍ߫ ߞߏߢߌߡߊߟߐ߲ߓߊߟߌ߫ ߘߌ߫"
        },
        {
            "chapter": 76,
            "verse": 4,
            "text": "ߊ߲ ߘߏ߲߬ ߣߊ߬ ߖߟߐ߬ߞߐ ߟߎ߬ ߣߌ߫ ߞߏߟߏ߲ߜߊ߲ ߠߎ߬ ߣߌ߫ ߖߌߖߌ ߟߋ߬ ߘߐߓߍ߲߬ ߠߊ߫ ߓߊ߲߬ߓߊ߮ ߟߎ߬ ߢߍ߫"
        },
        {
            "chapter": 76,
            "verse": 5,
            "text": "ߡߐ߰ ߢߌߡߊ ߟߎ߬ ߦߴߊ߬ߟߎ߫ ߡߌ߲߬ ߠߊ߫ ߞߙߏ߫ ߜߊߘߏ߲ߣߍ߲ ߠߋ߬ ߟߊ߫ ߸ ߡߍ߲ ߘߐߞߏߟߌ߲ ߦߋ߫ ߞߊߝߎߙߊ ߘߌ߫"
        },
        {
            "chapter": 76,
            "verse": 6,
            "text": "ߏ߬ ߦߋ߫ ߞߐ߬ߢߊ߫ ߟߋ߬ ߘߌ߫ ߸ ߊߟߊ߫ ߟߊ߫ ߖߐ߲߭ ߠߎ߬ ߦߴߊ߬ߟߎ߫ ߡߌ߲߬ ߠߊ߫ ߡߍ߲ ߠߊ߫ ߸ ߊ߬ߟߎ߫ ߖߍ߬ߘߍ ߟߴߊ߬ ߟߊߝߎ߲ߘߌ߫ ߟߊ߫ ߔߎߦߌߔߎߦߌ߫"
        },
        {
            "chapter": 76,
            "verse": 7,
            "text": "ߏ߬ ߟߎ߫ ߟߋ߬ ߘߊߞߊ߲ ߝߊ߫ ߟߊ߫ ߸ ߊ߬ ߣߴߊ߬ߟߎ߬ ߦߋ߫ ߛߌߟߊ߲߫ ߠߊ߫ ߟߏ߲ ߠߊ߫ ߸ ߡߍ߲ ߞߏ߫ ߖߎ߮ ( ߟߎ߬ ) ߦߋ߫ ߖߍ߲ߛߍ߲߫ ߠߊ߫"
        },
        {
            "chapter": 76,
            "verse": 8,
            "text": "ߊ߬ ߣߴߊ߬ߟߎ߬ ߦߋ߫ ߘߐ߰ߕߐ ߣߌ߫ ߝߊߙߌߕߊ ߣߌ߫ ߓߟߏߡߐ߮ ߟߘߊߥߎ߲ߠߌ߲߫ ߠߊ߫ ߛߎ߬ߡߊ߲ ߠߊ߫ ߸ ߞߵߊ߬ ߟߐ߮ ߕߏ߫ ߊ߬ߟߎ߫ ߖߍ߬ߘߍ ߟߊ߫"
        },
        {
            "chapter": 76,
            "verse": 9,
            "text": "ߞߏ߫ ߒ߬ߠߎ߬ ߦߴߊߟߎ߫ ߟߘߊߥߎ߲ߠߌ߲߫ ߠߴߊߟߊ߫ ߞߏߟߘߊ ߟߋ߬ ߦߋ߫ ، ߊ߲ ߕߍ߫ ߛߙߊ߬ ߣߌ߫ ߞߏߢߌߡߊߟߐ߲߫ ߛߌ߫ ߢߌߣߌ߲߫ ߠߴߊߟߎ߫ ߟߊ߫"
        },
        {
            "chapter": 76,
            "verse": 10,
            "text": "ߓߊ ߒ߬ߠߎ߬ ߦߋ߫ ߛߌߟߊ߲߫ ߠߊ߫ ߒ߬ ߡߊ߰ߙߌ ߢߍ߫ ߢߊߞߘߐߛߘߌ߫ ߜߍߟߍ߲ ߟߏ߲ ߠߋ߬ ߟߊ߫"
        },
        {
            "chapter": 76,
            "verse": 11,
            "text": "ߏ߬ ߞߍ ߸ ߏ߬ ߟߎ߫ ߡߊ߰ߙߌ ߞߵߊ߬ߟߎ߫ ߕߊ߲߬ߞߊ߬ ߟߏ߲ ߏ߬ ߖߎ߯ߡߊ߲ ߠߎ߫ ߡߊ߬ ߸ ߊ߬ ߣߴߊ߬ ߞߵߊ߬ߟߎ߬ ߟߊߓߍ߲߬ ߡߊ߬ߣߍ߬ߡߊ߬ߟߌ ߣߌ߫ ߛߍߥߊ ߘߌ߫"
        },
        {
            "chapter": 76,
            "verse": 12,
            "text": "ߊ߬ ߣߴߊ߬ ߞߵߊ߬ߟߎ߫ ߛߊ߬ߙߴߊ߬ߟߎ߬ ߟߊ߫ ߡߎ߬ߢߎ߲ ߞߏߛߐ߲߬ ߸ ߣߊߞߐ ߣߌ߫ ߖߟߐߞߌ ߟߊ߫"
        },
        {
            "chapter": 76,
            "verse": 13,
            "text": "ߊ߬ߟߎ߫ ߛߍ߲߬ߓߍ߬ߣߍ߲߬ ߞߙߊߞߊ ߟߎ߬ ߘߐ߫ ߦߋ߲߬ ، ߊ߬ߟߎ߬ ߕߍ߫ ߕߟߋ߬ ߣߌ߫ ߣߍߣߍ߫ ߜߍߟߍ߲߫ ߛߌ߫ ߦߋ߫ ߟߊ߫ ߦߋ߲߬"
        },
        {
            "chapter": 76,
            "verse": 14,
            "text": "ߊ߬ ߘߎߟߋ߲ ߠߎ߫ ߛߎ߬ߘߎ߲߬ߡߊ߲߫ ߊ߬ߟߎ߬ ߟߊ߫ ߞߎߘߍ߫ ، ߊ߬ ߦߙߌߘߋ߲ ߠߎ߬ ߞߊߘߌ ߞߟߏߣߴߊ߬ߟߎ߬ ߦߋ߫ ߟߎߓߍ߫"
        },
        {
            "chapter": 76,
            "verse": 15,
            "text": "ߊ߬ߟߎ߬ ߦߋ߫ ߡߊߕߎ߬ߙߍ߬ߕߎ߬ߙߍ߬ ߟߊ߫ ߥߊߘߌ߫ ߡߎߙߊ߲ ߠߎ߬ ߣߌ߫ ߘߎ߬ߡߊ߬ ߞߙߏ ߟߎ߬ ߘߌ߫"
        },
        {
            "chapter": 76,
            "verse": 16,
            "text": "ߥߊߘߌߜߍ ߘߎ߬ߡߊ߬ ( ߞߙߏ ) ߟߎ߫ ߞߊ߬ߣߌ߲߫ ، ߊ߬ߟߎ߫ ߣߵߏ߬ ߟߎ߫ ߘߡߊ߬ߦߌ߬ߙߦߊ߬ ߟߊ߫ ߟߋ߬ ߖߋߞߎ߫"
        },
        {
            "chapter": 76,
            "verse": 17,
            "text": "ߊ߬ߟߎ߬ ߦߋ߫ ߟߊߡߌ߲߬ ߠߊ߫ ߞߙߏ߫ ߜߊߘߏ߲ߣߍ߲ ߠߎ߬ ߟߊ߫ ߦߋ߲߬ ، ߏ߬ ߟߎ߬ ߘߐߞߏߟߌ߲ ߦߋ߫ ߢߊߡߊ߲ߞߎ߲ ߠߋ߬ ߘߌ߫"
        },
        {
            "chapter": 76,
            "verse": 18,
            "text": "ߏ߬ ߦߋ߫ ߞߐ߭ ߟߋ߬ ߘߌ߫ ߦߋ߲߬ ߸ ߡߍ߲ ߦߋ߫ ߞߟߌ߫ ߟߊ߫ ߞߏ߫ ߛߊ߬ߟߑߛߊ߬ߓߌ߯ߟߊ߫ ߞߐ߭"
        }
    ]
}
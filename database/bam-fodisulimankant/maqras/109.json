{
    "maqras": [
        {
            "chapter": 16,
            "verse": 51,
            "text": "ߊߟߊ߫ ߞߊ߲߫ ߠߋ߬ ߸ ߞߏ߫ ߊߟߎ߫ ߞߊߣߊ߬ ߡߊ߰ߙߌ߫ ߝߌ߬ߟߊ߫ ߡߌ߬ߘߊ߫ ߘߋ߬ ، ߓߊ ߊ߬ߟߋ߬ ߦߋ߫ ߡߊ߰ߙߌ߬ ߞߋߟߋ߲߫ ߔߋ߫ ߟߋ߬ ߘߌ߫ ، ߒ߬ߓߵߊߟߎ߫ ߛߌߟߊ߲߫ ߒߠߋ ߢߍ߫ ߟߋ߬ ߘߋ߬"
        },
        {
            "chapter": 16,
            "verse": 52,
            "text": "ߊ߬ߟߋ ߟߋ߬ ߕߊ߫ ߦߋ߫ ߝߋ߲ ߓߍ߯ ߘߌ߫ ߛߊ߲ ߠߎ߬ ߣߌ߫ ߘߎ߱ ߘߐ߫ ، ߊ߬ߟߋ߬ ߕߊ ߟߋ߬ ߘߌ߯ߣߊ ߘߌ߫ ߞߘߊߎ߫ ، ߌ߬ߦߏ߯ ߊ߬ߟߎ ߘߌ߫ ߛߌߟߊ߲߫ ߜߘߍ߫ ߢߍ߫ ߡߍ߲ ߕߍ߫ ߊߟߊ߫ ߘߌ߫؟"
        },
        {
            "chapter": 16,
            "verse": 53,
            "text": "ߣߍߡߊ ߡߍ߲ ߦߴߊߟߎ߫ ߞߊ߲߬ ߸ ߏ߬ ߝߘߊߣߍ߲߫ ߊߟߊ߫ ߟߋ߬ ߟߊ߫ ، ߏ߬ ߟߋ ߞߐ߫ ߛߊ߫ ߸ ߣߌ߫ ߡߊ߲߬ߕߙߐ߫ ߡߊ߰ ߘߴߊߟߎ߫ ߟߊ߫ ߸ ߊߟߴߊߟߎ߫ ߡߊߞߊ߬ߛߌ߬ ߟߴߊ߬ߟߋ ߟߋ߬ ߦߋ߫"
        },
        {
            "chapter": 16,
            "verse": 54,
            "text": "ߒ߬ߓߊ߬ ߏ߬ ߟߋ ߞߐ߫ ߸ ߣߴߊ߬ ߞߊ߬ ߡߊ߲߬ߕߙߐ ߓߐ߫ ߊߟߎ߫ ߞߊ߲߬ ߸ ߊߟߎ߫ ߝߊ߲߬ ߞߋߟߋ߲ ߘߌ߫ ߜߙߊ߬ߢߐ߲߯ ߞߍ߫ ߊ߬ߟߎ߫ ߡߊ߰ߙߌ ߟߊ߫ ( ߏ߬ ߞߏߢߊ ߘߐ߫)"
        },
        {
            "chapter": 16,
            "verse": 55,
            "text": "ߞߵߊ߬ ߟߊߥߟߌ߬ ߸ ߊ߲ ߞߵߊ߬ߟߎ߬ ߛߐ߫ ߝߋ߲ ߡߍ߲ ߠߊ߫ ߸ ߛߴߊ߬ߟߎ߬ ߘߴߏ߬ ߝߌߛߙߌߥߊߟߋߦߊ߫ ، ߒ߬ߓߊ߬ ߊߟߴߊߟߎ߫ ߘߊ߰ߡߎ߲߬ ߝߛߊߦߌ߫ ، ߞߏ߬ߣߌ߲߬ ߛߋߚߋ߫ ߸ ߊߟߎ߫ ߓߍߣߵߊ߬ ߟߐ߲߫"
        },
        {
            "chapter": 16,
            "verse": 56,
            "text": "ߊ߲ ߣߵߊ߬ߟߎ߫ ߤߊ߬ߙߌ߬ߖߍ߰ ߟߊ߫ ߝߋ߲ ߡߍ߲ ߠߊ߫ ߸ ߊ߬ߟߎ ߟߋ߬ ߝߋ߲ ߘߏ߫ ߟߎ߫ ߣߌ߭ ߓߐ߫ ߟߴߏ߬ ߘߐ߫ ߊ߬ߟߎ߬ ߡߊ߫ ߡߍ߲ ߠߎ߬ ߟߐ߲߫ ، ߞߏ߬ߣߌ߲߬ ߒ ߓߘߊ߫ ߒ ߞߊ߬ߟߌ߬ ߛߋߚߋ߫ ߸ ߊߟߎ߫ ߓߍߣߊ߬ ߘߐߢߌ߬ߣߌ߲߬ߞߵߊߟߎ߫ ߟߊ߫ ߞߎ߲߬ߘߐ߬ߕߍ߰ ߞߏ ߟߎ߫ ߡߊ߬"
        },
        {
            "chapter": 16,
            "verse": 57,
            "text": "ߊ߬ߟߎ ߟߋ߬ ߘߋ߲ߡߛߏ ߟߎ߬ ߞߍ߫ ߟߴߊߟߊ߫ ߕߊ ߘߌ߫ ߸ ߏ߬ ߘߏ߲߬ ߛߊߣߌ߲ߡߊ߲߫ ߏ ߡߊ߬ ߸ ߊ߬ߟߎ߬ ߘߴߊ߬ߟߎ߬ ߘߌߦߊߣߊ߲ߕߊ ߟߎ߬ ߞߍ߫ ߊ߬ߟߎ߫ ߖߍ߬ߘߍ ߕߊ ߘߌ߫ ( ߣߊߟߌ߬ߡߎ߲߬ ߘߋ߲ߞߍ ߟߎ߬ ߘߌ߫)"
        },
        {
            "chapter": 16,
            "verse": 58,
            "text": "ߘߟߊߝߎ߫ ߓߊ߯ ߞߍ߫ ߊ߬ ߘߏ߫ ߦߋ߫ ߘߋ߲ߡߛߏ߫ ( ߡߏߦߌ߫ ߞߏ ) ߟߊ߫ ߸ ߏ߬ ߢߊߞߘߐߛߌ߬ߛߌ߬ߣߍ߲ ߘߌ߫ ߕߋ߬ߟߋ߲߬ ߘߌߡߌ߲ ߓߟߏ߫ ߡߐߚߐ߫"
        },
        {
            "chapter": 16,
            "verse": 59,
            "text": "ߘߟߊߝߎ߫ ߞߍߣߴߊ߬ ߦߋ߫ ߝߋ߲ ߡߍ߲ ߠߊ߫ ߏ߬ ߟߊߜߏߦߊߢߍ ߡߊ߬߸ ߊ߬ ߘߴߊ߬ ߢߡߊߘߏ߲߰ ( ߊ߬ ) ߡߌ߬ߙߌ߲߬ߘߌ ߡߊ߬ ߗߙߎ߫ ، ߦߊ߯ߟߴߊ߬ ߦߴߊ߬ ߟߊߡߙߊ߬ ߘߐ߯ߦߡߊ ߞߊ߲߬ ߸ ߥߟߴߊ߬ ߦߴߊ߬ ߓߙߌ߬ ߓߎ߰ߘߌ ߘߐ߫؟ ߤߊ߲߫ ߸ ߊ߬ߟߎ߬ ߞߕߌ߫ ߟߊ߫ ߢߊ ߖߎ߯ߡߊ߲߫ ߠߋ߫ ߘߋ߬؟"
        },
        {
            "chapter": 16,
            "verse": 60,
            "text": "ߟߊߒߡߊ߫ ߝߋ߲߫ ߖߎ߮ ߟߋ߫ ߓߍ߲߬ߣߍ߲߬ ߟߊߞߌߙߊ߫ ߞߏ ߘߍ߲߬ߞߣߍ߬ߦߊ߬ߓߊߟߌ ߟߎ߫ ߡߊ߬ ߸ ߞߊ߬ ߟߊߒߡߊ߫ ߝߋ߲߫ ߥߙߎߞߌߣߍ߲ ߓߍ߲߬ ߊߟߊ߫ ߡߊ߬ ، ߏ߬ ߟߋ ߘߏ߲߬ ߦߋ߫ ߣߌ߬ߣߌ߬ߟߊ߫ ߥߘߋ߬ߥߘߋ߬ߟߌ߬ߟߊ ߘߌ߫"
        },
        {
            "chapter": 16,
            "verse": 61,
            "text": "ߣߌ߫ ߊߟߊ߫ ߕߎ߲߬ ߞߊ߬ ߡߐ߱ ߟߎ߫ ߡߌ߬ߘߴߊ߬ߟߎ߬ ߟߊ߫ ߕߐ߬ߢߍ߮ ߟߊ߫ ߸ ߊ߬ ߕߎ߲߬ ߕߍ߫ ߡߊ߬ߛߍ߲߬ߛߍ߲߬ߓߊ߰ ߞߋߟߋ߲߫ ߕߏ߫ ߘߎ߱ ߞߊ߲߬ ، ߞߏ߬ߣߌ߲߬ ߊ߬ ߦߴߊ߬ߟߎ߫ ߘߏ߲߰ߘߌ߬ ߟߊ߫ ߞߊߕߙߍ߬ ߛߕߊ߫ ߟߐ߯ߟߊߣߍ߲߫ ߠߋ߫ ߡߊ߬ ، ߒ߬ߓߊ߬ ߣߴߊ߬ߟߎ߬ ߛߕߊ ( ߏ߬ ߟߋ ) ߣߊ߬ ߘߊ߫ ߛߊ߫ ߸ ߊ߬ߟߎ߬ ߕߍ߫ ߘߏ߲߰ߘߌ߫ ߕߎ߬ߡߊ߬ߙߋ߲߬ ߞߋߟߋ߲߫ ߠߊ߫ ߸ ߊ߬ߟߎ߬ ߕߍ߫ ߢߍߓߌ߬ߟߊ߫ ( ߕߎ߬ߡߊ߬ߙߋ߲߬ ߞߋߟߋ߲߫ ߠߊ߫)"
        },
        {
            "chapter": 16,
            "verse": 62,
            "text": "ߊ߬ߟߎ ߟߴߊ߬ߟߎ߬ ߜߏߦߊߣߍ߲ߕߊ ߟߎ߬ ߞߍ߫ ߟߴߊߟߊ߫ ߕߊ ߘߌ߫ ، ߊ߬ߟߎ߫ ߣߍ߲߭ ߠߎ߬ ߘߌ߫ ߥߎߦߊ ߡߊ߲߬ߞߕߎ߬ ߛߊ߫ ߸ ߞߏ߫ ߢߌ߬ߡߊ ߟߋ߬ ߛߌ߰ߣߴߊ߬ߟߎ߬ ߢߍ߫ ، ߛߌߞߊ߫ ߘߏ߲߬ ߕߍ߫ ߡߍ߲ ߘߐ߫ ߸ ߕߊ ߟߋ߫ ߛߌ߰ߣߴߊ߬ߟߎ߬ ߢߍ߫ ، ߊ߬ߟߎ߬ ߟߊߞߐ߲߰ߕߐ߫ ߟߋ߬ ߦߋ߲߬ ߡߊ߬"
        },
        {
            "chapter": 16,
            "verse": 63,
            "text": "ߊ߰ ߒ ߣߴߊߟߊ߫ ߕߍ߫ ، ߖߊ߯ߕߋ߬ ߸ ߊ߲ ߞߊ߬ ߞߋߟߊ ߗߋ߫ ߡߊ߲߬ߕߏ߲ ߠߎ߫ ߡߊ߬ ߌߟߋ ߢߍ߫ ߞߘߐ߬ߡߊ߲߫ ، ߓߊ߬ߙߌ߬ ߜߍ߬ߘߍ ߞߵߏ߬ ߟߎ߬ ߟߊ߫ ߓߊ߯ߙߊ ߟߎ߬ ߡߊߢߍ߯ߙߍ߫ ߊ߬ߟߎ߬ ߢߊߞߘߐ߫ ، ߏ߬ ߟߋ ߞߍߕߐ߫ ߊ߬ߟߎ߬ ߟߊ߫ ߞߏߕߌ߮ ߘߌ߫ ߓߌ߬ ߛߊ߫ ، ߊ߬ߟߎ߫ ߘߏ߲߬ ߢߍߛߌ߰ߣߍ߲߫ ߖߊ߲߰ߞߕߊ߬ ߘߌߡߌ߲ߣߍ߲ ߠߋ߬ ߟߊ߫"
        },
        {
            "chapter": 16,
            "verse": 64,
            "text": "ߒ߬ߠߎ߬ ߡߊ߫ ߟߍߙߊ ߗߋ߫ ߌߟߋ ߡߊ߬ ߞߎ߲߬ ߜߘߍ߫ ߟߊ߫ ߸ ߝߏ߫ ߌ ߦߴߊ߬ߟߎ߬ ߟߊ߫ ߢߐ߲߯ ߛߐߛߐ߫ ߞߏ ߟߎ߫ ߟߋ߬ ߘߐߞߣߍ߫ ߊ߬ߟߎ߬ ߦߋ߫ ߸ ߊ߬ ߣߌ߫ ߞߵߊ߬ ߞߍ߫ ߞߊ߲ߘߦߊ ߣߌ߫ ߤߌߣߊ ߘߌ߫ ߡߌ߬ߙߌ߲߬ߘߌ߫ ߘߍ߲߬ߞߣߍ߬ߦߊ߬ߣߍ߲ ߠߎ߬ ߦߋ߫"
        },
        {
            "chapter": 16,
            "verse": 65,
            "text": "ߊߟߊ߫ ߟߋ߫ ߞߊ߬ ߖߌ ߟߊߖߌ߰ ߞߊ߬ ߓߐ߫ ߡߐ߲ߕߐ߲ ߘߐ߫ ߸ ߊ߬ ߞߊ߬ ߘߎ߱ ߛߊ߬ߣߍ߲߬ ߞߘߐ ߟߊߢߣߊߡߦߊ߫ ߏ߬ ߟߊ߫ ، ߕߊ߰ߛߌ߬ ߞߏ߫ ߟߴߏ߬ ߘߐ߫ ߡߌ߬ߙߌ߲߬ߘߌ߫ ߕߟߏߡߊߣߐ߲߮ ߠߎ߬ ߦߋ߫"
        },
        {
            "chapter": 16,
            "verse": 66,
            "text": "ߕߊ߰ߛߌ߬ߟߌ߫ ߟߵߊߟߎ߫ ߦߋ߫ ߞߟߏߝߋ߲ ߠߎ߬ ( ߟߊ߫ ߞߏ ) ߘߐ߫ ، ߊ߲ ߧߴߊߟߎ߫ ߟߊߡߌ߲߬ ߠߴߏ߬ ߟߎ߬ ߞߣߐ߫ ߝߋ߲ ߘߐ߫ ߸ ߓߏ߬ ߢߊ߮ ߣߌ߫ ߖߋ߬ߟߌ ߕߍ߫ ߸ ߣߊߟߌ߬ߡߎ߲߬ ߣߐߣߐ߫ ߓߎ߰ߓߎ߰ߣߍ߲ ߘߌ߫ ، ߏ߬ ߟߊߞߎ߬ߣߎ߲ ߣߐ߲߰ߡߊ߲߫ ߊ߬ ߡߌ߲߬ߓߊ߮ ߟߎ߫ ߡߊ߬"
        },
        {
            "chapter": 16,
            "verse": 67,
            "text": "ߊ߬ ߣߴߊߟߎ߫ ߦߋ߫ ߟߊ߬ߡߌ߬ߟߏ߬ߟߌ߬ ߝߋ߲ ߠߎ߬ ߣߌ߫ ߘߊߥߎ߲ߕߊ߫ ߢߌߡߊ ߟߎ߬ ߟߊߘߊ߲߫ ߠߊ߫ ߦߙߌߘߋ߲ ߠߎ߬ ߘߐ߫ ߸ ߣߊߟߌ߬ߡߎ߲߬ ߕߡߊߙߏ ߟߎ߬ ߣߌ߫ ߖߊ߬ߓߌ߬ߙߋ߲ ߠߎ߬ ߘߌ߫ ، ߏ߬ ߟߎ߬ ߦߋ߫ ߛߌߡߊߟߌ߫ ߞߏ߫ ߟߋ߬ ߘߌ߫ ߡߌ߬ߙߌ߲߬ߘߌ߬ ߤߊ߲ߞߟߌߡߊ ߟߎ߬ ߦߋ߫"
        },
        {
            "chapter": 16,
            "verse": 68,
            "text": "ߌ ߡߊ߰ߙߌ ߟߋ߫ ߞߊ߬ ߦߟߌߘߏ߲ ߞߍ߫ ߟߞߌߛߍ ߟߎ߬ ߟߊ߫ ߸ ߞߏ߫ ߊߟߎ߫ ߦߋ߫ ߓߏ߲ ߠߎ߫ ߡߌ߬ߘߊ߫ ߞߎ߬ߙߎ ߟߎ߬ ߣߌ߫ ߦߙߌ ߟߎ߬ ߘߐ߫ ߸ ߊ߬ ߣߴߊ߬ߟߎ߬ ߦߋ߫ ( ߜߏ߲߬ߞߊ߲ ) ߡߍ߲ ߠߎ߬ ߟߊߦߟߍ߬ ߟߊ߫"
        },
        {
            "chapter": 16,
            "verse": 69,
            "text": "ߏ߬ ߞߐ߫ ߸ ߊߟߎ߫ ߦߋ߫ ߦߙߌߘߋ߲ ߓߍ߯ ߘߏ߫ ߘߊߥߎ߲߫ ߸ ߊ߬ ߣߴߊߟߎ߫ ߦߋ߫ ߘߏ߲߬ ߊߟߎ߫ ߡߊ߰ߙߌ ߟߊ߫ ߛߌߟߊ ߟߎ߫ ߝߍ߬ ߊ߬ ߞߊ߬ ߡߍ߲ ߠߎ߬ ߞߟߏ߫ ߊߟߎ߫ ߦߋ߫ ، ߡߌ߲߬ߕߊ߬ ( ߕߌ߲ߡߊ߲߫ ) ߠߋ߬ ߓߐ߫ ߟߴߏ߬ ߟߎ߬ ߞߣߐ߫ ߸ ߡߍ߲ ߠߎ߫ ߞߐ߬ߟߐ ߟߎ߬ ߓߐߣߍ߲߫ ߢߐ߲߮ ߡߊ߬ ، ߟߊ߬ߞߍ߲߬ߘߍ߬ߦߊ߬ߟߌ߬ ( ߓߊߛߌ߫ ) ߟߴߏ߬ ߘߐ߫ ߡߐ߱ ߟߎ߬ ߦߋ߫ ، ߖߊ߯ߕߋ߬ ߸ ߕߊ߰ߛߌ߬ ߞߏ߫ ߟߴߏ߬ ߘߐ߫ ߡߌ߬ߙߌ߲߬ߘߌ߬ ߡߙߌߓߊ߮ ߟߎ߬ ߦߋ߫"
        },
        {
            "chapter": 16,
            "verse": 70,
            "text": "ߊߟߊ߫ ߟߋ߫ ߞߵߊߟߎ߫ ߘߊ߲߫ ߸ ߏ߬ ߞߐ߫ ߊ߬ߟߋ ߟߋ߬ ߊߟߎ߫ ߛߏߡߊߦߟߍߡߊ߲߫ ߠߊ߫ ، ߊߟߎ߫ ߘߏ߫ ߓߍ߫ ߸ ߏ߬ ߘߌ߫ ߟߊߛߊ߬ߦߌ߫ ( ߞߐ߬ߘߐ ߓߟߏ߫ ) ߛߌ߭ ߓߍ߯ ߘߐ߫ ߢߊ߰ߙߊ߲߬ߞߋ ߡߊ߬ ߸ ߤߊߞߍߕߏ߫ ߊ߬ ߞߊߣߊ߬ ߝߏߦߌ߬ ߟߐ߲߫ ߟߐ߲ߠߌ߲߫ ߞߘߐ߬ߡߊ߲ ߞߐ߫ ، ߖߊ߯ߕߋ߬ ߸ ߊߟߊ߫ ߦߋ߫ ߟߐ߲ߠߌ߲ߠߊ߫ ߘߌ߫ ߊ߰ ߛߋߓߊ߯ ߘߌ߫"
        },
        {
            "chapter": 16,
            "verse": 71,
            "text": "ߊߟߊ߫ ߟߋ߬ ߞߵߊߟߎ߫ ߘߏ߫ ߟߊߝߌ߬ߛߦߊ߬ ߘߏ߫ ߘߌ߫ ߤߊ߬ߙߌ߬ߖߍ߮ ߘߐ߫ ، ߡߍ߲ ߠߎ߬ ߟߊߝߌ߬ߛߦߊ߬ߣߍ߲߫ ߸ ߏ߬ ߟߎ߬ ߕߍ߫ ߊ߬ߟߎ߫ ߤߊ߬ߙߌ߬ߖߍ߮ ߟߊߛߊ߬ߦߌ߬ ߟߴߊ߬ߟߎ߬ ߓߟߏߡߐ߮ ߟߎ߫ ߡߊ߬ ߞߵߊ߬ߟߎ߬ ߓߍ߯ ߟߊߞߢߴߊ߬ ߘߐ߫ ، ߌ߬ߦߏ߯ ߊ߬ߟߎ߬ ߘߌ߫ ߕߏ߫ ߊߟߊ߫ ߟߊ߫ ߣߍߡߊ ߡߊߛߐ߬ߛߐ߬ ߟߊ߫؟"
        },
        {
            "chapter": 16,
            "verse": 72,
            "text": "ߊߟߊ߫ ߞߊ߬ ߝߘߎߡߊ ߟߎ߬ ߞߍ߫ ߊߟߎ߫ ߟߊ߫ ߞߊ߬ ߓߐ߫ ߊߟߎ߫ ߖߍ߬ߘߍ ߟߎ߬ ߘߐ߫ ߸ ߞߊ߬ ߘߋ߲ ߠߎ߬ ߣߌ߫ ߡߊ߬ߡߊ߬ߙߋ߲ ߠߎ߬ ߞߍ߫ ߊߟߎ߫ ߟߴߊߟߎ߫ ߝߘߎߡߊ ߟߎ߫ ߝߍ߬ ، ߊ߬ ߣߴߊ߬ ߞߵߊߟߎ߫ ߤߊ߬ߙߌ߬ߖߍ߰ ߝߋ߲߫ ߓߘߍߓߘߍ ߟߎ߬ ߟߊ߫ ، ߊ߬ ߝߐ߫ ߡߐ߱ ߟߎ߬ ߘߌ߫ ߘߍ߲߬ߞߣߍ߬ߦߊ߫ ߡߣߊ߬ߡߣߊ ߡߊ߬ ߸ ߊ߬ ߣߌ߫ ߞߵߊ߬ ߞߍ߫ ߝߌߛߙߌߥߊߟߋߦߊ ߟߐ߭ ߘߌ߫ ߊߟߊ߫ ߟߊ߫ ߣߍߡߊ ߡߊ߬؟"
        },
        {
            "chapter": 16,
            "verse": 73,
            "text": "ߊ߬ߟߎ߬ ߦߋ߫ ߝߋ߲߫ ߠߋ߫ ߓߊ߬ߕߏ߬ ߟߊ߫ ߞߵߊߟߊ߫ ߕߏ߫ ߸ ߡߍ߲ ߕߍ߫ ߤߊ߬ߙߌ߬ߖߍ߰ ߛߌ߫ ߡߙߊ߬ ߟߴߊ߬ߟߎ߬ ߦߋ߫ ߛߊ߲ ߠߎ߬ ߣߌ߫ ߘߎ߱ ߛߌ߫ ߞߣߐ߫ ، ߊ߬ߟߎ߫ ߝߊ߲߭ ߕߴߏ߬ ߟߊߣߐ߬ ߟߋ߬"
        },
        {
            "chapter": 16,
            "verse": 74,
            "text": "ߒ߬ߓߵߊߟߎ߫ ߞߣߊ߫ ߢߐ߲߰ߘߐ ߟߎ߬ ߞߍ߫ ߊߟߊ߫ ߟߊ߫ ߘߋ߬ ߸ ߓߊߏ߬ ߊߟߊ߫ ߟߋ߫ ߞߊ߬ ߟߐ߲ߠߌ߲ ߞߍ߫ ߸ ߊߟߎ ߘߏ߲߬ ߡߊ߫ ߟߐ߲ߠߌ߲߫ ߞߍ߫"
        }
    ]
}
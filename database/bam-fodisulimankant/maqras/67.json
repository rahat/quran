{
    "maqras": [
        {
            "chapter": 7,
            "verse": 142,
            "text": "ߊ߲ ߣߌ߫ ߡߎߛߊ߫ ߛߘߊ߫ ߘߊ߫ ߛߎ߫ ߓߌߛߓߊ߬ ( ߢߐ߲߯ߦߋ ) ߡߊ߬ ، ߊ߲ ߣߊ߬ ߘߊ߫ ߕߊ߲߫ ߜߘߍ߫ ߞߍ߫ ߞߵߊ߬ ߘߝߊ߫ ، ߏ߬ ߞߍ ߸ ߊ߬ ߡߊ߰ߙߌ ߟߊ߫ ߛߘߊߒߡߊߞߊ߲ߠߊ ߘߝߊ߫ ߘߊ߫ ߛߎ߫ ߓߌߣߊ߯ߣߌ߲ ߠߊ߫ ، ߡߎߛߊ߫ ߞߊ߲߫ ߊ߬ ߞߘߐ߬ߞߍ߫ ߤߊߙߎߣߊ߫ ߡߊ߬ ߞߏ߫ ߒ ߣߐ߬ߘߐߓߌ߬ߟߊ߬ ߒ ߡߌ߬ߙߌ߲߬ߘߌ ߞߎ߲߬ߠߊ߫ ߸ ߌ ߦߋ߫ ߟߢߊ߬ߟߌ ߟߋ߬ ߞߍ߫ ߸ ߌ ߞߊߣߊ߬ ߕߌߢߍߟߌߟߊ ߟߎ߬ ߟߊ߫ ߛߌߟߊ ߟߊߓߊ߬ߕߏ߫ ߘߋ߬"
        },
        {
            "chapter": 7,
            "verse": 143,
            "text": "ߡߎߛߊ߫ ߣߊ߬ߣߍ߲ ߒ߬ ߠߊ߫ ߥߊ߯ߕߌ߫ ߘߐߛߘߊߣߍ߲ ߡߊ߬ ߸ ߊ߬ ߡߊ߰ߙߌ ߞߵߊ߬ ߞߎߡߊ߲ߢߐ߲߯ߦߊ߫ ، ߊ߬ ߞߊ߲߫ ߞߏ߫ ߒ ߡߊ߰ߙߌ ߸ ߌ ߦߌ߬ߘߊ߬ ߒ ߠߊ߫ ߞߟߋ߫ ߒ ߧߴߌ ߦߋ߫ ، ߊߟߊ߫ ߞߊ߲߫ ߞߏ߫ ߌ ߕߍߣߊ߬ ( ߛߋ߫ ߟߊ߫ ) ߒߠߋ ߦߋ߫ ߟߊ߫ ، ߓߊ߬ߙߌ߬ ߞߎ߬ߙߎ ߝߟߍ߫ ߓߊ߫ ، ߣߴߏ߬ ߓߊ߲ߓߊ߲ߣߍ߲ ߕߏ߫ ߘߴߊ߬ ߣߐ߭ ߘߐ߫ ߸ ߌ ߘߌ߫ ߒ ߦߋ߫ ߏ߬ ߘߐ߫ ، ߊ߬ ߡߊ߰ߙߌ ߣߵߊ߬ ߖߘߍ߬ ߟߊ߲ߞߣߍߡߊ߫ ߟߊ ߞߎ߬ߙߎ ߦߋ߫ ߸ ߊ߬ ߞߵߏ߬ ߞߍ߫ ߓߘߎߓߘߍ߫ ، ߏ߬ ߞߍ߫ ߸ ߡߎߛߊ߫ ߓߋ߬ ߘߊ߫ ߜߊ߬ߙߊ߲߬ߞߕߊ߬ ߢߊ ߡߊ߬ ߞߊ߬ ߞߌ߬ߘߏ߲߬ ߊ߬ ߟߊ߫ ߟߋߎ߫ ، ߊ߬ ߣߊ߬ߣߍ߲ ߞߍ߫ ߟߴߊ߬ ߖߍ߬ߘߍ߫ ߞߊ߬ߟߊߡߊ߬ ߸ ߊ߬ ߞߊ߲߫ ߞߴߌߟߋ ߡߊ߰ߙߌ߬ ߛߊߣߌ߲ ߸ ߒ ߓߘߊ߫ ߒ ߖߘߍ߬ ߟߊߛߊ߬ߦߵߌ ߡߊ߬ ߸ ߊ߬ ߣߌ߫ ߒ ߓߘߊ߫ ߞߍ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߝߟߐ ߘߌ߫"
        },
        {
            "chapter": 7,
            "verse": 144,
            "text": "ߊߟߊ߫ ߞߊ߲߫ ߞߏ߫ ߡߎߛߊ߫ ߸ ߒ ߓߘߴߌ ߛߎߥߊ߲ߘߌ߫ ߡߐ߱ ( ߕߐ߭ ) ߟߎ߫ ߡߊ߬ ߒ ߠߊ߫ ߞߋߟߦߊ ߣߌ߫ ߒ ߞߎߡߊߢߐ߲߯ߦߊ ߟߊ߫ ، ߒ ߣߊ߬ ߝߋ߲ ߡߍ߲ ߘߌ߫ ߟߴߌ ߡߊ߬ ߣߌ߲߬ ߸ ߏ߬ ߡߌ߬ߘߊ߬ ߜߘߋߜߘߋ߫ ، ߊ߬ ߣߴߌ ߦߋ߫ ߞߍ߫ ߞߏߢߌߡߊߟߐ߲ߠߊ ߟߎ߬ ߘߏ߫ ߘߌ߫"
        },
        {
            "chapter": 7,
            "verse": 145,
            "text": "ߊ߲ ߞߊ߬ ߞߊ߬ߥߊ߲߬ߘߌ ߛߓߍ߫ ߊ߬ ߦߋ߫ ߞߏ ߓߍ߯ ߘߏ߫ ߞߊ߲߬ ߥߊ߬ߟߊ ߟߎ߬ ߘߐ߫ ߸ ߊ߬ ߣߌ߫ ߞߏ ߓߍ߯ ߝߊߙߊ߲ߝߊߛߌ ߞߊ߲߬ ، ߒ ߞߴߏ߬ ߟߎ߫ ߡߌ߬ߘߊ߬ ߛߍ߲ߓߍ߫ ߟߊ߫ ߸ ߊ߬ ߣߴߌ ߦߴߌ ߡߌ߬ߙߌ߲߬ߘߌ ߟߐ߬ ߊ߬ ( ߖߡߊ߬ߙߌ ) ߢߌ߬ߡߊ ߟߎ߫ ߡߌ߬ߘߊ߬ ߟߊ߫ ، ߓߊ ߒ ߣߊ߬ߕߐ߫ ߟߋ߬ ߔߊߟߊ߲ߞߊߓߊ߯ߕߐ ߟߎ߬ ߟߊ߫ ߛߏ ߦߌ߬ߘߊ߬ ߟߴߊߟߎ߫ ߟߊ߫"
        },
        {
            "chapter": 7,
            "verse": 146,
            "text": "ߓߊ߬ߙߌ߬ ߒ ߘߌߣߊ߬ ߡߐ߱ ߟߎ߫ ߞߎ߲߬ߓߐ߫ ߒ߬ ߠߊ߫ ߘߊ߬ߟߎ ߟߎ߫ ߞߊ߲߬ ߸ ߡߍ߲ ߠߎ߬ ߦߴߊ߬ߟߎ߫ ߖߘߍ߬ߘߐߓߏ߲߬ߧߊ߬ ߟߊ߫ ߘߎ߱ ߞߊ߲߬ ߕߎ߬ߢߊ߫ ߕߊ߬ߣߊ ߟߊ߫ ߸ ߊ߬ߟߎ߫ ߘߏ߲߬ ߓߊ߯ ߘߊ߬ߟߎ ߛߎ߯-ߎ-ߛߎ߯ ߦߋ߫ ߸ ߊ߬ߟߎ߬ ߕߍ߫ ߟߊ߫ ߏ߬ ߟߊ߫ ، ߤߟߴߊ߬ߟߎ߫ ߞߊ߬ ߞߊ߲ߘߦߊ ߛߌߟߊ ߦߋ߫ ߊ߬ߟߎ߬ ߕߴߏ ߡߌ߬ߘߊ߬ ߛߌߟߊ߫ ߘߌ߫ ، ߒ߬ߓߊ߬ ߣߴߊ߬ߟߎ߫ ߞߊ߬ ߝߌ߬ߟߌ ߛߌߟߊ ߦߋ߫ ߛߊ߫ ߸ ߊ߬ߟߎ߬ ߘߴߏ߬ ߛߌߟߊ ߡߌ߬ߘߊ߬ ، ߏ߬ ߘߏ߲߬ ߞߎ߲߭ ߠߋ߬ ߸ ߓߊߏ߬ ߊ߬ߟߎ߫ ߞߊ߬ ߒ ߠߊ߫ ߘߊ߬ߟߎ ߟߎ߬ ߡߊߛߐ߬ߛߐ߫ ߟߋ߬ ߸ ߊ߬ ߣߴߊ߬ߟߎ߫ ߞߵߊ߬ߟߎ߫ ߖߊ߲߬ߓߐ߫ ߊ߬ߟߎ߬ ߘߐ߫ ߟߋ߬ ߔߏ߲߫"
        },
        {
            "chapter": 7,
            "verse": 147,
            "text": "ߡߍ߲ ߠߎ߫ ߘߏ߲߬ ߞߊ߬ ߒ߬ ߠߊ߫ ߘߊ߬ߟߎ ߟߎ߬ ߣߌ߫ ߟߊߞߌߙߊ߫ ߓߍ߲߬ߢߐ߲߰ߦߊ ߡߊߛߐ߬ߛߐ߬ ߸ ߏ߬ ߟߎ߬ ߗߋߥߊߟߌ ߟߎ߬ ߕߌߢߍߕߐ߫ ߟߋ߬ ߔߛߐߞߐ߫ ، ߊ߬ߟߎ߫ ߘߏ߲߬ ߕߍ߫ ߛߙߊ߬ ߟߊ߫ ߝߏߦߌ߬ ߟߊ߫ ߝߏ߫ ߊ߬ߟߎ߫ ߕߘߍ߬ ߡߍ߲ ߠߎ߬ ߞߍ߫ ߟߊ߫"
        },
        {
            "chapter": 7,
            "verse": 148,
            "text": "ߡߎߛߊ߫ ߥߊߣߍ߲ ߞߐ ߸ ߊ߬ ߡߌ߬ߙߌ߲߬ߘߌ ߞߵߊ߬ߟߎ߬ ߟߊ߫ ߡߊ߬ߖߐ߰ߙߊ߲߬ ( ߛߊߣߌ߲ ߠߎ߬ ) ߟߊߘߊ߲߫ ߕߎߙߊߣߍ߲߫ ߝߊߘߌ ߘߌ߫ ߡߍ߲ ߦߋ߫ ߞߏ߲߬ߓߏ߬ ߟߊ߫ ، ( ߞߵߏ߬ ߞߍ߫ ߡߊ߰ߙߌ ߘߌ߫ ) ߸ ߞߏ߬ߣߌ߲߬ ߦߊ߯ߟߴߊ߬ߟߎ߬ ߡߴߊ߬ ߦߋ߫ ߓߊ߬ ߕߎߙߊߣߍ߲ ߕߍ߫ ߊ߬ߟߎ߬ ߞߎߡߊߢߐ߲߯ߦߊ߫ ߟߊ߫ ߸ ߊ߬ ߘߏ߲߬ ߕߍ߫ ߊ߬ߟߎ߬ ߞߊ߲ߘߊ߫ ߟߊ߫ ߛߌߟߊ߫ ߛߌ߫ ߡߊ߬؟ ߊ߬ߟߎ߫ ߞߵߏ߬ ߟߋ ߡߌ߬ߘߊ߫ ߡߊ߰ߙߌ ߘߌ߫ ߞߵߊ߬ߟߎ߬ ߞߍ߫ ߛߏߡߊ ߟߎ߬ ߘߌ߫"
        },
        {
            "chapter": 7,
            "verse": 149,
            "text": "ߕߎ߬ߡߊ ߡߍ߲ ߊ߬ߺ(ߺߟߎ߬ ߤߊ߲ߞߟߌ ߟߊ߫ ߛߐߟߌ ) ߓߋ߬ ߘߴߊ߬ߟߎ߬ ߕߍ߮ ߟߎ߬ ߘߐ߫ ߸ ߊ߬ ߣߴߊ߬ߟߎ߫ ߞߵߊ߬ ߦߋ߫ ߊ߬ߟߎ߬ ߓߘߊ߫ ߝߟߌ߬ ߸ ( ߊ߬ߟߎ߫ ߣߊ߬ߣߍ߲ ߣߡߌߛߊ ߦߋ߫ ߟߊ߫ ) ߸ ߊ߬ߟߎ߬ ߞߊ߲߫ ߞߏ߫ ߤߊ߲߫ ߸ ߣߌ߫ ߒ߬ ߡߊ߰ߙߌ ߡߊ߫ ߤߌߣߊ߫ ߒ߬ ߠߊ߫ ( ߢߌ߲߬ ߘߐ߫ ) ߞߊ߬ ߦߊ߬ߝߊ߫ ߒ߬ ߡߊ߬ ߸ ߊ߲ ߘߌ߫ ߞߍ߫ ߓߣߐ߬ߓߊ߮ ߟߎ߬ ߘߏ߫ ߘߌ߫ ߟߋ߬ ߘߍ߯"
        },
        {
            "chapter": 7,
            "verse": 150,
            "text": "ߡߎߛߊ߫ ߞߐߛߊ߬ߦߌ߲߬ߣߍ߲ ߊ߬ ߡߌ߬ߙߌ߲߬ߘߌ ߡߊ߬ ߞߵߊ߬ ߕߘߍ߬ ߊ߬ ߡߐߣߍߣߍ߲ߓߊ ߛߎ߬ߣߎ߲߬ߣߍ߲߬ߓߊ ߦߋ߫ ߸ ߊ߬ ߞߊ߲߫ ߞߏ߫ ߊߟߎ߫ ߘߏ߲߬ ߞߊ߬ ߒ ߞߐߟߊߝߐ߫ ߒ ߞߐ߫ ߞߏߖߎ߯ߦߊ߫ ߥߍ߫߹ ߌ߬ߦߏ߯ ߊߟߎ߫ ߘߌ߫ ߞߌߢߍ߫ ߊߟߎ߫ ߡߊ߰ߙߌ ߟߊ߫ ߖߊ߬ߡߊߙߌ ߟߊ߫؟ ߘߊ߬ߡߊ߲߬ߛߊ߫ ߸ ߊ߬ ߞߊ߬ ߥߊ߬ߟߊ ߟߎ߬ ߟߊߝߟߌ߬ ߔߌߚߌ߫ ߞߵߊ߬ ߞߘߐ߬ߞߍ߫ ߕߵߊ߬ ߞߎ߲߬ ( ߛߌ ) ߡߊ߬ ߗߊߎ߫ ߸ ߞߵߏ ߛߊ߬ߡߊ߲߫ ߞߵߊ߬ ߡߊߘߏ߲߬ ߊ߬ ߟߊ߫ ، ߏ߬ ߞߊ߲߫ ߊ߬ ߡߊ߬ ߞߏ߫ ߒ ߓߊ߫ ߘߋ߲ ߸ ߡߌ߬ߙߌ߲߬ߘߌ ߖߐ߬ ߘߊ߫ ߒ ߡߊ߬ ߟߋ߬ ߸ ߊ߬ߟߎ߫ ߝߊ߲߭ ߕߎ߲߬ ߓߍߢߌߣߌ߲߫ ߞߊ߬ ߒ ߝߊ߰ ߟߋ߬ ، ߏ߬ ߘߐ߫ ߸ ߌ ߞߊߣߊ߬ ߖߎ߮ ߟߎ߬ ߟߊߦߟߍ߫ ߒ ߡߊ߬ ߸ ߌ ߘߏ߲߬ ߞߊߣߊ߬ ߒ ߞߍ߫ ߡߌ߬ߙߌ߲߬ߘߌ߫ ߕߐ߬ߢߍ߰ߒߕߋ ߟߎ߬ ߝߋ߲߫ ߘߌ߫"
        },
        {
            "chapter": 7,
            "verse": 151,
            "text": "ߡߎߛߊ߫ ߞߊ߲߫ ߞߏ߫ ߒ ߡߊ߰ߙߌ ߸ ߦߝߊ߬ ߒ ߣߌ߫ ߒ ߞߘߐ߬ߞߍ߫ ߡߊ߬ ߸ ߊ߬ ߣߴߌ ߦߋ߫ ߒ߬ ߠߊߘߏ߲߬ ߌ ߟߊ߫ ߤߌߣߊ ߞߣߐ߫ ߸ ߌߟߋ ߡߍ߲ ߦߋ߫ ߤߌߣߟߊ ߓߍ߯ ߘߐ߫ ߤߌߣߟߊ ߘߌ߫"
        },
        {
            "chapter": 7,
            "verse": 152,
            "text": "ߡߍ߲ ߠߎ߫ ߘߏ߲߬ ߞߵߊ߬ߟߎ߬ ߓߟߏߞߍ߫ ߕߎߙߊߣߍ߲ ߠߊ߫ ߸ ߛߊ߬ߙߌ ߣߌ߫ ߘߐ߯ߦߡߊ ߓߍߣߵߏ߬ ߟߎ߫ ߛߐ߬ߘߐ߲߬ ߞߊ߬ ߝߘߴߊ߬ߟߎ߫ ߡߊ߰ߙߌ ߟߊ߫ ߘߎߢߊ߫ ߢߣߊߡߦߊ ߘߐ߫ ، ߒ߬ߓߵߊ߲ ߧߋ߫ ߞߎ߲߬ߘߐ߬ߕߍ߰ߟߊ ߟߎ߫ ߛߙߊ߬ ߟߊ߫ ߕߋ߲߬ ߠߋ߬"
        },
        {
            "chapter": 7,
            "verse": 153,
            "text": "ߡߍ߲ ߠߎ߫ ߞߏ߬ߣߌ߲ ߞߊ߬ ߖߎ߯ߡߊ߲ ߠߎ߬ ߞߍ߫ ߸ ߞߊ߬ ߓߊ߲߫ ߏ߬ ߞߐ߫ ߞߵߊ߬ߟߎ߫ ߖߘߍ߬ߟߊߛߊ߬ߦߌ߫ ߊ߬ ߣߌ߫ ߞߊ߬ ߘߍ߲߬ߞߣߍ߬ߦߊ߫ ߸ ߒ߬ߓߊ߬ ߏ߬ ߓߍ߯ ߞߐ߫ ߸ ߌ ߡߊ߰ߙߌ ߦߋ߫ ߦߝߊ߬ߟߊ߫ ߤߌߣߟߊ߫ ߟߋ߬ ߘߌ߫ ( ߏ߬ ߟߎ߬ ߟߊ߫)"
        },
        {
            "chapter": 7,
            "verse": 154,
            "text": "ߡߎߛߊ߫ ߟߊ߫ ߡߐߣߍ ߡߊߛߍ߬ߟߍ߲߬ߓߍ߬ߣߍ߲ ߸ ߊ߬ ߞߊ߬ ߥߊ߬ߟߊ ߟߎ߫ ߕߊ߬ ߞߵߊ߬ ߕߘߍ߬ ߞߊ߲ߘߦߊ ߣߌ߫ ߤߌߣߊ ߟߴߏ߬ ߛߓߍߟߌ ߘߐ߫ ߡߐ߰ ߟߎ߬ ߦߋ߫ ߸ ߡߍ߲ ߠߎ߬ ߦߋ߫ ߡߛߌ߬ߡߛߌ߬ ߟߴߊ߬ߟߎ߫ ߡߊ߰ߙߌ ߢߍ߫"
        },
        {
            "chapter": 7,
            "verse": 155,
            "text": "ߡߎߛߊ߫ ߞߊ߬ ߗߍ߬ ߓߌߥߐߙߐ߲ߥߌ߬ߟߊ߬ ߛߎߥߊ߲ߘߌ߫ ߊ߬ ߡߌ߬ߙߌ߲߬ߘߌ ߘߐ߫ ߸ ߊ߲ ߠߊ߫ ߛߘߊߒߡߊߕߎߡߣߊ ߞߊ߲ߡߊ߬ ، ߦߙߍߦߙߍ ߣߵߏ߬ ߟߎ߫ ߡߌ߬ߘߊ߬ ߟߊ߫ ߸ ߊ߬ ߞߊ߲߫ ߞߏ߫ ߒ ߡߊ߰ߙߌ ߊ߬ ߕߎ߲߬ ߓߊ߯ ߌ ߘߌߦߊ߫ ߸ ߌ ߕߘߍ߬ ߘߌ߫ ߢߌ߲߬ ߠߎ߬ ߣߌ߫ ߒߠߋ ߖߍ߬ߘߍ ߛߌߟߊߛߊ߬ ߞߊ߬ߦߌ߯ ߞߘߐ߬ߡߊ߲߫ ، ߌ߬ߦߏ߯ ߌ ߘߴߊ߲ ߛߌߟߊߛߊ߬ ߊ߲ ߘߐ߫ ߣߊߟߏ߲ߡߊ ߟߎ߬ ߟߊ߫ ߓߊ߯ߙߊ ߟߊ߫؟ ߣߌ߲߬ ߘߏ߲߬ ߕߍ߫ ߝߏߦߌ߬ ߘߌ߫ ߝߏ߫ ߌ ߟߊ߫ ߞߘߐߓߐߟߌ ، ߌ ߦߋ߫ ߡߐ߰ ߟߋ߬ ߟߊߝߟߌ߬ ߟߴߏ߬ ߟߊ߫ ߸ ߡߍ߲ ߓߴߌ ߘߌߦߊ߫ ، ߌ ߘߌ߫ ߡߐ߰ ߝߣߊ߫ ߞߊ߲ߘߴߊ߬ ߟߊ߫ ߸ ߡߍ߲ ߓߴߌ ߘߌߦߊ߫ ، ߌߟߋ ߟߵߊ߲ ߠߊ߫ ߞߏߕߌ߮ ߘߌ߫ ، ߏ߬ ߘߐ߫ ߸ ߌ ߦߋ߫ ߦߊ߬ߝߴߊ߲ ߡߊ߬ ߞߊ߬ ߤߌߣߴߊ߲ ߠߊ߫ ، ߓߊ ߌߟߋ ߟߋ߫ ߦߝߊ߬ߟߊ ߓߍ߯ ߘߐ߫ ߢߌ߬ߡߊ ߘߌ߫"
        }
    ]
}
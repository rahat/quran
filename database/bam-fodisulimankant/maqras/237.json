{
    "maqras": [
        {
            "chapter": 87,
            "verse": 1,
            "text": "ߌ ߡߊ߰ߙߌ߬ ߞߘߐߕߊ߬ߣߍ߲߬ߓߊ ߕߐ߮ ߛߊߣߌ߲ߧߊ߫"
        },
        {
            "chapter": 87,
            "verse": 2,
            "text": "ߡߍ߲ ߞߊ߬ ߘߊ߲ߠߌ߲ ߞߍ߫ ߞߵߊ߬ ߟߊߞߢߊ߫"
        },
        {
            "chapter": 87,
            "verse": 3,
            "text": "ߊ߬ ߣߌ߫ ߡߍ߲ ߞߊ߬ ߝߋ߲ ߓߍ߯ ߟߊߕߍ߰ ߞߵߊ߬ߟߎ߬ ߞߊ߲ߘߊ߫"
        },
        {
            "chapter": 87,
            "verse": 4,
            "text": "ߊ߬ ߣߌ߫ ߡߍ߲ ߞߊ߬ ߖߍߥߎߟߍ ߟߊߓߐ߫"
        },
        {
            "chapter": 87,
            "verse": 5,
            "text": "ߊ߬ ߣߊ߬ ߘߴߏ߬ ߞߍ߫ ߢߊ߰ߛߊ߬ ߖߊߙߊ߲߫ ߝߌ߲߬ߣߍ߲ ߘߌ߫"
        },
        {
            "chapter": 87,
            "verse": 6,
            "text": "ߛߋߚߋ߫ ߊ߲ ߘߌߣߵߌ ߞߊ߬ߙߊ߲߬ ߝߏ߫ ߌ ߕߍ߫ ߢߌ߬ߣߊ߬ ( ߝߋ߲߫ ߞߐ߫)"
        },
        {
            "chapter": 87,
            "verse": 7,
            "text": "ߝߏ߫ ߡߍ߲ ߓߊ߯ ߊߟߊ߫ ߘߌߦߊ߫ ، ߓߊߏ߬ ߖߊ߯ߕߋ߬ ߸ ߏ߬ ߟߋ ߞߊ߬ ߟߊ߲ߞߣߍߡߊ ߟߐ߲߫ ߸ ߊ߬ ߣߌ߫ ߡߍ߲ ߦߋ߫ ߘߏ߲߰ ߠߊ߫"
        },
        {
            "chapter": 87,
            "verse": 8,
            "text": "ߊ߬ ߣߴߊ߲ ߘߌߣߊ߬ ߣߐ߰ߦߊ߬ ߞߴߌ ߦߋ߫ ߣߐ߰ߦߊ߬ߟߌ ( ߜߎ ) ߟߊ߫"
        },
        {
            "chapter": 87,
            "verse": 9,
            "text": "ߒ߬ߓߊ߬ ߌߟߋ ߞߊ߬ߥߊ߲߬ߘߌ ߞߍ߫ ߖߐ߫ ߸ ߣߌ߫ ߞߊ߬ߥߊ߲߬ߘߌ ߞߊ߬ ߞߏߢߊ߬"
        },
        {
            "chapter": 87,
            "verse": 10,
            "text": "ߛߋߚߋ߫ ߸ ߞߎ߬ߘߎ ߦߋ߫ ߡߍ߲ ߞߊ߲ߠߊ߫ ߸ ߏ߬ ߘߌߣߊ߬ ߞߊ߬ߥߊ߲߬ߘߌ ߡߌ߬ߘߊ߬"
        },
        {
            "chapter": 87,
            "verse": 11,
            "text": "ߒ߬ߞߊ߬ ߞߎ߬ߠߊ߲߬ߜߏ߬ߓߊ ߘߴߊ߬ ߡߊߓߐ߫ ߊ߬ ߟߊ߫"
        },
        {
            "chapter": 87,
            "verse": 12,
            "text": "ߏ߬ ߡߍ߲ ߣߊ߬ߕߐ߫ ߘߏ߲߬ ߠߊ߫ ߕߓߊ߫ ߓߟߋ߬ߓߟߋ ߘߐ߫"
        },
        {
            "chapter": 87,
            "verse": 13,
            "text": "ߏ߬ ߘߏ߲߬ ߓߊ߯ ߞߍ߫ ߸ ߊ߬ ߕߍ߫ ߛߊ߬ ߦߋ߲߬ ߊ߬ ߘߏ߲߬ ߕߍ߫ ߢߣߊߡߦߊ߫"
        },
        {
            "chapter": 87,
            "verse": 14,
            "text": "ߡߍ߲ ߓߊ߯ ߊ߬ ߖߘߍ߬ ߛߊߣߌ߲ߧߊ߫ ߸ ߏ߬ ߟߋ ߓߘߊ߫ ߛߎߘߊ߲߫"
        },
        {
            "chapter": 87,
            "verse": 15,
            "text": "ߊ߬ ߣߌ߫ ߡߍ߲ ߞߵߊ߬ ߡߊ߰ߙߌ ߕߐ߮ ߝߐ߫ ߞߊ߬ ߛߊߟߌ߫"
        },
        {
            "chapter": 87,
            "verse": 16,
            "text": "ߌ ߟߐ߬ ߓߊ߫ ߸ ߊߟߎ߫ ߦߋ߫ ߘߎߢߊ߫ ߢߣߊߡߦߊ ߟߋ߬ ߛߎߥߊ߲ߘߌ߫ ߟߊ߫؟"
        },
        {
            "chapter": 87,
            "verse": 17,
            "text": "ߟߊߞߌߙߊ߫ ߕߊ ߟߋ߫ ߘߏ߲߬ ߝߌ߬ߛߊ߬ ߸ ߏ߬ ߟߋ ߘߏ߲߬ ߕߏ߫ ߟߴߊ߬ ߡߊ߬"
        },
        {
            "chapter": 87,
            "verse": 18,
            "text": "ߖߊ߯ߕߋ߬ ߸ ߣߌ߲߬ ߦߋ߫ ߞߝߊ߬ ߝߟߐߝߟߐ ߟߎ߫ ߟߋ߬ ߘߐ߫"
        },
        {
            "chapter": 87,
            "verse": 19,
            "text": "ߌߓߎ߬ߙߊ߬ߤߌߡߊ߫ ߣߌ߫ ߡߎߛߊ߫ ߟߊ߫ ߞߊ߬ߝߊ ߟߎ߫ ߞߊ߬ߣߌ߲߫"
        },
        {
            "chapter": 88,
            "verse": 1,
            "text": "ߦߊ߯ߟߊ߫ ߞߎ߲߬ߠߊ߬ߓߌ߬ߘߌ߲߬ߟߊ߲ ߓߊ߬ߘߏ ߣߊ߬ ߘߴߌ ߡߊ߬ ߓߊ߬؟"
        },
        {
            "chapter": 88,
            "verse": 2,
            "text": "ߏ߬ ߟߏ߲ ߸ ߢߘߊ ߘߏ߫ ߟߎ߫ ߦߋ߫ ߞߌߛߐ߫"
        },
        {
            "chapter": 88,
            "verse": 3,
            "text": "ߊ߬ߟߎ߬ ߦߋ߫ ߓߊ߯ߙߊ߫ ߟߊ߫ ߸ ߊ߬ߟߎ߫ ߛߍ߰ߣߍ߲߫ ߞߐߝߌ߫"
        },
        {
            "chapter": 88,
            "verse": 4,
            "text": "ߊ߬ߟߎ߬ ߟߊߘߏ߲߬ ߠߊ߫ ߕߊ߫ ߞߟߊߡߊ߲ ߘߐ߫"
        },
        {
            "chapter": 88,
            "verse": 5,
            "text": "ߊ߬ߟߎ߬ ߟߊߡߌ߲߬ ߠߊ߫ ߞߐ߬ ߝߊ߬ߝߊ߬ߣߍ߲ ߘߐ߫"
        },
        {
            "chapter": 88,
            "verse": 6,
            "text": "ߛߎ߬ߡߊ߲߬ ߛߌ߫ ߕߍ߫ ߊ߬ߟߎ߬ ߓߟߏ߫ ߝߏ߫ ߞߊ߲߬ߝߛߊߞߊ߭"
        },
        {
            "chapter": 88,
            "verse": 7,
            "text": "ߏ߬ ߕߍ߫ ߟߊ߬ߕߟߐ߬ߟߌ߬ ߞߍ߫ ߸ ߊ߬ ߘߏ߲߬ ߕߍ߫ ߞߐ߲ߞߐ߫ ߜߍ߲߫"
        },
        {
            "chapter": 88,
            "verse": 8,
            "text": "ߏ߬ ߟߏ߲ ߸ ߢߘߊ ߘߏ߫ ߟߎ߫ ߡߊߣߍߡߊߣߍ߲߫"
        },
        {
            "chapter": 88,
            "verse": 9,
            "text": "ߊ߬ߟߎ߫ ߘߌ߬ߢߍ߬ߣߍ߲߫ ߊ߬ߟߎ߬ ߓߊ߯ߙߊ߫ ߣߐ ߡߊ߬"
        },
        {
            "chapter": 88,
            "verse": 10,
            "text": "(ߊ߬ߟߎ߬ ߦߋ߫ ) ߣߊߞߐ߫ ߟߊߦߟߍ߬ߣߍ߲ ߘߐ߫"
        },
        {
            "chapter": 88,
            "verse": 11,
            "text": "ߣߊ߰ߣߊ߰ ߞߊ߲߫ ߕߍ߫ ߡߍ߲߫ ߠߊ߫ ߦߋ߲߬"
        },
        {
            "chapter": 88,
            "verse": 12,
            "text": "ߞߐ߬ߢߊ߫ ߥߦߏ߬ߟߊ ߦߋ߫ ߦߋ߲߬"
        },
        {
            "chapter": 88,
            "verse": 13,
            "text": "ߜߡߍ߬ ߞߘߐߕߊ߬ߣߍ߲ ߠߎ߯ ߦߋ߲߬"
        },
        {
            "chapter": 88,
            "verse": 14,
            "text": "ߊ߬ ߣߌ߫ ߞߙߏ߫ ߟߊߟߊߣߍ߲ ߠߎ߬"
        },
        {
            "chapter": 88,
            "verse": 15,
            "text": "ߊ߬ ߣߌ߫ ߘߏ߬ߝߙߏ߫ ߛߝߊߛߝߊߣߍ߲ ߠߎ߬"
        },
        {
            "chapter": 88,
            "verse": 16,
            "text": "ߊ߬ ߣߌ߫ ߘߎ߰ߓߍ߲߬ ߘߐߟߊߣߍ߲ ߠߎ߬"
        },
        {
            "chapter": 88,
            "verse": 17,
            "text": "ߦߊ߯ߟߴߊ߬ߟߎ߬ ߕߍ߫ ߢߐ߯ߡߍ ߟߎ߬ ߡߊߝߟߍ߫ ߟߊ߫ ߓߊ߬ ߸ ߏ߬ ߟߎ߬ ߘߊ߲ߣߍ߲߫ ߢߊ ߡߍ߲؟"
        },
        {
            "chapter": 88,
            "verse": 18,
            "text": "ߊ߬ ߣߌ߫ ߞߊ߬ ߛߊ߲ ߡߊߝߟߍ߫ ߸ ߏ߬ ߞߘߐߕߊ߬ߣߍ߲߬ ߢߊ ߡߍ߲؟"
        },
        {
            "chapter": 88,
            "verse": 19,
            "text": "ߊ߬ ߣߌ߫ ߞߊ߬ ߞߎ߬ߙߎ ߟߎ߬ ߡߊߝߟߍ߫ ߸ ߏ߬ ߟߎ߬ ߕߘߎߣߍ߲߫ ߢߊ ߡߍ߲؟"
        },
        {
            "chapter": 88,
            "verse": 20,
            "text": "ߊ߬ ߣߌ߫ ߞߊ߬ ߘߎ߱ ߡߊߝߟߍ߫ ߸ ߏ߬ ߘߐߝߎߟߋ߲ߣߍ߲߫ ߢߊ ߡߍ߲؟"
        },
        {
            "chapter": 88,
            "verse": 21,
            "text": "ߒ߬ߓߊ߬ ߞߊ߬ߥߊ߲߬ߘߌ߬ߟߌ ߞߍ߫ ߸ ߓߊߏ߬ ߌ ߦߋ߫ ߞߊ߬ߥߊ߲߬ߘߌ߬ߟߊ ߟߋ߬ ߘߌ߫"
        },
        {
            "chapter": 88,
            "verse": 22,
            "text": "ߌ ߕߍ߫ ߛߙߊߕߌߓߊ߯ ߘߴߊ߬ߟߎ߫ ߡߊ߬"
        },
        {
            "chapter": 88,
            "verse": 23,
            "text": "ߝߏ߫ ߡߍ߲ ߓߊ߯ ߊ߬ ߞߐߘߏ߲߬ ߞߵߊ߬ ߓߊ߲߬ ߝߊߦߌ߲߫"
        },
        {
            "chapter": 88,
            "verse": 24,
            "text": "ߊߟߊ߫ ߘߏ߲߬ ߘߴߏ߬ ߖߊ߲߰ߞߕߊ߫ ߖߊ߲߰ߞߕߊ߬ ߓߟߋߓߟߋ ߟߊ߫"
        },
        {
            "chapter": 88,
            "verse": 25,
            "text": "ߖߊ߯ߕߋ߬ ߸ ߊ߬ߟߎ߫ ߛߊ߬ߦߌ߬ߕߐ߫ ߒ߬ߠߎ߫ ߟߋ߫ ߡߊ߬"
        },
        {
            "chapter": 88,
            "verse": 26,
            "text": "ߏ߬ ߞߐ߫ ߖߊ߯ߕߋ߬ ߸ ߊ߬ߟߎ߬ ߟߊ߫ ߖߊ߬ߕߋ߬ߓߐ ߦߋ߫ ߒ߬ߠߎ߫ ߟߋ߫ ߡߊ߬"
        },
        {
            "chapter": 89,
            "verse": 1,
            "text": "ߊ߰ ߒ ߣߌ߫ ߖߍ߲ߓߎߙߍ߲ ߕߍ߫"
        },
        {
            "chapter": 89,
            "verse": 2,
            "text": "ߊ߰ ߒ ߣߌ߫ ߛߎ߫ ߕߊ߲ ߕߍ߫"
        },
        {
            "chapter": 89,
            "verse": 3,
            "text": "ߊ߰ ߒ ߣߌ߫ ߘߊߓߍ߲ ߕߍ߫ ، ߊ߰ ߒ ߣߌ߫ ߦߙߋߞߋ ߕߍ߫"
        },
        {
            "chapter": 89,
            "verse": 4,
            "text": "ߊ߰ ߒ ߣߌ߫ ߛߎ ߕߊ߯ߕߐ ߕߍ߫"
        },
        {
            "chapter": 89,
            "verse": 5,
            "text": "ߦߊ߯ߟߊ߫ ߞߊ߬ߟߌ߬ߟߌ߫ ߟߴߏ߬ ߘߐ߫ ߤߊߞߟߌߡߊ ߦߋ߫ ߓߊ߬؟"
        },
        {
            "chapter": 89,
            "verse": 6,
            "text": "ߌ ߡߴߊ߬ ߦߋ߫ ߓߊ߬ ߌ ߡߊ߰ߙߌ ߞߊ߬ ߡߍ߲ ߞߍ߫ ߊ߯ߘߌ ߟߎ߬ ߟߊ߫؟"
        },
        {
            "chapter": 89,
            "verse": 7,
            "text": "ߌߙߊߡߎ߲߫ ߛߡߊ߬ߛߋ߲߬ ߛߌ߬ߦߊ߬ߡߊ߲߬ߕߌ߮ ߟߋ߬ ߞߏ߫ ߦߋ߫"
        },
        {
            "chapter": 89,
            "verse": 8,
            "text": "ߏ߬ ߟߎ߬ ߡߍ߲ ߠߎ߫ ߢߐ߲߰ ߡߊ߫ ߘߊ߲߫ ߖߡߊ߬ߣߊ ߟߎ߬ ߞߣߐ߫"
        },
        {
            "chapter": 89,
            "verse": 9,
            "text": "ߊ߬ ߣߌ߫ ߛߊ߬ߡߎߘߊ ߡߍ߲ ߠߎ߫ ߞߊ߬ ߞߓߊ ߡߊߟߛߍ߫ ߝߊ߬ߙߊ ߞߣߐ߫"
        },
        {
            "chapter": 89,
            "verse": 10,
            "text": "ߊ߬ ߣߌ߫ ߝߋߙߊߥߎ߲߫ ߓߟߐ߬ ߛߌ߬ߦߊ߬ߡߊ߲߬ ߕߌ߮"
        },
        {
            "chapter": 89,
            "verse": 11,
            "text": "ߏ߬ ߟߎ߫ ߟߋ߫ ߞߊ߬ ߘߊ߲߬ߠߊ߬ߕߊߡߌ߲ ߞߍ߫ ߖߡߊ߬ߣߊ ߟߎ߬ ߘߐ߫"
        },
        {
            "chapter": 89,
            "verse": 12,
            "text": "ߊ߬ߟߎ߫ ߞߊ߬ ߕߌߢߍߟߌ ߟߊߛߌߦߊߦߊ߫ ߦߋ߲߬ ߠߎ߬ ߘߐ߫"
        },
        {
            "chapter": 89,
            "verse": 13,
            "text": "ߏ߬ ߞߍ ߸ ߌ ߡߊ߰ߙߌ ߞߊ߬ ߖߊ߲߰ߞߕߊ ߜߢߍ ߟߊߓߐ߲߬ ߊ߬ߟߎ߫ ߞߊ߲߬"
        },
        {
            "chapter": 89,
            "verse": 14,
            "text": "ߖߊ߯ߕߋ߬ ߸ ߌ ߡߊ߰ߙߌ ߦߋ߫ ߜߟߊ߬ߟߊ߬ߛߌ߰ ߦߙߐ ߟߋ߬ ߘߐ߫"
        },
        {
            "chapter": 89,
            "verse": 15,
            "text": "ߒ߬ߓߊ߬ ߣߌ߫ ߡߐ߱ ߡߊ߰ߙߌ ߞߵߊ߬ ߟߊߥߟߌ߬ ߊ߬ ߞߘߐߓߐ ߡߊ߬ ߸ ߞߵߊ߬ ߓߏ߲߬ߧߊ߫ ߊ߬ ߣߌ߫ ߞߵߊ߬ ߡߊߣߍߡߊ߫ ߸ ߊ߬ ߘߴߊ߬ ߝߐ߫ ߞߏ߫ ߒ ߡߊ߰ߙߌ ߘߏ߲߬ ߓߘߊ߫ ߒ ߓߏ߲߬ߧߊ߬ ߥߍ߫"
        },
        {
            "chapter": 89,
            "verse": 16,
            "text": "ߣߴߊ߬ ߘߏ߲߬ ߞߵߊ߬ ߟߊߥߟߌ߬ ߊ߬ ߞߘߐߓߐ ߡߊ߬ ߸ ߞߵߊ߬ ߤߊ߬ߙߌ߬ߖߍ߮ ߛߌ߬ߕߌ߫ ߊ߬ ߡߊ߬ ߸ ߊ߬ ߘߴߊ߬ ߝߐ߫ ߞߏ߫ ߒ ߡߊ߰ߙߌ ߘߏ߲߬ ߓߘߊ߫ ߒ ߠߊߝߍߦߊ߫ ߥߍ߫"
        },
        {
            "chapter": 89,
            "verse": 17,
            "text": "ߞߏ߬ߣߌ߲߬ ߍ߲߬ߍ߲߫ ߸ ߊ߬ߟߋ߬ ߕߴߏ߬ ߛߌ߫ ߘߌ߫ ، ߡߍ߲ ߦߋ߫ ߸ ߊߟߎ߫ ߕߍ߫ ߝߊߙߌߕߊ ߟߊߘߌߦߊ߫ ߟߊ߫"
        },
        {
            "chapter": 89,
            "verse": 18,
            "text": "ߊߟߎ߫ ߘߏ߲߬ ߕߍ߫ ߢߐ߲߮ ߘߐߛߎ߫ ߟߊ߫ ߘߐ߰ߕߐ ߘߡߊߢߌߣߌ߲ ߡߊ߬"
        },
        {
            "chapter": 89,
            "verse": 19,
            "text": "ߊ߬ ߣߴߊߟߎ߫ ߦߋ߫ ߗߍ ߘߊߥߎ߲߫ ߠߊ߫ ߘߊߥߎ߲ߠߌ߲߫ ߟߊߞߊ߬ߝߏ߬ߣߍ߲ ߠߊ߫ ߕߊߥߎ߫"
        },
        {
            "chapter": 89,
            "verse": 20,
            "text": "ߊ߬ ߣߴߊߟߎ߫ ߦߋ߫ ߣߊ߲߬ߝߟߏ ߞߊ߬ߣߌ߲߬ ߠߊ߫ ߟߊ߬ߘߌߦߊߢߍ ߥߙߊ߬ߣߍ߲ ߠߊ߫"
        },
        {
            "chapter": 89,
            "verse": 21,
            "text": "ߞߏ߬ߣߌ߲߬ ߤߊ߲߫ ߸ ߣߌ߫ ߘߎ߱ ߘߡߐߢߐ߲ߞߐ߫ ߘߊ߫ ߕߎ߬ߡߊ ߡߍ߲ ߓߘߎߓߘߍ߫ ߓߘߎߓߘߍ߫"
        },
        {
            "chapter": 89,
            "verse": 22,
            "text": "ߊ߬ ߣߌ߫ ߞߵߌ ߡߊ߰ߙߌ ߣߊ߬ ߸ ߊ߬ ߣߌ߫ ߡߟߍ߬ߞߊ ߟߎ߫ ߟߐ߬ߖߟߎ߬ߡߊ߬ߖߟߎ߬ߡߊ߬ߣߍ߲ ߝߙߍߕߍߕߍ߫"
        },
        {
            "chapter": 89,
            "verse": 23,
            "text": "ߊ߬ ߣߌ߫ ߞߊ߬ ߣߊ߬ ߔߊߦߌߔߊߦߌ ߘߌ߫ ߏ߬ ߟߏ߲ ، ߒ߬ߓߊ߬ ߡߐ߱ ߦߴߊ߬ ߦߟߌߓߌ߬ߟߊ߬ ߟߊ߫ ߏ߬ ߟߏ߲ ߠߋ߬ ، ߏ߬ ߦߟߌߓߌߟߊ ߘߏ߲߬ ߊ߬ߟߋ߫ ߣߝߊ߬ ߟߊ߫ ߘߌ߬ ߛߊ߫؟"
        },
        {
            "chapter": 89,
            "verse": 24,
            "text": "ߊ߬ ߘߴߊ߬ ߞߴߊ߬ ߝߐ ߘߌ߫ ߛߐ߲߬ ߸ ߞߏ߫ ߊ߯ߟߊ߲߫߹ ߥߟߊߞߏ߫ ߒ ߕߘߍ߬ ߢߍߛߌ߯ ߟߊߘߊ߲߫ ߒ ߠߊ߫ ߢߣߊߡߦߊ ߘߐ߫"
        },
        {
            "chapter": 89,
            "verse": 25,
            "text": "ߒ߬ߓߊ߬ ߏ߬ ߟߏ߲ ߸ ߡߐ߰ ߛߌ߫ ߕߍ߫ ߖߊ߲߰ߞߕߊ߫ ߊ߬ߟߋ߫ ߖߊ߲߰ߞߕߊ߬ ߢߊ ߡߊ߬"
        },
        {
            "chapter": 89,
            "verse": 26,
            "text": "ߡߐ߰ ߛߌ߫ ߘߏ߲߬ ߕߍ߫ ߛߘߌ߬ ߊ߬ߟߋ߫ ߛߘߌ߬ ߢߊ ߡߊ߬"
        },
        {
            "chapter": 89,
            "verse": 27,
            "text": "ߤߍ߲߬ ߌߟߋ߬ ߣߌ߫ ߡߝߊߣߍ߲"
        },
        {
            "chapter": 89,
            "verse": 28,
            "text": "ߛߊ߬ߦߌ߲߬ ߌ ߡߊ߰ߙߌ ߡߊ߬ ߸ ߌ ߘߌ߬ߢߍ߬ߣߍ߲߫ ߘߌ߬ߢߍ߬ ߞߍߣߴߌ ߝߣߊ߫ ߡߊ߬"
        },
        {
            "chapter": 89,
            "verse": 29,
            "text": "ߒ߬ߓߊ߬ ߘߏ߲߬ ߒ ߠߊ߫ ߖߐ߲߭ ߠߎ߬ ( ߟߊ߫ ߜߊ߬ߙߊ ) ߘߐ߫"
        },
        {
            "chapter": 89,
            "verse": 30,
            "text": "ߊ߬ ߣߴߌ ߦߋ߫ ߘߏ߲߬ ߒ ߠߊ߫ ߣߊߞߐ ߘߐ߫"
        }
    ]
}
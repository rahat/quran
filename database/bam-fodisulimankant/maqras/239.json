{
    "maqras": [
        {
            "chapter": 94,
            "verse": 1,
            "text": "ߦߊ߯ߟߊ߫ ߊ߲ ߡߴߌ ߛߌߛߌ ߦߙߌߥߊ߫ ߌ ߦߋ߫ ߓߊ߬؟"
        },
        {
            "chapter": 94,
            "verse": 2,
            "text": "ߊ߬ ߣߴߊ߲ ߞߵߌ ߘߏ߬ߣߌ߲ ߓߐ߫ ߌ ߞߎ߲߬"
        },
        {
            "chapter": 94,
            "verse": 3,
            "text": "ߏ߬ ߡߍ߲ ( ߕߎ߲߬ ) ߓߘߴߌ ߞߐ ߞߎ߲߰"
        },
        {
            "chapter": 94,
            "verse": 4,
            "text": "ߊ߬ ߣߴߊ߲ ߞߵߌ ߞߏߝߐ ߟߊߥߊ߲߬ߞߊ߲߬ ߌ ߦߋ߫"
        },
        {
            "chapter": 94,
            "verse": 5,
            "text": "ߒ߬ߓߊ߬ ߖߊ߯ߕߋ߬ ߸ ߣߐ߰ߦߊ ߦߋ߫ ߜߟߍ߬ߦߊ ߟߋ߫ ߝߍ߬"
        },
        {
            "chapter": 94,
            "verse": 6,
            "text": "ߒ ߞߏ߫ ߖߊ߯ߕߋ߬ ߸ ߣߐ߰ߦߊ ߦߋ߫ ߜߟߍ߬ߦߊ ߟߋ߫ ߝߍ߬"
        },
        {
            "chapter": 94,
            "verse": 7,
            "text": "ߒ߬ߓߊ߬ ߣߴߌ ߓߟߏߘߐߝߢߐ߫ ߘߊ߫ ߞߏߕߊ߲߫ ߸ ߌ ߦߴߌ ߖߘߍ߬ ߟߊߛߍ߰"
        },
        {
            "chapter": 94,
            "verse": 8,
            "text": "ߊ߬ ߣߴߌ ߦߴߌ ߕߍ߯ߘߐߛߌ߰ ߌ ߡߊ߰ߙߌ ߦߋ߫"
        },
        {
            "chapter": 95,
            "verse": 1,
            "text": "ߊ߰ ߒ ߣߌ߫ ߕߏ߬ߙߏ ߕߍ߫ ߸ ߊ߰ ߒ ߣߌ߫ ߛߏߞߏ߬ߘߏ ߕߍ߫"
        },
        {
            "chapter": 95,
            "verse": 2,
            "text": "ߊ߰ ߒ ߣߌ߫ ߛߌ߬ߣߊߌ߫ ߞߐ߲߬ߞߍ ߕߍ߫"
        },
        {
            "chapter": 95,
            "verse": 3,
            "text": "ߊ߰ ߒ ߣߌ߫ ߛߏ߫ ߞߎ߲߬ߠߊ߬ߝߎߟߋ߲ߣߍ߲ ߣߌ߲߬ ߕߍ߫"
        },
        {
            "chapter": 95,
            "verse": 4,
            "text": "ߖߊ߯ߕߋ߬ ߸ ߊ߲ ߞߊ߬ ߡߐ߱ ߘߊ߲߫ ߟߊ߬ߕߋ߬ߟߋ߲߬ ߞߏ߬ ߢߌߡߊ߫ ߘߐ߫"
        },
        {
            "chapter": 95,
            "verse": 5,
            "text": "ߊ߲ ߓߊ߲߫ ߘߊ߫ ߞߵߊ߬ ߟߊߛߊ߬ߦߌ߲߫ ߡߊ߬ߖߌ߰ߓߊ߰ߕߐ ߟߎ߫ ߘߎ߰ߟߊ߫"
        },
        {
            "chapter": 95,
            "verse": 6,
            "text": "ߝߏ߫ ߡߍ߲ ߠߎ߫ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߒ߬ߓߊ߬ ߛߙߊ߬ ߓߟߏߕߍ߰ߓߊߟߌ ߦߋ߫ ߏ߬ ߟߎ߫ ߟߋ߬ ߦߋ߫"
        },
        {
            "chapter": 95,
            "verse": 7,
            "text": "ߒ߬ߓߊ߬ ߡߐ߰ ߕߴߌߟߋ ߛߐ߬ߛߐ߫ ߣߌ߲߬ ߞߐ߫ ߡߎ߬ߕߎ߲߬ ߘߌ߯ߣߊ߫ ߞߏ ߡߊ߬"
        },
        {
            "chapter": 95,
            "verse": 8,
            "text": "ߊ߬ ߝߐ߫ ߊߟߊ߫ ߕߍ߫ ߞߕߌߕߍ߯ߟߊ ߟߎ߬ ߘߐ߫ ߞߕߌߕߍ߯ߟߊ߫ ߞߎߛߊ߲ ߘߌ߫ ߘߍ߫؟"
        },
        {
            "chapter": 96,
            "verse": 1,
            "text": "ߞߊ߬ߙߊ߲ ߘߊߡߌ߬ߣߊ߬ ߌ ߡߊ߰ߙߌ ߕߐ߮ ߟߊ߫ ߸ ߡߍ߲ ߞߊ߬ ߘߊ߲ߠߌ߲ ߞߍ߫"
        },
        {
            "chapter": 96,
            "verse": 2,
            "text": "ߊ߬ ߞߊ߬ ߡߐ߱ ߘߊ߲߫ ߖߋ߬ߟߌ߬ ߛߌ߲ߓߌ ( ߟߋ߬ ) ߘߐ߫"
        },
        {
            "chapter": 96,
            "verse": 3,
            "text": "ߞߊ߬ߙߊ߲ ߞߍ߫ ( ߘߋ߬ ) ߸ ߓߊߏ߬ ߌ ߡߊ߰ߙߌ ߟߋ߫ ߞߊ߬ߡߙߊ߬ߒߞߋ ߢߍߕߊ ߘߌ߫"
        },
        {
            "chapter": 96,
            "verse": 4,
            "text": "ߊ߬ߟߋ ߟߋ߫ ߞߊ߬ ߟߊ߬ߟߐ߲߬ߠߌ߲߬ߠߌ߲ ߞߍ߫ ߞߊ߬ߟߊ ߟߊ߫"
        },
        {
            "chapter": 96,
            "verse": 5,
            "text": "ߊ߬ ߞߊ߬ ߡߐ߱ ߟߊߟߐ߲ߠߌ߲߫ ߞߏ߫ ߟߊ߫ ߸ ߊ߬ ߕߘߍ߬ ߡߊ߫ ߡߍ߲ ߟߐ߲߫"
        },
        {
            "chapter": 96,
            "verse": 6,
            "text": "ߤߊ߲߫ ߸ ߡߐ߱ ߦߋ߫ ߘߊ߲߬ߠߕߊ߬ߡߌ߲߬ߠߊ ߟߋ߬ ߘߌ߫ ߘߋ߬"
        },
        {
            "chapter": 96,
            "verse": 7,
            "text": "ߞߏ߫ ߊ߬ ߓߘߴߊ߬ ߦߋ߫ ߊ߬ ߓߘߊ߫ ߓߣߊ߬ߦߊ߫"
        },
        {
            "chapter": 96,
            "verse": 8,
            "text": "ߞߐߛߊߦߌ߲ ߘߏ߲߬ ߞߍߕߐ߫ ߌ ߡߊ߰ߙߌ ߟߋ߫ ߡߊ߬ ߖߊ߯ߕߋ߬"
        },
        {
            "chapter": 96,
            "verse": 9,
            "text": "ߌ ߞߵߊ߬ ߦߋ߫ ߓߊ߬ ߡߍ߲ ߦߋ߫ ߝߊߕߊ߲ߕߟߌ ߞߍ߫ ߟߊ߫؟"
        },
        {
            "chapter": 96,
            "verse": 10,
            "text": "(ߊߟߊ߫ ߟߊ߫ ) ߖߐ߲߭ ߠߊ߫ ߸ ߏ߬ ߓߊ߯ ߞߍ߫ ߛߊߟߌ߫ ߟߊ߫"
        },
        {
            "chapter": 96,
            "verse": 11,
            "text": "ߌ ߞߵߊ߬ ߦߋ߫ ߓߊ߬ ߣߴߊ߬ ߦߋ߫ ߞߊ߲ߘߦߊ ߟߋ߫ ߞߊ߲߬؟"
        },
        {
            "chapter": 96,
            "verse": 12,
            "text": "ߥߟߴߊ߬ ߞߊ߬ ߖߡߊ߬ߙߌ߬ߟߌ ߞߍ߫ ߝߊ߲ߕߊ߲ߞߊ ߟߋ߬ ߟߊ߫؟"
        },
        {
            "chapter": 96,
            "verse": 13,
            "text": "ߌ ߞߵߊ߬ ߦߋ߫ ߓߊ߬ ߣߴߊ߬ ߞߊ߬ ߡߊ߬ߛߐ߬ߛߐ߬ߟߌ ߞߍ߫ ߞߵߊ߬ ߞߐߘߏ߲߬؟"
        },
        {
            "chapter": 96,
            "verse": 14,
            "text": "ߦߊ߯ߟߴߊ߬ ߡߴߊ߬ ߟߐ߲߫ ߓߊ߬ ߞߏ߫ ߊߟߊ߫ ߦߋߟߌ ߞߍ߫ ߟߊ߫؟"
        },
        {
            "chapter": 96,
            "verse": 15,
            "text": "ߒ߬ߓߊ߬ ߤߊ߲߫ ߸ ߣߴߊ߬ ߡߊ߫ ߝߘߊ߫ ߸ ߊ߲ ߘߴߊ߬ ߛߊ߬ߡߊ߲߬ ߊ߬ ߕߌ߲ߛߌ ߡߊ߬"
        },
        {
            "chapter": 96,
            "verse": 16,
            "text": "ߕߌ߲ߛߌ߫ ߥߎߦߊ߫ ߝߐߟߊ߫ ߝߎ߬ߕߎ߲߬ߕߌ߬ߟߊ ߞߊ߬ߣߌ߲߫"
        },
        {
            "chapter": 96,
            "verse": 17,
            "text": "ߊ߬ ߦߴߊ߬ ߟߊ߫ ߞߍߙߍ߲ ߡߊߞߟߌ߫ ߝߛߊߦߌ߫"
        },
        {
            "chapter": 96,
            "verse": 18,
            "text": "ߒ߬ ߝߣߊ߫ ߘߌ߫ ߕߐ߲ߓߟߏߡߊ ߟߎ߬ ߡߊߞߟߌ߫"
        },
        {
            "chapter": 96,
            "verse": 19,
            "text": "ߞߏ߬ߣߌ߲߬ ߍ߲߬ߍ߲߫ ߸ ߌ ߞߴߊ߬ ߞߊ߲ ߡߌ߬ߘߊ߫ ߘߋ߬ ، ߌ ߦߴߌ ߕߌ߲ ߓߌߘߌ߲߫ ߠߋ߬ ، ߊ߬ ߣߴߌ ߦߴߌ ߡߊߛߎ߬ߘߎ߲߬ߧߊ߫ ߜߐߞߎ߫"
        },
        {
            "chapter": 97,
            "verse": 1,
            "text": "ߖߊ߯ߕߋ߬ ߸ ߒ߬ߠߎ߫ ߟߋ߫ ߞߵߊ߬ ߟߊߖߌ߰ ߟߊ߬ߕߍ߮ ߛߎ ߘߐ߫"
        },
        {
            "chapter": 97,
            "verse": 2,
            "text": "ߡߋ߬ߘߋ ߞߵߌߟߋ ߟߊߟߐ߲ߠߌ߲߫ ߟߊ߬ߕߍ߮ ߛߎ ߟߊ߫"
        },
        {
            "chapter": 97,
            "verse": 3,
            "text": "ߟߊ߬ߕߍ߮ ߛߎ ߦߊ߯ ߝߌ߬ߛߊ߬ ߞߊߙߏ߫ ߥߊ߯ ߞߋߟߋ߲߫ ߘߌ߫"
        },
        {
            "chapter": 97,
            "verse": 4,
            "text": "ߡߟߍ߬ߞߊ ߟߎ߬ ߣߌ߫ ߛߟߐߡߌ߲ ߦߋ߫ ߖߌ߰ ߟߴߊ߬ߟߋ ߟߋ߬ ߘߐ߫ ߊ߬ߟߎ߫ ߡߊ߰ߙߌ ߟߊ߫ ߘߌ߬ߢߍ ߟߊ߫ ߞߏߢߊ ߓߍ߯ ߘߐ߫"
        },
        {
            "chapter": 97,
            "verse": 5,
            "text": "ߏ߬ ߦߋ߫ ߖߐ ߟߋ߬ ߘߌ߫ ߝߎߚߎ߫ ߸ ߤߊ߲߯ ߖߍ߲ߓߎߙߍ߲ ߖߌ߲ߞߌ߲߫ ߕߎߡߊ"
        },
        {
            "chapter": 98,
            "verse": 1,
            "text": "ߟߍߙߊߟߞߊ߫ ߓߊ߲߬ߣߍ߲ ߠߎ߬ ߣߌ߫ ߛߏߡߊ ߟߎ߬ ߕߍߣߊ߬ ߓߐ߫ ߟߴߊ߬ߟߎ߬ ߢߊ ߡߊ߬ ߸ ߝߏ߫ ߔߊߞߌ ߓߊ߯ ߣߵߊ߬ߟߎ߫ ߡߊ߬"
        },
        {
            "chapter": 98,
            "verse": 2,
            "text": "ߏ߬ ߦߋ߫ ߞߋߟߊ߫ ߟߋ߬ ߘߌ߫ ߞߊ߬ ߝߘߴߊߟߊ߫ ߟߊ߫ ߸ ߊ߬ ߦߋ߫ ߞߝߊ߬ ߛߊߣߌ߲ߡߊ߲ ߠߎ߫ ߞߊ߬ߙߊ߲߬ ߠߊ߫"
        },
        {
            "chapter": 98,
            "verse": 3,
            "text": "ߞߕߌߦߊ߫ ߕߋߟߋ߲ߣߍ߲ ߦߴߏ߬ ߟߎ߬ ߞߣߐ߫"
        },
        {
            "chapter": 98,
            "verse": 4,
            "text": "ߟߍߙߊߟߞߊ ߟߎ߬ ߡߊ߫ ߝߘߊߝߘߊ߫ ߝߋߎ߫ ߸ ߝߏ߫ ߔߊߞߌ ߣߊ߬ߣߍ߲ ߞߐ߫ ߊ߬ߟߎ߫ ߡߊ߬"
        },
        {
            "chapter": 98,
            "verse": 5,
            "text": "ߊ߬ߟߎ߫ ߘߏ߲߬ ߜߎ ߡߊ߫ ߟߐ߬ ߘߏ߫ ߜߘߍ߫ ߟߊ߫ ߸ ߝߏ߫ ߊ߬ߟߎ߬ ߦߋ߫ ߊߟߊ߫ ߟߋ߫ ߓߊ߬ߕߏ߬ ߸ ߞߊ߬ ߘߌ߯ߣߊ ߓߎ߰ߓߎ߯ ߊ߬ ߦߋ߫ ߞߵߊ߬ߟߎ߬ ߞߍ߫ ߖߐ߲ߖߐ߲߫ ، ߊ߬ ߣߴߊ߬ߟߎ߬ ߦߋ߫ ߛߊߟߌ ߟߐ߬ ߸ ߞߊ߬ ߖߞߊ ߘߌ߫ ، ߓߊ ߏ߬ ߟߋ ( ߡߊ߲߬ߕߏ߲߬ ) ߕߋߟߋ߲ߣߍ߲ ߘߌ߯ߣߊ ߘߌ߫"
        },
        {
            "chapter": 98,
            "verse": 6,
            "text": "ߖߊ߯ߕߋ߬ ߸ ߟߍߙߊߟߞߊ߫ ߓߊ߲߬ߣߍ߲ ߠߎ߬ ߣߌ߫ ߛߏߡߊ ߟߎ߬ ߦߋ߫ ߔߊߦߌߔߊߦߌ ߕߊ ߟߋ߬ ߘߐ߫ ، ߊ߬ߟߎ߫ ߘߏ߲߬ ߘߎߡߊߕߐ߫ ߏ߬ ߟߋ ߘߐ߫ ، ߓߊ ߏ߬ ߟߎ߫ ߟߋ߬ ߘߊ߲ߝߋ߲ ߠߎ߬ ߘߐ߫ ߖߎ߯ߡߊ߲ ߠߎ߬ ߘߌ߫"
        },
        {
            "chapter": 98,
            "verse": 7,
            "text": "ߒ߬ߓߊ߬ ߖߊ߯ߕߋ߬ ߸ ߡߍ߲ ߠߎ߫ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߛߊ߫ ߸ ߏ߬ ߟߎ߫ ߟߋ߬ ߘߊ߲ߝߋ߲ ߠߎ߬ ߘߐ߫ ߢߌ߬ߡߊ ߟߎ߬ ߘߌ߫"
        },
        {
            "chapter": 98,
            "verse": 8,
            "text": "ߏ߬ ߟߎ߫ ߛߊ߬ߙߊ ߟߴߊ߬ߟߎ߫ ߡߊ߰ߙߌ ߕߍ߰ߟߊ ߘߐ߫ ߝߙߍ ߣߊߞߐ ߟߎ߬ ߘߌ߫ ، ߞߐ߬ߢߊ ߟߎ߬ ߦߋ߫ ߞߎ߬ߟߊ߲߬ߞߎ߬ߟߊ߲߬ ߠߴߏ߬ ߟߎ߬ ߞߘߐߟߊ ߟߎ߬ ߘߐ߫ ، ߏ߬ ߟߎ߬ ߘߎߡߊߕߐ߫ ߏ߬ ߟߋ ߘߐ߫ ߞߘߊߎ߫ ، ߊߟߊ߫ ߓߘߊ߫ ߓߊ߲߫ ߘߌ߬ߢߍ߬ ߟߴߏ߬ ߟߎ߫ ߡߊ߬ ߸ ߊ߬ߟߎ߬ ߝߣߊ߫ ߓߘߊ߫ ߓߊ߲߫ ߘߌ߬ߢߍ߬ ߟߊ߫ ‹ ߊߟߊ߫ › ߡߊ߬ ، ߒ߬ߓߊ߬ ߏ߬ ߟߎ߬ ߞߍߕߐ߫ ߡߐ߰ ߟߋ߬ ߦߋ߫ ߸ ߡߍ߲ ߓߊ߯ ߛߌߟߊ߲߫ ߊ߬ ߡߊ߰ߙߌ ߢߍ߫"
        },
        {
            "chapter": 99,
            "verse": 1,
            "text": "ߣߌ߫ ߘߎ߱ ߟߊߦߙߍߦߙߍ߫ ߘߊ߫ ߕߎ߬ߡߊ ߡߍ߲ ߊ߬ ߟߊ߫ ߟߊ߬ߦߙߍ߬ߦߙߍ߬ߟߌ ߟߊ߫"
        },
        {
            "chapter": 99,
            "verse": 2,
            "text": "ߊ߬ ߣߌ߫ ߘߎ߱ ߓߊ߯ ߊ߬ ߘߏ߬ߣߌ߲ ߠߎ߬ ߟߊߓߐ߫ ߕߎ߬ߡߊ ߡߍ߲ ߥߎߛߊߦߌ߫"
        },
        {
            "chapter": 99,
            "verse": 3,
            "text": "ߊ߬ ߣߌ߫ ߡߐ߱ ߓߊ߯ ߊ߬ ߝߐ߫ ߕߎ߬ߡߊ ߡߍ߲ ߞߏ߫ ߡߋ߬ߘߋ ߊ߬ ߟߊ߫ ߓߏ߲߰"
        },
        {
            "chapter": 99,
            "verse": 4,
            "text": "ߏ߬ ߟߏ߲ ߠߋ߬ ߸ ߊ߬ ߘߴߊ߬ ߖߍ߬ߘߍ ߖߊ߲߬ߖߏ߲ ߠߎ߬ ߢߊߝߐ߫"
        },
        {
            "chapter": 99,
            "verse": 5,
            "text": "ߞߏ߫ ߌߟߋ ߡߊ߰ߙߌ ߟߋ߬ ߓߘߴߊ߬ ߦߟߌߘߏ߲߬"
        },
        {
            "chapter": 99,
            "verse": 6,
            "text": "ߏ߬ ߟߏ߲ ߠߋ߬ ߸ ߡߐ߱ ߟߎ߬ ߘߴߊ߬ߟߎ߬ ߞߐߛߊ߬ߦߌ߲߬ ߊ߬ߟߎ߬ ߝߘߊߝߘߊߣߍ߲߫ ߸ ߛߴߊ߬ߟߎ߬ ߗߋߥߊߟߌ ߟߎ߬ ߘߌ߫ ߦߌ߬ߘߴߊ߬ߟߎ߬ ߟߊ߫"
        },
        {
            "chapter": 99,
            "verse": 7,
            "text": "ߒ߬ߓߊ߬ ߣߌ߫ ߡߍ߲ ߞߊ߬ ߝߕߌ߫ ߖߌߘߊ߲ߣߍ߲߫ ߢߐ߲߰ ߢߌ߬ߡߊ߬ ߞߍ߫ ߸ ߏ߬ ߘߴߏ߬ ߦߋ߫"
        },
        {
            "chapter": 99,
            "verse": 8,
            "text": "ߣߌ߫ ߡߍ߲ ߘߏ߲߬ ߞߊ߬ ߝߕߌ߫ ߖߌߘߊ߲ߣߍ߲߫ ߢߐ߲߰ ߖߎ߯ߡߊ߲߫ ߞߍ߫ ߸ ߏ߬ ߘߴߏ߬ ߦߋ߫"
        },
        {
            "chapter": 100,
            "verse": 1,
            "text": "ߊ߰ ߒ ߣߌ߫ ߜߛߊ߬ ߞߍ߬ߟߊ ߟߎ߬ ߕߍ߫ ߞߣߐ߫ ߘߐ߫ ߞߊ߲ ߘߌ߫ ߤߙߌߓߊߤߙߌߓߊ߫"
        },
        {
            "chapter": 100,
            "verse": 2,
            "text": "ߊ߰ ߒ ߣߌ߫ ߕߊ߫ ߕߍ߯ߟߊ ߟߎ߬ ߕߍ߫ ߞߊ߲߬ߞߙߎ߬ߜߍ ߘߐ߫ ߗߊߙߏ߫"
        },
        {
            "chapter": 100,
            "verse": 3,
            "text": "ߊ߰ ߒ ߣߌ߫ ߝߏߟߌߟߊ ߟߎ߬ ߕߍ߫ ߘߎ߬ߛߊ߬ߜߍ߬ߘߊ ߟߊ߫ ߔߙߌ߫"
        },
        {
            "chapter": 100,
            "verse": 4,
            "text": "ߞߊ߬ ߜߊ߲߬ߜߊ߲ ߘߎ߬ߙߎ߫ ߏ ( ߕߎ߬ߡߊ ) ߟߊ߫ ߞߙߎߕߎߕߎ߫"
        },
        {
            "chapter": 100,
            "verse": 5,
            "text": "ߞߵߊ߬ߟߎ߫ ߝߟߌ߬ ߖߊ߬ߡߊ ߕߍߡߊ߬ ߏ ( ߕߎ߬ߡߊ ) ߔߙߊߥߎ߫"
        },
        {
            "chapter": 100,
            "verse": 6,
            "text": "ߖߊ߯ߕߋ߬ ߸ ߡߐ߱ ߝߌߛߙߌߥߊߟߋ߫ ߊ߬ ߡߊ߰ߙߌ ߡߊ߬"
        },
        {
            "chapter": 100,
            "verse": 7,
            "text": "ߊ߬ ߖߍ߬ߘߍ ߘߏ߲߬ ߦߴߏ߬ ߛߙߋ ߘߌ߫ ߛߙߋߕߋߕߋ߫"
        },
        {
            "chapter": 100,
            "verse": 8,
            "text": "ߊ߬ ( ߣߌ ) ߜߍ߬ߟߍ߲߬ߡߊ߲߬ߓߊ ߦߋ߫ ߤߙߊ ߟߊߘߌߦߊߢߍ ߘߐ߫"
        }
    ]
}
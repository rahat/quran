{
    "pages": [
        {
            "chapter": 42,
            "verse": 45,
            "text": "Äri sen olardıñ oğan / tozaqqa / keltirilgeninde, qorlıqtan tömenşiktep, közderin jasıra / urlana / qarağanın köresiñ. Sonda ïmanğa kelgender: «Anığında, zïyan şegwşiler - olar Qayta tirilw küni özderin jäne üy işin zïyanğa uşıratqandar», - deydi. Biliñder! Şın mäninde ädiletsizder turaqtı / mäñgi / azapta boladı"
        },
        {
            "chapter": 42,
            "verse": 46,
            "text": "Äri olar da Allahtan basqa özderine kömektesetin qamqorşılar bolmaydı. Allah kimdi adastırsa, ol üşin eşbir jol joq"
        },
        {
            "chapter": 42,
            "verse": 47,
            "text": "Allah tarapınan keri qaytarılmaytın bir kün kelwden burın özderiñniñ Rabbıña jawap beriñder / boysunıñdar / . Ol küni senderge panalaytın eşbir orın bolmaydı äri senderde / künälarıñdı / moyındamay teriske şığarw da bolmaydı"
        },
        {
            "chapter": 42,
            "verse": 48,
            "text": "Ey, Muxammed! / Eger olar teris burılsa, Biz seni olarğa küzetşi etip jibergen joqpız. Seniñ mindetiñ jetkizw ğana. Qaşan Biz adamğa Öz tarapımızdan bir jaqsılıq bersek, ol buğan qwanadı. Al, eger qoldarımen jasağan / künäli / isteri üşin bastarına bir jamandıq kelse, adam / berilgen / ïgilikterdi moyındamay, joqqa şığaradı"
        },
        {
            "chapter": 42,
            "verse": 49,
            "text": "Aspandardıñ jäne jerdiñ bïligi - Allahta. Ol qalağan närsesin jaratadı. Kimge qalasa qızdardı sıylaydı äri kimge qalasa uldardı sıylaydı"
        },
        {
            "chapter": 42,
            "verse": 50,
            "text": "Nemese olarğa uldar men qızdardı qosıp beredi, al qalağanın bedew / perzentsiz / etedi. Aqïqatında, Ol bärin Bilwşi , barlıq närseni, qalağanı Jasay alwşı"
        },
        {
            "chapter": 42,
            "verse": 51,
            "text": "Allah tek waxï arqılı ne tosıq artınan bolmasa, eşbir adammen söylespeydi. Ne Ol bir elşi / perişte / jiberip, ol / perişte / Onıñ buyrığımen Onıñ qalağanına waxï etedi. Aqïqatında, Ol öte Joğarı, asa Dana"
        }
    ]
}
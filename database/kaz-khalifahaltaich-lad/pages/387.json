{
    "pages": [
        {
            "chapter": 28,
            "verse": 14,
            "text": "Äri ol erjetip, jetilgen kezde, oğan ükim / danalıq / jäne bilim berdik. Biz jaqsılıqtı ıqılaspen istewşilerdiñ qaytarım sıyın osılay beremiz"
        },
        {
            "chapter": 28,
            "verse": 15,
            "text": "Al ol qalağa, onıñ turğındarı jaybaraqat, qapersiz bolğan / tüski demalıs / waqıtta kirdi. Ol jerde töbelesip jatqan eki kisini kördi. Biri öz jağınan, al özgesi oğan duşpan jaqtan edi. Öz jağınan bolğanı, odan duşpan jağınan bolğanğa qarsı kömek suradı. Sonda Musa onı judırığımen bir urıp, öltirip qoydı. Ol: «Bul - şaytannıñ isinen. Öytkeni - ol jaw, anıq adastırwşı», -dedi"
        },
        {
            "chapter": 28,
            "verse": 16,
            "text": "Ol: «Rabbım! Men özime-özim ädiletsizdik istedim. Meni keşir», - dedi. Sonda Ol onı keşirdi. Öytkeni Ol öte Keşirimdi, erekşe Meyirimdi"
        },
        {
            "chapter": 28,
            "verse": 17,
            "text": "Ol: «Rabbım! Mağan bergen ïgiligiñ üşin endi qılmıskerlerge eşqaşan jaqtaswşı bolmaymın», - dedi"
        },
        {
            "chapter": 28,
            "verse": 18,
            "text": "Al, tañerteñ ol qalağa qorqıp, alañday kirdi. Sonda keşe özinen kömek surağan adam, onı tağı da kömekke şaqırdı. Musa oğan: «Negizinde, sen anıq adasqan ekensiñ»,- dedi"
        },
        {
            "chapter": 28,
            "verse": 19,
            "text": "Söytip ol ekewine jaw bolğandı ustağısı kelgende, / ïsraïldıq onı tüsinbey / : «Ey, Musa! Keşe birewdi öltirgeniñdey, meni de öltirgiñ kele me? Negizinde, sen bul jerde öktem bolwdı ğana qalap, tüzetwşilerden / jarastırwşılardan / bolğıñ kelmeydi», - dedi"
        },
        {
            "chapter": 28,
            "verse": 20,
            "text": "Qalanıñ şet jağınan bir adam jügirip kelip: «Ey, Musa! Wäzirler sağan qatıstı, seni öltirw üşin keñesip jatır. / bul jerden / ket! Aqïqatında, men -sağan adal keñes berwşilerdenmin», - dedi"
        },
        {
            "chapter": 28,
            "verse": 21,
            "text": "Sonda ol / Musa / qorqıp, jan-jağın bayqağan küyde ol jerden şıqtı. Äri ol: «Rabbım! Meni ädiletsiz adamdardan qutqar», - dedi"
        }
    ]
}
{
    "pages": [
        {
            "chapter": 7,
            "verse": 96,
            "text": "Eger de ol mekenderdiñ turğındarı ïmanğa kelip, taqwalıq etkenderinde / Allahtıñ / jazasınan qorqıp, saqtanğandarında / , onda Biz Olarğa aspannan da, jerden de berekeler aşıp qoyatın edik. Alayda olar ötirikke şığarğandıqtan, istep tapqandarı / künäları / üşin olardı ustadıq"
        },
        {
            "chapter": 7,
            "verse": 97,
            "text": "Eldi mekenderdiñ turğındarı, azabımız olarğa tün işinde, uyqıda jatqandarında kelwinen qawipsiz boldı ma"
        },
        {
            "chapter": 7,
            "verse": 98,
            "text": "Älde, eldi mekenderdiñ turğındarı azabımız olarğa säskede, oynap jürgen kezderinde kelwinen qawipsiz boldı ma"
        },
        {
            "chapter": 7,
            "verse": 99,
            "text": "Olar Allahtıñ amal-täsilinen qawiptenbedi me? Allahtıñ amal-täsilinen zïyanğa uşıraytın el ğana qawiptenbeydi"
        },
        {
            "chapter": 7,
            "verse": 100,
            "text": "Özderinen aldıñğı turğındardan keyin jerge mïrasqor bolğandarğa, eger qalasaq, olardı künäları üşin qïınşılıqqa uşıratatınımızdı körsetpedik pe? Biz olardıñ jürekterin mörleymiz de olar / aqïqattı / estï almaytın boladı"
        },
        {
            "chapter": 7,
            "verse": 101,
            "text": "Ey, Muxammed! / Sol eldi mekenderdiñ keybiriniñ xabarların sağan bayan etemiz. Olarğa elşiler anıq däleldermen kelgen edi. Biraq özderi burın ötirikke şığarğandarına olar senbedi. Allah käpirlerdiñ jürekterin osılay mörleydi"
        },
        {
            "chapter": 7,
            "verse": 102,
            "text": "Olardıñ köpşiliginiñ sertin / saqtağanın / tappadıq. Äri olardıñ köbiniñ buzıq / boysunbawşı / ekenin kördik"
        },
        {
            "chapter": 7,
            "verse": 103,
            "text": "Keyin, olardan soñ Musanı belgi-dälelderimizben Fïrawnğa jäne onıñ wäzir, bekterine jiberdik. Sonda olar ol belgilerge ädiletsizdik istedi. Buzw-büldirwşilik istewşilerdiñ soñı nemen bitkenine nazar sal"
        },
        {
            "chapter": 7,
            "verse": 104,
            "text": "Musa: «Ey, Fïrawn! Aqïqatında, men - älemderdiñ Rabbısınan / jiberilgen / Elşimin"
        }
    ]
}
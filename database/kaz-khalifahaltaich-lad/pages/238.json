{
    "pages": [
        {
            "chapter": 12,
            "verse": 23,
            "text": "Ol turğan üydiñ äyeli onıñ köñilin özine tartpaqşı boldı. Söytip esikterdi jawıp: «Beri kel!» - dedi. Ol: «Pana tilep, Allahqa sïınamın. Aqïqatında, ol / küyewiñ / meniñ qojayınım, mağan qarap, jaqsı orın berdi. Şın mäninde, ädiletsizder muratına jetpeydi», - dedi"
        },
        {
            "chapter": 12,
            "verse": 24,
            "text": "Ol / äyel / onı qaladı. Eger Rabbısınıñ belgisin körmegende, onıñ da / Ywswftıñ da / oğan oyı keter edi. Biz odan jamandıqtı jäne jïirkenişti närseni burwımız üşin osılay ettik. Öytkeni, ol tazartılğan, ıqılastı quldarımızdan edi"
        },
        {
            "chapter": 12,
            "verse": 25,
            "text": "Sonda ekewi esikke jügirdi de äyel onıñ köylegin art jağınan jırttı. Esik aldında ekewi onıñ / äyeldiñ / qojayınına tap boldı. Ol / äyel erine / : «Seniñ jubayıña jamandıq qalağan birewge türme nemese qïnawşı azaptan basqa jaza joq», - dedi"
        },
        {
            "chapter": 12,
            "verse": 26,
            "text": "Ywswf / : «Ol meniñ köñilimdi özine tartpaq boldı», - dedi. Äyeldiñ üy-işinen birewi kwälik berip: «Eger onıñ köylegi aldınan jırtılsa, onda äyel şın ayttı, al, ol ötirikşilerden"
        },
        {
            "chapter": 12,
            "verse": 27,
            "text": "Al, eger onıñ köylegi artınan jırtılsa, onda äyel ötirik ayttı da, ol - şın sözdilerden», - dedi"
        },
        {
            "chapter": 12,
            "verse": 28,
            "text": "Onıñ köyleginiñ art jağınan jırtılğanın körgen kezde ol / küyewi / : Negizinde, bul - senderdiñ / äyelderdiñ / qwlıq-sumdıqtarıñnan. Aqïqatında, senderdiñ qwlıq-sumdıqtarıñ öte ülken"
        },
        {
            "chapter": 12,
            "verse": 29,
            "text": "Ywswf! bul isten teris burıl. Al sen / qatın / , künäñ üşin keşirim tile. Anığında, sen ädeyi qateleswşilerden / künäharlardan / boldıñ», - dedi"
        },
        {
            "chapter": 12,
            "verse": 30,
            "text": "Qaladağı äyelder: «qurmetti kisiniñ äyeli jas qızmetşisin eliktirip, azğırğısı kelipti. Ol äyel oğan qattı qumar bolıptı. Biz onı anıq adaswşılıqta köremiz», - desti"
        }
    ]
}
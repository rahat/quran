{
    "pages": [
        {
            "chapter": 3,
            "verse": 187,
            "text": "Kezinde Allah, Kitap berilgenderden: «Onı mindetti türde adamdarğa tüsindiresiñder äri jasırmaysıñdar», - dep sert aldı. Alayda, olar onı / sertti / arttarına tastap, ornına bolmaşı bağanı / bul dünïelikti / satıp aldı. Olardıñ satıp alğandarı qanday jaman"
        },
        {
            "chapter": 3,
            "verse": 188,
            "text": "Ey, Muxammed! / Istegenderine mäz bolıp, istemegenderi üşin özderine maqtaw aytılwın unatatındardı azaptan qutıladı dep oylama. Olarğa küyzeltwşi azap bar"
        },
        {
            "chapter": 3,
            "verse": 189,
            "text": "Aspandardıñ jäne jerdiñ bïligi Allahtiki. Allah - barlıq närseni Jasay alwşı"
        },
        {
            "chapter": 3,
            "verse": 190,
            "text": "Aqïqatında, aspandardıñ jäne jerdiñ jaratılwında, tün men kündizdiñ awıswında aqıl ïeleri üşin belgiler bar"
        },
        {
            "chapter": 3,
            "verse": 191,
            "text": "solar Allahtı türegep turıp, otırğan küyi jäne jambastap jatıp eske aladı, äri aspandardıñ jäne jerdiñ jaratılwı jayında oylanıp: «Rabbımız! Sen bunı bosqa jaratpadıñ! Sen / barlıq kemşilikten / päksiñ! Bizdi Ot / tozaq / azabınan saqta"
        },
        {
            "chapter": 3,
            "verse": 192,
            "text": "Rabbımız! Aqïqatında Sen kimdi Otqa kirgizseñ, onı şınımen qorlıqqa uşıratasıñ. Ädiletsizderge eşbir järdemşi joq"
        },
        {
            "chapter": 3,
            "verse": 193,
            "text": "Rabbımız! Biz «Özderiñniñ Rabbıña seniñder» - dep, ïmanğa ündep jürgen ündewşini estip, ïmanğa keldik. Rabbımız! Bizdiñ künälarımızdı keşir, jamandıqtarımızdı öşir / tazart / äri bizdiñ janımızdı izgilermen birge al"
        },
        {
            "chapter": 3,
            "verse": 194,
            "text": "Rabbımız! Bizge elşileriñ arqılı wäde etkeniñdi ber jäne bizdi Qayta tirilw küni qorlama. Aqïqatında, Sen wädeñdi buzbaysıñ», - dep tileydi"
        }
    ]
}
{
    "pages": [
        {
            "chapter": 10,
            "verse": 15,
            "text": "Olarğa anıq ayattarımız oqılğan kez­de, Bizben jolığwdı ümit etpeytinder: «Sen budan basqa bir Quran keltir nemese munı awıstır!» - dedi. / Ey, Muxammed! / Ayt: «Mağan onı özdigimnen özgertwime bolmaydı. Men özime waxï etilgenge ğana eremin. Rabbıma boysunbasam, aqïqatında, ulı Künniñ azabına uşırawdan qorqamın», - dep"
        },
        {
            "chapter": 10,
            "verse": 16,
            "text": "Ayt: «Eger Allah qalağanda, men onı senderge oqımağan bolar edim jäne Ol onı senderge bildirmes edi. Negizinde, men senderdiñ aralarında budan aldın da / birge / ömir sürdim. Aqıldarıñdı istetip uğınbaysıñdar ma?» - dep"
        },
        {
            "chapter": 10,
            "verse": 17,
            "text": "Allahqa qatıstı ötirikti qurastırğannan nemese Onıñ ayattarın jalğan sanağannan ötken ädiletsiz kim bar? Negizinde, qılmıskerler maqsattarına jetpeydi"
        },
        {
            "chapter": 10,
            "verse": 18,
            "text": "Olar, Allahtan özge özderine zïyan da jetkizbeytin jäne payda da keltirmeytin närsege qulşılıq etedi äri: «Bular Allahtıñ aldında bizge şapağat etwşiler», - deydi. / Ey, Muxammed! / Ayt: «Sonda sender Allahqa, aspandarda jäne jerde Ol bilmeytin bir närse bar dep, onıñ xabarın bermekşisiñder me?» - de. Ol / Allah / olardıñ serik etip qosatındarınan päk äri joğarı"
        },
        {
            "chapter": 10,
            "verse": 19,
            "text": "Adamdar bir ümmet edi, keyin olar qarama-qayşılıqqa tüsti. Eger de Rabbıñnan aldın ala bekitilgen bir Söz bolmağanda, qayşılıqta tüsken närselerine qatıstı olardıñ aralarına şeşim şığarılğan bolar edi"
        },
        {
            "chapter": 10,
            "verse": 20,
            "text": "Olar: «Nege oğan / Payğambarğa / Rabbısınan bir belgi-muğjïza tüsirilmeydi?»—deydi. / Ey, Muxammed! / Ayt: «Anığında, ğayıp-Allahtiki. Endeşe kütiñder! Men de sendermen birge kütwşilerdenmin!» - dep"
        }
    ]
}
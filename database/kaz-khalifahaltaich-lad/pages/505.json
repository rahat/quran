{
    "pages": [
        {
            "chapter": 46,
            "verse": 21,
            "text": "Ey, Muxammed! / Ad eliniñ ağayının / Hudtı / esiñe al. Sol kezde ol Axqaftağı eline, özinen burın jäne keyin ötken eskertwşiler sekildi: «Allahtan basqağa tabınbañdar! Men sender üşin ulı Künniñ azabınan qorqamın», - dep eskertken edi"
        },
        {
            "chapter": 46,
            "verse": 22,
            "text": "Olar: «Sen bizdi öz qudaylarımızdan qaytarw üşin keldiñ be? Eger şın sözdilerden bolsañ, bizge qorqıtqan närseñdi keltir», - dedi"
        },
        {
            "chapter": 46,
            "verse": 23,
            "text": "Ol: «Şın mäninde, bilim - bir Allahta. Al, men senderge özimmen jiberilgendi ğana jetkizemin. Degenmen, men senderdiñ tüsinbeytin / nadan / el ekendikteriñdi körip turmın», - dedi"
        },
        {
            "chapter": 46,
            "verse": 24,
            "text": "Olar onı / jazanı / alqaptarına qaray / bult sekildi / jayılıp kele jatqanın körgen kezde: «Mına bult bizge jañbır äkeledi», - dedi. «Olay emes! Ol özderiñ tez bolwın surağandarıñ - işinde küyzeltwşi azabı bar jel"
        },
        {
            "chapter": 46,
            "verse": 25,
            "text": "Ol Rabbısınıñ ämiri boyınşa ärbir närseni qïratadı!» Al, tañerteñ olardıñ turaq jaylarınan basqa eşnärse körinbey qaldı. Biz qılmısker eldiñ qaytarım jazasın osılay beremiz"
        },
        {
            "chapter": 46,
            "verse": 26,
            "text": "Biz Olarğa senderge bermegen küş-qwat / mümkinşilik / berdik äri olarğa estwdi, körwdi jäne aqıl-es / jürekti / berdik. Alayda olardıñ estwleri, körwleri jäne aqıl-esteri eşqanday payda bermedi, sebebi olar Allahtıñ belgi-dälelderin teriske şığarğan edi. Söytip olardıñ keleke etkenderi özderin orap aldı"
        },
        {
            "chapter": 46,
            "verse": 27,
            "text": "Äri Biz senderdiñ aynalalarındağı eldi mekenderdi joyıp jiberdik jäne olardıñ / xaq dinge / qaytwı üşin belgi-dälelderdi aşıp tüsindirgen edik"
        },
        {
            "chapter": 46,
            "verse": 28,
            "text": "Sonda olardıñ Allahtan özge / Oğan / jaqındatadı dep, qudaylar etip alğandarı Olarğa nelikten kömektespedi? Kerisinşe, olar bulardan joq bolıp ketti. Mine, bul - olardıñ ötirikteri jäne oydan qurastırğandarı"
        }
    ]
}
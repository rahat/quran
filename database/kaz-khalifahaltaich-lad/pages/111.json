{
    "pages": [
        {
            "chapter": 5,
            "verse": 18,
            "text": "Äri ïwdeyler men xrïstïandar: «Biz - Allahtıñ uldarımız jäne Onıñ süyiktilerimiz», - dedi. / Ey, Muxammed! / Ayt: «Olay bolsa, Ol nege senderdi künälarıñ üşin azaptaydı? Kerisinşe, sender Ol jaratqan / özgeler sekildi / adamsıñdar. Ol qalağanın keşirip, qalağanın azaptaydı. Aspandar men jerdiñ jäne ol ekewiniñ arasındağılardıñ bïligi Allahta äri qaytw da - Oğan"
        },
        {
            "chapter": 5,
            "verse": 19,
            "text": "Ey, Kitap berilgen qawım! Aqïqatında, senderge elşilerdiñ kelwiniñ arası üzilgen kezde: «Bizge qwanıştı xabar jetkizwşi jäne eskertwşi eşkim kelmedi», - dep aytpawlarıñ üşin senderge tüsindirip berwşi Elşimiz / Muxammed! keldi. Şın mäninde, senderge qwanıştı xabar jetkizwşi äri eskertwşi keldi! Allah barlıq närseni Jasay alwşı"
        },
        {
            "chapter": 5,
            "verse": 20,
            "text": "Kezinde Musa öz eline: «Äy, elim! Allahtıñ senderge bergen ïgiligin eske alıñdar. Ol senderdiñ aralarıña payğambarlar bekitti, senderdi / quldıqtan qutqarıp / , patşa / öz-özderin erkin basqarwşı / etti äri älemderde eşkimge bermegenin senderge berdi"
        },
        {
            "chapter": 5,
            "verse": 21,
            "text": "Äy, elim! Allahtıñ senderge jazğan qasïetti jerine kiriñder de arttarıña qaytpañdar, äytpese zïyan şegwşilerden bolasıñdar», - dedi"
        },
        {
            "chapter": 5,
            "verse": 22,
            "text": "Olar: «Ey, Musa! Onda qwattı bir el bar. Solar ol jerden şıqpayınşa, biz ol jerge müldem kirmeymiz. Olar sol jerden şığıp ketse ğana kiremiz», - dedi"
        },
        {
            "chapter": 5,
            "verse": 23,
            "text": "Allahtan qorıqqandardan bolğan, özderin Allah ïgilikke bölegen eki kisi: «Olarğa qaqpadan kirinder! Qaşan oğan kirseñder, älbette jeñiske jetesiñder. Eger ïmandı / mümin / bolsañdar, Allahqa jüginip, Oğan isterindi tapsırıñdar / täwekel etiñder / » - dedi"
        }
    ]
}
{
    "pages": [
        {
            "chapter": 2,
            "verse": 187,
            "text": "Senderge orazanıñ tüninde äyelderiñe jaqındaswğa ruqsat etildi. Olar - sender üşin kïim, sender de - olar üşin kïimsiñder. Allah senderdiñ özderiñe qïyanat etip jürgenderiñdi bildi äri künälarıña şınayı ökinip, Özine boysunwğa qaytwlarıñdı / täwbeleriñdi / qabıl etip, senderdi keşirdi. Olarmen endi qosıla beriñder jäne Allahtıñ özderiñe jazğanın izdender Äri tañnıñ aq jibi qara jipten anıqtalğanğa deyin jeñder-işiñder, keyin orazanı keşke deyin / ustap / ayaqtañdar. Meşitterde ïğtïkaf jasawşı bolğan xal­de, olarğa / äyelderiñe / jaqındaspañdar. Osı - Allahtıñ belgilegen şekaraları, oğan jaqındamañdar. Allah adamdarğa, olar taqwalıq etwleri / Allahtıñ jazasınan qorqıp, saqtanwları / üşin ayattarın osılay tüsindiredi"
        },
        {
            "chapter": 2,
            "verse": 188,
            "text": "Mal-dünïeleriñdi özara quqıqsız / zañsız / türde jemeñder. Sonday-aq, adamdardıñ mal-dünïesinen, künä ekenin bile tura, jew üşin / öz maldarıñnıñ / bir böligin ükim şığarwşılarğa / para etip / usınbañdar"
        },
        {
            "chapter": 2,
            "verse": 189,
            "text": "Ey, Muxammed! / Olar senen jaña twğan aylar jaylı suraydı. Ayt: «Ol - adamdarğa jäne qajılıq üşin waqıttı belgilew / eseptew / », - dep. Üylerge art jağınan kelwleriñ jaqsı amal emes. Alayda kim taqwalıq qılsa / Allahtıñ jazasınan qorqıp, saqtansa / mine, osı - ïgi is. Üylerge esiginen keliñder. murattarıña jetwleriñ üşin Allahtan / Onıñ tıyğandarınan / qorqıp, saqtanıñdar"
        },
        {
            "chapter": 2,
            "verse": 190,
            "text": "Äri özderiñe qarsı soğısqandarmen Allah jolında soğısıñdar jäne şekten şıqpañdar. Aqïqatında, Allah şekten şığwşılardı jaqsı körmeydi"
        }
    ]
}
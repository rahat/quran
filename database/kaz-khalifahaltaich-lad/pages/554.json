{
    "pages": [
        {
            "chapter": 62,
            "verse": 9,
            "text": "Ey, ïmanğa kelgender! Qaşan juma küngi namazğa şaqırsa / azan aytılsa / , Allahtı eske alwğa umtılıñdar da sawda-sattıqtı qoyıñdar. Bilseñder, bul - sender üşin qayırlı"
        },
        {
            "chapter": 62,
            "verse": 10,
            "text": "Al, namaz ayaqtalğanda, jer betine / baratın jerleriñe / tarqalıñdar da Allahtıñ keñşiligin izdeñder äri murattarıña jetwleriñ üşin Allahtı köp eske alıñdar"
        },
        {
            "chapter": 62,
            "verse": 11,
            "text": "Olar sawdanı ne bir bos närseni körgen kezde, sol jaqqa bet aldı da, seni turğan küyiñde qaldırıp ketti. / Ey, Muxammed! / Ayt: «Allahtağı / sıy /- bos närseden de, sawdadan da qayırlı. Allah - rïzıq berwşilerdiñ eñ qayırlısı», - dep"
        },
        {
            "chapter": 63,
            "verse": 1,
            "text": "Ey, Muxammed! / Munafïqtar sağan kel­gen kezde: «Seniñ Allahtıñ elşisi ekeniñe kwälik beremiz», - deydi. Allah, älbette, sen Onıñ elşisi ekeniñdi biledi. Äri Allah, munafïqtardıñ anıq ötirikşi ekenine kwälik beredi"
        },
        {
            "chapter": 63,
            "verse": 2,
            "text": "Olar anttarın qalqan etip alıp, / özgelerdi / Allahtıñ jolınan qaytardı. Şın mäninde, olardıñ istep jatqandarı öte jaman"
        },
        {
            "chapter": 63,
            "verse": 3,
            "text": "Bul, olardıñ aldın ïmanğa kelip, keyin küpirlik etwleri / ïmansızdıqqa qaytwları / sebepti. Söytip olardıñ jürekteri mörlendi, endi olar tüsinbeydi"
        },
        {
            "chapter": 63,
            "verse": 4,
            "text": "Ey, Muxammed! / Olardı körgen keziñde, olardıñ sırt kelbetteri seni qayran qaldıradı. Olar söylegende, sözderin tıñdaysıñ. Olar beyne bir süyep qoyılğan böreneler tärizdi. Olar kez kelgen ayqaydı özderine aytıldı dep esepteydi. Olar - jaw, olardan saqtan. Allah olardı joysın, olar / şındıqtan / qayda bet burıp baradı"
        }
    ]
}
{
    "pages": [
        {
            "chapter": 9,
            "verse": 80,
            "text": "Ey, Muxammed! / Olar / munafïqtar / üşin keşirim tileseñ de, ne keşirim tilemeseñ de, tipti olar üşin jetpis ret keşirim tileseñ de Allah olardı eşqaşan keşirmeydi. Bul - olardıñ Allahqa jäne Onıñ Elşisine küpirlik etkendikteri / senbegendikteri, qarsılıqtarı / sebebinen. Allah buzıq / boysunbawşı / adamdardı twra jolmen jürgizbeydi"
        },
        {
            "chapter": 9,
            "verse": 81,
            "text": "Artta qaldırılğandar, Allahtıñ Elşisine qayşı kelip, qalıp qoyğandarına mäz boldı jäne Allah jolında dünïeleri äri jandarımen soğıswdı jek kördi. Äri «Mına ıstıqta / soğısqa / şıqpañdar», - dedi. Ayt:«Jahannamnıñ otı budan da qattı ıstıq!» - dep. Eger olar onı tüsinetin bolsa"
        },
        {
            "chapter": 9,
            "verse": 82,
            "text": "Endeşe olar / munafïqtar / istegenderiniñ qaytarım jazası retinde az külip, köp jılasın"
        },
        {
            "chapter": 9,
            "verse": 83,
            "text": "Ey, Muxammed! / Al, eger Allah seni olardan / munafïqtardan / bolğan bir topqa-qaytarıp, olar senen / soğısqa / şığwğa ruqsat surasa, olarğa: «Sender eşqaşan menimen birge şıqpaysıñdar jäne menimen birge jawmen soğıspaysıñdar. Aqïqatında, sender alğaşqı ret qalıp qoyudı qoş kördiñder. Al, endi qalıp qoyğandarmen birge otırıñdar» - dep ayt"
        },
        {
            "chapter": 9,
            "verse": 84,
            "text": "Äri eşqaşan olardan ölgen birewge / janaza / namazın oqıma jäne onıñ qabiriniñ basında turma! Öytkeni olar Allahqa jäne Onıñ Elşisine küpirlik etti / senbedi, qarsı boldı / äri buzıq bolğan / boysunbağan / küylerinde öldi"
        },
        {
            "chapter": 9,
            "verse": 85,
            "text": "Seni olardıñ / munafïqtardıñ / dünïeleri, balaları tañırqatpasın. Şın mäninde, Allah olarğa bul ömirde, osı närseler arqılı azap berwdi jäne olardıñ käpir küylerinde ölgenderin qalaydı"
        },
        {
            "chapter": 9,
            "verse": 86,
            "text": "«Allahqa seniñder jäne Onıñ Elşisimen birge soğısıñdar» delingen bir süre tüsirilgen kezde, olardıñ işindegi däwlettileri senen suranıp: «Bizdi qaldır, otırwşılarmen / soğısqa bara almaytındarmen / birge bolayıq», - dedi"
        }
    ]
}
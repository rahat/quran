{
    "pages": [
        {
            "chapter": 10,
            "verse": 71,
            "text": "Ey, Muxammed! / Olarğa Nux jaylı xabardı oqı. Ol eline: «Äy, elim! Eger meniñ aralarıñda bolwım jäne Allahtıñ belgilerin eskertwim senderge awır kelse, onda men Allahqa jüginip, Oğan özimdi tapsırdım / täwekel ettim / . Sender / qosqan / serikteriñmen birigip, keyin mağan baylanıstı aşıq äreket etiñder äri mağan mursat bermeñder"
        },
        {
            "chapter": 10,
            "verse": 72,
            "text": "Eger sender teris burılsañdar, men senderden / ol üşin / aqı surağan joqpın. Meniñ sıyım - Allahta äri men Musılmandardan bolwğa buyırıldım», - dep aytqan edi"
        },
        {
            "chapter": 10,
            "verse": 73,
            "text": "Sonda olar, onı ötirikşi sanadı. Sodan soñ Biz onı jäne onımen birge bolğandardı kemede qutqardıq äri olardı xalïfalar / aldıñğılardıñ ornın baswşılar / ettik. Al belgilerimizdi ötirik sanağandardı swğa batırdıq. Endi eskertw berilgenderdiñ soñı qalay bolğanına qara"
        },
        {
            "chapter": 10,
            "verse": 74,
            "text": "Odan / Nuxtan / keyin elşilerdi öz elderine jiberdik. Olar / elderine / anıq belgilermen keldi. Alayda olar / qawımı / , özderi aldın ötirikke şığarğan närselerge senwdi qalamadı. Biz şekten şığwşılardıñ jürekterin osılay bitep, mörleymiz"
        },
        {
            "chapter": 10,
            "verse": 75,
            "text": "Olardan keyin Musa men Harundı Fïrawn jäne onıñ wäzir, bekterine muğjïza-belgilerimizben jiberdik. Alayda olar özderin joğarı sanap, menmensidi äri olar qılmısker adamdar edi"
        },
        {
            "chapter": 10,
            "verse": 76,
            "text": "Olarğa Bizden aqïqat kelgen kezde, olar: «bul - anıq sïqır», - dedi"
        },
        {
            "chapter": 10,
            "verse": 77,
            "text": "Musa: «Sender özderiñe kelgen aqïqat jaylı osılay dep aytasıñdar ma? Osı sïqır ma? Sïqırşılar maqsatına jetpeydi», - dedi"
        },
        {
            "chapter": 10,
            "verse": 78,
            "text": "Olar: «Sen bizdi ata-babalarımızdıñ ustanğanınan burw üşin jäne jer betinde / jerimizde / ulılıq ekewiñe bolsın dep keldiñder me? Biz ekewiñe senbeymiz», - dedi"
        }
    ]
}
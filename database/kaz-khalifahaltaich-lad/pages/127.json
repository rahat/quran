{
    "pages": [
        {
            "chapter": 5,
            "verse": 114,
            "text": "Märïyamnıñ ulı Ïsa: «Ya, Allah! Rabbımız! Bizge aspannan bir jasawlı dastarxan tüsir! Alğaşqılarımızğa jäne keyingilerimizge bir meyram äri Senen bir belgi bolsın. Sonday-aq, bizge rïzıq ber! Sen eñ qayırlı rïzıq Berwşisiñ», - dedi"
        },
        {
            "chapter": 5,
            "verse": 115,
            "text": "Allah: «Aqïqatında, Men onı sen­derge tüsiremin. Biraq sodan keyin senderden kim küpirlik etse / ïmandı teriske şığarsa / , onı älemderdiñ işinde eşkimdi azaptamaytın azappen azaptaymın», - dedi"
        },
        {
            "chapter": 5,
            "verse": 116,
            "text": "Äri / Qïyamet küni / Allah: «Ey, Märïyamnıñ ulı Ïsa! Adamdarğa: «Meni jäne anamdı Allahtan basqa eki quday etip alıñdar», - dep aytqan sen be?» - degende, / Ïsa / : «Sen / kemşilik atawlıdan / päksiñ! Özimniñ quqım bolmağan närseni aytw mağan layıq emes. Eger aytqan bolsam, aqïqatında, Sen onı, älbette bilwşi ediñ. Sen meniñ işimdegini bilesiñ, al men Sendegini bilmeymin. Aqïqatında, Sen - Öziñ ğana ğayıptardı Bilwşisiñ"
        },
        {
            "chapter": 5,
            "verse": 117,
            "text": "Men olarğa: «Meniñ Rabbım äri senderdiñ Rabbıñ - Allahqa ğana qulşılıq etiñder», - dep, Sen buyırğandı ğana ayttım. Äri olardıñ işinde bolğan kezimde, olarğa kwä boldım. Al meni Öziñe alğanda, olardı Öziñ baqıladıñ. Sen barlıq närsege kwäsiñ"
        },
        {
            "chapter": 5,
            "verse": 118,
            "text": "Eger olardı azaptasañ, älbette olar - Öziñniñ quldarıñ. Al, eger olardı keşirseñ, aqïqatında, älbette Sen - bärinen Üstem, asa Danasıñ», - deydi"
        },
        {
            "chapter": 5,
            "verse": 119,
            "text": "Allah: «bul - şın sözdilerge şındıqtarı payda beretin kün. Olarğa astınan özender ağıp jatatın / jännat / baqtarı bar. Olar onda mäñgi qaladı. Allah olardan razı boldı, olar Odan / Allahtan / razı boldı. Mine, osı - ulı jetistik», - deydi"
        },
        {
            "chapter": 5,
            "verse": 120,
            "text": "Aspandardıñ jäne jerdiñ äri olardağı närselerdiñ bïligi - Allahtiki. Äri Ol - barlıq närseni Jasay alwşı"
        }
    ]
}
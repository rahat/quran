{
    "pages": [
        {
            "chapter": 24,
            "verse": 21,
            "text": "Ey, ïmanğa kelgender! Şaytannıñ izimen jürmeñder. Kim şaytannıñ izimen jürse, ol jïirkenişti iske jäne qaytarılğan / tıyım salınğan / närselerge buyıradı. Eger de Allahtıñ senderge degen keñşiligi men meyirimi bolmağanda, senderden eşkim de eşqaşan tazarmağan bolar edi. Alayda Allah Özi qalağandı / Öz keñşiligimen / tazartadı. Allah bärin Estwşi, bärin Bilwşi"
        },
        {
            "chapter": 24,
            "verse": 22,
            "text": "Senderdiñ aralarıñdağı jomart äri däwlettiler jaqındarına, kedeylerge jäne Allah jolında qonıs awdarğandarğa / eşnärse / bermewge ant etpesin. Keşirimdi bolıp, keñşilik etsin. Sender Allahtıñ özderiñdi keşirgenin jaqsı körmeysiñder me? Allah öte Keşirimdi , erekşe Meyirimdi"
        },
        {
            "chapter": 24,
            "verse": 23,
            "text": "Äyeldik päktigin saqtağan, qaperine / künä isterdi / almağan ïmandı äyelderdi ayıptaytındar osı ömirde jäne soñğı, mäñgilik ömirde / aqïrette / lağnetke uşıraydı äri olarğa ülken azap bar"
        },
        {
            "chapter": 24,
            "verse": 24,
            "text": "Ol / Qayta tirilw / küni olardıñ tilderi jäne qoldarı men ayaqtarı istegenderi twralı özderine qarsı kwälik beredi"
        },
        {
            "chapter": 24,
            "verse": 25,
            "text": "Sol küni Allah olarğa esepterin tolıq beredi äri olar Allahtıñ - anıq äl-Xaq / ayqın Aqïqat / ekenin biletin boladı"
        },
        {
            "chapter": 24,
            "verse": 26,
            "text": "Jaman söz ben ister - jaman adamdar üşin, jaman adamdar - jaman söz ben isterge layıq. Jaqsı söz ben ister - jaqsı adamdar üşin, jaqsı adamdar - jaqsı söz ben isterge layıq. Olardıñ / ösekşilerdiñ / aytqandarına bulardıñ / jaqsılardıñ / qatısı joq. Bularğa keşirim jäne keñ rïzıq bar"
        },
        {
            "chapter": 24,
            "verse": 27,
            "text": "Ey, ïmanğa kelgender! Öz üyleriñnen basqa üylerge ruqsat almay jäne üy ïelerine sälem bermey turıp kirmeñder. bul senderge eske alwlarıñ / ğïbrattanwlarıñ / üşin qayırlı"
        }
    ]
}
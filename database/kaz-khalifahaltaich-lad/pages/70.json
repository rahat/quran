{
    "pages": [
        {
            "chapter": 3,
            "verse": 154,
            "text": "Keyin, qayğıdan soñ, Ol senderge bir böligiñdi bawrap alğan tınıştıqtı qalğw / jeñil uyqı / türinde tüsirdi. Al, basqa bir top Allah twralı, nadandıq däwirindegidey şındıqqa say kelmeytin oy oylap: «Osı isten bizge bir närse bar ma?» - dep özderi jaylı wayımda boldı. / Ey, Muxammed! / Ayt: «Aqïqatında barlıq is Allahtıñ erkinde», - dep. Olar sağan äşkere etpeytinderin işterinde jasıradı da: «Osı isten bizge bir närse bolğanda, osı jerde öltirilmes edik», - deydi. Ayt: «Sender üylerinde bolsañdar da öltirilwi / tağdırında / jazılğandar, özderi jer quşatın orınğa barar edi. Bul - Allahtıñ senderdiñ kökirekteriñdegini sınawı üşin äri jürekteriñdegini tazartwı üşin. Allah kökirekterdegini / jürekterdegini / jaqsı Bilwşi"
        },
        {
            "chapter": 3,
            "verse": 155,
            "text": "Aqïqatında, eki top betpe-bet kelgen küni senderden artqa burılğandardı, keybir istep ötkenderi / künäları / sebebinen şaytan sürindirgen edi. Allah olardı keşirdi. Sözsiz, Allah - öte Keşirimdi, asa Ustamdı"
        },
        {
            "chapter": 3,
            "verse": 156,
            "text": "Ey, ïmanğa kelgender! Jer jüzinde saparda nemese jorıqta bolğan bawırları twralı: «Eger de olar qasımızda bolğanda ölmes te, äri öltirilmes te edi», - deytin küpirlik etwşiler / munafïqtar men ïmansızdar / tärizdi bolmañdar. Allah bunı / aytqan sözderin / olardıñ jürekterine qayğı-qasiret etw üşin istedi. Allah tiriltedi jäne öltiredi. Äri Allah senderdiñ ne istep jatqandarıñdı Körwşi"
        },
        {
            "chapter": 3,
            "verse": 157,
            "text": "Eger Allah jolında öltirilseñder nemese ölseñder, älbette, Allahtıñ keşirimi men meyirimi olardıñ / käpirlerdiñ / jïğandarınan qayırlı"
        }
    ]
}
{
    "maqras": [
        {
            "chapter": 6,
            "verse": 36,
            "text": "Anığında, den qoyıp tıñdaytındar / şaqırwıña / jawap beredi. Al, ölgenderdi bolsa, Allah tiriltedi, keyin olar Oğan qaytarıladı"
        },
        {
            "chapter": 6,
            "verse": 37,
            "text": "Olar: «Oğan Rabbısınan bir belgi tüsirilmey me?» - dedi. / Ey, Muxammed! / Ayt: «Aqïqatında, Allahtıñ belgi tüsirwge küşi jetedi», - dep. Alayda, olardıñ köpşiligi bilmeydi"
        },
        {
            "chapter": 6,
            "verse": 38,
            "text": "Jer betindegi barlıq janı bar jäne eki qanatımen uşatın qus - özderiñ sekildi qawımdar. Biz Kitapta / Läwxwl-maxfwzda / eş närseni qaldırmadıq / bärin jazdıq / . Sodan keyin olar Rabbısınıñ aldına jïnaladı"
        },
        {
            "chapter": 6,
            "verse": 39,
            "text": "Ayattarımızdı ötirikke şığarğandar - qarañğılıqtar işindegi sañıraw äri mılqawlar. Allah qalağanın adastıradı, al qalağanın twra jolğa saladı"
        },
        {
            "chapter": 6,
            "verse": 40,
            "text": "Ey, Muxammed! / Ayt: «Şın sözdi bolsañdar, aytıñdarşı, eger senderge Allahtıñ azabı kelse, nemese Sağat / qayta tirilw küni / kelse, Allahtan basqanı / kömekke / şaqırasıñdar ma?» - dep"
        },
        {
            "chapter": 6,
            "verse": 41,
            "text": "Joq, kerisinşe! Sender tek Onı / Allahtı / ğana şaqırasıñdar / Oğan jalbarınasıñdar / . Sonda sender ne närseden kömek surağan bolsañdar, Ol qalasa sodan qutqaradı äri sender serik etip qosqandarıñdı umıtasıñdar"
        },
        {
            "chapter": 6,
            "verse": 42,
            "text": "Ey, Muxammed! / Aqïqatında senen burın ötken ümmetterge de elşiler jiberdik. Söytip, boysunsın dep, olardı tarşılıq pen qïınşılıqqa uşırattıq"
        },
        {
            "chapter": 6,
            "verse": 43,
            "text": "Sonda, azabımız kelgen kezde, olar boysunsa edi. Alayda, olardıñ jürekteri qatayıp ketken äri şaytan olarğa istep jatqan isterin ädemi etip körsetti"
        },
        {
            "chapter": 6,
            "verse": 44,
            "text": "Olar özderine eske salınğandı umıtqan kezde, Biz olarğa ärbir närseniñ / türli rïzıqtardıñ / esikterin aşıp qoydıq. Söytip olar özderine berilgen närsege mäz-meyram bolğandarında, Biz olardı kenetten qolğa aldıq ta olar ne isterin bilmey, küderlerin üzdi"
        },
        {
            "chapter": 6,
            "verse": 45,
            "text": "Ädiletsizdik istegen adamdardıñ soñı kesildi / tolığımen joyıldı / . Barlıq maqtaw - älemderdiñ Rabbısı Allahqa"
        },
        {
            "chapter": 6,
            "verse": 46,
            "text": "Ey, Muxammed! / Ayt: «Aytıñdarşı, eger Allah senderdiñ estw jäne körwleriñdi alıp qoyıp, jürekteriñdi mörlep tastasa, senderge onı beretin Allahtan basqa quday bar ma?» - dep. Bizdiñ ayattardı qalay tüsindiretinimizge nazar sal, al olar sodan keyin de bet burıp ketedi"
        },
        {
            "chapter": 6,
            "verse": 47,
            "text": "Ayt: «Aytıñdarşı, eger senderge Allahtıñ azabı kenetten nemese aşıq türde kelse, ädiletsiz adamdardan basqa kim joq etiledi?» - dep"
        },
        {
            "chapter": 6,
            "verse": 48,
            "text": "Biz elşilerdi qwanıştı xabar jetkizwşi äri eskertwşi etip qana jiberemiz. Kim ïmanğa kelip, tüzetse, olarğa qorqınış joq äri olar qayğırmaydı"
        },
        {
            "chapter": 6,
            "verse": 49,
            "text": "Ayattarımızdı ötirikke şığarğandarğa boysunbağandıqtarı üşin azap tïedi"
        },
        {
            "chapter": 6,
            "verse": 50,
            "text": "Ey, Muxammed! / Ayt: «Senderge: «Meniñ qasımda Allahtıñ qazınaları bar», - dep aytpaymın äri men ğayıp / jasırın / närselerdi bilmeymin jäne senderge özimdi periştemin dep te aytpaymın. Men özime waxï etiletinge ğana eremin», - dep. «Soqır men köre alatın adam birdey bola ala ma? / Aqıldarıñdı istetip / , oylanbaysıñdar ma?» - de"
        },
        {
            "chapter": 6,
            "verse": 51,
            "text": "Rabbısınıñ aldına jïnalwdan qorıqqandardı olardıñ taqwalıq etwleri / Allahtıñ jazasınan qorqıp, saqtanwları / üşin onımen / Quranmen / eskert / nasïxat et / . Olarğa Odan basqa qamqorşı da, şapağatşı da / ara tüswşi / joq"
        },
        {
            "chapter": 6,
            "verse": 52,
            "text": "Ey, Muxammed! / Tañerteñ jäne keşke Rabbısına jalbarınıp, Onıñ dïdarın qalaytındardı / qasıñnan / qwma. Sen olardıñ esebinen jawaptı emessiñ, olar da seniñ esebiñnen jawaptı emes. Eger olardı qwsañ, ädiletsizderden bolasıñ"
        },
        {
            "chapter": 6,
            "verse": 53,
            "text": "«Bizdiñ aramızdağı Allah ïgilik etken adamdar osılar ma?» - dep aytwları üşin olardıñ keybirin özgelerimen osılay sınadıq. Allah şükir etwşilerdi / bergen ïgilikterine alğıs bildirwşilerdi / jaqsı biledi emes pe"
        },
        {
            "chapter": 6,
            "verse": 54,
            "text": "Ey, Muxammed! / Qaşan sağan ayattarımızğa sengender kelse: «Senderge amandıq bolsın. / Sälämwn alaykwm! / Rabbıñız Özine meyirimdi jazğan. Senderden birew bilmestikpen bir jamandıq istep, sodan keyin istegen künäsine şınayı ökinip, Allahqa boysunwğa qaytsa / täwbege kelse / jäne tüzetse, aqïqatında, Ol - öte Keşirimdi, erekşe Meyirimdi » - dep ayt"
        },
        {
            "chapter": 6,
            "verse": 55,
            "text": "Künäharlardıñ jolı anıqtalwı üşin Biz ayattardı osılay anıq etip tüsindiremiz"
        },
        {
            "chapter": 6,
            "verse": 56,
            "text": "Ey, Muxammed! / Ayt: «Anığında, mağan senderdiñ Allahtan özge tileytinderiñe qulşılıq etwge tıyım salındı», - dep. «Senderdiñ köñilqumarlıqtarıña ermeymin. Olay istesem, adasqan jäne twra jolda jürmegenderden bolamın», - dep"
        },
        {
            "chapter": 6,
            "verse": 57,
            "text": "Ayt: «Aqïqatında, men Rabbımnan berilgen anıq dälel üstindemin. Al sender onı ötirikke şığardıñdar. Sender tez bolwın surap otırğan närse / jaza / meniñ qolımda emes. Ükim berw - tek Allahta. Ol aqïqattı aytadı äri Ol - ükim berip ayırwşılardıñ eñ qayırlısı», - dep"
        },
        {
            "chapter": 6,
            "verse": 58,
            "text": "Ayt: «Eger de sender tez bolwın surap otırğan närse / jaza / meniñ qolımda bolğanda, menimen senderdiñ aramızdağı mäsele bitken bolar edi», - dep. Allah - ädiletsizderdi jaqsı Bilwşi"
        }
    ]
}
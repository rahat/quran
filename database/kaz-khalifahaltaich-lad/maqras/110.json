{
    "maqras": [
        {
            "chapter": 16,
            "verse": 75,
            "text": "Allah, birewdiñ ïeliginde bolıp, eş närsege şaması kelmeytin bir quldı jäne Biz jaqsı rïzıq berip, ol odan jasırın äri aşıq türde jumsaytın bir adamdı mısalğa keltirdi. Bular teñ bola ma? Barlıq maqtaw - Allahqa! Alayda, olardıñ köbi bilmeydi"
        },
        {
            "chapter": 16,
            "verse": 76,
            "text": "Allah jäne eki kisini mısalğa keltirdi: olardıñ birewi mılqaw, sonday eş närsege küşi jetpeytin äri ïesine masıl. Onı qay jaqqa jiberse de odan qayır joq. Sonda ol twra jolda bolıp, ädildikke buyırğan kisimen teñ bola ma"
        },
        {
            "chapter": 16,
            "verse": 77,
            "text": "Aspandardıñ jäne jerdiñ qupïyası Allahta. Al Sağattıñ / qayta tirilw küniniñ / kelwi bir köz salw sätindey ğana nemese odan da jaqın. Aqïqatında, Allah – ärbir närseni Jasay alwşı"
        },
        {
            "chapter": 16,
            "verse": 78,
            "text": "Äri Allah senderdi analarıñnıñ qarnınan / qursağınan / eş närseni bilmeytin küyleriñde şığardı jäne alğıs bildirwleriñ üşin estw, körwdi jäne jürekterdi berdi"
        },
        {
            "chapter": 16,
            "verse": 79,
            "text": "Olar aspan keñistigindegi bağınıştı qustardı körmedi me? Olardı Allahtan basqa eşkim de ustap turğan joq. Mine, Munda ïmanğa kelgender üşin belgi-ğïbrattar bar"
        },
        {
            "chapter": 16,
            "verse": 80,
            "text": "Allah senderge üyleriñdi jaylı turaq etti. Maldardıñ terilerinen köşip-qonğanda jeñil alıp jüretin üylerdi jasadı. Äri senderge olardıñ jüninen, tübitinen jäne qılınan jabdıqtar men bir waqıtqa deyin paydalanatın buyımdardı da / payda etti"
        },
        {
            "chapter": 16,
            "verse": 81,
            "text": "Äri Allah senderge Özi jaratqandardan köleñkeler jasadı, senderge tawlarda panalaytın orındar, senderdi ıstıqtan qorğaytın kïimder jäne zïyannan qorğaytın kïimder / sawıttar / jasadı. Ol senderge boysunwlarıñ üşin ïgiligin osılay etip, soñına jetkizedi"
        },
        {
            "chapter": 16,
            "verse": 82,
            "text": "Ey, Muxammed! / Eger olar / ädiletsiz künäharlar / teris burılsa, şın mäninde sağan anıq türde jetkizw ğana mindet"
        },
        {
            "chapter": 16,
            "verse": 83,
            "text": "Olar Allahtıñ ïgiligin tanïdı / moyındaydı / , al keyin onı teriske şığaradı. Sonday-aq olardıñ / ädiletsiz künäharlardıñ / köbi -käpirler"
        },
        {
            "chapter": 16,
            "verse": 84,
            "text": "Äri sol / qayta tirilw / küni ärbir ümmetten kwä jiberemiz. Keyin, sonday, küpirlik etkenderge / ïmanğa kelmegenderge / ruqsat berilmeydi jäne talap etilmeydi"
        },
        {
            "chapter": 16,
            "verse": 85,
            "text": "Al, ädiletsizder azaptı körgen kezde olarğa jeñildetilmeydi äri Olarğa mursat ta berilmeydi"
        },
        {
            "chapter": 16,
            "verse": 86,
            "text": "Allahqa serik qosqandar, sol qosqan serikterin / qayta tirilw küni / körgen kez­de: «Rabbımız! Bizdiñ Senen özge tilep-tabıñğandarımız osılar», deydi. Sonda olar bularğa: «Şındığında, sender ötirik aytıp tursıñdar», -dep til qatadı"
        },
        {
            "chapter": 16,
            "verse": 87,
            "text": "Äri ol / qayta tirilw / küni olar Allahqa boysuna qaladı. Al olardıñ oy­dan şığarğan närseleri joq bolıp ketedi"
        },
        {
            "chapter": 16,
            "verse": 88,
            "text": "Sonday küpirlik etkenderge / Allahtıñ birligin moyındamağandarğa / äri Allahtıñ jolınan tosqandarğa buzw-büldirwşilikteri üşin azap üstine azap arttırdıq"
        },
        {
            "chapter": 16,
            "verse": 89,
            "text": "Ol küni ärbir ümmettiñ işine, olarğa qarsı öz aralarınan kwä / elşilerdi / jiberemiz. / Ey, Muxammed! / Äri seni mınalarğa qarsı kwä etip keltiremiz. Biz sağan Kitaptı / Qurandı / ärbir närseniñ tüsindirmesi jäne Musılmandar / boysunwşılar / üşin jolbasşı / twra joldı ustanwğa basşılıq / ,meyirim äri qwanıştı xabar etip tüsirdik"
        }
    ]
}
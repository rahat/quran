{
    "maqras": [
        {
            "chapter": 3,
            "verse": 75,
            "text": "Kitap berilgen qawımnıñ işinde mol dünïeni senip tapsırsañ, onı öziñe qaytaratındarı bar. Sonday-aq, olardıñ işinde bir dïnardı senip tapsırsañ, qaşan basında turıp almağanıñşa, onı sağan qaytarmaytındarı bar. Bul olardıñ: «Sawatsızdarğa qatıstı bizge jol / künä / joq», - dep aytqandarı sebepti. Olar bile turıp, Allahqa qatıstı ötirik aytadı"
        },
        {
            "chapter": 3,
            "verse": 76,
            "text": "Olay emes! Kim sertin orındasa jäne taqwa bolsa / Allahtıñ jazasınan qorqıp, saqtansa / , sözsiz, Allah taqwalardı / Özine boysunıp, jazasınan saqtanwşılardı / jaqsı köredi"
        },
        {
            "chapter": 3,
            "verse": 77,
            "text": "Aqïqatında, Allahqa bergen sertin jäne özderiniñ anttarın bolmaşı bağağa satatındar - mine, solarğa soñğı, mäñgilik ömirde / aqïrette / üles joq. Qayta tirilw küni Allah olarğa söylemeydi, olarğa qaramaydı äri olardı tazartpaydı. Sonday-aq olarğa küyzeltwşi azap bar"
        },
        {
            "chapter": 3,
            "verse": 78,
            "text": "Aqïqatında, olardıñ işinde Kitapta joq närseni Kitapta bar dep eseptewleriñ üşin Kitaptı tilderin burap / özgertip / äri Allahtan bolmasa da: «Bul - Allahtan», - dep aytatın bir top bar. Olar bile turıp Allah atınan ötirik aytadı"
        },
        {
            "chapter": 3,
            "verse": 79,
            "text": "Allah bir adamğa Kitap, ükim jäne payğambarlıq bergennen keyin, onıñ adamdarğa: «Allahtı qoyıp, mağan qul bolıñdar», - dep aytwı layıq emes. Kerisinşe: «Kitaptı üyretkenderiñ äri özderiñ üyrengenderiñdey özderiñniñ Rabbıña berilgenderden bolıñdar», - / dep aytwı layıqtı"
        },
        {
            "chapter": 3,
            "verse": 80,
            "text": "Äri onıñ senderge perişteler men payğambarlardı qudaylar etip alwdı buyırwına bolmaydı. Musılman bolğandarıñnan keyin ol / Elşi / senderdi küpirlikke / Allahqa serik qoswğa / buyıra ma"
        },
        {
            "chapter": 3,
            "verse": 81,
            "text": "Kezinde Allah payğambarlardan: «Men senderge Kitap, danalıq berdim, sodan keyin senderge özderiñdegini rastawşı bir Elşi kelse, mindetti türde oğan senesiñder jäne järdem beresiñder», - dep sert aldı. / Olarğa / : «Rastadıñdar ma äri jüktegenimdi qabıl aldıñdar ma?» - degende, olar: «Rastadıq!» - dedi. / Allah / : «Endeşe kwä bolıñdar. Men de sendermen birge kwä bolwşılardanmın», - dedi"
        },
        {
            "chapter": 3,
            "verse": 82,
            "text": "Al, kim osıdan keyin bet bursa, mine, solar - nağız buzıqtar / boysunbawşılar"
        },
        {
            "chapter": 3,
            "verse": 83,
            "text": "Oğan / Allahqa / aspandardağı jäne jerdegiler erikti äri eriksiz türde boysunğanda, olar Allahtıñ dininen basqanı izdey me? Äri olar Oğan qaytarıladı"
        },
        {
            "chapter": 3,
            "verse": 84,
            "text": "Ey, Muxammed! / Ayt: «Biz Allahqa sendik / ïmanğa^ keldik / jäne bizge tüsirilgenge / Quranğa / äri Ïbrahïmge, Ïsmaïlğa, Ïsxaqqa, Yaqwbqa jäne onıñ äwletterine tüsirilgenge, sonday-aq, Musağa, Ïsağa jäne payğambarlarğa Rabbısı tarapınan berilgenge / sendik / . Olardıñ eşqaysısınıñ araların bölmeymiz. Äri Biz - Oğan boysunwşımız», - dep"
        },
        {
            "chapter": 3,
            "verse": 85,
            "text": "Kimde-kim Ïslamnan basqa bir din qalasa, ol odan müldem qabıl etilmeydi äri ol soñğı, mäñgilik ömirde / aqïrette / zïyan şegwşilerden boladı"
        },
        {
            "chapter": 3,
            "verse": 86,
            "text": "Ïmanğa kelip, Elşiniñ xaq ekendigine kwälik bergeninen keyin äri özderine anıq dälelder kelgennen keyin küpirlik etken / ïmannan bas tartqan / adamdardı Allah qalayşa twra jolmen jürgizsin? Allah ädiletsiz adamdardı twra jolmen jürgizbeydi"
        },
        {
            "chapter": 3,
            "verse": 87,
            "text": "Olarğa Allahtıñ lağneti jäne perişteler men barlıq adamdardıñ lağneti boladı. Mine - olardıñ qaytarım jazası"
        },
        {
            "chapter": 3,
            "verse": 88,
            "text": "Olar - onda / lağnette / mäñgi qalwşı. Olarğa azap jeñildetilmeydi äri mursat ta berilmeydi"
        },
        {
            "chapter": 3,
            "verse": 89,
            "text": "Tek, osıdan keyin istegen künäsine şınayı ökinip, Allahqa boysunwğa qaytqandar / täwbege kelgender / jäne tüzetkender buğan kirmeydi. Anığında, Allah - öte Keşirimdi, erekşe Meyirimdi"
        },
        {
            "chapter": 3,
            "verse": 90,
            "text": "Negizinde ïmanğa kelgeninen keyin küpirlik etken / ïmannan qaytqan / , sodan soñ küpirlikterin / qarsılıqtarın / arttıra tüskenderdiñ Allahqa boysunwğa qaytwı / täwbesi / müldem qabıl etilmeydi. Mine, solar - nağız adaswşılar"
        },
        {
            "chapter": 3,
            "verse": 91,
            "text": "Aqïqatında, küpirlik etip / ïmannan bas tartıp / , söytip käpir küyinde ölgenderdiñ eşqaysısınan / özin qutqarw üşin / ötemge jer jüzi tolğan altın berse de qabıl etilmeydi. Mine, solarğa küyzeltwşi azap bar. Äri olarğa birde-bir järdemşi joq"
        },
        {
            "chapter": 3,
            "verse": 92,
            "text": "Sender jaqsı körgen närseleriñnen jumsamayınşa, ïgilikke jete almaysıñdar. Äri sender ne jumsasañdar da, Allah - onı Bilwşi"
        }
    ]
}
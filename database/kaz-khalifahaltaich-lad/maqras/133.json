{
    "maqras": [
        {
            "chapter": 22,
            "verse": 1,
            "text": "Ey, adamdar! Özderiñniñ Rabbıñnan qorqıñdar. Aqïqatında, Sağattıñ / Qayta tirilw küniniñ / silkinisi - ülken närse"
        },
        {
            "chapter": 22,
            "verse": 2,
            "text": "Onı körgen küni, ärbir emizwşi emizwlisin umıtadı, ärbir jükti işindegisin tastaydı. Äri sen adamdardı mas bolğan küyde köresiñ, al olar mas emes, biraq Allahtıñ azabı qattı"
        },
        {
            "chapter": 22,
            "verse": 3,
            "text": "Äri adamdardıñ işinde Allah jayında bilimi bolmasa da söz talastıratındar jäne ärbir bülikşil şaytanğa eretinder bar"
        },
        {
            "chapter": 22,
            "verse": 4,
            "text": "Oğan / şaytanğa / qatıstı: «Kim onı dos, jaqın etip alsa, ol onı adastıradı jäne onı Saïr tozağınıñ azabına jeteleydi», - dep aldın ala bekitilip jazıldı"
        },
        {
            "chapter": 22,
            "verse": 5,
            "text": "Ey, adamdar! Eger qayta tirilwge kümända bolsañdar, kümänsiz Biz senderge bayandap tüsindirw üşin, senderdi / Adam atanı / topıraqtan, keyin / onıñ urpağın / tamşı swdan / urıq swınan / , sodan keyin uyığan qannan, sodan soñ jaratılwı keskindelgen ne keskindelmegen / şaynalğan sekildi / etten jarattıq. Äri Biz qalağanımızdı jatırlarda belgilengen merzimge deyin ornalastıramız. Sodan soñ senderdi erjetwleriñ üşin näreste küyleriñde şığaramız. Senderden / keybiriñ / qaytıs bolıp jäne / keybiriñ / bilgeninen keyin eş närseni bilmey qalatın / därejedegi / ömirdiñ eñ naşarına / qawsağankärilikke / qaytarılatındar bar. Sen jerdi qwarğan, tirşiliksiz küyde köresiñ. Al, qaşan oğan sw tüsirgenimizde, / tirşilik bitip / ol qopsıp, köterilip, ärbir türden körkem etip / önim / ösiredi"
        },
        {
            "chapter": 22,
            "verse": 6,
            "text": "Osı - Allahtıñ aqïqat ekendiginen. Äri, kümänsiz Ol ölilerdi tiriltedi, äri Ol barlıq närseni Jasay alwşı"
        },
        {
            "chapter": 22,
            "verse": 7,
            "text": "Äri Sağat / Qayta tirilw küni / sözsiz keledi, onda kümän joq jäne Allah qabirdegilerdi kümänsiz tiriltedi"
        },
        {
            "chapter": 22,
            "verse": 8,
            "text": "Sonday-aq, adamdardıñ arasında bilimsiz, / twra jolğa bastaytın / basşılıqsız jäne jarıq berwşi Kitapsız Allah jayında tartısatın bar"
        },
        {
            "chapter": 22,
            "verse": 9,
            "text": "Ol, Allahtıñ jolınan adastırw üşin pañsına betin teris buradı. Oğan osı dünïede qorlıq bar. Al, Qayta tirilw küni oğan jandırwşı ottıñ azabın tattıramız"
        },
        {
            "chapter": 22,
            "verse": 10,
            "text": "Bul / azap /- qoldarıñnıñ aldın ala äzirlegenderi üşin, öytkeni Allah quldarına ädiletsizdik etwşi emes"
        },
        {
            "chapter": 22,
            "verse": 11,
            "text": "Äri adamdardıñ işinde / ïman men ïmansızdıqtıñ / ara şeginde turıp Allahqa qulşılıq etwşi de bar. Eger oğan bir jaqsılıq kelse, ol onımen tınıştaladı. Al, eger bir sınaq kelse, ol artına bet burıp, bul dünïesin de äri soñğı mäñgilik ömirin de / aqïretin / joğaltadı. Mine, osı - anıq zïyan"
        },
        {
            "chapter": 22,
            "verse": 12,
            "text": "Ol Allahtan özge, özine zïyan da, payda da keltire almaytın närseden tileydi. Mine, osı - uzaq / qattı / adasw"
        },
        {
            "chapter": 22,
            "verse": 13,
            "text": "Ol zïyanı paydasınan jaqın birewden tileydi. Ol qanday jaman kömekteswşi! Ol -qanday jaman joldas"
        },
        {
            "chapter": 22,
            "verse": 14,
            "text": "Aqïqatında, Allah ïmanğa kelgen jäne izgi amal istegenderdi astınan özender ağıp jatatın / Jännattağı / baqtarğa kirgizedi. Äri şın mäninde, Allah Özi qalağanın jasaydı"
        },
        {
            "chapter": 22,
            "verse": 15,
            "text": "Kimde-kim, Allah oğan / Muxammedke / osı ömirde jäne soñğı, mäñgilik ömirde / aqïrette / kömektespeydi dep oylasa, / qolınan kelse / aspanğa bir arqandı sozıp, sodan keyin / onı / üzsin. Söytip qarasın, aylası özin ızalandırğan närseni ketire me eken"
        },
        {
            "chapter": 22,
            "verse": 16,
            "text": "Mine osılay, Biz onı / Qurandı / anıq ayattar türinde tüsirdik. Allah Özi qalağanın twra jolmen jürgizedi"
        },
        {
            "chapter": 22,
            "verse": 17,
            "text": "Kümänsiz, Allah Qayta tirilw küni ïmanğa kelgenderdiñ jäne ïwdeyler, sabïler, xrïstïandar, mäjwsïlerdiñ / otqa tabınwşı­lar / äri serik qoswşılardıñ arasında ükim etedi. Aqïqatında, Allah - ärbir närsege kwä"
        },
        {
            "chapter": 22,
            "verse": 18,
            "text": "Ey, Muxammed! / Sen aspandardağı jäne jerdegilerdiñ, kün men ay, juldızdar, tawlar, ağaştar, janwarlar äri köp adamdardıñ Allahqa säjde etetinin körmediñ be / bilmediñ be / ? Sonday-aq, köbine azap xaq / layıq / boldı. Allah kimdi qor etse, onda onı kurmettewşi bolmaydı. Aqïqatında, Allah Özi qalağanın jasaydı"
        }
    ]
}
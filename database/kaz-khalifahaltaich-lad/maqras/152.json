{
    "maqras": [
        {
            "chapter": 27,
            "verse": 27,
            "text": "Ol / Süleymen / : «Seniñ şındıqtı aytqanıñdı ne ötirikşilerden ekeniñdi köremiz"
        },
        {
            "chapter": 27,
            "verse": 28,
            "text": "Mına xatımdı aparıp, olarğa tasta. Keyin bir şette turıp, olardıñ ne jawap qaytaratının bayqa»,- dedi"
        },
        {
            "chapter": 27,
            "verse": 29,
            "text": "Ol / patşa äyel / : «Ey, wäzirler! Mağan bir qurmetti xat tastaldı"
        },
        {
            "chapter": 27,
            "verse": 30,
            "text": "Ol - Süleymennen. Onda: «Bïsmïllähïr Raxmanïr Raxïm / asa Qayırımdı, erekşe Meyirimdi Allahtıñ atımen bastaymın"
        },
        {
            "chapter": 27,
            "verse": 31,
            "text": "Sender meniñ aldıma täkapparlanbay, boysunğan küyde keliñder», dep jazılğan», - dedi"
        },
        {
            "chapter": 27,
            "verse": 32,
            "text": "Ol: «Ey, wäzirler! Meniñ isime qatıstı keñes beriñder. Sender menimen birge bolmayınşa, eşbir mäseleni şeşken emespin», - dedi"
        },
        {
            "chapter": 27,
            "verse": 33,
            "text": "Olar: «Biz qwatqa ïemiz äri dayındığımız küşti. Alayda ämir etw seniñ qolıñda. Bizge ne buyıratınıñdı öziñ qarap kör», - dedi"
        },
        {
            "chapter": 27,
            "verse": 34,
            "text": "Ol: «Patşalar bir eldi mekenge kirse, onı qïratadı jäne eldiñ qurmettilerin qor etedi. Bular da osılay isteydi"
        },
        {
            "chapter": 27,
            "verse": 35,
            "text": "Men olarğa bir sıylıq jiberip, elşilerdiñ nemen qaytatının köreyin»,.- dedi"
        },
        {
            "chapter": 27,
            "verse": 36,
            "text": "Süleymenge / olardıñ elşisi / kelgende, ol: «Sender mağan dünïemen kömek bermekşisiñder me? Allahtıñ mağan bergeni senderdiñ usınğandarıñnan artıq. Negizinde sıylıqqa özderiñ ğana mäz bolasıñdar"
        },
        {
            "chapter": 27,
            "verse": 37,
            "text": "Olarğa qaytıp bar. Biz olar qarsı tura almaytın äskermen baramız da ol jerden olardı qorlanğan küylerinde, beyşara etip qwıp şığaramız», - dedi"
        },
        {
            "chapter": 27,
            "verse": 38,
            "text": "Ol / Süleymen / : «Ey, wäzirler! Olar mağan boysunıp kelwden burın, onıñ tağın mağan qaysılarıñ alıp kele alasıñdar?» - dedi"
        },
        {
            "chapter": 27,
            "verse": 39,
            "text": "Jındardan bir küştisi: «Men onı sağan ornıñnan turğanıñnan burın alıp kelemin. Bul iske küşim jetedi äri senip tapsırwğa layıqtımın», - dedi"
        },
        {
            "chapter": 27,
            "verse": 40,
            "text": "Özinde Kitaptan bilimi bolğan birew: «Men sağan onı janarıñ öziñe qaytqanşa äkelemin», - dedi. Ol / Süleymen / onıñ / taqtıñ / öziniñ aldında ornıqqanın körgende: «Bul- Rabbımnıñ keñşiligi. Şükir etemin be / Onıñ bergen ïgilikterine alğıs bildiremin be / älde küpirlik etemin be / şükirşilik bildirmeymin be / meni sınaw üşin bergen. Kim şükir etse / Rabbısınıñ bergen ïgilikterine razı bolıp, alğıs bildirse / , öz paydası üşin şükir etedi. Al kim küpirlik etse / özine berilgendi moyındamasa / , aqïqatında Rabbım - bärinen Bay, muqtajsız , asa Jomart », - dedi"
        },
        {
            "chapter": 27,
            "verse": 41,
            "text": "Ol: «Onıñ tağın, tanımaytınday etip özgertiñder. Ol / äyel / jol tabar ma eken, älde twra jolmen jürmegenderden bolar ma eken, köreyik?» - dedi"
        },
        {
            "chapter": 27,
            "verse": 42,
            "text": "Al, ol / patşa äyel / kelgen kezde, oğan / onıñ öziniñ tağın säl özgertip / : «Seniñtağıñ osınday ma edi?» - dep aytıldı. Ol / patşa äyel / : «Däl özi sïyaqtı», - dedi. / Süleymen / : «Bizge bilim odan / ol äyelden / burın berildi jäne biz musılman boldıq / boysundıq / », - dedi"
        },
        {
            "chapter": 27,
            "verse": 43,
            "text": "Al, onı / ol äyeldi ïmannan / Allahtan özge tabınğandarı tosqan edi. Anığında, ol käpir elden bolatın"
        },
        {
            "chapter": 27,
            "verse": 44,
            "text": "Oğan: «Sarayğa kir», - delindi. Ol onı körgende sw dep oylap, / etegin türip / baltırın aştı. / Süleymen / : «Bul xrwstaldan bir tegis etip jasalğan saray», - dedi. / Sonda ol / : «Rabbım! Aqïqatında men özime-özim ädiletsiz bolıppın, men Süleymenmen birge älemderdiñ Rabbısı Allahqa boysundım», - dedi"
        },
        {
            "chapter": 27,
            "verse": 45,
            "text": "Sämud eline Allahqa qulşılıq etiñder dep ağayını Salïxtı jiberdik. Sonda olar özara tartısqan eki topqa bölindi"
        },
        {
            "chapter": 27,
            "verse": 46,
            "text": "Ol: «Äy, elim! Sender nege jaqsılıqtan burın jamandıqtı asıqtırasıñdar? Özderiñe raqım etilwi üşin Allahtan keşirim suramaysıñdar ma?» - dedi"
        },
        {
            "chapter": 27,
            "verse": 47,
            "text": "Olar: «Biz seni jäne senimen birge bolğandardı jamandıqtıñ nışanı dep esepteymiz»,- dedi. Ol: «Jaman belgi degenderiñ Allahtan. Kerisinşe sender sınaqqa uşırap jatqan elsiñder», - dedi"
        },
        {
            "chapter": 27,
            "verse": 48,
            "text": "Al, sol qalada toğız kisi bar edi. Olar jer betinde / elinde / buzıq is taratıp, eş närse tüzetpeytin"
        },
        {
            "chapter": 27,
            "verse": 49,
            "text": "Olar: «Bir-biriñe Allahpen ant etiñder, biz, mindetti türde oğan jäne onıñ üy-işine tünde şabwıl jasaymız. Sodan keyin jaqın twıstarına: «Onıñ üy-işiniñ öltirilwine qatısqan joqpız äri biz şındıqtı aytıp turmız», dep aytamız», -dedi"
        },
        {
            "chapter": 27,
            "verse": 50,
            "text": "Äri olar / Salïxqa qarsı / ayla-şarğı jasadı, sonda Biz de amal-täsil jasadıq, al olar onı sezbedi"
        },
        {
            "chapter": 27,
            "verse": 51,
            "text": "Olardıñ aylakerlikteriniñ soñı ne bolğanına qara! Biz olardı da, elin de birge joyıp jiberdik"
        },
        {
            "chapter": 27,
            "verse": 52,
            "text": "Mine, olardıñ ädiletsizdik etkendikteri sebebinen qïrap, bos qalğan üyleri. Aqïqatında, munda biletin adamdar üşin belgi bar"
        },
        {
            "chapter": 27,
            "verse": 53,
            "text": "Biz ïmanğa kelip, taqwalıq etkenderdi / Allahtıñ jazasınan qorqıp, saqtanğandardı / qutqardıq"
        },
        {
            "chapter": 27,
            "verse": 54,
            "text": "Sonday-aq Lut ta öz eline: «Sender özderiñ köre turıp, jïirkenişti is isteysiñder me"
        },
        {
            "chapter": 27,
            "verse": 55,
            "text": "Sender äyelderdiñ ornına, erkekterge tänï qumarlıq / şahwat / tanıtasıñdar ma? Ïä, sender- nadan elsiñder», - dedi"
        }
    ]
}
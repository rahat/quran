{
    "maqras": [
        {
            "chapter": 7,
            "verse": 142,
            "text": "Äri Biz Musağa otız tün / belgilep / , wäde ettik. Keyin onı onmen tolıqtırdıq. Onıñ Rabbısı belgilegen waqıt qırıq tünge toldı. Musa bawırı Harwnğa: «Elde meniñ ornıma qalıp tüzwle / twralıqqa şaqır / jäne buzwşı-büldirwşilerdiñ jolına erme», dedi"
        },
        {
            "chapter": 7,
            "verse": 143,
            "text": "Äri Musa Biz belgilegen waqıtqa kelgende, Rabbısı onımen söylesti. Son­da ol: «Rabbım! Mağan Öziñdi körsetşi, Sağan qarayın», - dedi. / Allah / : «Sen Meni köre almaysıñ, biraq tawğa qara, eger ol öz ornında qalsa, sonda Meni köre alasıñ»,-dedi. Rabbısı tawğa täjällï bolğan / Özine ğana mälim sïpatta köringen / sätte, onı kül-talqan etti, al Musa esinen tanıp quladı. Ol esin jïğan soñ: «Sen / barlıq kemşilikten / päksiñ, täwbe keltirdim / istegen künäma şınayı ökinip, Öziñe boysunwğa qayttım / , äri men ïmanğa kelgenderdiñ alğaşqısımın», - dedi"
        },
        {
            "chapter": 7,
            "verse": 144,
            "text": "Allah / : «Ey, Musa! Men seni adamdardıñ üstine elşilikke äri söz aytwıma tañdadım. Endeşe öziñe bergenimdi al jäne şükir etwşilerden / bergen ïgilikterim üşin alğıs bildirwşilerden / bol», - dedi"
        },
        {
            "chapter": 7,
            "verse": 145,
            "text": "Biz oğan ärbir närseni nasïxat etip jäne ärbir närseniñ anıq tüsindirmesin taqtayşalarğa jazıp berdik. Musağa. «Onı mıqtı usta jäne eliñe onıñ eñ jaqsısın ustanwların buyır», - dedi. Jaqında sender­ge buzıqtardıñ / boysunbawşılardıñ / mekenin körsetemin"
        },
        {
            "chapter": 7,
            "verse": 146,
            "text": "Jer betinde özderin, quqığı bolmasa da joğarı sanağandardı belgilerimnen teris buramın. Olar qanday da bir belgini körse, oğan senbeydi. Eger tüzw joldı körse, onı jol etip ustanbaydı. Al, adasw jolın körse, sonı özderine jol etip aladı. bul olardıñ belgilerimizdi ötirikke şığarğandarı äri odan qapersiz, nemquraylı bolğandarı sebepti"
        },
        {
            "chapter": 7,
            "verse": 147,
            "text": "Belgilerimizdi jäne soñğı, mäñgilik ömirdegi Aqïrettegi kezdeswdi ötirik sanağandardıñ amaldarı zaya ketti. Olarğa istep ötkenderinen basqa qaytarımı berile me"
        },
        {
            "chapter": 7,
            "verse": 148,
            "text": "Musanıñ eli - ol ketkennen keyin äşekey zattarınan ıñıranğan ün şığaratın buzawdıñ müsinin jasap aldı. Olar onıñ / müsinniñ / özderine söylemeytinin äri twra jol körsetpeytinin körmedi me? Olar onı / quday / tutıp ädiletsizderden boldı"
        },
        {
            "chapter": 7,
            "verse": 149,
            "text": "Olar qoldarı tömen tüsken / qattı ökingen jäne özderiniñ anıq adasqandarın körgen kezde: «Eger Rabbımız bizge meyirim etpese jäne keşirmese, älbette, zïyan körwşilerden bolamız», - dedi"
        },
        {
            "chapter": 7,
            "verse": 150,
            "text": "Musa eline aşwlanğan äri küyingen xalde oralıp: «Menen keyin istegenderiñ netken jaman edi. Rabbıñızdıñ ämirin tezdetkileriñ keldi me?» - dedi. Söytip, / qolındağı / taqtaylardı tastap jiberdi de, bawırınıñ basınan ustap, onı özine qaray tarttı. / Harwn / : «Äy, anamnıñ ulı! Negizinde, bul el meni basınıp, öltire jazdadı. Sondıqtan meni duşpandarğa taba qılma äri ädiletsiz adamdarmen bir dep esepteme!» - dedi"
        },
        {
            "chapter": 7,
            "verse": 151,
            "text": "Musa / : «Rabbım! Meni jäne bawırımdı keşir äri bizdi Öz meyirimiñe kirgize gör! Sen meyirim etwşilerdiñ eñ Meyirimdisisiñ», - dedi"
        },
        {
            "chapter": 7,
            "verse": 152,
            "text": "Küdiksiz, buzawdı / quday etip / alğandar, jaqında Rabbısınıñ aşwına jäne osı ömirde qorlıqqa uşıraydı. Ötirikti qurastırwşılardıñ qaytarım jazasın Biz osılay beremiz"
        },
        {
            "chapter": 7,
            "verse": 153,
            "text": "Al, jaman ister jasap, odan keyin istegen künäsine şınayı ökinip, Allahqa boysunwğa qaytıp / täwbe etip äri ïmanğa kelgen bolsa, aqïqatında, Rabbıñ - sodan keyin de öte Keşirimdi , erekşe Meyirimdi"
        },
        {
            "chapter": 7,
            "verse": 154,
            "text": "Musanıñ aşwı basılğan kezde, ol taqtaylardı qolına aldı. Onda taqwalar / Allahtıñ jazasınan qorqıp, saqtanwşılar / üşin / twra jolğa / basşılıq jäne meyirim bar edi"
        },
        {
            "chapter": 7,
            "verse": 155,
            "text": "Äri Musa Biz belgilegen waqıtqa qawımınan jetpis kisini tañdap aldı. Olarğa bir silkinis tutqan kezde, / Musa / : «Rabbım! Eger de qalasañ olardı jäne meni burın joq eter ediñ. Sen bizdi jetesizderimizdiñ istegeni üşin joyasıñ ba? Negizinde bul - Seniñ sınağıñ ğana. Ol arqılı Sen qalağanıñdı adastırıp, qalağanıñdı twra jolğa tüsiresiñ. Sen - bizdiñ Qamqorşımızsıñ! Bizdi keşir äri bizge raqım et! Keşirwşilerdiñ eñ qayırlısı - Sensiñ"
        }
    ]
}
{
    "maqras": [
        {
            "chapter": 24,
            "verse": 53,
            "text": "Al, olar / munafïqtar / , eger buyırsañ, mindetti türde / jorıqqa / şığatındarı twralı Allahpen qattı ant işedi. / Ey, Muxammed!! Ayt: «Ant işpeñder. Bulay boysunw belgili. Anığında, Allah senderdiñ ne istep jatqandarıñnan Xabardar», - dep"
        },
        {
            "chapter": 24,
            "verse": 54,
            "text": "Ayt: «Allahqa boysunıñdar äri Elşige bağınıñdar»,- dep. Eger olar teris burılsa, oğan / elşige / özine jüktelgeni ğana, al sender­ge özderiñe jüktelgeni. Eger oğan bağınsañdar, twra jolmen jüresiñder. Elşiniñ mindeti tek, anıq jetkizw ğana"
        },
        {
            "chapter": 24,
            "verse": 55,
            "text": "Allah senderden ïmanğa kelgen jäne izgi amal istegenderdi - olardan burın ötkenderdi jer betinde basqarwşı etkeni sekildi, olardı da jer betinde basqarwşı etetinin äri olar üşin Özi quptağan dindi nığaytatınınjäne qorqınıştarın qawipsizdikpen almastıratının wäde etti. «Olar Mağan qulşılıq etedi jäne Mağan eş närseni serik etip qospaydı. Al kim osıdan keyin küpirlik etse / qarsı kelse / , mine solar - buzıqtar / boysunbawşılar / »"
        },
        {
            "chapter": 24,
            "verse": 56,
            "text": "Özderiñe raqım etilwi üşin namazdı / barlıq şarttarın saqtap, berile / tolıq orındañdar jäne zeketti beriñder jäne Elşige bağınıñdar"
        },
        {
            "chapter": 24,
            "verse": 57,
            "text": "Ey, Muxammed! / Sonday küpirlik etwşiler / Allahqa qarsı kelwşiler / jer betinde älsirete / Allahtıñ azabınan qutıla / aladı dep oylama. Olardıñ ornı - Ot. Ol qaytatın jer qanday jaman"
        },
        {
            "chapter": 24,
            "verse": 58,
            "text": "Ey, ïmanğa kelgender! Qol astılarıñdağı jäne senderden balïğatqa jetpegender / balalarıñ / üş waqıtta: tañ namazınan aldın, tüste kïimderiñdi şeşetin kezderiñde jäne quptan namazınan keyin senderden / aldarıña kirwge / ruqsat surasın. Osı üş / waqıt / senderge deneleriñ aşıq waqıt. Osıdan basqa / kezde ruqsatsız kirwde / senderge de, olarğa da künä joq. Sender olarmen bir-biriñe / kirip-şığıp / jüresiñder. Allah senderge ayattardı osılay tüsindiredi. Allah - bärin Bilwşi, asa Dana"
        },
        {
            "chapter": 24,
            "verse": 59,
            "text": "Qaşan senderdiñ balalarıñ balïğatqa jetse, olardan aldıñğılar ruqsat surağanday, olar da / aldarıña kirwge / ruqsat surasın. Allah ayattarın senderge osılay tüsindiredi. Allah - bärin Bilwşi, asa Dana"
        },
        {
            "chapter": 24,
            "verse": 60,
            "text": "Turmısqa şığwdı ümit etpeytin egde äyelderge körikterin körsetpesten, sırtqı kïimderin / jawlıqtarın / şeşw künä emes. Biraq tartınwları özderi üşin qayırlı. Allah - bärin Estwşi, bärin Bilwşi"
        },
        {
            "chapter": 24,
            "verse": 61,
            "text": "Soqırğa künä emes jäne aqsaqqa da künä emes äri awrwğa da künä emes äri senderge de öz üyleriñnen, ne äkeleriñniñ üylerinen, ne analarıñnıñ üylerinen, ne bawırlarıñnıñ üylerinen, ne äpke-qarındastarıñnıñ üylerinen, ne äkeleriñniñ bawırlarınıñ üylerinen, ne äkeleriñniñ äpke-qarındastarınıñ üylerinen, ne nağaşılarıñnıñ üylerinen, ne nağaşı apaylarıñnıñ üylerinen, ne kiltterine / senderge senip tapsırılıp / özderiñ ïe bolğan / üylerden / , ne dostarıñnıñ / üylerinen / tamaq jewleriñ ayıp emes. Senderdiñ birge nemese jeke tamaqtanwlarıñda kinä joq. Üylerge kirgende, Allahtan bolğan berekeli äri ïgi amandasw sözdermen / «Assalamw alaykwm» -/ dep. Özderiñe / bir-biriñe / beybitşilik-amandıq tileñder. Aqıldarıñdı istetip, uğınwlarıñ üşin Allah senderge ayattardı osılay tüsindiredi"
        },
        {
            "chapter": 24,
            "verse": 62,
            "text": "Aqïqatında ïmandılar / müminder / Allahqa jäne Onıñ Elşisine sengen adamdar. Olar onımen / payğambarmen / birge ortaq jumısta bolğanda, odan ruqsat suramay ketpeydi. / Ey, Muxammed! / Anığında senen ruqsat suraytındar mine solar Allahqa jäne Onıñ Elşisine sengender. Olar senen özderiniñ isteri üşin ruqsat surasa, olardan öziñ qalağanıña ruqsat ber jäne olar üşin Allahtan keşirim tile. Allah öte Keşirimdi, erekşe Meyirimdi"
        },
        {
            "chapter": 24,
            "verse": 63,
            "text": "Elşiniñ şaqırwın özara bir-biriñdi şaqırw sekildi etpeñder. Allah senderdiñ işteriñnen / payğambardıñ jïnalısınan / jasırınıp, urlana şığıp ketetinderdi biledi. Onıñ buyrığın orındamaytındar özderine bir sınaqtıñ kelwinen ne küyzeltwşi azaptıñ kelwinen saqtansın"
        },
        {
            "chapter": 24,
            "verse": 64,
            "text": "Biliñder, aspandardağı jäne jerdegi närseler - Allahtiki. Ol senderdiñ neni ustanğandarıñdı / jağdaylarıñdı / biledi. Äri Özine qaytarılğan küni, Ol olarğa istegenderiniñ xabarın beredi. Allah - barlıq närseni Bilwşi"
        }
    ]
}
{
    "rukus": [
        {
            "chapter": 24,
            "verse": 27,
            "text": "Ey, ïmanğa kelgender! Öz üyleriñnen basqa üylerge ruqsat almay jäne üy ïelerine sälem bermey turıp kirmeñder. bul senderge eske alwlarıñ / ğïbrattanwlarıñ / üşin qayırlı"
        },
        {
            "chapter": 24,
            "verse": 28,
            "text": "Eger ol üyden eşkimdi tappasañdar, özderiñe ruqsat berilgenge deyin oğan kirmeñder. Al, eger senderge: «Qaytıñdar» - delinse, keri qaytıñdar. Bul - sender üşin tazası. Allah - senderdiñ ne istep jatqandarıñdı Bilwşi"
        },
        {
            "chapter": 24,
            "verse": 29,
            "text": "Eşkim turmaytın, işinde özderiñniñ zattarıñ bar üyge kirwleriñ sender üşin ayıp emes. Allah senderdiñ neni jarïya, neni jasırın isteytinderiñdi biledi"
        },
        {
            "chapter": 24,
            "verse": 30,
            "text": "Ey, Muxammed!! Ïmandı er kisilerge ayt, közderin / özge äyelderge, tıyım salınğan närselerge qarawdan qorğap / tömen qaratsın jäne äwretterin / jınıs agzaların şarïğat tıyğan barlıq is-äreketterden / qorğasın. Bul - olar üşin tazası. Aqïqatında, Allah olardıñ ne istep jatqandarınan Xabardar"
        },
        {
            "chapter": 24,
            "verse": 31,
            "text": "Äri ïmandı äyelderge ayt, közderin / özge erkekterge, tıyım salınğan närselerge qarawdan tıyıp, / tömen qaratsın, jınıs ağzaların qorğasın jäne körinip turğannan / sırtqı kïimderinen / basqa körikterin körsetpesin. Jawlıqtarın kökirekterine tüsirip japsın jäne körikterin körsetpesin. Tek, küyewleriniñ, äkeleriniñ, küyewleriniñ äkeleriniñ, uldarınıñ, küyewleriniñ uldarınıñ, bir twğan ağa-inileriniñ äri olardıñ uldarınıñ, bir twğan äpke-siñlileriniñ uldarınıñ, özderiniñ äyelderiniñ, qolastındağılardıñ / küñderdiñ / , erkektik küş-qalawdan ayrılğan qızmetşilerge, äyelderdiñ äwretterin añğarmaytın kişkentay balalardıñ aldında / tolıq etip jamılmay-aq / jürse boladı. Jasırğan körik-zeynetteri bilinwi üşin ayaqtarın tırsıldatpasın. Ey, ïmanğa kelgender! murattarıña jetwleriñ üşin barlığıñ istegen künälarıña şınayı ökinip, Allahqa boysunwğa qaytıñdar / täwbege keliñder"
        },
        {
            "chapter": 24,
            "verse": 32,
            "text": "Äri aralarıñdağı nekege turmağandardı jäne quldarıñ men künderiñniñ tüzwlerin üylendiriñder. Eger olar kedey bolsa, Allah olardı Öz keñşiligimen bayıtadı. Allah - meyirimi Keñ, bärin Bilwşi"
        },
        {
            "chapter": 24,
            "verse": 33,
            "text": "Äri Allah Öz keñşiligimen bayıtqanğa deyin, üylenwge mümkindik taba almağandar, / künädan tıyılıp / özderin ustasın. Qoldarıñ ïelengen quldar men küñderdiñ işinen kelisim jazdırwdı / belgili bir dünïe berip azattığın alwdı / qalaytındarmen, eger olarda bir jaqsılıq barın bayqasañdar olarğa kelisim jazıñdar äri Allahtıñ özderiñe bergen dünïesinen Olarğa beriñder. Ar-abıroyın saqtawdı qalağan künderiñdi, osı ömirdiñ paydasın qalap, jeñil jüriske mäjbürlemeñder. Al, kim olardı / osığan / mäjbürlese, olar mäjbürlengennen keyin de Allah / mäjbürlengenderdi / öte Keşirwşi, / Olarğa / asa Meyirimdi"
        },
        {
            "chapter": 24,
            "verse": 34,
            "text": "Aqïqatında Biz, senderge anıq belgilerdi äri özderiñnen burın ötkenderdiñ mısalın / ğïbrat etip / jäne taqwalar / Allahtıñjazasınan qorqıp, saqtanatındar / üşin nasïxattı tüsirdik"
        }
    ]
}
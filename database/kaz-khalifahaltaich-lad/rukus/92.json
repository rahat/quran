{
    "rukus": [
        {
            "chapter": 5,
            "verse": 44,
            "text": "Aqïqatında, Biz Täwrattı tüsirdik. Onda twra jol jäne nur bar. Allahqa boysunğan / Musılman / payğambarlar ïwdeylerge onımen ükim etedi. Sonday-aq, Allahtıñ Kitabınan özderine saqtaw mindeti jüktelgen ïwdeylerdiñ ğïbadatşıl ustazdarı men din ğalımdarı da / Allahtıñ Kitabı boyınşa ükim ayttı / äri olar oğan / Kitaptıñ aqïqatına / kwä boldı. Sender adamdardan qorıqpañdar, Menen qorqıñdar jäne ayattarımnıñ ornına az bağanı / bul dünïelikti / satıp almandar! Kim Allahtıñ tüsirgenimen ükim etpese, mine solar - käpirler"
        },
        {
            "chapter": 5,
            "verse": 45,
            "text": "Biz Olarğa / Täwratta / : «Janğa jan, közge köz, murınğa murın, qulaqqa qu­laq, tiske tis jäne jaraqattar üşin kek alw - mindet», - dep jazdıq. Alayda, kim onı / kek alwdı / keşip, qayır jasasa, bul ol / qılmısker / üşin qılmısına ötem boladı. Al kim Allahtıñ tüsirgenimen ükim etpese, mine solar - ädiletsizder"
        },
        {
            "chapter": 5,
            "verse": 46,
            "text": "Olardıñ / payğambarlardıñ / soñınan öziniñ aldındağı Täwrattıñ şın ekendigin aytwşı etip, Märïyam ulı Ïsanı jiberdik. Äri oğan twra jol men nur bolğan, özinen aldıñğı Täwrattağını rastawşı jäne taqwalar / Allahtıñ jazasınan qorqıp, saqtanwşılar / üşin jolbasşı / twra joldı ustanwğa basşılıq / äri nasïxat retinde Injildi berdik"
        },
        {
            "chapter": 5,
            "verse": 47,
            "text": "Injil berilgen qawım Allahtıñ ondağı tüsirgenimen ükim etsin! Kim Allahtıñ tüsirgenimen ükim etpese, mine solar - buzıqtar / boysunbawşılar"
        },
        {
            "chapter": 5,
            "verse": 48,
            "text": "Ey, Muxammed! / Biz sağan Kitaptı / Qurandı / aqïqatpen, özinen aldıñğı kitaptardı rastawşı äri olarğa kwälik etwşi retinde tüsirdik. Endi olardıñ aralarına Allahtıñ tüsirgenimen ükim et. Öziñe kelgen aqïqattan awıtqıp, olardıñ köñil qumarlığına erme. Senderden ärbir / ümmet / üşin şarïğat jäne jol belgiledik. Allah qalağanda, senderdi bir ümmet eter edi. Biraq Ol senderdi Öziniñ bergen närselerinde sınamaqşı. Sondıqtan qayırlı isterde aldında bolwğa umtılıñdar / jaqsılıqtarğa jarısıñdar / ! Barlığıñ Allahqa qaytasıñdar. Sonda Ol senderdiñ qayşılıqqa tüsken närseleriñniñ xabarın beredi"
        },
        {
            "chapter": 5,
            "verse": 49,
            "text": "Olardıñ aralarına Allahtıñ tüsirgenimen ükim etip, olardıñ köñil qumarlığına erme. Äri Allahtıñ öziñe tüsirgeniniñ keybirine qatıstı, olardıñ seni bülikke salwınan saq bol! Eger olar / sen şığarğan ükimnen / bet bursa, bil, şın mäninde, Allah olardı keybir künäları sebebinen päleketke uşıratwdı qalaydı. Negizinde, adamdardıñ köbi - buzıqtar / boysunbawşılar"
        },
        {
            "chapter": 5,
            "verse": 50,
            "text": "Olar jähïlïyattıñ / ïslamğa deyingi kezeñniñ / ükimin izdey me? Anıq senetin adamdar üşin Allahtan jaqsı ükim beretin kim bar"
        }
    ]
}
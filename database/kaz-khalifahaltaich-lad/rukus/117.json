{
    "rukus": [
        {
            "chapter": 6,
            "verse": 130,
            "text": "«Ey, jın jäne adamdar tobı! Senderge özderiñnen Meniñ ayattarımdı bayan etetin äri senderdi osı künderiñe jolığwdan saqtandıratın elşiler kelmedi me?» - / dep aytıladı / . Olar: «Biz özimizge qarsı, özimiz kwälik etemiz», - deydi. Olardı osı ömir aldadı. Olar özderiniñ käpir bolğandarına kwä boldı"
        },
        {
            "chapter": 6,
            "verse": 131,
            "text": "Munıñ sebebi - Rabbıñ turğındarı xabarsız bolğan eldi mekenderdi ädiletsizdikpen joymaydı"
        },
        {
            "chapter": 6,
            "verse": 132,
            "text": "Ärkimge jasağan amaldarına qaray därejeler bar. Rabbıñ olardıñ ne istep jatqandarınan ğapıl / añdamay qalwşı / emes"
        },
        {
            "chapter": 6,
            "verse": 133,
            "text": "Rabbıñ - äl-Ğanï / öte Bay / , meyirim Ïesi. Eger qalasa, özderiñdi basqa adamdardıñ urpaqtarınan payda qılğanday, senderdi ketirip, keyin orındarıña Özi qalağanın keltiredi"
        },
        {
            "chapter": 6,
            "verse": 134,
            "text": "Aqïqatında, senderge wäde etilip jatqan / Qïyamet / mindetti türde keledi. Sender / Allahtı / älsirete almaysıñdar"
        },
        {
            "chapter": 6,
            "verse": 135,
            "text": "Ey, Muxammed! / Ayt: «Äy, elim! Osı jağdaylarıñda / aqïqatqa qarsı kelwleriñde / äreket jasay beriñder, men de äreket jasaymın. Jaqında soñğı turaq kimdiki bolatının bilesiñder. Anığında, ädiletsizder jetistikke jetpeydi», - dep"
        },
        {
            "chapter": 6,
            "verse": 136,
            "text": "Olar Allahqa, Onıñ Özi jaratqan egin men maldardan üles ajıratıp, jalañ oylarımen: «bul - Allahqa, al bul - serikterimizge», - dedi. Serik etkenderine arnalğandı Allahqa dep bölgen ülesterine qospay, al Allahqa arnalğandı serik etkenderiniñ ülesterine qosa beretin. Olardıñ uyğarğandarı netken jaman"
        },
        {
            "chapter": 6,
            "verse": 137,
            "text": "Äri osılayşa müşrikterdiñ / Allahqa serik qoswşılardıñ / köbine olardıñ serikteri / şaytandarı / olardı qurtw üşin, äri dinderin şatastırw üşin, balaların öltirwdi ädemi etip körsetti. Eger Allah qalağanda, olar munı istemes edi. / Ey, Muxammed! / Endi olardı da, olardıñ oydan qurastırğandarın da jayına qaldır"
        },
        {
            "chapter": 6,
            "verse": 138,
            "text": "Olar özderiniñ negizsiz payımdawları boyınşa: «Mına maldar men mına egindi biz qalağannan basqanıñ jewine tıyım salınğan», - deydi. Sonday-aq, olar keybir maldardı minwge tıyım saldı. Olar keybir maldarğa Onıñ esimin atamaydı. Bul - Oğan qatıstı ötirik, jala. Oydan qurastırğan ötirikteri üşin, Ol jaqında olardı jazalaydı"
        },
        {
            "chapter": 6,
            "verse": 139,
            "text": "Olar: «Bul maldardıñ qursağıñdağılar bizdiñ erkekterimiz üşin arnalıp, jubaylarımızğa tıyım salınğan. Al, eger ol öli bolıp / twılsa / , onda oğan olardıñ bäri ortaq boladı», - dedi. Osılay sïpattağandarı üşin Ol / Allah / olarğa jaqında jazasın beredi. Aqïqatında, Ol - asa Dana , bärin Bilwşi"
        },
        {
            "chapter": 6,
            "verse": 140,
            "text": "Öz balaların jetesizdikten, / ïmanï / bilimsizdikten öltirgender jäne Allahqa qatıstı ötirikti qurastırıp / jala jawıp / , Onıñ rïzıq etip bergen närselerine tıyım salğandar kümänsiz zïyanğa uşıradı. Olar adastı da twra jolmen jürwşilerden bolmadı"
        }
    ]
}
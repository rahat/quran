{
    "rukus": [
        {
            "chapter": 2,
            "verse": 177,
            "text": "Ïgilik - jüzderiñdi şığısqa jäne batısqa burwlarıñ emes. Negizinde, ïgilik Allahqa, Aqïret künine, periştelerge, kitaptarğa, payğambarlarğa senwde jäne mal-dünïesin özi jaqsı köre turıp jaqındarına, jetimderge, kedeylerge, / jolda qalğan / jolawşığa, qayır surağandarğa jäne quldı azat etwge berwde jäne namazdı / barlıq şarttarın saqtap, berile / tolıq orındawında, zeketti berwde äri özara wädeleskende, wädelerin orındawda äri tarşılıq, awrwğa uşırağan jäne soğıs kezinde sabır etwde. Mine, solar - şın sözdiler, mine, solar - taqwalar / Allahtıñ jazasınan qorqıp, saqtanwşılar"
        },
        {
            "chapter": 2,
            "verse": 178,
            "text": "Ey, ïmanğa kelgender! Senderge öltirilgenderge qatıstı kek qaytarw parız etildi. Azat üşin - azat, qul üşin - qul jäne äyel üşin - äyel. Al kimge / ölgen adamnıñ / bawırı jağınan keşirim jasalsa, quptalğanğa say jäne onı jaqsı türde orındawı / tïis / . Mine, bul Rabbıñızdan jeñildik äri meyirim. Al, kim osıdan keyin şekten şıqsa, oğan küyzeltwşi azap bar"
        },
        {
            "chapter": 2,
            "verse": 179,
            "text": "Ey, aqıl ïeleri, äri kek qaytarwda senderge ömir bar, sender taqwalıq etwleriñ / Allahtıñ jazasınan qorqıp, saqtanwlarıñ / üşin"
        },
        {
            "chapter": 2,
            "verse": 180,
            "text": "Aralarıñnan birewiñe ölim kelgen kezde, artında bir qayır / mal-mülik / qaldırsa, / onı / ata-anasına jäne jaqın twıstarına quptalğanğa say ösïet etwi - parız etildi. Bul - taqwalarğa / Allahtıñ jazasınan qorqıp, saqtanwşılarğa / bir mindet"
        },
        {
            "chapter": 2,
            "verse": 181,
            "text": "Al, kim onı / ösïetti / estigeninen keyin özgertse, künäsi onı özgertwşilerge boladı. Aqïqatında, Allah - bärin Estwşi , barlıq närseni Bilwşi"
        },
        {
            "chapter": 2,
            "verse": 182,
            "text": "Sonda, kim ösïet etwşiden qatelesw nemese künädan / orın alwınan / qorqıp, olardıñ arasın tüzetse, oğan eşbir künä joq. Aqïqatında, Allah - öte Keşirimdi, erekşe Meyirimdi"
        }
    ]
}
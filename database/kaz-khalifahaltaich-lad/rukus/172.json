{
    "rukus": [
        {
            "chapter": 10,
            "verse": 1,
            "text": "Älïf, Läm, Ra. Mine, osı - dana Kitaptıñ ayattarı"
        },
        {
            "chapter": 10,
            "verse": 2,
            "text": "Olardıñ işindegi bir adamğa: «Adamdarğa eskert jäne ïmanğa kelgenderdi olarğa Rabbısınıñ aldında şın ozwşılıqbolatınımen süyinşile», - dep waxï etkenimiz, adamdarğa tañqalarlıq körindi me? Käpirler: «Älbette, bul - anıq sïqırşı», - dedi"
        },
        {
            "chapter": 10,
            "verse": 3,
            "text": "Aqïqatında, senderdiñ Rabbıñ - Allah, Ol aspandardı jäne jerdi altı künde jaratqan, keyin Arşığa köterildi. Ol barlıq isti basqaradı. Ol ruqsat bergenge deyin, eşkim de / birew üşin / ara tüse almaydı. Mine, osı - Allah, senderdiñ Rabbıñ, Oğan qulşılıq qılıñdar! Eske almaysıñdar ma / ğïbrat alsañdar bolmay ma"
        },
        {
            "chapter": 10,
            "verse": 4,
            "text": "Allahtıñ xaq wädesi boyınşa, senderdiñ barlığıñ Oğan qaytasıñdar. Aqïqatında, Ol jaratılıstı bastap jaratadı, sodan keyin ïmanğa kelgen jäne izgi amal istegenderge qaytarım sıyların ädildikpen berw üşin olardı qaytaradı. Al, küpirlik etkenderge / ïmanğa kelmegenderge / küpirlikteri üşin qaynap turğan ıstıq swdan swsın äri qïnawşı azap bar"
        },
        {
            "chapter": 10,
            "verse": 5,
            "text": "Ol / Allah / kündi jarıq äri aydı nur etip jasağan. Äri onı / aydı / jıldardıñ sanın jäne esepti bilwleriñ üşin orındarmen belgilegen. Allah bulardı aqïqatpen jarattı. Ol, biletin adamdar üşin ayattardı anıq etip tüsindiredi"
        },
        {
            "chapter": 10,
            "verse": 6,
            "text": "Aqïqatında, tün men künniñ awısıp turwında jäne Allahtıñ aspandar men jerdegi jaratqandarında, taqwalıq etetin / Allahtıñ jazasınan qorqıp, saqtanatın / adamdar üşin belgi-dälelder bar"
        },
        {
            "chapter": 10,
            "verse": 7,
            "text": "Anığında, Bizben jolığwdı ümit etpegender jäne osı ömirge / ğana / razı bolıp, oğan köñilderi jay tapqandar äri belgi-dälelderimizden qapersiz bolğandar"
        },
        {
            "chapter": 10,
            "verse": 8,
            "text": "mine, solardıñ istep jïğandarı / künäları / üşin orındarı - Ot"
        },
        {
            "chapter": 10,
            "verse": 9,
            "text": "Aqïqatında, ïmanğa kelgen jäne izgi amal istegenderdi, olardıñ ïmandarı sebebinen, Rabbısı twra jolmen jürgizedi. Näïmbaqtarında (jännattıñ bir atı) olardıñ astarınan özender ağıp jatadı"
        },
        {
            "chapter": 10,
            "verse": 10,
            "text": "Olardıñ ol jerdegi duğaları: «Ya, Allah, Sen - päksiñ», al ondağı sälemdeswleri: «Sälem» / Amandıq / jäne olardıñ duğalarınıñ soñı: «Barlıq maqtaw - älemderdiñ Rabbısı, Allahqa!» - dew boladı"
        }
    ]
}
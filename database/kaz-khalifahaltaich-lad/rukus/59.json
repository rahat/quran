{
    "rukus": [
        {
            "chapter": 3,
            "verse": 172,
            "text": "olar özderi / Uxwd soğısında / jaraqat alğannan keyin de Allahqa jäne Elşige jawap bergender / boysunğandar / . Olardan ïgilik istegenderge jäne taqwalıq etkenderge / Allahtıñ jazasınan qorqıp, saqtanğandarğa / ulı sıy bar"
        },
        {
            "chapter": 3,
            "verse": 173,
            "text": "Olarğa adamdar: «Rasında adamdar senderge qarsı jïnaldı, olardan qorqıñdar!» - degende, bul olardıñ ïmandarın küşeyte tüsip: «Bizge Allah jetkilikti, Ol qanday jaqsı - äl-Wakïyl / tapsırılğandı qorğap, saqtawşı / », - dep jawap berdi"
        },
        {
            "chapter": 3,
            "verse": 174,
            "text": "Äri olarğa eş jamandıq tïmey Allahtıñ ïgiligi jäne keñşiligimen qaytıp oraldı jäne olar Allahtıñ rïzalığına erdi. Allah - ulı keñşilik ïesi"
        },
        {
            "chapter": 3,
            "verse": 175,
            "text": "Şın mäninde, sol - şaytan, özine erwşilerdi ğana qorqıtadı. Sondıqtan olar­dan qorıqpañdar, ïmandı / mümin / bolsañdar Menen qorqıñdar"
        },
        {
            "chapter": 3,
            "verse": 176,
            "text": "Ey, Muxammed! / Küpirlikke / ïmandı teriske şığarwğa / asıqqandar seni qayğırtpasın. Aqïqatında, olar Allahqa eşqanday zïyan keltire almaydı. Allah olarğa soñğı, mäñgilik ömirde / aqïrette / eşbir üles bermewdi qalaydı. Äri olarğa öte ülken azap bar"
        },
        {
            "chapter": 3,
            "verse": 177,
            "text": "Aqïqatında, ïmannıñ ornına küpirlikti / ïmansızdıqtı / satıp alğandar Allahqa eşqanday zïyan tïgize almaydı. Äri olarğa küyzeltwşi azap bar"
        },
        {
            "chapter": 3,
            "verse": 178,
            "text": "Äri sonday küpirlik etkender / ïmanğa kelwden bas tartqandar / , olarğa waqıt berwimizdi, özderi üşin qayırlı dep oylamasın. Negizinde, olarğa künälarınıñ köbeyui üşin ğana waqıt beremiz. Olarğa qorlawşı azap bar"
        },
        {
            "chapter": 3,
            "verse": 179,
            "text": "Ey, Muxammed! / Allah jaqsıdan jamandı ayırğanğa deyin ïmandılardı / müminderdi / sender bolğan osı xalde / jağdayda / qaldırıp qoyuşı emes. Allah senderge ğayıptı bildirmeydi. Biraq, Allah elşileri arasınan Öz qalağanın tañdap aladı. Endeşe Allahqa jäne Onıñ elşilerine seniñder! Eger ïmanğa kelseñder jäne taqwalıq qılsañdar / Allahtıñ jazasınan qorqıp, saqtansañdar / senderge ulı sıy bar"
        },
        {
            "chapter": 3,
            "verse": 180,
            "text": "Allahtıñ Öz keñşiliginen bergenine sarañdıq etetinder, onı özderi üşin qayırlı dep oylamasın. Kerisinşe, bul - olarğa jamandıq. Qayta tirilw küni olar sarañdıq etip, bermegen närselerimen oratıladı. Aspandar men jerdiñ mïrası Allahtiki. Allah - ne istep jatqandarıñnan Xabardar"
        }
    ]
}
{
    "rukus": [
        {
            "chapter": 3,
            "verse": 102,
            "text": "Ey, ïmanğa kelgender! Allahqa şın / Oğan layıqtı türde bolğan / taqwalıqpen / Onıñ jazasınan şın qorqıp, saqtanwmen / taqwalıq etiñder äri Musılman küyinde bolmasa, / özge xalde / ölwşi bolmañdar. / Musılman bolğan küyde ğana ömirden ötiñder"
        },
        {
            "chapter": 3,
            "verse": 103,
            "text": "Barlığıñ Allahtıñ arqanınan ay­rılmay ustañdar äri bölinbeñder. Sonday-aq, Allahtıñ özderiñe bergen ïgiligin eske alıñdar, sender / bir-biriñe / jaw bolğan kezderiñde, Ol jürekteriñniñ arasın jarastırıp, Onıñ ïgiligimen bawırlarğa aynaldıñdar. Äri sender bir Ot / tozaq / şıñırawınıñ ernewinde ediñder, Ol senderdi odan qutqardı. Sender twra jolmen jürwleriñ üşin Allah senderge Öz ayattarın osılay tüsindiredi"
        },
        {
            "chapter": 3,
            "verse": 104,
            "text": "Senderdiñ aralarıñda jaqsılıqqa / qayırlı iske / şaqıratın, quptalğanğa buyırıp, tıyım salınğannan qaytaratın bir top bolsın. Mine, solar - muratına jetwşiler"
        },
        {
            "chapter": 3,
            "verse": 105,
            "text": "Özderine anıq dälelder kelgennen keyin bölinip, qayşılıqqa tüsken birewler sekildi bolmañdar. Mine, solarğa öte ülken azap bar"
        },
        {
            "chapter": 3,
            "verse": 106,
            "text": "Ol küni keybir jüzder ağarıp, keybir jüzder qarayadı. Jüzderi qarayıp ketkenderge: «Sender ïmanğa kelgenderiñnen keyin küpirlik ettiñder me / ïmandı teriske şığardıñdar ma / ? Endi küpirlik etkenderiñ üşin azaptı tatıñdar»,- delinedi"
        },
        {
            "chapter": 3,
            "verse": 107,
            "text": "Al, jüzderi ağarğandar, Allahtıñ meyiriminde bolıp, onda mäñgi qaladı"
        },
        {
            "chapter": 3,
            "verse": 108,
            "text": "Ey, Muxammed! / Mine, osı - Allahtıñ ayattarı. Biz onı sağan aqïqatpen oqïmız. Allah älemderge / bükil jaratılıstarğa / ädiletsizdikti qalamaydı"
        },
        {
            "chapter": 3,
            "verse": 109,
            "text": "Äri aspandağılar men jerdegiler Allahtiki jäne barlıq ister Allahqa qaytarıladı"
        }
    ]
}
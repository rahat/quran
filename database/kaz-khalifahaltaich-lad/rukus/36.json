{
    "rukus": [
        {
            "chapter": 2,
            "verse": 258,
            "text": "Ey, Muxammed! / Özine Allah patşalıq berse de, Ïbrahïmmen onıñ Rabbısı twralı tartısqandı bilmediñ be? Sonda Ïbrahïm: «Meniñ Rabbım - Ol sonday, ömir berip tiriltedi jäne öltiredi», - dedi. Ol / Namrwd / :«Men de tiriltemin jäne öltiremin», - dedi. Ïbrahïm: «Aqïqatında, Allah kündi şığıstan keltiredi, al sen onı batıstan şığar», - dedi. Sonda küpirlik etken / Allahtıñ ïgilikterin teriske şığarğan / ol abdırap qaldı. Allah ädiletsiz adamdarı twra jolmen jürgizbeydi"
        },
        {
            "chapter": 2,
            "verse": 259,
            "text": "Nemese töbeleri opırılıp tüsip, qabırğaları üstine qulağan bir kenttiñ qasınan ötken birewdi / bilmediñ be / ? Ol: «Allah bunı ölgennen keyin qalay tiriltedi eken?» - dedi. Sonda Allah onı öltirip, jüz jıldan soñ tiriltti. / Odan / : «Qanşa waqıt boldıñ?» - dep suradı. Ol: «Bir kün nemese künniñ bir böligindey boldım», - dedi. / Oğan / : «Olay emes, sen jüz jıl boldıñ. Tamağıñ men swsınıña qara! Tük buzılmağan. Al, endi esegiñe qara! Biz seni adamdarğa belgi etw üşin / osılay ettik / . Al, endi süyekterge qara! Onı qaytıp qurastırıp, sodan keyin oğan et qaptaymız», - dedi. Oğan / jağday / anıq bolğan kezde, ol: «Allahtıñ barlıq närsege küşi jetwşi ekenin jaqsı bilemin», - dedi"
        },
        {
            "chapter": 2,
            "verse": 260,
            "text": "Äri sol kezde Ïbrahïm: «Rabbım! Mağan ölikterdi qalay tiriltetiniñdi körset», dedi. Ol: «Senbeysiñ be?» - dedi. Ïbrahïm: «Joq, älbette / senemin / , biraq jüregimniñ ornığwı üşin», - dedi. Ol / Allah / : «Qustardan törtewin öziñe alıp / soyıp, etin aralastırıp / jïna da, sodan keyin olardıñ bir-bir böligin är tawdıñ basına qoy. Keyin olardı şaqır, sonda olar sağan tez jetip keledi. Äri, Allahtıñ bärinen Üstem, asa Dana ekenin bil», - dedi"
        }
    ]
}
{
    "pages": [
        {
            "chapter": 53,
            "verse": 27,
            "text": "Албатта, охиратга иймон келтирмаганлар фаришталарни аёл номи билан номларлар"
        },
        {
            "chapter": 53,
            "verse": 28,
            "text": "Уларда бу ҳақда ҳеч қандай илм йўқ. Гумондан бошқа нарсага эргашмаслар. Албатта, гумон ҳақиқат ўрнига ўтмас"
        },
        {
            "chapter": 53,
            "verse": 29,
            "text": "Бизнинг зикримизга орқа ўгирган, ҳаёти дунёдан бошқани хоҳламайдиганлардан юз ўгир"
        },
        {
            "chapter": 53,
            "verse": 30,
            "text": "Уларнинг эришган илмлари мана шу. Албатта, Роббинг Унинг йўлидан адашганларни билгувчидир ва ҳидоятдагиларни ҳам билгувчидир"
        },
        {
            "chapter": 53,
            "verse": 31,
            "text": "Осмонлару ердаги барча нарсалар Аллоҳникидир. У ёмонлик қилганларни амалига яраша жазолар ва яхшилик қилганларни гўзал(мукофот)ила мукофотлар"
        },
        {
            "chapter": 53,
            "verse": 32,
            "text": "Улар кичик гуноҳлардан бошқа катта гуноҳлар ва фаҳш ишлардан четда бўладиганлардир. Албатта, Роббинг мағфирати кенг зотдир. У сизларни тупроқдан пайдо қилганда ҳам, оналарингиз қоринларида ҳомилалик чоғингизни ҳам яхши билувчидир. Шундоқ экан, ўзингизни оқламанг, У ким тақводорлигини яхши биладир. (Оятдаги «Ламам» сўзини биз «кичик гуноҳлар» деб таржима қилдик. Аслида, «ламам» сўзи «оз», «кичик» маъноларини англатади. «Кичик гуноҳ» ибораси энг муносиб маънодир. «Фаҳш ишлар» ибораси қабиҳлиги катта иш ва сўзларга нисбатан ишлатилади. Шариатда «катта гуноҳ» деб Аллоҳ ҳаромлигини баён қилган ва ёки жазоси белгиланган гуноҳларга айтилади. Ўғрилик, одам ўлдириш ва зино кабилар)"
        },
        {
            "chapter": 53,
            "verse": 33,
            "text": "Юз ўгириб кетганни кўрмадингми"
        },
        {
            "chapter": 53,
            "verse": 34,
            "text": "У озгина берди ва тўхтатди"
        },
        {
            "chapter": 53,
            "verse": 35,
            "text": "Унинг ҳузурида ғайб илми бору, у кўриб турибдими?! (Ғайбни фақат Аллоҳ билиб, бошқа ҳеч ким билмаслиги аниқ. Охиратнинг ғамини емай юрганлар нимага суянишади? Ғайбни билмагандан кейин инсон доимо ўзига охиратда фойда берадиган ишларни кўпроқ бажаришга ҳаракат қилмоғи лозим)"
        },
        {
            "chapter": 53,
            "verse": 36,
            "text": "Ёки Мусонинг саҳифаларидаги сўзлар хабари унга берилмадими"
        },
        {
            "chapter": 53,
            "verse": 37,
            "text": "Ва вафо қилган Иброҳимнинг"
        },
        {
            "chapter": 53,
            "verse": 38,
            "text": "«Ҳеч бир гуноҳкор жон бошқанинг гуноҳини кўтармас"
        },
        {
            "chapter": 53,
            "verse": 39,
            "text": "Ҳар бир инсонга ўз қилганидан бошқа нарса йўқ"
        },
        {
            "chapter": 53,
            "verse": 40,
            "text": "Ва, албатта, унинг қилмиши тезда кўринар"
        },
        {
            "chapter": 53,
            "verse": 41,
            "text": "Сўнгра жазо ёки мукофоти тўлиқ берилар», деб. (Ушбу зикр этилган маънолар Мусо а. с. нинг Тавротларида ва Иброҳим а. с. нинг саҳифаларида келгандир)"
        },
        {
            "chapter": 53,
            "verse": 42,
            "text": "Ва, албатта, интиҳо Роббинг ҳузуридадир"
        },
        {
            "chapter": 53,
            "verse": 43,
            "text": "Ва, албатта, кулдирган ҳам Ўзи, йиғлатган ҳам Ўзи"
        },
        {
            "chapter": 53,
            "verse": 44,
            "text": "Албатта, ўлдирган ҳам Ўзи, тирилтирган ҳам Ўзи"
        }
    ]
}
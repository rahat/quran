{
    "pages": [
        {
            "chapter": 71,
            "verse": 11,
            "text": "У зот осмондан устингизга кетма-кет (барака ёмғирини) юборадир"
        },
        {
            "chapter": 71,
            "verse": 12,
            "text": "Ва сизга молу мулк ва бола-чақа ила мадад берадир ва сизларга боғу роғлар ҳамда анқорларни берадир"
        },
        {
            "chapter": 71,
            "verse": 13,
            "text": "Сизларга нима бўлдики, Аллоҳнинг азаматини ўйлаб кўрмайсизлар"
        },
        {
            "chapter": 71,
            "verse": 14,
            "text": "Ҳолбуки, у сизларни ҳолатма-ҳолат яратди"
        },
        {
            "chapter": 71,
            "verse": 15,
            "text": "Аллоҳ еттти осмонни қандоқ қилиб табақама-табақа яратиб қўйганини кўрмадингизми"
        },
        {
            "chapter": 71,
            "verse": 16,
            "text": "Ва улар ичида ойни нур ва қуёшни чироқ қилиб қўйганини кўрмадингизми"
        },
        {
            "chapter": 71,
            "verse": 17,
            "text": "Ва Аллоҳ сизларни ердан ўстириб чиқарадир"
        },
        {
            "chapter": 71,
            "verse": 18,
            "text": "Сўнгра сизларни унга қайтариб, яна чиқарадир"
        },
        {
            "chapter": 71,
            "verse": 19,
            "text": "Ва Аллоҳ сизларга ерни гиламдек тўшаб қўйди"
        },
        {
            "chapter": 71,
            "verse": 20,
            "text": "Унда сиз кенг йўллардан юришингиз учун», деб айтдим"
        },
        {
            "chapter": 71,
            "verse": 21,
            "text": "Нуҳ: «Эй Роббим, албатта улар менга исён қилдилар ва моли, бола-чақаси хусрондан бошқани зиёда қилмаганга эргашдилар"
        },
        {
            "chapter": 71,
            "verse": 22,
            "text": "Ва ниҳоятда улкан макр қилдилар"
        },
        {
            "chapter": 71,
            "verse": 23,
            "text": "Ва улар: «Олиҳаларингизни ҳеч тарк қилманглар ва албатта Ваддни ҳам, Суваъни ҳам, Яғусни ҳам, Яъуқни ҳам ва Насрни ҳам тарк қилманг», дедилар. (Шайтон васвасаси туфайли кишилар ҳайкалларга сиғинишининг баёни ушбу оятда нозил қилингандир)"
        },
        {
            "chapter": 71,
            "verse": 24,
            "text": "Дарҳақиқат улар кўпларини адаштирдилар ва сен золимларга залолатдан бошқани зиёда қилма», деди. (Кўриниб турибдики, Нуҳ алайҳиссаломнинг бу дуолари ниҳоятда аламли дуо. Нуҳ алайҳиссалом ўз қавмларига қилган ушбу дуоибандни Аллоҳ субҳанаҳу ва таоло у зотга сенинг қавмингдан ҳозир иймонга келганларидан ўзгаси зинҳор иймонга келмас, деб хабар берганидан сўнг, уларнинг иймонларидан ноумид бўлиб туриб қолганлар)"
        },
        {
            "chapter": 71,
            "verse": 25,
            "text": "Улар хатолари туфайли ғарқ қилиндилар, бас, дўзахга киритилдилар. Бас, ўзларига Аллоҳдан ўзга ёрдамчи топа олмадилар"
        },
        {
            "chapter": 71,
            "verse": 26,
            "text": "Ва Нуҳ: «Эй Роббим, ер юзида кофирлардан бирорта ҳам ҳаракатланувчини қўймагин"
        },
        {
            "chapter": 71,
            "verse": 27,
            "text": "Албатта сен уларни тек қўйсанг, бандаларингни адаштирурлар ва фожиру кофирдан бошқа туғмаслар"
        },
        {
            "chapter": 71,
            "verse": 28,
            "text": "Роббим, мени мағфират қилгин, менинг ота-онамни ҳам ва уйимга мўмин бўлиб кирганларни ва мўминлару мўминаларни ҳам. Ва золимларга ҳалокатдан ўзга нарсани зиёда қилмагин», деди. (Нуҳ алайҳиссаломнинг дуолари қабул бўлди. Аллоҳ таоло кофирларни битта ҳам қўймай ҳалок қилди. Чунки улар инсоният баданига тушган қорасон касалидек эдилар. Уларни кесиб ташламаса бўлмас эди)"
        }
    ]
}
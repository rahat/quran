{
    "rukus": [
        {
            "chapter": 52,
            "verse": 29,
            "text": "Бас, эслатгин: сен Роббинг неъмати ила фолбин ҳам эмассан, мажнун ҳам эмассан. (Оятдаги «коҳин» сўзини биз фолбин деб таржима қилдик. Аслида, Арабистон ярим оролида коҳин алоҳида тушунчадир. У жинлар билан алоқаси борлигини ва ғойибдан хабар беришни даъво қилувчи шахсдир. Шунингдек, коҳинлар руҳлар, худолар билан ҳам алоқамиз бор дейишади ва баъзан табиблик даъвосини ҳам қилишади)"
        },
        {
            "chapter": 52,
            "verse": 30,
            "text": "Балки улар: «У шоир, биз унга ўлим етишини кутамиз», дерлар"
        },
        {
            "chapter": 52,
            "verse": 31,
            "text": "Сен: «Кутинглар, албатта, мен ҳам сизлар билан бирга кутувчидирман», деб айт"
        },
        {
            "chapter": 52,
            "verse": 32,
            "text": "Ё ақллари шунга буюрарми ёки улар туғёнга кетган қавмларми"
        },
        {
            "chapter": 52,
            "verse": 33,
            "text": "Балки, у(Қуръон)ни ўзи тўқиди, дерлар? Йўқ, улар иймон келтирмаслар"
        },
        {
            "chapter": 52,
            "verse": 34,
            "text": "Агар уларнинг гапи рост бўлса, у(Қуръон)га ўхшаш сўзни келтирсинлар"
        },
        {
            "chapter": 52,
            "verse": 35,
            "text": "Балки, улар ҳеч нарсадан ҳеч нарса йўқ ўзлари яралгандирлар?! Ёки улар яратувчиларми"
        },
        {
            "chapter": 52,
            "verse": 36,
            "text": "Балки, улар осмонлару ерни яратгандирлар?! Йўқ, улар ишонмаслар"
        },
        {
            "chapter": 52,
            "verse": 37,
            "text": "Балки уларнинг ҳузурида Роббингнинг хазиналари бордир?! Ёки улар бошқарувчиларми"
        },
        {
            "chapter": 52,
            "verse": 38,
            "text": "Балки уларнинг (хабар) эшитадиган нарвонлари бордир?! Ундоқ бўлса, эшитувчилари равшан ҳужжат келтирсинлар. (Мушриклар Муҳаммад алайҳиссаломни ёлғончига чиқарганлар. Хўш, нимага асосланиб бундай қилишган? Ёки уларнинг осмонга қўйган нарвонлари бор-у унга чиқиб, Муҳаммад Пайғамбар эмас, унга ваҳий юборилаётгани йўқ, деган хабарни эшитишдими? Агар ҳақиқатда эшитган бўлсалар, очиқ-ойдин далил кўрсатсинлар)"
        },
        {
            "chapter": 52,
            "verse": 39,
            "text": "Ёки У зотга қизлару сизларга ўғилларми"
        },
        {
            "chapter": 52,
            "verse": 40,
            "text": "Ёки сен улардан ҳақ сўраяпсан-у, улар тўловдан қийналаяптиларми"
        },
        {
            "chapter": 52,
            "verse": 41,
            "text": "Балки уларнинг ихтиёрида ғайб (илми) бўлиб, улар ёзиб олаётгандирлар"
        },
        {
            "chapter": 52,
            "verse": 42,
            "text": "Балки ҳийла кўрсатишни хоҳларлар?! Бас, кофирлар ҳийлаларининг жазосини тортурлар"
        },
        {
            "chapter": 52,
            "verse": 43,
            "text": "Балки, уларнинг Аллоҳдан бошқа худолари бордир?! Аллоҳ улар келтираётган ширкдан пок бўлди"
        },
        {
            "chapter": 52,
            "verse": 44,
            "text": "Агар улар бошларига тушаётган парчани кўрсалар ҳам, тўпланган булут, дерлар"
        },
        {
            "chapter": 52,
            "verse": 45,
            "text": "Уларни ҳалокатга учрайдиган кунларига йўлиққунларигача тек қўй. (Мушрик ва динсизларни қиёмат кунигача қўйиб бер, нима қилишса қилишаверсин)"
        },
        {
            "chapter": 52,
            "verse": 46,
            "text": "У кунда ҳийлалари уларга ҳеч қандай фойда бермас ва уларга ёрдам ҳам берилмас"
        },
        {
            "chapter": 52,
            "verse": 47,
            "text": "Ва, албатта, зулм қилганларга ундан ўзга азоб ҳам бор, лекин кўплари билмаслар. (Яъни, кофир, золимларга охират азобидан ўзга бу дунёнинг азоби ҳам бор ёки қабр азоби бўлиши ҳам мумкин)"
        },
        {
            "chapter": 52,
            "verse": 48,
            "text": "Бас, Роббинг ҳукмига сабр қил. Албатта, сен кўз ўнгимиздасан, ўрингдан турганингда Роббингга тасбиҳ айт"
        },
        {
            "chapter": 52,
            "verse": 49,
            "text": "Ва кечаси ҳам. Бас, юлдузлар ботгандан кейин ҳам тасбиҳ айт. (Демак, ҳар доим Аллоҳга боғлиқ бўлмоқ зарур. Имом Молик Зуҳрийдан қилган ривоятларида Ибн Матъамнинг отаси айтадики, «Пайғамбар алайҳиссаломни шом намозида «Ват-Тур» сурасини ўқиётганларини эшитдим. У кишидан кўра овози ширинроқ ва қироати яхшироқ одамни кўрмаганман»)"
        }
    ]
}
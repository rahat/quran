{
    "maqras": [
        {
            "chapter": 56,
            "verse": 75,
            "text": "Юлдузларнинг манзиллари билан қасам ичаман. («Жойлари» деганимиз - унинг ўрнашган, чиқиш ва ботиш жойлари - буржларидир)"
        },
        {
            "chapter": 56,
            "verse": 76,
            "text": "Албатта, агар билсангиз бу улуғ қасамдир. (Бу ояти карима ўн тўрт асрдан кўпроқ муқаддам нозил бўлганлиги ҳаммага маълум. Ўша пайтда одамлар юлдузлар ҳақида содда тушунчага эга эдилар, уларнинг ҳажми, сони, ҳаракати ҳақида деярли ҳеч нарса билмас эдилар. Фалакиёт илми ривожланиб, улар воситасида очилган жуда кўплаб куллиётлар Қуръон оятларининг улуғлигини тасдиқлади)"
        },
        {
            "chapter": 56,
            "verse": 77,
            "text": "Албатта, у Қуръони каримдир"
        },
        {
            "chapter": 56,
            "verse": 78,
            "text": "У сақланган китобдадир"
        },
        {
            "chapter": 56,
            "verse": 79,
            "text": "Уни фақат покланганларгина ушлайдир"
        },
        {
            "chapter": 56,
            "verse": 80,
            "text": "У оламларнинг Роббисидан туширилгандир"
        },
        {
            "chapter": 56,
            "verse": 81,
            "text": "Бас, сизлар мана шу сўз(Қуръон)га бепарволик қиласизларми"
        },
        {
            "chapter": 56,
            "verse": 82,
            "text": "Ва ёлғонга чиқаришни ризқ қилиб оласизларми?! (Яъни, иймон келтириш лозим бўлган нарсаларга ишонмасликни ўз насибангиз қилиб оласизларми)"
        },
        {
            "chapter": 56,
            "verse": 83,
            "text": "Жонингиз ҳалқумга келиб қолса-чи"
        },
        {
            "chapter": 56,
            "verse": 84,
            "text": "Ҳолбуки, ўша вақтда ўзларингиз қараб турган бўласизлар"
        },
        {
            "chapter": 56,
            "verse": 85,
            "text": "Биз эса, сиздан кўра унга яқинмиз, аммо сизлар кўрмайсизлар. (Яъни, Аллоҳнинг Ўз бандасига қанчалар яқинлигини англамайсизлар. Ўлаётган одамга Аллоҳ таоло унинг устида турган қариндошидан кўра яқинроқ бўлади)"
        },
        {
            "chapter": 56,
            "verse": 86,
            "text": "Агар сиз ҳисоб бермас бўлсангиз"
        },
        {
            "chapter": 56,
            "verse": 87,
            "text": "У(жон)ни ўрнига қайтаринг-чи! Агар ростгўй бўлсангиз"
        },
        {
            "chapter": 56,
            "verse": 88,
            "text": "Агар, у муқарраблардан бўлса"
        },
        {
            "chapter": 56,
            "verse": 89,
            "text": "Роҳатда, фароғатда ва сернеъмат жаннатдадир"
        },
        {
            "chapter": 56,
            "verse": 90,
            "text": "Агар ўнг тараф эгаларидан бўлса"
        },
        {
            "chapter": 56,
            "verse": 91,
            "text": "Бас, «Сенга ўнг тараф эгаларидан Салом»дир"
        },
        {
            "chapter": 56,
            "verse": 92,
            "text": "Ва агар ёлғонга чиқарувчилардан, гумроҳлардан бўлса"
        },
        {
            "chapter": 56,
            "verse": 93,
            "text": "Бас, ўта қайноқ сувдан зиёфатдир"
        },
        {
            "chapter": 56,
            "verse": 94,
            "text": "Ва дўзахга киришдир"
        },
        {
            "chapter": 56,
            "verse": 95,
            "text": "Албатта, ушбуочиқ-ойдин ҳақиқатдир"
        },
        {
            "chapter": 56,
            "verse": 96,
            "text": "Бас, улуғ Роббинг исмини поклаб ёд эт"
        },
        {
            "chapter": 57,
            "verse": 1,
            "text": "Осмонлардаги ва ердаги нарсалар Аллоҳга тасбиҳ айтди. Ва У азиз ва ҳакимдир"
        },
        {
            "chapter": 57,
            "verse": 2,
            "text": "Осмонлару ернинг мулки Уникидир. У тирилтирур ва ўлдирур ва У ҳар бир нарсага қодирдир"
        },
        {
            "chapter": 57,
            "verse": 3,
            "text": "У аввал ва охир, ошкор ва пинҳондир. Ва У ҳар бир нарсани билувчидир. («Аввал»-У барча мавжудотлар йўқлигида бор эди. «Охир»-У ҳамма нарса йўқ бўлиб кетганда ҳам Ўзи қолади. «Ошкор»-Унинг мавжудлиги ошкор, очиқ-ойдиндир. «Зоҳир»-У ҳамма нарсадан-устундир. «Пинҳон»-У кўзга кўринмайди. Ҳаммадан пинҳон - махфий нарсаларни билиб турувчидир)"
        },
        {
            "chapter": 57,
            "verse": 4,
            "text": "У осмонлару ерни олти кунда яратиб, сўнгра аршни эгаллаган зотдир. Ерга нима кирганини ҳам, ундан нима чиққанини ҳам, осмондан нима тушганини ҳам унга нима чиққанини ҳам биладир. У қаерда бўлсангиз ҳам сиз билан биргадир. Аллоҳ қилаётган амалларингизни кўриб турувчидир. («Истиво» луғатда кўтарилиш, ўрнашиш ва эгаллаш маъноларини билдиради. Лекин Аллоҳга нисбатан бу маъноларни биз тушунгандай ҳолатда ишлатиб бўлмайди. Шунинг учун, ҳамма нарсани яратгандан сўнг Аллоҳ уларни Ўзининг тасарруфига олди, деб шарҳланади)"
        },
        {
            "chapter": 57,
            "verse": 5,
            "text": "Осмонлару ернинг мулки Уникидир ва барча ишлар Аллоҳнинг Ўзигагина қайтадир"
        },
        {
            "chapter": 57,
            "verse": 6,
            "text": "У кечасини кундузга киритадир, кундузни кечасига киритадир ва У кўксингиздаги нарсани ҳам яхши билувчидир"
        },
        {
            "chapter": 57,
            "verse": 7,
            "text": "Аллоҳга ва Унинг Расулига иймон келтиринглар ҳамда сизларни халифа қилиб қўйган нарсалардан эҳсон қилинглар. Бас, сизлардан иймон келтирган ва эҳсон қилганларга улкан ажр бордир"
        },
        {
            "chapter": 57,
            "verse": 8,
            "text": "Сизларга нима бўлдики, Аллоҳга иймон келтирмайсизлар?! Ҳолбуки, Пайғамбар сизларни Роббиингизга иймон келтиришга чақириб турибдир. У сизлардан аҳд олган эди. Агар иймон келтирувчи бўлсаларингиз. (Яъни, Агар сизлар ўзи бирор нарсага ишонувчи бўлсаларингиз, нима учун Аллоҳга ишонмаяпсизлар. Ҳолбуки, орангизда Пайғамбар юриб, сизни парвардигорингизга иймон келтиришга чақириб турибди)"
        },
        {
            "chapter": 57,
            "verse": 9,
            "text": "У зот Ўз бандасига сизларни зулматлардан нурга чиқариш учун равшан оятларни туширадир. Ва, албатта, Аллоҳ сизларга шафқатли ва раҳмлидир"
        },
        {
            "chapter": 57,
            "verse": 10,
            "text": "Сизларга нима бўлдики, Аллоҳнинг йўлида эҳсон қилмайсизлар?! Ҳолбуки, осмонлару ернинг мероси Аллоҳникидир. Сизлардан ҳеч ким фатҳдан илгари эҳсон қилганларга ва урушда қатнашганларга баробар бўла олмайдир. Уларнинг даражалари фатҳдан сўнг эҳсон қилганлардан ва урушда қатнашганлардан кўра улуғдир. Аллоҳ барчага яхшиликни ваъда қилгандир. Ва Аллоҳ нима қилаётганларингиздан хабардордир. (Оятдаги «Фатҳ» сўзи Маккаи мукаррамани Пайғмбар алайҳиссалом бошлиқ мусулмонлар Мадинаи мунавварадан келиб мушриклардан озод қилиш маъносида айтилган)"
        },
        {
            "chapter": 57,
            "verse": 11,
            "text": "Аллоҳга яхши қарз берадиган киши борми?! Бас, У зот унга бир неча марта кўпайтириб қайтарадир ва унга карамли ажр бордир. (Аллоҳ таоло Ўз дини йўлида сарфланадиган молу мулкни унга берилган «яхши қарз»га, яъни, орага судхўрлик ва бошқа ғаразлар қўшилмаган қарзга ўхшатмоқда. Бунда эҳсон, инфоқ қилишга катта тарғиб бордир. Чунки қарзни муҳтожлар олади, Аллоҳ эса ҳеч нарсага муҳтожлиги йўқ, балки барчанинг Унга муҳтожлиги бор зотдир)"
        },
        {
            "chapter": 57,
            "verse": 12,
            "text": "Мўмин ва мўминаларни уларнинг олдиларида ва ўнг тарафларида нурлари ҳаракат қилаётган ҳолда кўрган кунингда, Сизларга бугунги куннинг хушхабари дарахтлари остидан сувлари оқиб турган жаннатлардир. У жойда абадий қолажаксиз. Бу эса, айнан улкан ютуқдир, (дейиладир)"
        },
        {
            "chapter": 57,
            "verse": 13,
            "text": "Мунофиқ ва мунофиқалар иймонлиларга: «Тўхтаб туринглар, биз ҳам нурингиздан бир оз олайлик», деган ва уларга: «Ортингизга қайтинг ҳамда нур қидиринг», дейилган кунда. Бас, уларнинг орасига эшиги бор қўрғон уриладир. Унинг ичида раҳмат, ташқарисида - олдида азобдир. (Қиёмат куни зулмат бўлиб, албатта, бу ўша кунда рўй берадиган ҳодисаларнинг бир босқичи, холос. Ҳеч ким ҳеч нарсани кўрмай қолганда, мўминларга нур ато қилиниб, улар шодон ва шаҳдам юриб боришади. Шунда мунофиқлар: «Бизни ташлаб кетманглар, кутиб туринглар, бизга ҳам нурингиздан озгина беринглар», деб ялинишар экан. Уларга: «Ортингизга қайтиб, ўзингиз нур ахтаринг», дейиларкан. Улар қандай қилиб нур топишарди. Бу дунёда жоҳилият зулматларидан Ислом нурига чиқишни хоҳламаган эдилар. Энди охират зулматларида хору зор бўлишлари турган гап)"
        },
        {
            "chapter": 57,
            "verse": 14,
            "text": "Уларга (мунофиқлар): «Биз сиз билан бирга эмасмидик?!» деб нидо қилурлар. Улар: «Худди шундай. Лекин сизлар Аллоҳнинг амри келгунча ўзингизни ўзингиз фитнага дучор қилдингиз, кўз тикиб кутдингиз, шубҳа қилдингиз ва сизларни хом-хаёллар ғурурга кетказди. Сизларни Аллоҳ ҳақида алдамчи алдаб қўйди"
        },
        {
            "chapter": 57,
            "verse": 15,
            "text": "Бугун сизлардан ҳам, куфр келтирганлардан ҳам тўлов олинмас. Жойларингиз жаҳаннамда, у сизнинг эгангиздир. Қандай ҳам ёмон борар жой!» - дерлар. (Мунофиқлар: «Ажаб эмас, Ислом мағлубиятга учраб, мусулмонлар енгилса», деган хом хаёлларга берилиб, ғурурга кетадилар. Мунофиқларни шайтон «Сизлар тўғри иш қиляпсизлар, мабода нотўғри бўлса ҳам, Аллоҳнинг ўзи кечиради», деб уларни алдаб қўяди. Қиёмат кунида уларга ҳеч қандай нажот йўқ)"
        }
    ]
}
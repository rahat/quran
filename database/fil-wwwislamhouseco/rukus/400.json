{
    "rukus": [
        {
            "chapter": 39,
            "verse": 42,
            "text": "Si Allāh ay kumukuha sa mga kaluluwa sa sandali ng kamatayan ng mga ito at sa [mga kaluluwa ng] mga hindi namatay sa pagtulog ng mga ito. Kaya pumipigil Siya sa mga [kaluluwang] nagtadhana Siya sa mga ito ng kamatayan at nagpapawala Siya sa mga iba pa hanggang sa isang taning na tinukoy. Tunay na sa gayon ay talagang may mga tanda para sa mga taong nag-iisip-isip"
        },
        {
            "chapter": 39,
            "verse": 43,
            "text": "O gumawa ba sila sa bukod pa kay Allāh bilang mga tagapagpamagitan? Sabihin mo: \"Kahit ba sila ay hindi nakapangyayari sa anuman at hindi nakapag-uunawa"
        },
        {
            "chapter": 39,
            "verse": 44,
            "text": "Sabihin mo: \"Sa kay Allāh ang [pagpapahintulot ng] pamamagitan sa kalahatan. Sa Kanya ang paghahari sa mga langit at lupa. Pagkatapos tungo sa Kanya pababalikin kayo"
        },
        {
            "chapter": 39,
            "verse": 45,
            "text": "Kapag binanggit si Allāh nang mag-isa, nagmamaliit ang mga puso ng mga hindi sumasampalataya sa Kabilang-buhay. Kapag binanggit ang mga bukod pa sa Kanya, biglang sila ay nagagalak"
        },
        {
            "chapter": 39,
            "verse": 46,
            "text": "Sabihin mo: \"O Allāh, Tagalalang ng mga langit at lupa, Nakaaalam sa Lingid at Nasasaksihan, Ikaw ay humahatol sa pagitan ng mga lingkod Mo sa anumang dati silang nagkakaiba-iba"
        },
        {
            "chapter": 39,
            "verse": 47,
            "text": "Kung sakaling taglay ng mga lumabag sa katarungan ang anumang nasa lupa sa kalahatan at tulad nito kasama rito, talaga sanang tumubos sila [sa mga sarili] sa pamamagitan nito mula sa kasagwaan ng pagdurusa sa Araw ng Pagbangon. Matatambad para sa kanila mula kay Allāh ang hindi nila dati aakalain"
        },
        {
            "chapter": 39,
            "verse": 48,
            "text": "Matatambad sa kanila ang mga masagwa sa nakamit nila at papaligid sa kanila ang dati nilang kinukutya"
        },
        {
            "chapter": 39,
            "verse": 49,
            "text": "Kaya kapag may sumaling sa tao na isang pinsala ay dumadalangin siya sa Amin. Pagkatapos kapag gumawad Kami sa kanya ng isang biyaya mula sa Amin ay nagsasabi siya: \"Binigyan lamang ako nito dahil sa kaalaman.\" Bagkus ito ay isang pagsubok, subalit ang higit na marami sa kanila ay hindi nakaaalam"
        },
        {
            "chapter": 39,
            "verse": 50,
            "text": "Nagsabi na nito ang mga nauna pa sa kanila ngunit walang naidulot sa kanila ang dati nilang nakakamit"
        },
        {
            "chapter": 39,
            "verse": 51,
            "text": "Kaya tumama sa kanila ang mga masagwa sa nakamit nila. Ang mga lumabag sa katarungan kabilang sa mga ito ay tatama sa kanila ang mga masagwa sa nakamit nila at hindi sila mga makapagpapawalang-kakayahan"
        },
        {
            "chapter": 39,
            "verse": 52,
            "text": "Hindi ba sila nakaalam na si Allāh ay nagpapaluwag sa panustos para sa sinumang niloloob Niya at naghihigpit? Tunay na sa gayon ay talagang may mga tanda para sa mga taong sumasampalataya"
        }
    ]
}
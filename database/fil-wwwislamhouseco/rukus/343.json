{
    "rukus": [
        {
            "chapter": 29,
            "verse": 14,
            "text": "Talaga ngang nagsugo Kami kay Noe sa mga tao niya, kaya nanatili siya sa kanila ng isang libong taon maliban sa limampung taon, saka dumaklot sa kanila ang gunaw habang sila ay mga tagalabag sa katarungan"
        },
        {
            "chapter": 29,
            "verse": 15,
            "text": "Ngunit pinaligtas Namin siya at ang mga sakay ng daong. Gumawa Kami nito bilang tanda para sa mga nilalang"
        },
        {
            "chapter": 29,
            "verse": 16,
            "text": "[Banggitin] si Abraham noong nagsabi siya sa mga kababayan niya: \"Sumamba kayo kay Allāh at mangilag kayong magkasala sa Kanya; iyon ay higit na mabuti para sa inyo kung kayo ay naging nakaaalam"
        },
        {
            "chapter": 29,
            "verse": 17,
            "text": "Sumasamba lamang kayo bukod pa kay Allāh sa mga anito at lumilikha kayo ng isang kabulaanan. Tunay na ang mga sinasamba ninyo bukod pa kay Allāh ay hindi nakapagdudulot para sa inyo ng panustos. Kaya maghangad kayo sa ganang kay Allāh ng panustos, sumamba kayo sa Kanya, at magpasalamat kayo sa Kanya. Tungo sa Kanya kayo panunumbalikin"
        },
        {
            "chapter": 29,
            "verse": 18,
            "text": "Kung magpapasinungaling kayo, may nagpasinungaling nga na mga kalipunan bago pa ninyo. Walang kailangan sa Sugo kundi ang pagpapaabot na malinaw"
        },
        {
            "chapter": 29,
            "verse": 19,
            "text": "Hindi ba nila napag-alaman kung papaanong nagpapasimula si Allāh sa paglikha, pagkatapos nagpapanumbalik Siya nito? Tunay na iyon, kay Allāh, ay madali"
        },
        {
            "chapter": 29,
            "verse": 20,
            "text": "Sabihin mo: \"Humayo kayo sa lupain saka tumingin kayo kung papaano Siya nagsimula ng paglikha. Pagkatapos si Allāh ay magpapaluwal na huling pagpapaluwal. Tunay na si Allāh sa bawat bagay ay May-kakayahan"
        },
        {
            "chapter": 29,
            "verse": 21,
            "text": "Nagpaparusa Siya sa sinumang niloloob Niya at naaawa Siya sa sinumang niloloob Niya. Tungo sa Kanya kayo pauuwiin"
        },
        {
            "chapter": 29,
            "verse": 22,
            "text": "Hindi kayo mga makapagpapawalang-kakayahan sa lupa ni sa langit. Walang ukol sa inyo bukod pa kay Allāh na anumang katangkilik ni mapag-adya"
        }
    ]
}
{
    "rukus": [
        {
            "chapter": 33,
            "verse": 21,
            "text": "Talaga ngang nagkaroon kayo sa Sugo ni Allāh ng isang huwarang maganda para sa sinumang naging nag-aasam kay Allāh at sa Huling Araw at nag-alaala kay Allāh nang madalas"
        },
        {
            "chapter": 33,
            "verse": 22,
            "text": "Noong nakita ng mga mananampalataya ang mga lapian ay nagsabi sila: \"Ito ay ang ipinangako sa atin ni Allāh at ng Sugo Niya at nagpakatapat si Allāh at ang Sugo Niya.\" Walang naidagdag sa kanila ito kundi pananampalataya at pagtanggap"
        },
        {
            "chapter": 33,
            "verse": 23,
            "text": "Mayroon sa mga mananampalataya na mga lalaking nagpakatapat sa ipinangako nila kay Allāh sapagkat mayroon sa kanila na tumupad sa panata niya at mayroon sa kanila na naghihintay pa. Hindi sila nagpalit [sa pangako] sa isang pagpapalit"
        },
        {
            "chapter": 33,
            "verse": 24,
            "text": "upang gantihan ni Allāh ang mga tapat dahil sa katapatan nila at pagdusahin Niya ang mga mapagpaimbabaw kung niloob Niya o tanggapin Niya sa kanila ang pagbabalik-loob. Tunay na si Allāh ay laging Mapagpatawad, Maawain"
        },
        {
            "chapter": 33,
            "verse": 25,
            "text": "Nagpaurong si Allāh sa mga tumangging sumampalataya habang nasa ngitngit nila, na hindi nagtamo ng isang kabutihan. Nakasapat si Allāh sa mga mananampalataya sa pakikipaglaban. Laging si Allāh ay Malakas, Makapangyarihan"
        },
        {
            "chapter": 33,
            "verse": 26,
            "text": "Nagpababa Siya sa mga nagtaguyod sa kanila kabilang sa mga May Kasulatan mula sa mga balwarte ng mga iyon at bumato Siya sa mga puso ng mga iyon ng hilakbot [kaya] may isang pangkat na pinapatay ninyo at may isang pangkat na binibihag ninyo"
        },
        {
            "chapter": 33,
            "verse": 27,
            "text": "Nagpamana Siya sa inyo ng lupain nila, mga tahanan nila, mga ari-arian nila, at isang lupaing hindi ninyo naapakan. Laging si Allāh sa bawat bagay ay May-kakayahan"
        }
    ]
}
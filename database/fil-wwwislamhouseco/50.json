{
    "chapter": [
        {
            "chapter": 50,
            "verse": 1,
            "text": "Qāf. Sumpa man sa Qur’ān na maringal"
        },
        {
            "chapter": 50,
            "verse": 2,
            "text": "Bagkus nagtaka sila na dumating sa kanila ang isang tagapagbabala kabilang sa kanila, kaya nagsabi ang mga tagatangging sumampalataya: \"Ito ay isang bagay na kataka-taka"
        },
        {
            "chapter": 50,
            "verse": 3,
            "text": "[Bubuhaying muli kami] kapag namatay ba kami at kami ay naging alabok? Iyon ay isang pagpapabalik na malayo [nang mangyari]"
        },
        {
            "chapter": 50,
            "verse": 4,
            "text": "Nakaalam nga Kami sa anumang ibinabawas ng lupa mula sa kanila. Sa piling Namin ay may isang talaang mapag-ingat"
        },
        {
            "chapter": 50,
            "verse": 5,
            "text": "Bagkus nagpasinungaling sila sa katotohanan noong dumating ito sa kanila, kaya sila ay nasa kalagayang natutuliro"
        },
        {
            "chapter": 50,
            "verse": 6,
            "text": "Kaya hindi ba sila tumingin sa langit sa ibabaw nila kung papaanong nagpatayo Kami nito at gumayak Kami nito, at wala itong anumang mga bitak"
        },
        {
            "chapter": 50,
            "verse": 7,
            "text": "Ang lupa, bumanat Kami nito, naglapat Kami rito ng mga matatag na bundok, at nagpatubo Kami rito ng bawat uring marilag"
        },
        {
            "chapter": 50,
            "verse": 8,
            "text": "bilang pagpapakita at bilang paalaala para sa bawat lingkod na nagsisising nagbabalik"
        },
        {
            "chapter": 50,
            "verse": 9,
            "text": "Nagbaba Kami mula sa langit ng isang tubig na biniyayaan saka nagpatubo Kami sa pamamagitan niyon ng mga hardin at mga butil na inaani"
        },
        {
            "chapter": 50,
            "verse": 10,
            "text": "at mga puno ng datiles, habang mga pumapaitaas na may bunga na patung-patong"
        },
        {
            "chapter": 50,
            "verse": 11,
            "text": "bilang panustos para sa mga lingkod. Nagbigay-buhay Kami sa pamamagitan nito ng isang lupaing patay. Gayon ang paglabas [ng buhay]"
        },
        {
            "chapter": 50,
            "verse": 12,
            "text": "Nagpasinungaling bago nila ang mga kababayan ni Noe, ang mga naninirahan sa Rass, ang [mga kalipi ng] Thamud"
        },
        {
            "chapter": 50,
            "verse": 13,
            "text": "ang [mga kalipi ng] `Ād, si Paraon, at ang mga kapatid ni Lot"
        },
        {
            "chapter": 50,
            "verse": 14,
            "text": "ang mga naninirahan sa kasukalan, at ang mga kalipi ni Tubba`. Bawat [isa] ay nagpasinungaling sa mga sugo kaya nagindapat ang banta Ko"
        },
        {
            "chapter": 50,
            "verse": 15,
            "text": "Kaya nangalupaypay ba Kami sa unang paglikha? Bagkus sila ay nasa isang pagkalito sa paglikhang bago"
        },
        {
            "chapter": 50,
            "verse": 16,
            "text": "Talaga ngang lumikha Kami sa tao, habang nakaaalam Kami sa anumang isinusulsol sa kanya ng sarili niya at Kami ay higit na malapit sa kanya kaysa sa ugat ng leeg"
        },
        {
            "chapter": 50,
            "verse": 17,
            "text": "[Banggitin] kapag tumatanggap ang dalawang [anghel na] tagatanggap sa gawing kanan at sa gawing kaliwa habang nakaupo"
        },
        {
            "chapter": 50,
            "verse": 18,
            "text": "Wala siyang binibigkas na anumang pagkakasabi malibang sa tabi niya ay may isang mapagmasid na nakalaang [magtala]"
        },
        {
            "chapter": 50,
            "verse": 19,
            "text": "Maghahatid ang hapdi ng kamatayan ng katotohanan; iyon ay ang dati mong tinatakasan"
        },
        {
            "chapter": 50,
            "verse": 20,
            "text": "Iihip sa tambuli, iyon ay ang Araw ng Pagbabanta"
        },
        {
            "chapter": 50,
            "verse": 21,
            "text": "Darating ang bawat kaluluwa na may kasama itong isang tagaakay at isang saksi"
        },
        {
            "chapter": 50,
            "verse": 22,
            "text": "[Sasabihin]: \"Talaga ngang ikaw dati ay nasa isang pagkalingat rito, kaya humawi Kami sa iyo ng lambong mo kaya ang paningin mo ngayong araw ay matalas"
        },
        {
            "chapter": 50,
            "verse": 23,
            "text": "Magsasabi ang [anghel na] kaugnay niya: \"Ito, ang taglay ko, ay nakalaan"
        },
        {
            "chapter": 50,
            "verse": 24,
            "text": "[Sasabihin sa dalawang anghel]: \"Magtapon kayong dalawa sa Impiyerno ng bawat palatanggi na mapagmatigas"
        },
        {
            "chapter": 50,
            "verse": 25,
            "text": "palakait ng kabutihan, tagalabag, tagapag-alinlangan"
        },
        {
            "chapter": 50,
            "verse": 26,
            "text": "na gumawa kasama kay Allāh ng isang diyos na iba pa. Kaya itapon ninyong dalawa siya sa pagdurusang matindi"
        },
        {
            "chapter": 50,
            "verse": 27,
            "text": "Magsasabi ang [demonyong] kaugnay niya: \"Panginoon namin, hindi ako nagpalabis sa kanya, subalit siya dati ay nasa isang pagkaligaw na malayo"
        },
        {
            "chapter": 50,
            "verse": 28,
            "text": "Magsasabi Siya: \"Huwag kayong magkaalitan sa piling Ko at nagpauna na Ako para sa inyo ng banta"
        },
        {
            "chapter": 50,
            "verse": 29,
            "text": "Hindi napapalitan ang sabi sa piling Ko at Ako ay hindi palalabag sa katarungan sa mga alipin"
        },
        {
            "chapter": 50,
            "verse": 30,
            "text": "Sa Araw na magsasabi Kami sa Impiyerno: \"Napuno ka kaya?\" at magsasabi ito: \"May dagdag pa kaya"
        },
        {
            "chapter": 50,
            "verse": 31,
            "text": "Palalapitin ang Paraiso para sa mga tagapangilag magkasala nang hindi malayo"
        },
        {
            "chapter": 50,
            "verse": 32,
            "text": "[Sasabihin]: \"Ito ay ang ipinangangako sa inyo – para sa bawat palabalik, mapag-ingat"
        },
        {
            "chapter": 50,
            "verse": 33,
            "text": "na sinumang natakot sa Napakamaawain nang lingid at naghatid ng isang pusong nagsisising bumabalik"
        },
        {
            "chapter": 50,
            "verse": 34,
            "text": "Pumasok kayo rito sa kapayapaan; iyon ay ang Araw ng Pamamalagi"
        },
        {
            "chapter": 50,
            "verse": 35,
            "text": "Ukol sa kanila ang anumang niloloob nila rito at mayroon Kaming isang dagdag"
        },
        {
            "chapter": 50,
            "verse": 36,
            "text": "Kay rami ng ipinahamak Namin bago nila na salinlahi na higit na matindi kaysa sa kanila sa bagsik, saka gumalugad sila sa bayan; may mapupuslitan kaya"
        },
        {
            "chapter": 50,
            "verse": 37,
            "text": "Tunay na sa gayon ay talagang may paalaala para sa sinumang may puso o nag-ukol ng pakikinig habang siya ay saksi"
        },
        {
            "chapter": 50,
            "verse": 38,
            "text": "Talaga ngang lumikha Kami ng mga langit at lupa at anumang nasa pagitan ng mga ito sa anim na araw at walang sumaling sa Amin na anumang kapagalan"
        },
        {
            "chapter": 50,
            "verse": 39,
            "text": "Kaya magtiis ka sa sinasabi nila at magluwalhati ka kasabay ng pagpupuri sa Panginoon mo bago ng pagsikat ng araw at bago ng paglubog"
        },
        {
            "chapter": 50,
            "verse": 40,
            "text": "Sa bahagi ng gabi ay magluwalhati ka sa Kanya at sa mga katapusan ng pagpapatirapa"
        },
        {
            "chapter": 50,
            "verse": 41,
            "text": "Makinig ka sa Araw na mananawagan ang tagapanawagan mula sa isang pook na malapit"
        },
        {
            "chapter": 50,
            "verse": 42,
            "text": "sa Araw na maririnig nila ang Sigaw kalakip ng katotohanan. Iyon ay ang Araw ng Paglabas"
        },
        {
            "chapter": 50,
            "verse": 43,
            "text": "Tunay na Kami mismo ay nagbibigay-buhay at nagbibigay-kamatayan at tungo sa Amin ang kahahantungan"
        },
        {
            "chapter": 50,
            "verse": 44,
            "text": "sa araw na magkakabiyak-biyak ang lupa palayo sa kanila habang nasa pagmamadali. Iyon ay isang pagkakalap, na sa Amin ay madali"
        },
        {
            "chapter": 50,
            "verse": 45,
            "text": "Kami ay higit na maalam sa anumang sinasabi nila. Ikaw sa kanila ay hindi isang mapaniil, kaya magpaalaala ka sa pamamagitan ng Qur’ān sa sinumang nangangamba sa banta Ko"
        }
    ]
}
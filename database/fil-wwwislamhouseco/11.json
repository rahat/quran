{
    "chapter": [
        {
            "chapter": 11,
            "verse": 1,
            "text": "Alif. Lam. Ra’. [Ito ay] isang Aklat na hinusto ang mga talata nito, pagkatapos dinetalye mula sa panig ng isang Marunong, isang Mapagbatid"
        },
        {
            "chapter": 11,
            "verse": 2,
            "text": "[Ipinasasabi sa Sugo:] \"Na huwag kayong sumamba kundi kay Allāh. Tunay na ako para sa inyo mula sa Kanya ay isang mapagbabala at isang mapagbalita ng nakagagalak"
        },
        {
            "chapter": 11,
            "verse": 3,
            "text": "[Ipinasasabi sa Sugo:] \"Na humingi kayo ng tawad sa Panginoon ninyo, pagkatapos magbalik-loob kayo sa Kanya, magpapatamasa Siya sa inyo ng isang natatamasang maganda hanggang sa isang taning na tinukoy at magbibigay Siya sa bawat may kabutihang-loob ng kabutihang-loob dito. Kung tatalikod kayo, tunay na ako ay nangangamba para sa inyo ng pagdurusa sa isang araw na malaki"
        },
        {
            "chapter": 11,
            "verse": 4,
            "text": "Tungo kay Allāh ang babalikan ninyo. Siya sa bawat bagay ay May-kakayahan"
        },
        {
            "chapter": 11,
            "verse": 5,
            "text": "Pansinin, tunay na sila ay nagtatabingi ng mga dibdib nila upang makapagkubli sila mula sa Kanya. Pansinin, kapag nagpapabalot sila ng mga kasuutan nila ay nakaaalam Siya sa anumang inililihim nila at anumang inihahayag nila. Tunay na Siya ay Maalam sa nilalaman ng mga dibdib"
        },
        {
            "chapter": 11,
            "verse": 6,
            "text": "Walang anumang gumagalaw na nilalang sa lupa malibang nasa kay Allāh ang panustos nito. Nakaaalam Siya sa tuluyan nito at pinaglalagakan dito. Bawat isa ay nasa isang talaang malinaw"
        },
        {
            "chapter": 11,
            "verse": 7,
            "text": "Siya ang lumikha ng mga langit at lupa sa anim na araw – at ang Trono Niya ay nasa ibabaw ng tubig – upang sumubok Siya sa inyo kung alin sa inyo ang pinakamaganda sa gawa. Talagang kung nagsabi ka: \"Tunay na kayo ay mga bubuhayin matapos ng kamatayan\" ay talagang magsasabi nga ang mga tagatangging sumampalataya: \"Walang iba ito kundi isang panggagaway na malinaw"
        },
        {
            "chapter": 11,
            "verse": 8,
            "text": "Talagang kung nag-antala Kami sa kanila ng pagdurusa hanggang sa isang yugtong nabibilang ay talagang magsasabi nga sila: \"Ano ang pumipigil dito?\" Pakatandaan, sa araw na darating ito sa kanila ay hindi ito maililihis palayo sa kanila at papaligid sa kanila ang dati nilang kinukutya"
        },
        {
            "chapter": 11,
            "verse": 9,
            "text": "Talagang kung nagpalasap Kami sa tao ng isang awa mula sa Amin, pagkatapos nag-alis Kami nito mula sa kanya, tunay na siya ay talagang nawawalan ng pag-asa, palatangging magpasalamat"
        },
        {
            "chapter": 11,
            "verse": 10,
            "text": "Talagang kung nagpalasap Kami sa kanya ng isang kabiyayaan matapos ng isang kariwaraang sumaling sa kanya ay talagang magsasabi nga siya: \"Umalis ang mga masagwa palayo sa akin.\" Tunay na siya ay talagang masaya, napakayabang –"
        },
        {
            "chapter": 11,
            "verse": 11,
            "text": "maliban sa mga nagtiis at gumawa ng mga maayos; ang mga iyon ay may ukol sa kanila na isang kapatawaran at isang pabuyang malaki"
        },
        {
            "chapter": 11,
            "verse": 12,
            "text": "Kaya baka ikaw ay mag-iiwan sa ilan sa ikinakasi sa iyo at pinaninikipan dahil dito ng dibdib mo na magsabi sila sa iyo: \"Bakit kasi walang pinababa sa kanya na isang kayamanan o may dumating kasama sa kanya na isang anghel?\" Ikaw ay isang mapagbabala lamang. Si Allāh sa bawat bagay ay Pinagkakatiwalaan"
        },
        {
            "chapter": 11,
            "verse": 13,
            "text": "O nagsasabi ba sila na ginawa-gawa niya ito? Sabihin mo: “Kaya maglahad kayo ng sampung kabanata tulad nito na mga ginawa-gawa at tumawag kayo ng sinumang nakaya ninyo bukod pa kay Allāh kung kayo ay mga tapat"
        },
        {
            "chapter": 11,
            "verse": 14,
            "text": "Kaya kung hindi sila tumugon sa inyo, alamin ninyo na pinababa lamang ito nang may kaalaman ni Allāh at na walang Diyos kundi Siya. Kaya kayo ba ay mga tagapagpasakop"
        },
        {
            "chapter": 11,
            "verse": 15,
            "text": "Ang sinumang nagnanais ng buhay na pangmundo at gayak nito, maglulubus-lubos Kami tungo sa kanila [ng kabayaran] sa mga gawa nila rito habang sila rito ay hindi kinukulangan"
        },
        {
            "chapter": 11,
            "verse": 16,
            "text": "Ang mga iyon, walang ukol sa kanila sa Kabilang-buhay kundi ang Apoy. Nawalang-kabuluhan ang niyari nila roon at walang-saysay ang dati nilang ginagawa"
        },
        {
            "chapter": 11,
            "verse": 17,
            "text": "Kaya ba ang nasa isang malinaw na patunay mula sa Panginoon niya [ay tulad ng nabanggit]? Sumusunod dito ang isang tagasaksi mula sa Kanya at, bago pa nito, ang kasulatan ni Moises bilang pinuno at bilang awa. Ang mga iyon ay sumasampalataya rito. Ang sinumang tumangging sumampalataya rito kabilang sa mga lapian, ang Apoy ay ipinangako sa kanya. Kaya huwag kang maging nasa isang pag-aalangan sa [Qur’ān na] ito. Tunay na ito ay ang katotohanan mula sa Panginoon mo, subalit ang higit na marami sa mga tao ay hindi sumasampalataya"
        },
        {
            "chapter": 11,
            "verse": 18,
            "text": "Sino pa ang higit na tagalabag sa katarungan kaysa sa sinumang gumawa-gawa laban kay Allāh ng isang kasinungalingan? Ang mga iyon ay ilalahad sa Panginoon nila at magsasabi ang mga saksi: \"Ang mga ito ay ang mga nagsinungaling laban sa Panginoon nila.\" Pansinin, ang sumpa ni Allāh ay ukol sa mga tagalabag sa katarungan"
        },
        {
            "chapter": 11,
            "verse": 19,
            "text": "na mga sumasagabal sa landas ni Allāh at naghahangad dito ng isang kabaluktutan habang sila sa Kabilang-buhay ay mga tagatangging sumampalataya"
        },
        {
            "chapter": 11,
            "verse": 20,
            "text": "Ang mga iyon ay hindi mga makalulusot sa lupa at hindi sila nagkaroon bukod pa kay Allāh ng mga katangkilik. Pag-iibayuhin para sa kanila ang pagdurusa. Hindi sila dati nakakakaya ng pagdinig at hindi sila dati nakakikita"
        },
        {
            "chapter": 11,
            "verse": 21,
            "text": "Ang mga iyon ay ang mga nagpalugi sa mga sarili nila at nawala sa kanila ang dati nilang ginagawa-gawa"
        },
        {
            "chapter": 11,
            "verse": 22,
            "text": "Walang pasubali na sila sa Kabilang-buhay ay ang mga pinakalugi"
        },
        {
            "chapter": 11,
            "verse": 23,
            "text": "Tunay na ang mga sumampalataya, gumawa ng mga maayos, at nagpakumbaba sa Panginoon nila, ang mga iyon ay ang mga maninirahan sa Paraiso; sila ay doon mga mananatili"
        },
        {
            "chapter": 11,
            "verse": 24,
            "text": "Ang paghahalintulad sa dalawang pangkat ay gaya ng bulag at bingi, at ng nakakikita at nakaririnig. Nagkakapantay kaya ang dalawa sa paghahalintulad? Hindi ba kayo magsasaalaala"
        },
        {
            "chapter": 11,
            "verse": 25,
            "text": "Talaga ngang nagsugo Kami kay Noe sa mga tao niya, [na nagsasabi]: \"Tunay na ako para sa inyo ay isang mapagbabalang malinaw"
        },
        {
            "chapter": 11,
            "verse": 26,
            "text": "na huwag kayong sumamba kundi kay Allāh; tunay na ako ay nangangamba para sa inyo sa isang pagdurusa sa isang araw na masakit"
        },
        {
            "chapter": 11,
            "verse": 27,
            "text": "Kaya nagsabi ang konseho na tumangging sumampalataya kabilang sa mga kalipi niya: \"Wala kaming nakikita sa iyo kundi isang tao tulad namin, wala kaming nakikita sa iyo na sumunod sa iyo kundi silang mga napakahamak sa amin sa unang tingin, at wala kaming nakikita para inyo na isang kalamangan sa amin, bagkus nagpapalagay kami na kayo ay mga sinungaling"
        },
        {
            "chapter": 11,
            "verse": 28,
            "text": "Nagsabi siya: \"O mga tao ko, nagsaalang-alang ba kayo kung ako ay nasa isang malinaw na patunay mula sa Panginoon ko at nagbigay Siya sa akin ng awa mula sa ganang Kanya ngunit pinalingid ito sa inyo? Mamimilit ba kami sa inyo rito samantalang kayo rito ay mga nasusuklam"
        },
        {
            "chapter": 11,
            "verse": 29,
            "text": "O mga tao ko, hindi ako humihingi sa inyo dahil doon ng isang yaman; walang pabuya sa akin kundi nasa kay Allāh. Ako ay hindi magtataboy sa mga sumampalataya. Tunay na sila ay makikipagkita sa Panginoon nila, subalit ako ay nakakikita sa inyo bilang mga taong nagpapakamangmang"
        },
        {
            "chapter": 11,
            "verse": 30,
            "text": "O mga tao ko, sino ang mag-aadya sa akin laban kay Allāh kung nagtaboy ako sa kanila? Kaya hindi ba kayo nagsasaalaala"
        },
        {
            "chapter": 11,
            "verse": 31,
            "text": "Hindi ako nagsasabi sa inyo na taglay ko ang mga imbakan ni Allāh. Hindi ako nakaaalam sa Lingid. Hindi ako nagsasabi na tunay na ako ay isang anghel. Hindi ako nagsasabi sa mga hinahamak ng mga mata ninyo na hindi magbibigay sa kanila si Allāh ng isang mabuti. Si Allāh ay higit na maalam sa nasa mga sarili nila. Tunay na ako samakatuwid ay talagang kabilang sa mga tagalabag sa katarungan"
        },
        {
            "chapter": 11,
            "verse": 32,
            "text": "Nagsabi sila: \"O Noe, nakipagtalo ka na sa amin saka nagpadalas ka sa pakikipagtalo sa amin kaya magdala ka sa amin ng ipinangangako mo sa amin kung ikaw ay kabilang sa mga tapat"
        },
        {
            "chapter": 11,
            "verse": 33,
            "text": "Nagsabi siya: \"Magdadala lamang sa inyo nito si Allāh kung niloob Niya, at kayo ay hindi mga makalulusot"
        },
        {
            "chapter": 11,
            "verse": 34,
            "text": "Hindi magpapakinabang sa inyo ang pagpapayo ko – kung nagnais ako na magpayo sa inyo – kung nangyaring si Allāh ay nagnanais na magpalisya sa inyo. Siya ay ang Panginoon ninyo, at tungo sa Kanya pababalikin kayo"
        },
        {
            "chapter": 11,
            "verse": 35,
            "text": "O nagsasabi sila na gumawa-gawa siya nito? Sabihin mo: \"Kung gumawa-gawa ako nito ay sa akin ang pagpapakasalarin ko at ako ay walang-kaugnayan sa anumang pagpapakasalarin ninyo"
        },
        {
            "chapter": 11,
            "verse": 36,
            "text": "Ikinasi kay Noe: \"Hindi sasampalataya kabilang sa mga tao mo kundi ang sinumang sumampalataya na, kaya huwag kang mahapis sa anumang dati nilang ginagawa"
        },
        {
            "chapter": 11,
            "verse": 37,
            "text": "Yumari ka ng daong sa pamamagitan ng mga mata Namin at pagkasi Namin. Huwag kang makipag-usap sa Akin hinggil sa mga lumabag sa katarungan; tunay na sila ay mga malulunod"
        },
        {
            "chapter": 11,
            "verse": 38,
            "text": "Yumayari siya ng daong. Sa tuwing may napadaan sa kanya na isang konseho kabilang sa mga tao niya ay nangungutya sila sa kanya. Nagsabi siya: \"Kung nangungutya kayo sa amin, tunay na kami ay mangungutya sa inyo kung paanong nangungutya kayo"
        },
        {
            "chapter": 11,
            "verse": 39,
            "text": "saka makaaalam kayo sa kung sino ang pupuntahan ng isang pagdurusang magpapahiya sa kanya at dadapuan ng isang pagdurusang mananatili"
        },
        {
            "chapter": 11,
            "verse": 40,
            "text": "[Gayon nga] hanggang sa nang dumating ang utos Namin at sumambulat ang pugon. Nagsabi Kami: \"Maglulan ka sa loob niyon ng mula sa bawat dalawang magkapares, ng mag-anak mo – maliban sa nauna sa kanya ang hatol – at ng sinumang sumampalataya.\" Walang sumampalataya kasama sa kanya kundi kakaunti"
        },
        {
            "chapter": 11,
            "verse": 41,
            "text": "Nagsabi siya: \"Sumakay kayo rito; sa ngalan ni Allāh ang paglalayag nito at ang pagdaong nito. Tunay na ang Panginoon ko ay talagang Mapagpatawad, Maawain"
        },
        {
            "chapter": 11,
            "verse": 42,
            "text": "Ito ay naglayag lulan sila sa mga alon na gaya ng mga bundok. Nanawagan si Noe sa anak niya habang ito ay nasa pinaglayuan [nito]: \"O anak ko, sumakay ka kasama sa amin at huwag kang maging kabilang sa mga tagatangging sumampalataya"
        },
        {
            "chapter": 11,
            "verse": 43,
            "text": "Nagsabi ito: \"Kakanlong ako sa isang bundok na magsasanggalang sa akin laban sa tubig.\" Nagsabi siya: \"Walang tagapagsanggalang sa araw na ito laban sa pasya ni Allāh maliban sa kinaawaan Niya.\" Humarang sa pagitan nilang dalawa ang mga alon, kaya ito ay naging kabilang sa mga nalunod"
        },
        {
            "chapter": 11,
            "verse": 44,
            "text": "Sinabi: \"O lupa, lulunin mo ang tubig mo; o langit, pigilin mo [ang ulan].\" Pinahupa ang tubig, natapos ang pasya, at lumuklok ito sa ibabaw ng [bundok ng] Jūdīy. Sinabi: \"Kalayuan [sa awa] ay ukol sa mga taong tagalabag sa katarungan"
        },
        {
            "chapter": 11,
            "verse": 45,
            "text": "Nanawagan si Noe sa Panginoon niya saka nagsabi: \"O Panginoon ko, tunay na ang anak ko ay kabilang sa mag-anak ko. Tunay na ang pangako Mo ay ang totoo. Ikaw ay ang pinakatagahatol sa mga tagahatol"
        },
        {
            "chapter": 11,
            "verse": 46,
            "text": "Nagsabi Siya: \"O Noe, tunay na siya ay hindi kabilang sa mag-anak mo. Tunay na [ang paghiling na] ito ay gawang hindi maayos. Kaya huwag kang humiling sa Akin ng wala kang kaalaman hinggil doon. Tunay na Ako ay nangangaral sa iyo na baka ikaw ay maging kabilang sa mga mangmang"
        },
        {
            "chapter": 11,
            "verse": 47,
            "text": "Nagsabi siya: \"O Panginoon ko, tunay ako ay nagpapakupkop sa Iyo na humiling ako sa Iyo ng wala akong kaalaman hinggil doon. Kung hindi Ka magpapatawad sa akin at maaawa sa akin, ako ay magiging kabilang sa mga lugi"
        },
        {
            "chapter": 11,
            "verse": 48,
            "text": "Sinabi: \"O Noe, manaog ka nang may kapayapaan mula sa Amin at mga pagpapala sa iyo at sa mga kalipunan kabilang sa sinumang kasama sa iyo. May mga kalipunang pagtatamasain Namin, pagkatapos may sasaling sa kanila mula sa Amin na isang pagdurusang masakit"
        },
        {
            "chapter": 11,
            "verse": 49,
            "text": "Iyon ay kabilang sa mga balita ng Lingid, na ikinakasi Namin sa iyo. Hindi ka dati nakaaalam nito, ikaw ni ang mga tao mo bago pa nito. Kaya magtiis ka; tunay na ang [magandang] kahihinatnan ay ukol sa mga tagapangilag magkasala"
        },
        {
            "chapter": 11,
            "verse": 50,
            "text": "[Nagsugo sa liping] `Ād ng kapatid nilang si Hūd. Nagsabi siya: \"O mga kalipi ko, sumamba kayo kay Allāh; walang ukol sa inyo na anumang Diyos na iba pa sa Kanya. Walang iba kayo kundi mga gumagawa-gawa [ng kasinungalingan]"
        },
        {
            "chapter": 11,
            "verse": 51,
            "text": "O mga kalipi ko, hindi ako humihingi sa inyo dahil doon ng isang pabuya; walang iba ang pabuya sa akin kundi nasa lumalang sa akin. Kaya hindi ba kayo nakapag-uunawa"
        },
        {
            "chapter": 11,
            "verse": 52,
            "text": "O mga kalipi ko, humingi kayo ng tawad sa Panginoon ninyo, pagkatapos magbalik-loob kayo sa Kanya, magpapadala Siya sa langit sa ibabaw ninyo ng masaganang [ulan] at magdaragdag Siya sa inyo ng lakas sa [dating] lakas ninyo. Huwag kayong tumalikod bilang mga salarin"
        },
        {
            "chapter": 11,
            "verse": 53,
            "text": "Nagsabi sila: \"O Hūd, hindi ka nagdala sa amin ng isang malinaw na patunay. Kami ay hindi mga mag-iiwan ng mga diyos namin dahil sa sabi mo at kami sa iyo ay hindi mga maniniwala"
        },
        {
            "chapter": 11,
            "verse": 54,
            "text": "Wala kaming sinasabi kundi nagpasapit sa iyo ang ilan sa mga diyos namin ng isang kasagwaan.\" Nagsabi siya: \"Tunay na ako ay nagpapasaksi kay Allāh, at saksihan ninyo, na ako ay walang-kaugnayan sa anumang itinatambal ninyo"
        },
        {
            "chapter": 11,
            "verse": 55,
            "text": "bukod pa sa Kanya. Kaya magpakana kayo laban sa akin sa kalahatan, pagkatapos huwag kayong magpalugit sa akin"
        },
        {
            "chapter": 11,
            "verse": 56,
            "text": "Tunay na ako ay nanalig kay Allāh, ang Panginoon ko at ang Panginoon ninyo. Walang anumang gumagalaw na nilalang malibang Siya ay humahawak sa unahan ng noo nito. Tunay na ang Panginoon ko ay nasa isang landasing tuwid"
        },
        {
            "chapter": 11,
            "verse": 57,
            "text": "Ngunit kung tatalikod kayo ay [sabihin mo:] \"Nagpaabot na ako sa inyo ng ipinasugo sa akin sa inyo. Magtatalaga bilang kahalili ang Panginoon ko sa mga taong iba pa sa inyo. Hindi kayo makapipinsala sa Kanya ng anuman. Tunay na ang Panginoon sa bawat bagay ay Mapag-ingat"
        },
        {
            "chapter": 11,
            "verse": 58,
            "text": "Noong dumating ang utos Namin ay nagligtas Kami kay Hūd at sa mga sumampalataya kasama sa kanya sa pamamagitan ng isang awa mula sa Amin at nagligtas Kami sa kanila mula sa isang pagdurusang mabagsik"
        },
        {
            "chapter": 11,
            "verse": 59,
            "text": "Iyon ay [liping] `Ād na nagkaila sa mga tanda ng Panginoon nila, sumuway sa mga sugo nila, at sumunod sa utos ng bawat mapaniil na mapagmatigas"
        },
        {
            "chapter": 11,
            "verse": 60,
            "text": "Pinasundan sila sa Mundong ito ng isang sumpa at sa Araw ng Pagbangon. Pansinin, tunay na ang [liping] `Ād ay tumangging sumampalataya sa Panginoon nila. Pansinin, kalayuan [sa awa] ay ukol sa [liping] `Ād, na mga kalipi ni Hūd"
        },
        {
            "chapter": 11,
            "verse": 61,
            "text": "[Nagsugo sa liping] Thamūd ng kapatid nilang si Ṣāliḥ. Nagsabi siya: \"O mga kalipi ko, sumamba kayo kay Allāh; walang ukol sa inyo na anumang Diyos na iba pa sa Kanya. Siya ay nagpaluwal sa inyo mula sa lupa at nagpanirahan sa inyo rito, kaya humingi kayo ng tawad sa Kanya, pagkatapos magbalik-loob kayo sa Kanya. Tunay na ang Panginoon ko ay Malapit, Tagasagot"
        },
        {
            "chapter": 11,
            "verse": 62,
            "text": "Nagsabi sila: \"O Ṣāliḥ, ikaw nga dati sa atin ay inaasam bago nito. Sumasaway ka ba sa amin na sumamba kami sa sinasamba ng mga ninuno namin? Tunay na kami ay talagang nasa isang pagdududang nag-aalinlangan sa inaanyaya ninyo sa amin"
        },
        {
            "chapter": 11,
            "verse": 63,
            "text": "Nagsabi siya: \"O mga kalipi ko, nagsaalang-alang ba kayo kung ako ay nasa isang malinaw na patunay mula sa Panginoon ko at nagbigay Siya sa akin mula sa Kanya ng isang awa? Kaya sino ang mag-aadya sa akin laban kay Allāh kung sumuway ako sa Kanya? Kaya hindi kayo nakadaragdag sa akin ng iba pa sa isang pagpapalugi"
        },
        {
            "chapter": 11,
            "verse": 64,
            "text": "O mga kalipi ko, ito ay dumalagang kamelyo ni Allāh; para sa inyo ay isang tanda. Kaya hayaan ninyo ito na kumain sa lupain ni Allāh at huwag ninyong salingin ito ng isang kasagwaan dahil dadaklutin kayo ng isang pagdurusang malapit"
        },
        {
            "chapter": 11,
            "verse": 65,
            "text": "Ngunit kinatay nila ito, kaya nagsabi siya: \"Magtamasa kayo sa tahanan ninyo nang tatlong araw. Iyon ay isang pangakong hindi mapasisinungalingan"
        },
        {
            "chapter": 11,
            "verse": 66,
            "text": "Kaya noong dumating ang utos Namin ay nagligtas Kami kay Ṣāliḥ at sa mga sumampalataya kasama sa kanya sa pamamagitan ng isang awa mula sa Amin at [nagligtas] mula sa kahihiyan sa araw na iyon. Tunay na ang Panginoon mo ay ang Malakas, ang Makapangyarihan"
        },
        {
            "chapter": 11,
            "verse": 67,
            "text": "Dumaklot sa mga lumabag sa katarungan ang hiyaw saka sila, sa mga tahanan nila, ay naging mga [patay na] nakasubsob"
        },
        {
            "chapter": 11,
            "verse": 68,
            "text": "Para bang hindi sila namuhay roon. Pansinin, tunay na ang [liping] Thamūd ay tumangging sumampalataya sa Panginoon nila. Pansinin, kalayuan [sa awa] ay ukol sa [liping] Thamūd"
        },
        {
            "chapter": 11,
            "verse": 69,
            "text": "Talaga ngang naghatid ang mga [anghel na] sugo Namin kay Abraham ng balitang nakagagalak. Nagsabi sila: \"Kapayapaan!\" Nagsabi siya: \"Kapayapaan.\" Kaya hindi naglaon na naghatid siya ng isang guyang inihaw"
        },
        {
            "chapter": 11,
            "verse": 70,
            "text": "Ngunit noong nakita niya ang mga kamay nila na hindi umaabot doon [sa inihaw], naghinala siya sa kanila at nakadama siya mula sa kanila ng isang pangangamba. Nagsabi sila: \"Huwag kang mangamba; tunay na kami ay isinugo sa mga tao ni Lot"
        },
        {
            "chapter": 11,
            "verse": 71,
            "text": "Ang maybahay niya ay nakatayo, saka natawa ito, kaya nagbalita Kami ng nakagagalak dito hinggil kay Isaac, at matapos kay Isaac ay kay Jacob"
        },
        {
            "chapter": 11,
            "verse": 72,
            "text": "Nagsabi ito: \"O pambihira! Manganganak ba ako samantalang ako ay isang babaing matanda at ito ay asawa ko, isang matandang lalaki na? Tunay na ito ay talagang isang bagay kataka-taka"
        },
        {
            "chapter": 11,
            "verse": 73,
            "text": "Nagsabi sila: \"Nagtataka ka ba sa pasya ni Allāh? Ang awa ni Allāh at ang mga pagpapala Niya ay sumainyo, O mga tao ng bahay. Tunay na Siya ay Kapuri-puri, Maringal"
        },
        {
            "chapter": 11,
            "verse": 74,
            "text": "Kaya noong umalis kay Abraham ang hilakbot at dumating sa kanya ang nakagagalak na balita, nakipagtalo siya sa [mga anghel] Namin alang-alang sa mga kababayan ni Lot"
        },
        {
            "chapter": 11,
            "verse": 75,
            "text": "Tunay na si Abraham ay talagang matimpiin, palataghoy, nagsisising tagapanumbalik"
        },
        {
            "chapter": 11,
            "verse": 76,
            "text": "[Sinabi:] \"O Abraham, umayaw ka rito! Tunay na dumating na ang utos ng Panginoon mo. Tunay na sila ay pupuntahan ng isang pagdurusang hindi mapipigilan"
        },
        {
            "chapter": 11,
            "verse": 77,
            "text": "Noong dumating ang mga [anghel na] sugo Namin kay Lot, sumama ang loob niya sa kanila, pinanikipan siya sa kanila ng dibdib, at nagsabi: \"Ito ay isang araw na nakaririndi"
        },
        {
            "chapter": 11,
            "verse": 78,
            "text": "Dumating sa kanya ang mga kababayan niya, na nag-aapura patungo sa kanya, at bago pa niyan sila dati ay gumagawa ng mga masagwa. Nagsabi siya: \"O mga kababayan ko, ang mga ito ay mga babaing anak ko; sila ay higit na dalisay para sa inyo. Kaya mangilag kayong magkasala kay Allāh at huwag kayong magpahiya sa akin sa mga panauhin ko. Wala bang kabilang sa inyo na isang lalaking matino"
        },
        {
            "chapter": 11,
            "verse": 79,
            "text": "Nagsabi sila: \"Talaga ngang nalaman mo na wala kaming anumang pangangailangan sa mga babaing anak mo, at tunay na ikaw ay talagang nakaaalam sa ninanais namin"
        },
        {
            "chapter": 11,
            "verse": 80,
            "text": "Nagsabi siya: \"Kung sana mayroon akong lakas laban sa inyo o makapagpapakanlong ako sa isang masasandalang matindi"
        },
        {
            "chapter": 11,
            "verse": 81,
            "text": "Nagsabi sila: \"O Lot, tunay na kami ay mga sugo ng Panginoon mo. Hindi sila aabot sa iyo, kaya lumisan ka kasama ng mag-anak mo sa isang bahagi ng gabi at huwag lilingon kabilang sa inyo ang isa man, maliban ang maybahay mo; tunay na tatama sa kanya ang tatama sa kanila. Tunay na ang tipanan nila ay sa umaga. Hindi ba ang umaga ay malapit na"
        },
        {
            "chapter": 11,
            "verse": 82,
            "text": "Kaya noong dumating ang utos Namin, naglagay Kami sa ibabaw niyon ng mababa niyon at nagpaulan Kami roon ng mga batong yari sa natuyong luwad na nagkapatung-patong"
        },
        {
            "chapter": 11,
            "verse": 83,
            "text": "na tinatakan sa ganang Panginoon mo. Ang mga ito, mula sa mga tagalabag sa katarungan, ay hindi malayo"
        },
        {
            "chapter": 11,
            "verse": 84,
            "text": "[Nagsugo sa] Madyan ng kapatid nilang si Shu`ayb. Nagsabi siya: \"O mga kalipi ko, sumamba kayo kay Allāh; walang ukol sa inyo na anumang Diyos na iba pa sa Kanya. Huwag kayong magbawas sa takalan at timbangan. Tunay na ako ay nakakikita sa inyo na nasa isang kariwasaan at tunay na ako ay nangangamba para sa inyo sa isang pagdurusa sa isang araw na sumasaklaw"
        },
        {
            "chapter": 11,
            "verse": 85,
            "text": "O mga kalipi ko, magpalubus-lubos kayo sa takalan at timbangan ayon sa pagkamakatarungan, huwag kayong magpakulang sa mga tao sa mga bagay-bagay nila, at huwag kayong manampalasan sa lupa bilang mga tagagulo"
        },
        {
            "chapter": 11,
            "verse": 86,
            "text": "Ang tira ni Allāh ay higit na mabuti para sa inyo kung kayo ay mga mananampalataya. Ako sa inyo ay hindi isang mapag-ingat"
        },
        {
            "chapter": 11,
            "verse": 87,
            "text": "Nagsabi sila: \"O Shu`ayb, ang dasal mo ba ay nag-uutos sa iyo na mag-iwan kami sa sinasamba ng mga ninuno namin at [na tumigil kami] na gumawa sa mga yaman namin ng niloloob namin? Tunay na ikaw ay talagang ikaw ang matimpiin, ang matino"
        },
        {
            "chapter": 11,
            "verse": 88,
            "text": "Nagsabi siya: \"O mga kalipi ko, nagsasaalang-alang ba kayo kung ako ay nasa isang malinaw na patunay mula sa Panginoon ko at nagtustos Siya sa akin mula sa Kanya ng isang panustos na maganda? Hindi ako nagnanais na sumalungat sa inyo sa sinasaway ko sa inyo. Hindi ako nagnanais kundi ng pagsasaayos sa abot ng nakaya ko. Walang iba ang pagtutuon sa akin kundi sa pamamagitan ni Allāh. Sa Kanya ako nanalig at tungo sa Kanya ako nagsisising nanunumbalik"
        },
        {
            "chapter": 11,
            "verse": 89,
            "text": "O mga kalipi ko, huwag ngang mag-uudyok sa inyo ang pakikipaghidwaan sa akin, na tumama sa inyo ang tulad sa tumama sa mga tao ni Noe o mga kalipi ni Hūd o mga kalipi ni Ṣāliḥ. Ang mga kababayan ni Lot mula sa inyo ay hindi malayo"
        },
        {
            "chapter": 11,
            "verse": 90,
            "text": "Humingi kayo ng tawad sa Panginoon ninyo, pagkatapos magbalik-loob kayo sa Kanya. Tunay ang Panginoon ko ay Maawain, Mapagmahal"
        },
        {
            "chapter": 11,
            "verse": 91,
            "text": "Nagsabi sila: \"O Shu`ayb, hindi kami nakauunawa sa marami sa sinasabi mo. Tunay na kami ay talagang nagtuturing sa iyo sa gitna namin bilang mahina. Kung hindi dahil sa angkan mo, talaga sanang binato ka namin. Ikaw sa amin ay hindi isang kagalang-galang"
        },
        {
            "chapter": 11,
            "verse": 92,
            "text": "Nagsabi siya: \"O mga kalipi ko, ang angkan ko ba ay higit na kagalang-galang sa inyo kaysa kay Allāh at naglagay kayo sa Kanya sa likuran ninyo sa likod? Tunay na ang Panginoon ko sa anumang ginagawa ninyo ay Tagasaklaw"
        },
        {
            "chapter": 11,
            "verse": 93,
            "text": "O mga kalipi ko, gumawa kayo ayon sa kalagayan ninyo. Tunay na ako ay gumagawa. Makaaalam kayo sa kung sino ang pupuntahan ng isang pagdurusang magpapahiya sa kanya at kung sino ang siyang sinungaling. Magmasid kayo; tunay na ako kasama sa inyo ay mapagmasid"
        },
        {
            "chapter": 11,
            "verse": 94,
            "text": "Noong dumating ang utos Namin ay nagligtas Kami kay Shu`ayb at sa mga sumampalataya kasama sa kanya sa pamamagitan ng isang awa mula sa Amin. Dumaklot sa mga lumabag sa katarungan ang hiyaw saka sila, sa mga tahanan nila, ay naging mga [patay na] nakasubsob"
        },
        {
            "chapter": 11,
            "verse": 95,
            "text": "Para bang hindi sila namuhay roon. Pansinin, kalayuan [sa awa] ay ukol sa Madyan kung paanong nalayo [sa awa] ang Thamūd"
        },
        {
            "chapter": 11,
            "verse": 96,
            "text": "Talaga ngang nagsugo Kami kay Moises kalakip ng mga tanda Namin at isang katunayang malinaw"
        },
        {
            "chapter": 11,
            "verse": 97,
            "text": "kay Paraon at sa konseho nito, ngunit sumunod sila sa utos ni Paraon. Ang utos ni Paraon ay hindi matino"
        },
        {
            "chapter": 11,
            "verse": 98,
            "text": "Mangunguna siya sa mga tao niya sa Araw ng Pagbangon saka maghahatid siya sa kanila sa Apoy. Kay saklap ang hatirang paghahatiran"
        },
        {
            "chapter": 11,
            "verse": 99,
            "text": "Pinasundan sila rito ng isang sumpa at sa Araw ng Pagbangon. Kay saklap ang handog na inihandog"
        },
        {
            "chapter": 11,
            "verse": 100,
            "text": "Iyon ay bahagi ng mga balita ng mga pamayanan na isinasalaysay Namin sa iyo. Kabilang sa mga ito ay nakatayo pa at ginapas na"
        },
        {
            "chapter": 11,
            "verse": 101,
            "text": "Hindi lumabag sa katarungan sa kanila subalit lumabag sila sa katarungan sa mga sarili nila saka walang naidulot sa kanila na anuman ang mga diyos na dinadalanginan nila bukod pa kay Allāh noong dumating ang pasya ng Panginoon mo. Walang naidagdag ang mga ito sa kanila na iba pa sa pagpapahamak"
        },
        {
            "chapter": 11,
            "verse": 102,
            "text": "Gayon ang pagdaklot ng Panginoon mo nang dumaklot Siya sa mga pamayanan samantalang ang mga ito ay lumalabag sa katarungan. Tunay na ang pagdaklot Niya ay masakit, matindi"
        },
        {
            "chapter": 11,
            "verse": 103,
            "text": "Tunay na sa gayon ay talagang may tanda para sa sinumang nangamba sa pagdurusa sa Kabilang-buhay. Iyon ay araw na titipunin para roon ang mga tao at iyon ay araw na sasaksihan"
        },
        {
            "chapter": 11,
            "verse": 104,
            "text": "Hindi Kami nag-aantala niyon maliban sa isang taning na mabibilang"
        },
        {
            "chapter": 11,
            "verse": 105,
            "text": "Sa araw na darating iyon, walang nagsasalita na isang kaluluwa malibang ayon sa pahintulot Niya, saka mayroon sa kanilang malumbay at maligaya"
        },
        {
            "chapter": 11,
            "verse": 106,
            "text": "Hinggil sa mga malulumbay, sa Apoy [sila]. Ukol sa kanila roon ay singhal at singhot"
        },
        {
            "chapter": 11,
            "verse": 107,
            "text": "bilang mga mananatili roon hanggat tumatagal ang mga langit at ang lupa maliban sa niloob ng Panginoon mo. Tunay na ang Panginoon mo ay palagawa ng anumang ninanais Niya"
        },
        {
            "chapter": 11,
            "verse": 108,
            "text": "Hinggil sa mga liligaya, sa Paraiso [sila] bilang mga mananatili roon hanggat tumatagal ang mga langit at ang lupa maliban sa niloob ng Panginoon mo, bilang bigay na hindi mapapatid"
        },
        {
            "chapter": 11,
            "verse": 109,
            "text": "Kaya huwag kang maging nasa isang pag-aalangan sa kung ano ang sinasamba ng mga ito. Hindi sila sumasamba kundi kung paanong sumasamba ang mga ninuno nila bago pa niyan. Tunay na Kami ay talagang magtutumbas sa kanila ng bahagi nila nang hindi kinukulangan"
        },
        {
            "chapter": 11,
            "verse": 110,
            "text": "Talaga ngang nagbigay Kami kay Moises ng kasulatan, ngunit nagkakaiba-iba hinggil doon. Kung hindi dahil sa isang salitang nauna mula sa Panginoon mo ay talaga sanang humusga sa pagitan nila. Tunay na sila ay talagang nasa isang pagdududang nag-aalinlangan doon"
        },
        {
            "chapter": 11,
            "verse": 111,
            "text": "Tunay na sa bawat pangkat ay talagang maglulubus-lubos nga sa kanila ang Panginoon mo [ng kabayaran] sa mga gawa nila. Tunay na Siya sa anumang ginagawa nila ay Mapagbatid"
        },
        {
            "chapter": 11,
            "verse": 112,
            "text": "Kaya maging matuwid ka gaya ng ipinag-utos sa iyo at sa sinumang nagbalik-loob kasama sa iyo. Huwag kayong magmalabis; tunay na Siya sa anumang ginagawa ninyo ay Nakakikita"
        },
        {
            "chapter": 11,
            "verse": 113,
            "text": "Huwag kayong sumandal sa mga lumabag sa katarungan para sumaling sa inyo ang Apoy. Walang ukol sa inyo bukod pa kay Allāh na anumang mga katangkilik, pagkatapos hindi kayo maiiadya"
        },
        {
            "chapter": 11,
            "verse": 114,
            "text": "Magpanatili ka ng pagdarasal sa dalawang dulo ng maghapon at sa bahagi ng gabi. Tunay na ang mga magandang gawa ay nag-aalis sa mga masagwang gawa. Iyon ay isang paalaala para sa mga tagapag-alaala"
        },
        {
            "chapter": 11,
            "verse": 115,
            "text": "Magtiis ka sapagkat tunay na si Allāh ay hindi nagwawala ng pabuya ng mga tagagawa ng maganda"
        },
        {
            "chapter": 11,
            "verse": 116,
            "text": "Kaya bakit kasi hindi nagkaroon mula sa mga salinlahi bago pa ninyo ng mga may tirang [kabutihang] sumasaway sa kaguluhan sa lupa, maliban sa kaunti kabilang sa pinaligtas Namin kabilang sa kanila? Sumunod ang mga lumabag sa katarungan sa ipinariwasa sa kanila roon, at sila ay naging mga salarin"
        },
        {
            "chapter": 11,
            "verse": 117,
            "text": "Hindi mangyayaring ang Panginoon mo ay ukol magpahamak ng mga pamayanan dahil sa paglabag sa katarungan samantalang ang mga mamamayan ng mga ito ay mga nagsasaayos"
        },
        {
            "chapter": 11,
            "verse": 118,
            "text": "Kung sakaling niloob ng Panginoon mo, talaga sanang gumawa Siya sa mga tao bilang kalipunan nag-iisa; ngunit hindi sila tumitigil na mga nagkakaiba-iba"
        },
        {
            "chapter": 11,
            "verse": 119,
            "text": "maliban sa sinumang kinaawaan ng Panginoon mo, at dahil doon lumikha siya sa kanila. Malulubos ang salita ng Panginoon mo: \"Talagang magpupuno nga Ako ng Impiyerno ng mga jinnīy at mga tao nang magkakasama"
        },
        {
            "chapter": 11,
            "verse": 120,
            "text": "Bawat isa na isinalaysay Namin sa iyo mula sa mga balita hinggil sa mga sugo ay ang nagpapatatag Kami sa pamamagitan nito sa puso mo. Dumating sa iyo sa [kabanatang] ito ang totoo, isang pangaral, at isang paalaala para sa mga mananampalataya"
        },
        {
            "chapter": 11,
            "verse": 121,
            "text": "Sabihin mo sa mga hindi sumasampalataya: \"Gumawa kayo ayon sa kalagayan ninyo; tunay na kami ay mga gumagawa"
        },
        {
            "chapter": 11,
            "verse": 122,
            "text": "Maghintay kayo; tunay na kami ay mga naghihintay"
        },
        {
            "chapter": 11,
            "verse": 123,
            "text": "Sa kay Allāh ang Lingid ng mga langit at lupa at tungo sa Kanya pababalikin ang usapin sa kabuuan nito, kaya sumamba ka sa Kanya at manalig ka sa Kanya. Ang Panginoon mo ay hindi nalilingat sa anumang ginagawa ninyo"
        }
    ]
}
{
    "pages": [
        {
            "chapter": 40,
            "verse": 59,
            "text": "Tunay na ang Huling Sandali ay talagang darating na walang pag-aalinlangan hinggil dito, subalit ang higit na marami sa mga tao ay hindi sumasampalataya"
        },
        {
            "chapter": 40,
            "verse": 60,
            "text": "Nagsabi ang Panginoon ninyo: \"Dumalangin kayo sa Akin, tutugon Ako sa inyo.\" Tunay na ang mga nagmamalaki sa [pag-ayaw sa] pagsamba sa Akin ay papasok sa Impiyerno na mga nagpapakaaba"
        },
        {
            "chapter": 40,
            "verse": 61,
            "text": "Si Allāh ang gumawa para sa inyo ng gabi upang tumahan kayo roon at ng maghapon bilang nagpapakita. Tunay na si Allāh ay talagang may kabutihang-loob sa mga tao, subalit ang higit na marami sa mga tao ay hindi nagpapasalamat"
        },
        {
            "chapter": 40,
            "verse": 62,
            "text": "Gayon si Allāh, ang Panginoon ninyo na Tagalikha ng bawat bagay. Walang Diyos kundi Siya, kaya paanong nalilinlang kayo"
        },
        {
            "chapter": 40,
            "verse": 63,
            "text": "Gayon nalilinlang ang mga sila dati ay sa mga tanda ni Allāh nagkakaila"
        },
        {
            "chapter": 40,
            "verse": 64,
            "text": "Si Allāh ay ang gumawa para sa inyo ng lupa bilang pamamalagian at ng langit bilang bubungan, nagbigay-anyo sa inyo saka nagpaganda sa mga anyo ninyo, at nagtustos sa inyo ng mga kaaya-ayang bagay. Gayon si Allāh, ang Panginoon ninyo. Kaya mapagpala si Allāh, ang Panginoon ng mga nilalang"
        },
        {
            "chapter": 40,
            "verse": 65,
            "text": "Siya ay ang Buhay; walang Diyos kundi Siya kaya dumalangin kayo sa Kanya habang mga nagpapakawagas para sa Kanya sa relihiyon. Ang papuri ay ukol kay Allāh, ang Panginoon ng mga nilalang"
        },
        {
            "chapter": 40,
            "verse": 66,
            "text": "Sabihin mo: \"Tunay na ako ay sinaway na sumamba sa mga dinadalanginan ninyo bukod pa kay Allāh, noong dumating sa akin ang mga malinaw na patunay mula sa Panginoon ko, at inutusan na magpasakop sa Panginoon ng mga nilalang"
        }
    ]
}
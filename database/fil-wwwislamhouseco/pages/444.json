{
    "pages": [
        {
            "chapter": 36,
            "verse": 55,
            "text": "Tunay na ang mga maninirahan sa Paraiso, sa Araw na iyon, ay nasa pagkaabala, na mga nagpapasarap"
        },
        {
            "chapter": 36,
            "verse": 56,
            "text": "Sila at ang mga asawa nila ay nasa lilim, na sa mga kama mga nakasandal"
        },
        {
            "chapter": 36,
            "verse": 57,
            "text": "Magkakaroon sila roon ng bungang-kahoy at magkakaroon sila ng anumang ipananawagan nila"
        },
        {
            "chapter": 36,
            "verse": 58,
            "text": "Kapayapaan,\" bilang sabi mula sa isang Panginoong Maawain"
        },
        {
            "chapter": 36,
            "verse": 59,
            "text": "Mabukod kayo ngayong araw, O mga salarin"
        },
        {
            "chapter": 36,
            "verse": 60,
            "text": "Hindi ba nag-atas Ako sa inyo, o mga anak ni Adan, na huwag kayong sumamba sa demonyo – tunay na siya para sa inyo ay isang kaaway na malinaw –"
        },
        {
            "chapter": 36,
            "verse": 61,
            "text": "at na sumamba kayo sa Akin? Ito ay isang landasing tuwid"
        },
        {
            "chapter": 36,
            "verse": 62,
            "text": "Talaga ngang nagligaw siya mula sa inyo ng kinapal na marami. Kaya hindi ba nangyaring kayo ay nakapag-uunawa"
        },
        {
            "chapter": 36,
            "verse": 63,
            "text": "Ito ay Impiyerno na dati kayong pinangangakuan"
        },
        {
            "chapter": 36,
            "verse": 64,
            "text": "Masunog kayo rito ngayong araw dahil kayo dati ay tumatangging sumampalataya"
        },
        {
            "chapter": 36,
            "verse": 65,
            "text": "Sa Araw na iyon, magpipinid Kami sa mga bibig nila at magsasalita sa Amin ang mga kamay nila at sasaksi ang mga paa nila hinggil sa dati nilang kinakamit"
        },
        {
            "chapter": 36,
            "verse": 66,
            "text": "Kung sakaling niloloob Namin ay talaga sanang pumawi Kami sa mga mata nila saka mag-uunahan sila sa landasin ngunit paano silang makakikita"
        },
        {
            "chapter": 36,
            "verse": 67,
            "text": "Kung sakaling niloloob Namin ay talaga sanang nagpabagong-anyo Kami sa kanila sa kinaroroonan nila kaya hindi sila makakakaya ng isang paglisan at hindi sila babalik"
        },
        {
            "chapter": 36,
            "verse": 68,
            "text": "Ang sinumang pinatatanda Namin ay babaliktarin Namin siya sa pagkakalikha. Kaya hindi ba sila nakapag-uunawa"
        },
        {
            "chapter": 36,
            "verse": 69,
            "text": "Hindi Kami nagturo sa kanya ng tula at hindi iyon nararapat para sa kanya. Walang iba ito kundi isang paalaala at isang Qur'ān na malinaw"
        },
        {
            "chapter": 36,
            "verse": 70,
            "text": "upang magbabala sa sinumang siya ay buhay at [upang] magindapat ang hatol sa mga tagatangging sumampalataya"
        }
    ]
}
{
    "pages": [
        {
            "chapter": 40,
            "verse": 50,
            "text": "Magsasabi sila: \"Hindi ba dati nagdadala sa inyo ang mga sugo ninyo ng mga malinaw na patunay?\" Magsasabi ang mga iyon: \"Oo.\" Magsasabi sila: \"Kaya dumalangin kayo,\" at walang [kahahantungan] ang panalangin ng mga tagatangging sumampalataya kundi sa isang pagkaligaw"
        },
        {
            "chapter": 40,
            "verse": 51,
            "text": "Tunay na Kami ay talagang nag-aadya sa mga sugo Namin at mga sumampalataya sa buhay na pangmundo at sa Araw na titindig ang mga saksi"
        },
        {
            "chapter": 40,
            "verse": 52,
            "text": "sa Araw na hindi magpapakinabang sa mga tagalabag sa katarungan ang dahi-dahilan nila. Ukol sa kanila ang sumpa at ukol sa kanila ang kasagwaan ng tahanan"
        },
        {
            "chapter": 40,
            "verse": 53,
            "text": "Talaga ngang nagbigay Kami kay Moises ng patnubay at nagpamana Kami sa mga anak ni Israel ng Kasulatan"
        },
        {
            "chapter": 40,
            "verse": 54,
            "text": "bilang patnubay at bilang paalaala para sa mga may isip"
        },
        {
            "chapter": 40,
            "verse": 55,
            "text": "Kaya magtiis ka; tunay na ang pangako ni Allāh ay totoo. Humingi ka ng tawad para sa pagkakasala mo at magluwalhati ka kalakip ng pagpupuri sa Panginoon mo sa gabi at pag-uumaga"
        },
        {
            "chapter": 40,
            "verse": 56,
            "text": "Tunay na ang mga nakikipagtalo hinggil sa mga tanda ni Allāh nang walang isang katunayang pumunta sa kanila, walang nasa mga dibdib nila kundi isang pagmamalaking hindi sila makaaabot roon. Kaya humiling ka ng pagkukupkop ni Allāh; tunay na Siya ay ang Madinigin, ang Nakakikita"
        },
        {
            "chapter": 40,
            "verse": 57,
            "text": "Talagang ang pagkakalikha sa mga langit at lupa ay higit na malaki kaysa sa pagkalikha sa mga tao, subalit ang higit na marami sa mga tao ay hindi nakaaalam"
        },
        {
            "chapter": 40,
            "verse": 58,
            "text": "Hindi nagkakapantaya ang bulag at ang nakakikita, ang mga sumampalataya at mga gumawa ng mga maayos at ang tagagawa ng masagwa. Kaunti ang isinasaalaala ninyo"
        }
    ]
}
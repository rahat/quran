{
    "pages": [
        {
            "chapter": 35,
            "verse": 45,
            "text": "Kung sakaling maninisi si Allāh sa mga tao dahil sa nakamit nila ay hindi na sana Siya nag-iwan sa balat nito ng anumang gumagalaw na nilalang subalit nag-aantala Siya sa kanila hanggang sa isang taning na tinukoy. Kaya kapag dumating ang taning nila, tunay na si Allāh sa mga lingkod Niya ay laging Nakakikita"
        },
        {
            "chapter": 36,
            "verse": 1,
            "text": "Yā. Sīn"
        },
        {
            "chapter": 36,
            "verse": 2,
            "text": "Sumpa man sa Qur’ān na marunong"
        },
        {
            "chapter": 36,
            "verse": 3,
            "text": "tunay na ikaw ay talagang kabilang sa mga isinugo"
        },
        {
            "chapter": 36,
            "verse": 4,
            "text": "batay sa isang landasing tuwid"
        },
        {
            "chapter": 36,
            "verse": 5,
            "text": "bilang pagbababa ng Makapangyarihan, Maawain"
        },
        {
            "chapter": 36,
            "verse": 6,
            "text": "upang magbabala ka sa mga tao na hindi binalaan ang mga ninuno nila, kaya sila ay mga nalilingat"
        },
        {
            "chapter": 36,
            "verse": 7,
            "text": "Talaga ngang nagkatotoo ang sabi sa higit na marami sa kanila, kaya sila ay hindi sumasampalataya"
        },
        {
            "chapter": 36,
            "verse": 8,
            "text": "Tunay na Kami ay naglagay sa mga leeg nila ng mga kulyar saka ang mga ito ay hanggang sa mga baba nila, kaya sila ay mga pinatitingala"
        },
        {
            "chapter": 36,
            "verse": 9,
            "text": "Naglagay Kami sa harapan nila ng isang sagabal at sa likuran nila ng isang sagabal, saka bumalot Kami sa kanila kaya sila ay hindi nakakikita"
        },
        {
            "chapter": 36,
            "verse": 10,
            "text": "Magkapantay sa kanila na nagbabala ka man sa kanila o hindi ka nagbabala sa kanila: hindi sila sumasampalataya"
        },
        {
            "chapter": 36,
            "verse": 11,
            "text": "Makapagbabala ka lamang sa sinumang sumunod sa paalaala at natakot sa Napakamaawain nang lingid. Kaya magbalita ka ng nakagagalak sa kanya hinggil sa isang kapatawaran at isang pabuyang marangal"
        },
        {
            "chapter": 36,
            "verse": 12,
            "text": "Tunay na Kami ay nagbibigay-buhay sa mga patay at nagtatala ng anumang ipinauna nila at mga bakas nila. Sa bawat bagay ay nag-isa-isa Kami sa isang talaang malinaw"
        }
    ]
}
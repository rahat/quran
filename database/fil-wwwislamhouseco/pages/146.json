{
    "pages": [
        {
            "chapter": 6,
            "verse": 138,
            "text": "Nagsabi sila: \"Ang mga ito ay mga hayupan at mga pananim na bawal, na walang kakain sa mga ito kundi ang sinumang niloloob natin,\" ayon sa pag-aangkin nila. May mga hayupang ipinagbawal ang mga likod ng mga ito at may mga hayupang hindi sila bumabanggit ng pangalan ni All훮h sa [pagkakatay sa] mga ito, dala ng isang paggawa-gawa [ng kasinungalingan] sa Kanya. Gaganti Siya sa kanila sa anumang dati nilang ginagawa-gawa"
        },
        {
            "chapter": 6,
            "verse": 139,
            "text": "Nagsabi sila: \"Ang nasa mga tiyan ng mga hayupan na ito ay nakalaan para sa mga lalaki namin at ipinagbabawal sa mga maybahay namin. Kung ito ay [isinilang na] isang patay, sila rito ay magkakatambal.\" Gaganti Siya sa paglalarawan nila; tunay na Siya ay Marunong, Maalam"
        },
        {
            "chapter": 6,
            "verse": 140,
            "text": "Nalugi nga ang mga pumatay sa mga anak nila dala ng isang kahunghangang walang kaalaman at nagbawal sa itinustos sa kanila ni All훮h dala ng paggawa-gawa [ng kasinungalingan] laban kay All훮h. Naligaw nga sila at sila noon ay hindi mga napatnubayan"
        },
        {
            "chapter": 6,
            "verse": 141,
            "text": "Siya ay ang nagpalabas ng mga hardin na mga binalagan at hindi mga binalagan, ng mga datiles at mga pananim na nagkakaiba-iba ang lasa ng mga ito, at ng mga oliba at mga granada na nagkakahawigan at hindi nagkakahawigan. Kumain kayo mula sa bunga ng mga ito kapag namunga ang mga ito at magbigay kayo ng tungkulin ng mga ito sa araw ng pag-aani ng mga ito. Huwag kayong magpakalabis; tunay na Siya ay hindi umiibig sa mga nagpapakalabis"
        },
        {
            "chapter": 6,
            "verse": 142,
            "text": "May mga hayupang [nilikhang] bilang tagapasan at bilang munti. Kumain kayo mula sa itinustos sa inyo ni All훮h at huwag kayong sumunod sa mga hakbang ng demonyo. Tunay na siya para sa inyo ay isang kaaway na malinaw"
        }
    ]
}
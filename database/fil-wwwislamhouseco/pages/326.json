{
    "pages": [
        {
            "chapter": 21,
            "verse": 45,
            "text": "Sabihin mo: \"Nagbibigay-babala lamang ako sa inyo sa pamamagitang ng pagkakasi.\" Hindi nakaririnig ang mga bingi ng panalangin kapag binigyang-babala sila"
        },
        {
            "chapter": 21,
            "verse": 46,
            "text": "Talagang kung may sumaling sa kanila na isang singaw mula sa pagdurusang dulot ng Panginoon mo ay talagang magsasabi nga sila: \"O kapighatian sa amin! Tunay na kami dati ay mga tagalabag sa katarungan"
        },
        {
            "chapter": 21,
            "verse": 47,
            "text": "Maglalagay Kami ng mga timbangang pangmakatarungan para sa Araw ng Pagbangon, kaya hindi lalabagin sa katarungan ang isang kaluluwa sa anuman. Kung ito man ay kasimbigat ng buto ng mustasa ay magtatanghal Kami nito. Nakasapat na Kami bilang Tagapagtuos"
        },
        {
            "chapter": 21,
            "verse": 48,
            "text": "Talaga ngang nagbigay Kami kina Moises at Aaron ng Pamantayan, isang tanglaw, at isang paalaala para sa mga tagapangilag magkasala"
        },
        {
            "chapter": 21,
            "verse": 49,
            "text": "na natatakot sa Panginoon nila sa lingid at sila sa Huling Sandali ay mga nababagabag"
        },
        {
            "chapter": 21,
            "verse": 50,
            "text": "Ito ay isang paalaalang pinagpala na ibinaba Namin. Kaya kayo ba rito ay mga tagapagkaila"
        },
        {
            "chapter": 21,
            "verse": 51,
            "text": "Talaga ngang nagbigay Kami kay Abraham ng pagkagabay niya bago pa niyan. Laging Kami sa kanya ay nakaaalam"
        },
        {
            "chapter": 21,
            "verse": 52,
            "text": "[Banggitin] noong nagsabi siya sa ama niya at mga kababayan niya: \"Ano ang mga istatuwang ito na kayo sa mga ito ay mga namimintuho"
        },
        {
            "chapter": 21,
            "verse": 53,
            "text": "Nagsabi sila: \"Nakatagpo Kami sa mga magulang namin na sa mga ito ay mga tagasamba"
        },
        {
            "chapter": 21,
            "verse": 54,
            "text": "Nagsabi siya: \"Talaga ngang kayo at ang mga ninuno ninyo ay nasa isang pagkaligaw na malinaw"
        },
        {
            "chapter": 21,
            "verse": 55,
            "text": "Nagsabi sila: \"Naghatid ka ba sa amin ng katotohanan o ikaw ay kabilang sa mga tagapaglaro"
        },
        {
            "chapter": 21,
            "verse": 56,
            "text": "Nagsabi siya: \"Bagkus ang Panginoon ninyo ay ang Panginoon ng mga langit at lupa, na lumalang sa mga ito, at ako ayon doon ay kabilang sa mga tagasaksi"
        },
        {
            "chapter": 21,
            "verse": 57,
            "text": "Sumpa man kay Allāh, talagang magpapakana nga ako laban sa mga anito ninyo matapos na tumalikod kayo na mga lumilisan"
        }
    ]
}
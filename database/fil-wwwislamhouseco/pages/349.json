{
    "pages": [
        {
            "chapter": 23,
            "verse": 105,
            "text": "Hindi ba ang mga talata Ko dati ay binibigkas sa inyo ngunit kayo dati sa mga ito ay nagpapasinungaling"
        },
        {
            "chapter": 23,
            "verse": 106,
            "text": "Nagsabi sila: \"Panginoon namin, nanaig sa amin ang kalumbayan namin; at kami dati ay mga taong naliligaw"
        },
        {
            "chapter": 23,
            "verse": 107,
            "text": "Panginoon namin, magpalabas Ka sa amin mula rito; saka kung nanumbalik kami, tunay na kami ay mga tagalabag sa katarungan"
        },
        {
            "chapter": 23,
            "verse": 108,
            "text": "Magsasabi Siya: \"Magpakahamak kayo riyan at huwag kayong magsalita sa Akin"
        },
        {
            "chapter": 23,
            "verse": 109,
            "text": "Tunay na may isang pangkat noon kabilang sa mga lingkod Ko, na nagsasabi: \"Panginoon namin, sumampalataya kami kaya magpatawad Ka sa amin at maawa Ka sa amin; at Ikaw ay ang pinakamabuti sa mga naaawa"
        },
        {
            "chapter": 23,
            "verse": 110,
            "text": "Ngunit gumawa kayo sa kanila ng panunuya hanggang sa nagpalimot sila sa inyo sa pag-alaala sa Akin habang kayo noon sa kanila ay tumatawa"
        },
        {
            "chapter": 23,
            "verse": 111,
            "text": "Tunay na Ako ay gaganti sa kanila ngayong Araw dahil nagtiis sila: sila ay ang mga magtatamo"
        },
        {
            "chapter": 23,
            "verse": 112,
            "text": "Magsasabi Siya: \"Gaano katagal kayo namalagi sa lupa sa bilang ng mga taon"
        },
        {
            "chapter": 23,
            "verse": 113,
            "text": "Magsasabi sila: \"Namalagi kami nang isang araw o isang bahagi ng araw; ngunit magtanong Ka sa mga tagabilang"
        },
        {
            "chapter": 23,
            "verse": 114,
            "text": "Magsasabi Siya: \"Hindi kayo namalagi kundi sa kaunting [sandali], kung sakaling kayo noon ay nakaaalam"
        },
        {
            "chapter": 23,
            "verse": 115,
            "text": "Kaya nagpalagay ba kayo na lumikha Kami sa inyo nang walang-kabuluhan lamang, at na kayo tungo sa Amin ay hindi pababalikin"
        },
        {
            "chapter": 23,
            "verse": 116,
            "text": "Kaya pagkataas-taas si Allāh, ang Haring Totoo – walang Diyos kundi Siya – ang Panginoon ng Tronong marangal"
        },
        {
            "chapter": 23,
            "verse": 117,
            "text": "Ang sinumang mananalangin kasama kay Allāh sa isang diyos na iba pa, na walang patunay para sa kanya rito, ang pagtutuos sa kanya ay nasa Panginoon niya lamang. Tunay na hindi magtatagumpay ang mga tagatangging sumampalataya"
        },
        {
            "chapter": 23,
            "verse": 118,
            "text": "Sabihin mo: \"Panginoon ko, magpatawad Ka at maawa Ka yayamang Ikaw ay ang pinakamabuti sa mga naaawa"
        }
    ]
}
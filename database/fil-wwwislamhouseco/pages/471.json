{
    "pages": [
        {
            "chapter": 40,
            "verse": 34,
            "text": "Talaga ngang naghatid sa inyo si Jose bago pa niyon ng mga malinaw na patunay, ngunit hindi kayo huminto sa isang pagdududa sa inihatid niya sa inyo hanggang sa, nang namatay siya, nagsabi kayo: \"Hindi magpapadala si Allāh nang matapos niya ng isang sugo.\" Gayon nagliligaw si Allāh sa sinumang siya ay nagpapakalabis na nag-aalinlangan"
        },
        {
            "chapter": 40,
            "verse": 35,
            "text": "Ang mga nakikipagtalo hinggil sa mga tanda ni Allāh nang walang katunayang pumunta sa kanila ay malaki sa pagkamuhi sa ganang kay Allāh at sa ganang mga sumampalataya. Gayon nagpipinid si Allāh sa bawat pusong nagpapakamalaking mapaniil"
        },
        {
            "chapter": 40,
            "verse": 36,
            "text": "Nagsabi si Paraon: \"O Hāmān, magpatayo ka para sa akin ng isang tore nang sa gayon ako ay aabot sa mga daanan"
        },
        {
            "chapter": 40,
            "verse": 37,
            "text": "mga daanan tungo sa mga langit para makatingin ako sa Diyos ni Moises. Tunay na ako ay talagang nagpapalagay na siya ay isang sinungaling.\" Gayon ipinang-akit para kay Paraon ang kasagwaan ng gawain niya at hinadlangan siya sa landas. Walang [kahahantungan] ang pakana ni Paraon kundi sa isang pagkawasak"
        },
        {
            "chapter": 40,
            "verse": 38,
            "text": "Nagsabi ang sumampalataya: \"O mga kababayan ko, sumunod kayo sa akin, magpapatnubay ako sa inyo sa landas ng kagabayan"
        },
        {
            "chapter": 40,
            "verse": 39,
            "text": "O mga kalipi ko, ang buhay na ito sa Mundo ay isang natatamasa lamang at tunay na ang Kabilang-buhay ay ang tahanan ng pamamalagian"
        },
        {
            "chapter": 40,
            "verse": 40,
            "text": "Ang sinumang gumawa ng isang masagwang gawa ay hindi gagantihan maliban ng tulad nito. Ang sinumang gumawa ng isang maayos, na lalaki man o babae habang siya ay isang mananampalataya, ang mga iyon ay papasok sa Hardin, na tutustusan doon nang walang pagtutuos"
        }
    ]
}
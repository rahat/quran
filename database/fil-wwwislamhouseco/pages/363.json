{
    "pages": [
        {
            "chapter": 25,
            "verse": 33,
            "text": "Hindi sila nagdadala sa iyo ng isang paghahalintulad malibang naghatid Kami sa iyo ng katotohanan at higit na maganda sa pagpapaliwanag"
        },
        {
            "chapter": 25,
            "verse": 34,
            "text": "Ang mga kakalapin [na nakasubsob] sa mga mukha nila patungo sa Impiyerno, ang mga iyon ay higit na masama sa lugar at higit na ligaw sa landas"
        },
        {
            "chapter": 25,
            "verse": 35,
            "text": "Talaga ngang nagbigay Kami kay Moises ng kasulatan at gumawa Kami kasama sa kanya ng kapatid niyang si Aaron bilang katuwang"
        },
        {
            "chapter": 25,
            "verse": 36,
            "text": "Kaya nagsabi Kami: \"Pumunta kayong dalawa sa mga taong nagpasinungaling sa mga tanda Namin.\" Kaya winasak Namin sila nang [lubusang] pagwasak"
        },
        {
            "chapter": 25,
            "verse": 37,
            "text": "Ang mga tao ni Noe, noong nagpasinungaling sila sa mga sugo, ay nilunod Namin at ginawa Namin sila para sa mga tao bilang tanda. Naglaan Kami para sa mga tagalabag sa katarungan ng isang pagdurusang masakit"
        },
        {
            "chapter": 25,
            "verse": 38,
            "text": "[Nagpahamak Kami] sa `Ād, Thamūd, mga kasamahan ng balon, at sa maraming salinlahi sa pagitan niyon"
        },
        {
            "chapter": 25,
            "verse": 39,
            "text": "Sa bawat isa ay gumawa Kami ng mga paghahalintulad at sa bawat isa ay dumurog Kami nang isang [matinding] pagdurog"
        },
        {
            "chapter": 25,
            "verse": 40,
            "text": "Talaga ngang pumunta sila sa pamayanan na pinaulanan ng ulan ng kasagwaan. Kaya hindi ba dati sila nakakikita niyon? Bagkus sila noon ay hindi nag-aasam ng pagkabuhay"
        },
        {
            "chapter": 25,
            "verse": 41,
            "text": "Kapag nakakita sila sa iyo ay wala silang ginagawa sa iyo kundi isang pangungutya, [na nagsasabi]: \"Ito ba ang ipinadala ni Allāh bilang sugo"
        },
        {
            "chapter": 25,
            "verse": 42,
            "text": "Tunay na halos talaga sanang nagligaw siya sa atin palayo sa mga diyos natin kung hindi dahil nagtiis tayo sa mga ito.\" Malalaman nila kapag nakikita na nila ang pagdurusa kung sino ang higit na ligaw sa landas"
        },
        {
            "chapter": 25,
            "verse": 43,
            "text": "Nakakita ka ba sa sinumang gumawa bilang diyos niya sa pithaya niya? Kaya ikaw ba sa kanya ay magiging isang pinananaligan"
        }
    ]
}
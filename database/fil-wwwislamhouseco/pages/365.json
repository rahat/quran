{
    "pages": [
        {
            "chapter": 25,
            "verse": 56,
            "text": "Hindi Kami nagsugo sa iyo kundi bilang tagapagbalita ng nakagagalak at bilang mapagbabala"
        },
        {
            "chapter": 25,
            "verse": 57,
            "text": "Sabihin mo: \"Hindi ako humihingi sa inyo dahil doon ng anumang pabuya maliban sa sinumang lumuob na gumawa patungo sa Panginoon niya ng isang landas"
        },
        {
            "chapter": 25,
            "verse": 58,
            "text": "Manalig ka sa Buhay na hindi namamatay at magluwalhati ka kalakip ng papuri sa Kanya. Nakasapat Siya sa mga pagkakasala ng mga lingkod Niya bilang Mapagbatid"
        },
        {
            "chapter": 25,
            "verse": 59,
            "text": "[Siya] ang lumikha ng mga langit at lupa at anumang nasa pagitan ng mga ito sa anim na araw, pagkatapos lumuklok Siya sa Trono. [Siya] ang Napakamaawain, kaya magtanong ka sa Kanya bilang Mapagbatid"
        },
        {
            "chapter": 25,
            "verse": 60,
            "text": "Kapag sinabi sa kanila: \"Magpatirapa kayo sa Napakamaawain,\" nagsasabi sila: \"Ano ang Napakamaawain? Magpapatirapa ba kami sa ipinag-uutos mo sa amin?\" Nakadagdag ito sa kanila ng isang pagkaayaw"
        },
        {
            "chapter": 25,
            "verse": 61,
            "text": "Napakamapagpala ang gumawa sa langit ng mga pulutong ng bituin at gumawa roon ng sulo at isang buwang tagapagbigay-liwanag"
        },
        {
            "chapter": 25,
            "verse": 62,
            "text": "Siya ay ang gumawa sa gabi at maghapon na magkasalitan para sa sinumang nagnais na magsaalaala o nagnais ng pasasalamat"
        },
        {
            "chapter": 25,
            "verse": 63,
            "text": "Ang mga lingkod ng Napakamaawain ay ang mga naglalakad sa lupa sa kababaang-loob at kapag kumausap sa kanila ang mga mangmang ay nagsasabi sila ng kapayapaan"
        },
        {
            "chapter": 25,
            "verse": 64,
            "text": "[Sila] ang mga nagpapagabi para sa Panginoon nila habang mga nakapatirapa at mga nakatayo"
        },
        {
            "chapter": 25,
            "verse": 65,
            "text": "[Sila] ang mga nagsasabi: \"Panginoon namin, maglihis Ka palayo sa amin ng pagdurusa sa Impiyerno; tunay na ang pagdurusa roon ay laging makapit"
        },
        {
            "chapter": 25,
            "verse": 66,
            "text": "Tunay na iyon ay kay sagwa bilang pagtitigilan at bilang panananatilihan"
        },
        {
            "chapter": 25,
            "verse": 67,
            "text": "[Sila] ang mga kapag gumugol ay hindi nagpapakalabis at hindi sila nagkukuripot, at laging nasa pagitan niyon ay katamtaman"
        }
    ]
}
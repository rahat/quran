{
    "pages": [
        {
            "chapter": 9,
            "verse": 55,
            "text": "Kaya huwag magpahanga sa iyo ang mga yaman nila ni ang mga anak nila. Nagnanais lamang si Allāh na pagdusahin sila sa pamamagitan ng mga ito sa buhay na pangmundo at pumanaw ang mga kaluluwa nila habang sila ay mga tagatangging sumampalataya"
        },
        {
            "chapter": 9,
            "verse": 56,
            "text": "Nanunumpa sila kay Allāh na tunay na sila ay talagang kabilang sa inyo samantalang hindi sila kabilang sa inyo, subalit sila ay mga taong nahihintakutan"
        },
        {
            "chapter": 9,
            "verse": 57,
            "text": "Kung sakaling nakatatagpo sila ng isang kalingaan o mga yungib o isang pinapasukan ay talaga sanang bumaling sila roon habang sila ay humahagibis"
        },
        {
            "chapter": 9,
            "verse": 58,
            "text": "Kabilang sa kanila ang tumutuligsa sa iyo kaugnay sa mga kawanggawa; ngunit kung nabigyan sila mula sa mga ito ay malulugod sila, at kung hindi sila nabigyan mula sa mga ito, biglang sila ay naiinis"
        },
        {
            "chapter": 9,
            "verse": 59,
            "text": "Kung sana sila ay nalugod sa ibinigay sa kanila ni Allāh at ng Sugo Niya at nagsabi: \"Kasapatan sa amin si Allāh; magbibigay sa amin si Allāh mula sa kabutihang-loob Niya at ang Sugo Niya. Tunay na kami kay Allāh ay mga nagmimithi.”"
        },
        {
            "chapter": 9,
            "verse": 60,
            "text": "Ang mga kawanggawa ay ukol lamang sa mga maralita, mga dukha, mga manggagawa sa mga ito, napalulubag-loob ang mga puso, sa pagpapalaya ng alipin at mga nagkakautang, ayon sa landas ni Allāh, at manlalakbay na kinapos – bilang tungkulin mula kay Allāh. Si Allāh ay Maalam, Marunong"
        },
        {
            "chapter": 9,
            "verse": 61,
            "text": "Kabilang sa kanila ang mga nananakit sa Propeta at nagsasabi: \"Siya ay isang tainga [na dumidinig].” Sabihin mo: \"[Siya ay] isang tainga ng kabutihan para sa inyo, na sumasampalataya kay Allāh at naniniwala sa mga mananampalataya, at isang awa para sa mga sumampalataya kabilang sa inyo.\" Ang mga nananakit sa Sugo ni Allāh, ukol sa kanila ay isang pagdurusang masakit"
        }
    ]
}
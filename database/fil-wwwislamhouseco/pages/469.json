{
    "pages": [
        {
            "chapter": 40,
            "verse": 17,
            "text": "Sa Araw na ito, gagantihan ang bawat kaluluwa ayon sa nakamit nito. Walang kawalang-katarungan sa Araw na ito. Tunay na si Allāh ay Mabilis ang pagtutuos"
        },
        {
            "chapter": 40,
            "verse": 18,
            "text": "Magbabala ka sa kanila ng Araw ng Papalapit kapag ang mga puso ay nasa tabi ng mga lalamunan habang mga nagpipigil. Walang ukol sa mga tagalabag sa katarungan na anumang matalik na kaibigan ni tagapagpamagitang tatalimain"
        },
        {
            "chapter": 40,
            "verse": 19,
            "text": "Nakaaalam Siya sa taksil sa mga mata at anumang ikinukubli ng mga dibdib"
        },
        {
            "chapter": 40,
            "verse": 20,
            "text": "Si Allāh ay humuhusga ayon sa katotohanan samantalang ang mga dumadalangin sa bukod pa sa Kanya ay hindi humuhusga ayon sa anuman. Tunay na si Allāh ay ang Madinigin, ang Nakakikita"
        },
        {
            "chapter": 40,
            "verse": 21,
            "text": "Hindi ba sila humayo sa lupain para tumingin sila kung papaano naging ang kinahinatnan ng mga iyon dati bago pa nila? Dati ang mga iyon ay higit na matindi kaysa sa kanila sa lakas at mga bakas sa lupain, ngunit dumaklot sa kanila si Allāh dahil sa mga pagkakasala nila. Hindi nagkaroon sa kanila laban kay Allāh ng anumang tagasangga"
        },
        {
            "chapter": 40,
            "verse": 22,
            "text": "Iyon ay dahil sila dati ay dinadalhan ng mga sugo nila ng mga malinaw na patunay ngunit tumanggi silang sumampalataya kaya dumaklot sa kanila si Allāh. Tunay na Siya ay Malakas, Matindi ang pagpaparusa"
        },
        {
            "chapter": 40,
            "verse": 23,
            "text": "Talaga ngang nagsugo Kami kay Moises kalakip ng mga tanda Namin at isang katunayang malinaw"
        },
        {
            "chapter": 40,
            "verse": 24,
            "text": "kina Paraon, Hāmān, at Qārūn, ngunit nagsabi sila: \"Isang manggagaway na palasinungaling"
        },
        {
            "chapter": 40,
            "verse": 25,
            "text": "Kaya noong naghatid siya sa kanila ng katotohanan mula sa ganang Amin ay nagsabi sila: \"Patayin ninyo ang mga lalaking anak ng mga sumampalataya kasama sa kanya at pamuhayin ninyo ang mga babae nila.\" Walang iba ang pakana ng mga tagatangging sumampalataya kundi nasa isang pagkaligaw"
        }
    ]
}
{
    "pages": [
        {
            "chapter": 34,
            "verse": 23,
            "text": "at hindi nagpapakinabang ang pamamagitan sa harap Niya maliban sa para sa sinumang nagpahintulot Siya para rito.\" Hanggang sa nang naalisan ng hilakbot sa mga puso nila ay nagsabi sila: \"Ano ang sinabi ng Panginoon ninyo?\" Nagsabi sila: \"Ang katotohanan.\" Siya ay ang Mataas, ang Malaki"
        },
        {
            "chapter": 34,
            "verse": 24,
            "text": "Sabihin mo: \"Sino ang tumutustos sa inyo mula sa mga langit at lupa?\" Sabihin mo: \"Si Allāh. Tunay na kami o kayo ay talagang nasa isang patnubay o nasa isang pagkaligaw na malinaw"
        },
        {
            "chapter": 34,
            "verse": 25,
            "text": "Sabihin mo: \"Hindi kayo tatanungin tungkol sa pagpapakasalarin namin at hindi kami tatanungin tungkol sa ginagawa ninyo"
        },
        {
            "chapter": 34,
            "verse": 26,
            "text": "Sabihin mo: \"Magtitipon sa atin ang Panginoon natin, pagkatapos maghahatol Siya sa pagitan natin ayon sa katotohanan. Siya ay ang Mapaghatol, ang Maalam"
        },
        {
            "chapter": 34,
            "verse": 27,
            "text": "Sabihin mo: \"Magpakita kayo sa akin ng ikinapit ninyo sa Kanya bilang mga katambal. Aba’y hindi! Bagkus Siya ay si Allāh, ang Makapangyarihan, ang Marunong"
        },
        {
            "chapter": 34,
            "verse": 28,
            "text": "Hindi Kami nagsugo sa iyo maliban sa kalahatan para sa mga tao bilang mapagbalita ng nakagagalak at bilang mapagbabala, subalit ang higit na marami sa mga tao ay hindi nakaaalam"
        },
        {
            "chapter": 34,
            "verse": 29,
            "text": "Nasasabi sila: \"Kailan ang pangakong ito kung kayo ay naging mga tapat"
        },
        {
            "chapter": 34,
            "verse": 30,
            "text": "Sabihin mo: \"Ukol sa inyo ang tipanan ng isang Araw na hindi kayo makapag-aantala roon ng isang sandali at hindi kayo makapagpapauna"
        },
        {
            "chapter": 34,
            "verse": 31,
            "text": "Nagsabi ang mga tumangging sumampalataya: \"Hindi kami sasampalataya sa Qur’ān na ito ni sa nauna rito.\" Kung sakaling makikita mo kapag ang mga tagalabag sa katarungan ay mga pinatitindig sa harap ng Panginoon nila habang nagpapalitan ang isa’t isa sa kanila ng sinasabi. Magsasabi ang mga siniil sa mga nagmalaki: \"Kung hindi dahil sa inyo ay talaga sanang kami ay naging mga mananampalataya"
        }
    ]
}
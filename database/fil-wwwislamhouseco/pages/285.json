{
    "pages": [
        {
            "chapter": 17,
            "verse": 28,
            "text": "Kung aayaw ka nga sa kanila dala ng pagmimithi ng isang awa mula sa Panginoon mo na inaasam mo ay magsabi ka sa kanila ng isang pananalitang pinadali"
        },
        {
            "chapter": 17,
            "verse": 29,
            "text": "Huwag kang gumawa sa kamay mo na nakakulyar sa leeg mo at huwag kang magpaluwag nito nang buong pagpapaluwag para mauwi kang isang sinisising nasaid"
        },
        {
            "chapter": 17,
            "verse": 30,
            "text": "Tunay na ang Panginoon mo ay nagpapaluwag sa panustos para sa sinumang niloloob Niya at naghihigpit. Tunay na Siya sa mga lingkod Niya ay laging Mapagbatid, Nakakikita"
        },
        {
            "chapter": 17,
            "verse": 31,
            "text": "Huwag kayong pumatay ng mga anak ninyo dala ng takot sa isang paghihikahos. Kami ay magtutustos sa kanila at sa inyo. Tunay na ang pagpatay sa kanila ay laging isang pagkakamaling malaki"
        },
        {
            "chapter": 17,
            "verse": 32,
            "text": "Huwag kayong lumapit sa pangangalunya; tunay na ito ay laging mahalay at sumagwa bilang landas"
        },
        {
            "chapter": 17,
            "verse": 33,
            "text": "Huwag kayong pumatay ng buhay na ipinagbawal ni AllƒÅh [na patayin] malibang ayon sa karapatan. Ang sinumang pinatay na nilabag sa katarungan ay nagtalaga Kami sa katangkilik niya ng isang kapamahalaan, ngunit huwag siyang magpakalabis kaugnay sa pagpatay. Tunay na siya ay laging maiaadya"
        },
        {
            "chapter": 17,
            "verse": 34,
            "text": "Huwag kayong lumapit sa yaman ng ulila kundi sa [paraang] pinakamaganda hanggang sa umabot siya sa kalakasan niya. Magpatupad kayo sa kasunduan; tunay na ang kasunduan ay laging pinananagutan"
        },
        {
            "chapter": 17,
            "verse": 35,
            "text": "Magpalubus-lubos kayo ng pagtatakal kapag nagtatakal kayo at tumimbang kayo sa pamamagitan ng timbangang tuwid. Iyon ay higit na mabuti at higit na maganda sa pagpapawakas"
        },
        {
            "chapter": 17,
            "verse": 36,
            "text": "Huwag kang tumalunton sa anumang walang ukol sa iyo hinggil doon na isang kaalaman. Tunay na ang pandinig, ang paningin, at ang puso, ang bawat isa sa mga iyon ay laging pinananagutan"
        },
        {
            "chapter": 17,
            "verse": 37,
            "text": "Huwag kang maglakad sa lupa nang may kapalaluan; tunay na ikaw ay hindi mo mapupunit ang lupa at hindi aabot sa mga bundok sa katangkaran"
        },
        {
            "chapter": 17,
            "verse": 38,
            "text": "Lahat ng iyon, ang masagwa niyon sa ganang Panginoon mo ay laging kinasusuklaman"
        }
    ]
}
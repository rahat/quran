{
    "pages": [
        {
            "chapter": 6,
            "verse": 53,
            "text": "Gayon Kami tumukso sa ilan sa kanila sa pamamagitan ng iba pa upang magsabi sila: \"Ang mga ito ba ay nagmagandang-loob si Allāh sa kanila sa gitna namin?\" Hindi ba si Allāh ay higit na maalam sa mga tagapagpasalamat"
        },
        {
            "chapter": 6,
            "verse": 54,
            "text": "Kapag dumating sa iyo ang mga sumasampalataya sa mga tanda Namin ay sabihin mo: \"Kapayapaan ay sumainyo.\" Nagtakda ang Panginoon ninyo sa sarili Niya ng pagkaawa: na ang sinumang gumawa kabilang sa inyo ng kasagwaan dahil sa kamangmangan, pagkatapos nagbalik-loob nang matapos nito at nagsaayos, tunay na Siya ay Mapagpatawad, Maawain"
        },
        {
            "chapter": 6,
            "verse": 55,
            "text": "Gayon Kami nagdedetalye ng mga tanda at upang mapaglinawan ang landas ng mga salarin"
        },
        {
            "chapter": 6,
            "verse": 56,
            "text": "Sabihin mo: \"Tunay na ako ay sinaway na sumamba sa mga dinadalanginan ninyo bukod pa kay Allāh.\" Sabihin mo: \"Hindi ako sumusunod sa mga pithaya ninyo; naligaw nga sana ako samakatuwid at hindi sana ako kabilang sa mga napapatnubayan"
        },
        {
            "chapter": 6,
            "verse": 57,
            "text": "Sabihin mo: \"Tunay na ako ay nasa isang malinaw na patunay mula sa Panginoon ko at nagpasinungaling kayo rito. Hindi nasa ganang akin ang minamadali ninyo. Ang paghahatol ay ukol kay Allāh lamang. Isinasalaysay Niya ang katotohanan at Siya ay ang pinakamainam sa mga tagabukod"
        },
        {
            "chapter": 6,
            "verse": 58,
            "text": "Sabihin mo: \"Kung sakaling nasa ganang akin ang minamadali ninyo ay talaga sanang napagpasyahan ang usapin sa pagitan ko at ninyo. Si Allāh ay higit na maalam sa mga tagalabag sa katarungan"
        },
        {
            "chapter": 6,
            "verse": 59,
            "text": "Taglay Niya ang mga susi ng Lingid; walang nakaaalam sa mga iyon kundi Siya. Nalalaman Niya ang anumang nasa katihan at dagat. Walang nalalaglag na anumang dahon malibang nalalaman Niya ito. Walang butil sa mga kadiliman ng lupa at walang mahalumigmig ni tuyot malibang nasa isang aklat na malinaw"
        }
    ]
}
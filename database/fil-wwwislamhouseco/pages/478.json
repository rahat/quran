{
    "pages": [
        {
            "chapter": 41,
            "verse": 12,
            "text": "Saka tumapos Siya sa mga ito bilang pitong langit sa dalawang araw at nagkasi Siya sa bawat langit ng utos dito. Gumayak Kami sa langit na pinakamababa ng mga lampara at bilang pangangalaga. Iyon ay ang pagtatakda [Niya], ang Makapangyarihan, ang Maalam"
        },
        {
            "chapter": 41,
            "verse": 13,
            "text": "Kaya kung umayaw sila ay sabihin mo: \"Nagbabala ako sa inyo ng isang lintik tulad ng lintik ng `Ād at Thamūd"
        },
        {
            "chapter": 41,
            "verse": 14,
            "text": "[Nangyari iyon] noong dumating sa kanila ang mga sugo mula sa harapan nila at mula sa likuran nila, [na nagsasabi]: \"Huwag kayong sumamba kundi kay Allāh.\" Nagsabi sila: \"Kung sakaling niloob ng Panginoon namin ay talaga sanang nagpababa Siya ng mga anghel, kaya tunay na kami sa ipinasugo sa inyo ay mga tagatangging sumampalataya"
        },
        {
            "chapter": 41,
            "verse": 15,
            "text": "Tungkol sa `Ād, nagmalaki sila sa lupain ayon sa hindi karapatan at nagsabi sila: \"Sino ang higit na matindi kaysa sa amin sa lakas?\" Hindi ba sila nagsaalang-alang na si Allāh na lumikha sa kanila ay higit na matindi kaysa sa kanila sa lakas? Sila dati sa mga talata Namin ay nagkakaila"
        },
        {
            "chapter": 41,
            "verse": 16,
            "text": "Kaya nagsugo Kami sa kanila ng isang hanging humahagunot sa mga araw na sawing-palad upang magpalasap Kami sa kanila ng pagdurusa ng kahihiyan sa buhay na pangmundo. Talagang ang pagdurusa sa Kabilang-buhay ay higit na kahiya-hiya habang sila ay hindi iaadya"
        },
        {
            "chapter": 41,
            "verse": 17,
            "text": "Tungkol sa Thamūd, nagpatnubay Kami sa kanila ngunit umibig sila nang higit sa pagkabulag kaysa sa patnubay kaya dumaklot sa kanila ang lintik ng pagdurusang humahamak dahil sa dati nilang nakakamit"
        },
        {
            "chapter": 41,
            "verse": 18,
            "text": "Nagligtas Kami sa mga sumampalataya at nangingilag magkasala noon"
        },
        {
            "chapter": 41,
            "verse": 19,
            "text": "Sa araw na kakalapin ang mga kaaway ni Allāh patungo sa Apoy saka sila ay pagpapangkatin"
        },
        {
            "chapter": 41,
            "verse": 20,
            "text": "hanggang sa, kapag dumating sila roon, sasaksi laban sa kanila ang pandinig nila, ang mga paningin nila, at mga balat nila sa dati nilang ginagawa"
        }
    ]
}
{
    "pages": [
        {
            "chapter": 29,
            "verse": 64,
            "text": "Walang iba ang buhay na ito sa Mundo kundi isang paglilibang at isang laro. Tunay na ang tahanan sa Kabilang-buhay ay talagang iyon ang pinakabuhay, kung sakaling sila noon ay nakaaalam"
        },
        {
            "chapter": 29,
            "verse": 65,
            "text": "Kapag nakasakay sila sa daong ay dumadalangin sila kay Allāh habang mga nagpapakawagas para sa Kanya sa relihiyon. Ngunit noong nagligtas Siya sa kanila patungo sa katihan, biglang sila ay nagtatambal [sa Kanya]"
        },
        {
            "chapter": 29,
            "verse": 66,
            "text": "upang magkaila sila sa ibinigay Namin sa kanila at upang magtamasa sila, ngunit malalaman nila"
        },
        {
            "chapter": 29,
            "verse": 67,
            "text": "Hindi ba sila nakakita na Kami ay gumawa ng isang santuwaryong matiwasay samantalang dinadagit ang mga tao mula sa paligid nila? Kaya ba sa kabulaanan sumasampalataya sila at sa biyaya ni Allāh nagkakaila sila"
        },
        {
            "chapter": 29,
            "verse": 68,
            "text": "Sino pa ang higit na tagalabag sa katarungan kaysa sa sinumang gumawa-gawa laban kay Allāh ng isang kasinungalingan o nagpasinungaling sa katotohanan noong dumating ito sa kanya? Hindi ba sa Impiyerno ay may tuluyan para sa mga tagatangging sumampalataya"
        },
        {
            "chapter": 29,
            "verse": 69,
            "text": "Ang mga nakibaka alang-alang sa Amin ay talagang magpapatnubay nga Kami sa kanila sa mga landas Namin. Tunay na si Allāh ay talagang kasama sa mga tagagawa ng maganda"
        },
        {
            "chapter": 30,
            "verse": 1,
            "text": "Alif. Lām. Mīm"
        },
        {
            "chapter": 30,
            "verse": 2,
            "text": "Nadaig ang Bizancio"
        },
        {
            "chapter": 30,
            "verse": 3,
            "text": "sa pinakamalapit na lupain. Sila, nang matapos ng pagkadaig sa kanila, ay mananaig"
        },
        {
            "chapter": 30,
            "verse": 4,
            "text": "sa tatlo hanggang siyam na taon. Sa kay Allāh ang pag-uutos bago pa niyan at nang matapos niyan. Sa araw na iyon ay matutuwa ang mga mananampalataya"
        },
        {
            "chapter": 30,
            "verse": 5,
            "text": "dahil sa pag-adya ni Allāh. Nag-aadya Siya sa sinumang niloloob Niya. Siya ay ang Makapangyarihan, ang Maawain"
        }
    ]
}
{
    "pages": [
        {
            "chapter": 48,
            "verse": 1,
            "text": "Tunay na Kami ay nagpawagi sa iyo ng isang malinaw na pagwagi"
        },
        {
            "chapter": 48,
            "verse": 2,
            "text": "upang magpatawad sa iyo si Allāh sa anumang nauna na pagkakasala mo at anumang naantala, [upang] lumubos Siya sa biyaya Niya sa iyo, [upang] magpatnubay Siya sa iyo sa isang landasing tuwid"
        },
        {
            "chapter": 48,
            "verse": 3,
            "text": "at [upang] mag-adya Siya sa iyo ng isang pag-aadyang makapangyarihan"
        },
        {
            "chapter": 48,
            "verse": 4,
            "text": "Siya ay ang nagpababa ng katiwasayan sa mga puso ng mga mananampalataya upang madagdagan sila ng pananampalataya kasama sa pananampalataya nila. Sa kay Allāh ang mga kawal ng mga langit at lupa. Laging si Allāh ay Maalam, Marunong"
        },
        {
            "chapter": 48,
            "verse": 5,
            "text": "[Ito ay] upang magpapasok Siya sa mga lalaking mananampalataya at mga babaing mananampalataya sa mga hardin na dumadaloy mula sa ilalim ng mga ito ang mga ilog bilang mga mananatili sa mga ito, [upang] magtakip-sala Siya sa kanila sa mga masagwang gawa nila – laging iyon sa ganang kay Allāh ay isang pagkatamong sukdulan –"
        },
        {
            "chapter": 48,
            "verse": 6,
            "text": "at [upang] pagdusahin Niya ang mga lalaking mapagpaimbabaw at ang mga babaing mapagpaimbabaw, at ang mga lalaking tagapagtambal at ang mga babaing tagapagtambal, na mga nagpapalagay kay Allāh ng pagpapalagay ng kasagwaan. Sumakanila ang pananalanta ng kasagwaan! Nagalit si Allāh sa kanila, sumumpa Siya sa kanila, at naghanda Siya para sa kanila ng Impiyerno. Kay saklap iyon bilang kahahantungan"
        },
        {
            "chapter": 48,
            "verse": 7,
            "text": "Sa kay Allāh ang mga kawal ng mga langit at lupa. Laging si Allāh ay Makapangyarihan, Marunong"
        },
        {
            "chapter": 48,
            "verse": 8,
            "text": "Tunay na Kami ay nagsugo sa iyo bilang tagasaksi, bilang tagapagbalita ng nakagagalak, at bilang mapagbabala"
        },
        {
            "chapter": 48,
            "verse": 9,
            "text": "upang sumampalataya kayo kay Allāh at sa Sugo Niya, kumatig kayo rito, gumalang kayo rito, at magluwalhati kayo sa Kanya sa umaga at sa hapon"
        }
    ]
}
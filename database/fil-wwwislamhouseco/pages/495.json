{
    "pages": [
        {
            "chapter": 43,
            "verse": 74,
            "text": "Tunay na ang mga salarin sa pagdurusa sa Impiyerno ay mga mananatili"
        },
        {
            "chapter": 43,
            "verse": 75,
            "text": "Hindi pahuhupain ito para sa kanila, habang sila roon ay mga nalulumbay"
        },
        {
            "chapter": 43,
            "verse": 76,
            "text": "Hindi Kami lumabag sa katarungan sa kanila subalit sila dati ay ang mga tagalabag sa katarungan"
        },
        {
            "chapter": 43,
            "verse": 77,
            "text": "Mananawagan sila: \"O Mālik, magpawakas sa amin ang Panginoon mo.\" Magsasabi siya: \"Tunay na kayo ay mga mamamalagi"
        },
        {
            "chapter": 43,
            "verse": 78,
            "text": "Talaga ngang naghatid Kami sa inyo ng katotohanan subalit ang higit na marami sa inyo sa katotohanan ay mga nasusuklam"
        },
        {
            "chapter": 43,
            "verse": 79,
            "text": "O nagpatibay sila ng isang usapin sapagkat tunay na Kami ay tagapagpatibay"
        },
        {
            "chapter": 43,
            "verse": 80,
            "text": "O nag-aakala sila na tunay na Kami ay hindi nakaririnig ng lihim nila at pagsasarilinan nila? Bagkus [nakaririnig], at ang mga sugo Namin sa piling nila ay nagtatala"
        },
        {
            "chapter": 43,
            "verse": 81,
            "text": "Sabihin mo: \"Kung nagkaroon ang Napakamaawain ng isang anak, ako ay ang una sa mga tagasamba"
        },
        {
            "chapter": 43,
            "verse": 82,
            "text": "Kaluwalhatian sa Panginoon ng mga langit at lupa, Panginoon ng Trono, higit sa inilalarawan nila"
        },
        {
            "chapter": 43,
            "verse": 83,
            "text": "Kaya hayaan mo silang sumuong [sa kabulaanan] at maglaro hanggang sa makipagkita sila sa araw nilang ipinangangako sa kanila"
        },
        {
            "chapter": 43,
            "verse": 84,
            "text": "Siya ang sa langit ay Diyos at sa lupa ay Diyos. Siya ay ang Marunong, ang Maalam"
        },
        {
            "chapter": 43,
            "verse": 85,
            "text": "Mapagpala ang sa Kanya ang paghahari sa mga langit at lupa at anumang nasa pagitan ng mga ito. Nasa Kanya ang kaalaman sa Huling Sandali at tungo sa Kanya pababalikin kayo"
        },
        {
            "chapter": 43,
            "verse": 86,
            "text": "Hindi nakapagdudulot ang mga dinadalanginan nila bukod pa sa Kanya ng pamamagitan maliban sa mga sumaksi sa katotohanan habang sila ay nakaaalam"
        },
        {
            "chapter": 43,
            "verse": 87,
            "text": "Talagang kung nagtanong ka sa kanila kung sino ang lumikha sa kanila ay talagang magsasabi nga silang si Allāh. Kaya paanong nalilinlang sila"
        },
        {
            "chapter": 43,
            "verse": 88,
            "text": "[Kumikilala si Allāh] sa sabi niya: \"O Panginoon ko, tunay na ang mga ito ay mga taong hindi sumasampalataya"
        },
        {
            "chapter": 43,
            "verse": 89,
            "text": "Kaya umiwas ka sa kanila at magsabi ka: \"Kapayapaan!\" sapagkat malalaman nila"
        }
    ]
}
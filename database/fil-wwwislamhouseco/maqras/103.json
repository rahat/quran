{
    "maqras": [
        {
            "chapter": 14,
            "verse": 10,
            "text": "Nagsabi ang mga sugo nila: \"Sa kay Allāh ba ay may pagdududa, ang Tagalalang ng mga langit at lupa? Nag-aanyaya Siya sa inyo upang magpatawad Siya sa inyo sa mga pagkakasala ninyo at mag-antala Siya sa inyo hanggang sa isang taning na tinukoy.\" Nagsabi sila: \"Walang iba kayo kundi mga taong tulad namin. Nagnanais kayo na bumalakid sa amin sa sinasamba noon ng mga ninuno namin kaya magdala kayo sa amin ng isang katunayang malinaw"
        },
        {
            "chapter": 14,
            "verse": 11,
            "text": "Nagsabi sa kanila ang mga sugo nila: \"Walang iba kami kundi mga taong tulad ninyo, subalit si Allāh ay nagmamagandang-loob sa sinumang niloloob Niya kabilang sa mga lingkod Niya. Hindi naging ukol sa amin na magdala sa inyo ng isang katunayan malibang ayon sa pahintulot ni Allāh. Sa kay Allāh ay manalig ang mga mananampalataya"
        },
        {
            "chapter": 14,
            "verse": 12,
            "text": "Ano ang mayroon sa amin na hindi kami manalig kay Allāh samantalang nagpatnubay nga Siya sa amin sa mga landas namin? Talagang magtitiis nga kami sa anumang pananakit ninyo sa amin. Sa kay Allāh ay manalig ang mga nananalig"
        },
        {
            "chapter": 14,
            "verse": 13,
            "text": "Nagsabi ang mga tumangging sumampalataya sa mga sugo sa kanila: \"Talagang magpapalisan nga kami sa inyo mula sa lupain natin, o talagang manunumbalik nga kayo sa kapaniwalaan natin.\" Kaya nagkasi sa kanila ang Panginoon nila: \"Talagang magpapahamak nga Kami sa mga tagalabag sa katarungan"
        },
        {
            "chapter": 14,
            "verse": 14,
            "text": "at talagang magpapatahan nga Kami sa inyo sa lupain matapos nila. Iyon ay ukol sa sinumang nangamba sa katayuan Ko at nangamba sa banta Ko"
        },
        {
            "chapter": 14,
            "verse": 15,
            "text": "Humiling sila ng pagwawagi, at nabigo ang bawat mapaniil na mapagmatigas"
        },
        {
            "chapter": 14,
            "verse": 16,
            "text": "Mula sa harap niya ay Impiyerno, at paiinumin siya ng tubig na nana"
        },
        {
            "chapter": 14,
            "verse": 17,
            "text": "Lalagok-lagukin niya ito at hindi niya halos malulunok ito. Pupunta sa kanya ang kamatayan mula sa bawat pook ngunit siya ay hindi patay. Mula sa harap niya ay may isang pagdurusang mabagsik"
        },
        {
            "chapter": 14,
            "verse": 18,
            "text": "Ang paghahalintulad sa mga tumangging sumampalataya sa Panginoon nila [ay na] ang mga gawa nila ay gaya ng mga abo na tumindi sa mga ito ang hangin sa isang araw na umuunos; hindi sila nakakakaya [na magpanatili] sa anuman mula sa nakamit nila. Iyon ay ang pagkaligaw na malayo"
        },
        {
            "chapter": 14,
            "verse": 19,
            "text": "Hindi mo ba nakita na si Allāh ay lumikha ng mga langit at lupa ayon sa katotohanan. Kung loloobin Niya ay makapag-aalis Siya sa inyo at makagagawa Siya ng isang bagong nilikha"
        },
        {
            "chapter": 14,
            "verse": 20,
            "text": "Hindi iyon kay Allāh mahirap"
        },
        {
            "chapter": 14,
            "verse": 21,
            "text": "Tatambad sila kay Allāh sa kalahatan at magsasabi ang mga mahina sa mga nagmalaki: \"Tunay na kami noon sa inyo ay tagasunod, kaya kayo kaya ay makapagdudulot sa amin ng anuman laban sa pagdurusang dulot ni Allāh?\" Magsasabi ang mga iyon: \"Kung sakaling nagpatnubay sa amin si Allāh ay talaga sanang nagpatnubay kami sa inyo. Magkapantay sa atin kung nanghinawa tayo o nagtiis tayo. Walang ukol sa atin na anumang mapupuslitan"
        },
        {
            "chapter": 14,
            "verse": 22,
            "text": "Magsasabi ang demonyo kapag tinapos ang pasya: \"Tunay na si Allāh ay nangako sa inyo ng pangako ng katotohanan, at nangako ako sa inyo ngunit sumira ako sa inyo. Hindi ako nagkaroon sa inyo ng anumang kapamahalaan maliban na nag-anyaya ako sa inyo saka tumugon naman kayo sa akin. Kaya huwag kayong manisi sa akin. Sisihin ninyo ang mga sarili ninyo. Hindi ako makasasalba sa inyo at hindi kayo makasasalba sa akin. Tunay na ako ay nagkaila sa pagtambal ninyo sa akin [kay Allāh] bago pa niyan.\" Tunay na ang mga tagalabag sa katarungan, ukol sa kanila ay isang pagdurusang masakit"
        },
        {
            "chapter": 14,
            "verse": 23,
            "text": "Papapasukin ang mga sumampalataya at gumagawa ng mga maayos sa mga Hardin na dumadaloy mula sa ilalim ng mga ito ang mga ilog bilang mga mananatili sa mga ito ayon sa pahintulot ng Panginoon nila. Ang pagbati nila roon ay kapayapaan"
        },
        {
            "chapter": 14,
            "verse": 24,
            "text": "Hindi mo ba napag-alaman kung papaanong naglahad si Allāh ng isang paghahalintulad sa isang salitang kaaya-aya sa gaya ng isang punong-kahoy na kaaya-aya na ang ugat nito ay matatag at ang mga sanga nito ay nasa langit"
        },
        {
            "chapter": 14,
            "verse": 25,
            "text": "Nagbibigay ito ng bunga nito sa bawat sandali ayon sa pahintulot ng Panginoon nito. Naglalahad si Allāh ng mga paghahalintulad para sa mga tao nang sa gayon sila ay magsasaalaala"
        },
        {
            "chapter": 14,
            "verse": 26,
            "text": "Ang paghahalintulad sa isang salitang karima-rimarim ay gaya sa isang punong-kahoy na karima-rimarin na nabunot mula sa ibabaw ng lupa, na wala itong anumang pamamalagi"
        },
        {
            "chapter": 14,
            "verse": 27,
            "text": "Nagpapatatag si Allāh sa mga sumampalataya sa pamamagitan ng sinabing matatag sa buhay na pangmundo at sa Kabilang-buhay. Nagliligaw si Allāh sa mga tagalabag sa katarungan. Gumagawa si Allāh ng anumang niloloob Niya"
        }
    ]
}
{
    "maqras": [
        {
            "chapter": 46,
            "verse": 1,
            "text": "Ḥā. Mīm"
        },
        {
            "chapter": 46,
            "verse": 2,
            "text": "Ang pagbababa ng Aklat ay mula kay Allāh, ang Makapangyarihan, ang Marunong"
        },
        {
            "chapter": 46,
            "verse": 3,
            "text": "Hindi Kami lumikha ng mga langit at lupa at anumang nasa pagitan ng mga ito malibang ayon sa katotohanan at sa isang taning na tinukoy. Ang mga tumangging sumampalataya, hinggil sa ibinabala sa kanila ay mga umaayaw"
        },
        {
            "chapter": 46,
            "verse": 4,
            "text": "Sabihin mo: \"Nagsaalang-alang ba kayo sa dinadalanginan ninyo bukod pa kay Allāh? Magpakita kayo sa akin kung ano ang nilikha nila mula sa lupa, o kung mayroon silang pakikitambal sa mga langit. Maghatid kayo sa akin ng isang aklat bago pa nito o ng isang bakas mula sa kaalaman, kung kayo ay mga tapat"
        },
        {
            "chapter": 46,
            "verse": 5,
            "text": "Sino ang higit na ligaw kaysa sa sinumang dumadalangin sa bukod pa kay Allāh, na hindi tumutugon sa kanya hanggang sa Araw ng Pagbangon samantalang ang mga ito, sa panalangin sa mga ito, ay mga nalilingat"
        },
        {
            "chapter": 46,
            "verse": 6,
            "text": "Kapag kinalap ang mga tao, ang mga [dinalanginang] ito para sa kanila ay magiging mga kaaway at ang mga ito sa pagsamba sa mga ito ay magiging mga tagatanggi [sa pagkilala]"
        },
        {
            "chapter": 46,
            "verse": 7,
            "text": "Kapag binibigkas sa kanila ang mga tanda Namin bilang mga malinaw na patunay ay nagsasabi ang mga tumangging sumampalataya hinggil sa katotohanan noong dumating ito sa kanila: \"Ito ay isang panggagaway na malinaw"
        },
        {
            "chapter": 46,
            "verse": 8,
            "text": "O nagsasabi sila: \"Ginawa-gawa niya ito.\" Sabihin mo: \"Kung gumawa-gawa ako nito ay hindi kayo makapagdudulot para sa akin laban kay Allāh ng anuman. Siya ay higit na maalam sa anumang sinusuong. Nakasapat Siya bilang saksi sa pagitan ko at sa pagitan ninyo. Siya ay ang Mapagpatawad, ang Maawain"
        },
        {
            "chapter": 46,
            "verse": 9,
            "text": "Sabihin mo: \"Hindi ako naging isang nauna mula sa mga sugo at hindi ako nakababatid sa gagawin sa akin ni sa inyo. Hindi ako sumusunod maliban sa ikinakasi sa akin at walang iba ako kundi isang mapagbabalang malinaw"
        },
        {
            "chapter": 46,
            "verse": 10,
            "text": "Sabihin mo: \"Nagsaalang-alang ba kayo kung ito ay mula sa ganang kay Allāh at tumanggi kayong sumampalataya rito at may sumaksi na isang tagasaksi mula sa mga anak ni Israel sa tulad nito kaya sumampalataya siya samantalang nagmalaki kayo?\" Tunay na si Allāh ay hindi pumapatnubay sa mga taong tagalabag sa katarungan"
        },
        {
            "chapter": 46,
            "verse": 11,
            "text": "Nagsabi ang mga tumangging sumampalataya sa mga sumampalataya: \"Kung sakaling [ang Qur’ān na] ito ay kabutihan, hindi sana sila nakauna sa amin dito.\" Yayamang hindi sila napatnubayan sa pamamagitan nito ay magsasabi sila: \"Ito ay isang panlilinlang na luma"
        },
        {
            "chapter": 46,
            "verse": 12,
            "text": "Bago pa nito, ang Kasulatan ni Moises ay bilang gabay at bilang awa. Ito ay Aklat na tagapagpatotoo, sa wikang Arabe, upang magbabala ito sa mga lumabag sa katarungan at bilang balitang nakagagalak na balita para sa mga tagagawa ng maganda"
        },
        {
            "chapter": 46,
            "verse": 13,
            "text": "Tunay na ang mga nagsabi: \"Ang Panginoon namin ay si Allāh,\" pagkatapos nagpakatatag sila, ay walang pangamba sa kanila at sila ay hindi malulungkot"
        },
        {
            "chapter": 46,
            "verse": 14,
            "text": "Ang mga iyon ay ang mga maninirahan sa Paraiso bilang mga mananatili roon bilang ganti sa dati nilang ginagawa"
        },
        {
            "chapter": 46,
            "verse": 15,
            "text": "Nagtagubilin Kami sa tao hinggil sa mga magulang niya ng paggawa ng maganda. Nagdalang-tao sa kanya ang ina niya sa hirap at nagsilang ito sa kanya sa hirap. Ang pagdadalang-tao sa kanya at ang pag-awat sa kanya ay tatlumpong buwan. Hanggang sa nang umabot siya sa kalakasan niya at umabot siya sa apatnapung taong gulang ay nagsabi siya: \"Panginoon ko, udyukan Mo ako na magpasalamat ako sa biyaya Mo na ibiniyaya Mo sa akin at sa mga magulang ko, na gumawa ako ng maayos na kalulugdan Mo, at magsaayos Ka para sa akin sa mga supling ko; tunay na ako ay nagbabalik-loob sa Iyo at tunay na ako ay kabilang sa mga Muslim"
        },
        {
            "chapter": 46,
            "verse": 16,
            "text": "Ang mga iyon ay tatanggap Kami buhat sa kanila ng pinakamaganda sa ginawa nila at magpapalampas Kami sa mga masagwang gawa nila [upang mapabilang] sa mga maninirahan sa Paraiso bilang pangako ng katapatan na sa kanila noon ay ipinangangako"
        },
        {
            "chapter": 46,
            "verse": 17,
            "text": "Ang nagsabi sa mga magulang niya: \"Pagkasuya sa inyong dalawa! Nangangako ba kayong dalawa sa akin na palabasin ako [sa libingan] samantalang lumipas na ang mga [ibang] salinlahi bago ko pa?\" samantalang silang dalawa ay nagpapasaklolo kay Allāh, [na nagsasabi]: \"Kapighatian sa iyo! Sumampalataya ka! Tunay na ang pangako ni Allāh ay totoo,\" ngunit nagsasabi naman siya: \"Walang iba ito kundi mga alamat ng mga sinauna"
        },
        {
            "chapter": 46,
            "verse": 18,
            "text": "Ang mga iyon ay ang mga nagindapat sa kanila ang hatol sa mga kalipunang lumipas bago pa nila, kabilang sa jinn at tao. Tunay na sila ay naging mga lugi"
        },
        {
            "chapter": 46,
            "verse": 19,
            "text": "Para sa lahat ay mga antas dahil sa anumang ginawa nila, at upang tumumbas Siya sa kanila sa mga gawa nila habang hindi sila nilalabag sa katarungan"
        },
        {
            "chapter": 46,
            "verse": 20,
            "text": "Sa araw na isasalang ang mga tumangging sumampalataya sa Apoy [ay sasabihin]: \"Nag-alis kayo ng mga kaaya-aya ninyo sa buhay ninyo sa Mundo at nagtamasa kayo roon. Kaya ngayong araw ay gagantihan kayo ng pagdurusa ng pagkahamak dahil kayo dati ay nagmamalaki sa lupa nang walang karapatan at dahil kayo dati ay nagpapakasuwail"
        }
    ]
}
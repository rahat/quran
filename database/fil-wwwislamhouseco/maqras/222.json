{
    "maqras": [
        {
            "chapter": 63,
            "verse": 4,
            "text": "Kapag nakakita ka sa kanila ay magpapahanga sa iyo ang mga anyo nila; at kung magsasabi sila ay makikinig ka sa sabi nila. Para bang sila ay mga kahoy na isinandal. Nag-aakala sila na bawat sigaw ay laban sa kanila. Sila ay ang mga kalaban kaya mag-ingat ka sa kanila. Sumpain sila ni Allāh! Paanong nalilinlang sila"
        },
        {
            "chapter": 63,
            "verse": 5,
            "text": "Kapag sinabi sa kanila: \"Halikayo, hihingi ng tawad para sa inyo ang Sugo ni Allāh,\" ay umiiling-iling sila ng mga ulo nila at nakakikita ka sa kanila na umiiwas habang sila ay mga nagmamalaki"
        },
        {
            "chapter": 63,
            "verse": 6,
            "text": "Magkapantay sa kanila na humingi ka man ng tawad para sa kanila o hindi ka humingi ng tawad para sa kanila; hindi magpapatawad si Allāh sa kanila. Tunay na si Allāh ay hindi nagpapatnubay sa mga taong suwail"
        },
        {
            "chapter": 63,
            "verse": 7,
            "text": "Sila ay ang mga nagsasabi: \"Huwag kayong gumugol sa mga kapiling ng Sugo ni Allāh hanggang sa nagsikalat sila.\" Sa kay Allāh ang mga ingatang-yaman ng mga langit at lupa, subalit ang mga mapagpaimbabaw ay hindi nakapag-uunawa"
        },
        {
            "chapter": 63,
            "verse": 8,
            "text": "Nagsasabi sila: \"Talagang kung manunumbalik kami sa Madīnah ay talaga ngang magpapalayas ang pinakamakapangyarihan mula roon sa pinakaaba.\" Sa kay Allāh ang karangalan, sa Sugo Niya, at sa mga mananampalataya, subalit ang mga mapagpaimbabaw ay hindi nakaaalam"
        },
        {
            "chapter": 63,
            "verse": 9,
            "text": "O mga sumampalataya, huwag lumibang sa inyo ang mga yaman ninyo ni ang mga anak ninyo palayo sa pag-alaala kay Allāh. Ang sinumang gumawa niyon, ang mga iyon ang mga lugi"
        },
        {
            "chapter": 63,
            "verse": 10,
            "text": "At gumugol kayo mula sa itinustos Namin sa inyo bago pa pumunta sa isa sa inyo ang kamatayan at saka siya magsasabi: \"Panginoon ko, bakit hindi Ka nag-aantala sa akin hanggang sa isang taning na malapit para magkawanggawa ako at ako ay maging kabilang sa mga maayos"
        },
        {
            "chapter": 63,
            "verse": 11,
            "text": "Hindi mag-aantala si Allāh sa isang kaluluwa kapag dumating ang taning nito. Si Allāh ay Nakababatid sa anumang ginagawa ninyo"
        },
        {
            "chapter": 64,
            "verse": 1,
            "text": "Nagluluwalhati kay Allāh ang anumang nasa mga langit at ang anumang nasa lupa; ukol sa Kanya ang paghahari at ukol sa Kanya ang papuri. Siya sa bawat bagay ay May-kakayahan"
        },
        {
            "chapter": 64,
            "verse": 2,
            "text": "Siya ay ang lumikha sa inyo, at kabilang sa inyo ay tumatangging sumampalataya at kabilang sa inyo ay mananampalataya. Si Allāh sa anumang ginagawa ninyo ay Nakakikita"
        },
        {
            "chapter": 64,
            "verse": 3,
            "text": "Lumikha Siya ng mga langit at lupa ayon sa katotohanan, nagbigay-anyo Siya sa inyo at saka nagpaganda Siya sa mga anyo ninyo. Tungo sa Kanya ang kahahantungan"
        },
        {
            "chapter": 64,
            "verse": 4,
            "text": "Nakaaalam Siya sa anumang nasa mga langit at lupa at nakaaalam Siya sa anumang inililihim ninyo at anumang inihahayag ninyo. Si Allāh ay Maalam sa nilalaman ng mga dibdib"
        },
        {
            "chapter": 64,
            "verse": 5,
            "text": "Hindi ba pumunta sa inyo ang ulat hinggil sa mga tumangging sumampalataya noon pa man? Kaya lumasap sila ng kasaklapan ng kalagayan nila, at ukol sa kanila ay isang pagdurusang masakit"
        },
        {
            "chapter": 64,
            "verse": 6,
            "text": "Iyon ay dahil sa noon ay naghahatid sa kanila ang mga sugo nila ng mga malinaw na patunay ngunit nagsabi sila: \"Mga tao ba ang papatnubay sa amin?\" Kaya tumanggi silang sumampalataya, tumalikod sila, at nagwalang-halaga si Allāh [sa kanila]. Si Allāh ay Walang-pangangailangan, Kapuri-puri"
        },
        {
            "chapter": 64,
            "verse": 7,
            "text": "Nag-angkin ang mga tumangging sumampalataya na hindi raw sila bubuhayin. Sabihin mo: \"Oo naman; sumpa man sa Panginoon ko, talagang bubuhayin nga kayo, pagkatapos ay talagang babalitaan nga kayo hinggil sa ginawa ninyo. Iyon kay Allāh ay madali"
        },
        {
            "chapter": 64,
            "verse": 8,
            "text": "Kaya sumampalataya kayo kay Allāh, sa Sugo Niya, at sa liwanag na ibinaba Namin. Si Allāh sa anumang ginagawa ninyo ay Nakababatid"
        },
        {
            "chapter": 64,
            "verse": 9,
            "text": "Sa Araw na magbubuklod Siya sa inyo para sa Araw ng pagbubuklod. Iyon ay ang araw ng lamangan. Ang sinumang sumampalataya kay Allāh at gumawa ng matuwid ay magtatakip Siya rito sa mga masagwang gawa nito at magpapapasok Siya rito sa mga Hardin na dumadaloy mula sa ilalim ng mga ito ang mga ilog habang mga nananatili sa mga ito magpakailanman. Iyon ay ang pagwawaging sukdulan"
        },
        {
            "chapter": 64,
            "verse": 10,
            "text": "Ang mga tumangging sumampalataya at nagpasinungaling sa mga tanda Namin, ang mga iyon ay ang mga maninirahan sa Apoy bilang mga mananatili roon. Kay saklap ang kahahantungan"
        },
        {
            "chapter": 64,
            "verse": 11,
            "text": "Walang tumama na anumang kasawian malibang ayon sa kapahintulutan ni Allāh. Ang sinumang sumampalataya kay Allāh ay magpapatnubay Siya sa puso nito. Si Allāh sa bawat bagay ay Maalam"
        },
        {
            "chapter": 64,
            "verse": 12,
            "text": "At tumalima kayo kay Allāh at tumalima kayo sa Sugo. Kaya kung tumalikod kayo, tanging ang [tungkulin] sa Sugo Namin ay ang pagpapaabot na malinaw"
        },
        {
            "chapter": 64,
            "verse": 13,
            "text": "Si Allāh, walang Diyos kundi Siya; kaya kay Allāh manalig ang mga mananampalataya"
        },
        {
            "chapter": 64,
            "verse": 14,
            "text": "O mga sumampalataya, tunay na mayroon sa mga maybahay ninyo at mga anak ninyo na kaaway para sa inyo kaya mag-ingat kayo sa kanila. Kung magpapaumanhin kayo, magpapalampas kayo, at magpapatawad kayo, tunay na si Allāh ay Mapagpatawad, Maawain"
        },
        {
            "chapter": 64,
            "verse": 15,
            "text": "Ang mga yaman ninyo at ang mga anak ninyo ay isang tukso lamang samantalang si Allāh sa piling Niya ay isang pabuyang sukdulan"
        },
        {
            "chapter": 64,
            "verse": 16,
            "text": "Kaya mangilag kayong magkasala kay Allāh sa abot ng makakaya ninyo, makinig kayo, tumalima kayo, at gumugol kayo sa mabuti para sa mga sarili ninyo. Ang sinumang napangangalagaan sa kasakiman ng sarili niya, ang mga iyon ay ang mga magtatagumpay"
        },
        {
            "chapter": 64,
            "verse": 17,
            "text": "Kung magpapautang kayo kay Allāh ng isang pautang na maganda ay magpapaibayo Siya nito para sa inyo at magpapatatawad Siya sa inyo. Si Allāh ay Mapagpasalamat, Matimpiin"
        },
        {
            "chapter": 64,
            "verse": 18,
            "text": "ang Nakaaalam sa Lingid at Hayag, ang Makapangyarihan, ang Marunong"
        }
    ]
}
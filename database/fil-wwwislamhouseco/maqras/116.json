{
    "maqras": [
        {
            "chapter": 17,
            "verse": 70,
            "text": "Talaga ngang nagparangal Kami sa mga anak ni Adan, nagdala Kami sa kanila sa katihan at karagatan, tumustos Kami sa kanila mula sa mga kaaya-ayang bagay, at nagtangi Kami sa kanila higit sa marami sa nilikha Namin nang [higit na] pagtatangi"
        },
        {
            "chapter": 17,
            "verse": 71,
            "text": "[Banggitin mo] ang araw na tatawag Kami sa bawat [pangkat ng] mga tao sa pamamagitan ng pinuno nila. Kaya ang mga bibigyan ng talaan nila sa kanang kamay nila, ang mga iyon ay magbabasa ng talaan nila at hindi lalabagin sa katarungan nang gahibla"
        },
        {
            "chapter": 17,
            "verse": 72,
            "text": "Ang sinumang narito [sa Mundo] ay bulag [ang puso], siya sa Kabilang-buhay ay bulag at higit na ligaw sa landas"
        },
        {
            "chapter": 17,
            "verse": 73,
            "text": "Tunay na halos sila ay talagang tutukso sa iyo palayo sa ikinasi Namin sa iyo upang gumawa-gawa ka laban sa Amin ng iba pa rito [sa ikinasi]; at samakatuwid, talaga sanang gumawa sila sa iyo bilang matalik na kaibigan"
        },
        {
            "chapter": 17,
            "verse": 74,
            "text": "Kung hindi dahil na nagpatatag Kami sa iyo, talaga ngang halos ikaw ay sumandal sa kanila nang bahagyang kaunti"
        },
        {
            "chapter": 17,
            "verse": 75,
            "text": "Samakatuwid, talaga sanang nagpalasap Kami sa iyo ng ibayong [pagdurusa] sa buhay at ibayong [pagdurusa] sa pagkamatay. Pagkatapos hindi ka makatatagpo ukol sa iyo laban sa Amin ng isang mapag-adya"
        },
        {
            "chapter": 17,
            "verse": 76,
            "text": "Tunay na halos sila ay talagang nang-uuto sa iyo [na lumisan] mula sa lupain [ng Makkah] upang magpalabas sila sa iyo mula roon; at samakatuwid, hindi sila mamalagi pagkaiwan mo kundi sa kaunting [panahon]"
        },
        {
            "chapter": 17,
            "verse": 77,
            "text": "[Iyan ay] bilang kalakaran sa sinumang isinugo na Namin bago mo kabilang sa mga sugo Namin. Hindi ka nakatatagpo para sa kalakaran Namin ng isang pagpapabago"
        },
        {
            "chapter": 17,
            "verse": 78,
            "text": "Magpanatili ka ng pagdarasal mula sa paglilis [sa rurok] ng araw hanggang sa pagdilim ng gabi at ng [pagbigkas ng] Qur’ān sa madaling-araw; tunay na ang [pagbigkas ng] Qur’ān sa madaling-araw ay laging sinasaksihan [ng mga anghel]"
        },
        {
            "chapter": 17,
            "verse": 79,
            "text": "Mula sa gabi ay magdasal ka rito bilang karagdagang dasal para sa iyo; marahil buhayin ka ng Panginoon mo sa isang katayuang pinapupurihan"
        },
        {
            "chapter": 17,
            "verse": 80,
            "text": "Sabihin mo: \"Panginoon ko, magpapasok Ka sa akin sa pasukan ng katapatan, magpalabas Ka sa akin sa labasan ng katapatan, at gumawa Ka para sa akin mula sa nasa Iyo ng isang kapamahalaang mapag-adya"
        },
        {
            "chapter": 17,
            "verse": 81,
            "text": "Sabihin mo: \"Dumating ang katotohanan at naparam ang kabulaanan. Tunay na ang kabulaanan ay laging napaparam"
        },
        {
            "chapter": 17,
            "verse": 82,
            "text": "Nagbababa Kami mula sa Qur’ān ng siyang pagpapagaling at awa para sa mga mananampalataya, at walang naidaragdag ito sa mga tagalabag sa katarungan kundi isang pagkalugi"
        },
        {
            "chapter": 17,
            "verse": 83,
            "text": "Kapag nagbiyaya Kami sa tao ay umaayaw siya at naglalayo ng sarili niya. Kapag sumaling sa kanya ang kasamaan, siya ay nagiging walang-pag-asa"
        },
        {
            "chapter": 17,
            "verse": 84,
            "text": "Sabihin mo: \"Bawat isa ay gumagawa ayon sa pamamaraan niya, ngunit ang Panginoon ninyo ay higit na maalam sa sinumang siya ay higit na napatnubayan sa landas"
        },
        {
            "chapter": 17,
            "verse": 85,
            "text": "Nagtatanong sila sa iyo tungkol sa kaluluwa. Sabihin mo: \"Ang kaluluwa ay kabilang sa nauukol sa Panginoon ko at hindi kayo binigyan ng kaalaman kundi kakaunti"
        },
        {
            "chapter": 17,
            "verse": 86,
            "text": "Talagang kung niloob Namin ay talaga sanang mag-aalis nga Kami ng ikinasi Namin sa iyo, pagkatapos hindi ka makakatagpo para sa iyo kaugnay rito laban sa Amin ng isang pinananaligan"
        },
        {
            "chapter": 17,
            "verse": 87,
            "text": "maliban bilang awa mula sa Panginoon mo. Tunay na ang kabutihang-loob Niya laging sa iyo ay malaki"
        },
        {
            "chapter": 17,
            "verse": 88,
            "text": "Sabihin mo: \"Talagang kung nagtipon ang tao at ang jinn para maglahad ng tulad ng Qur’ān na ito ay hindi sila makapaglalahad ng tulad nito at kahit pa ang iba sa kanila para sa iba pa ay naging tagapagtaguyod"
        },
        {
            "chapter": 17,
            "verse": 89,
            "text": "Talaga ngang nagdetalye Kami para sa mga tao sa Qur’ān na ito ng bawat paghahalintulad ngunit tumanggi ang higit na marami sa mga tao maliban sa pagkawalang-pananampalataya"
        },
        {
            "chapter": 17,
            "verse": 90,
            "text": "Nagsabi sila: \"Hindi kami maniniwala sa iyo hanggang sa magpabulwak ka para sa amin mula sa lupa ng isang batis"
        },
        {
            "chapter": 17,
            "verse": 91,
            "text": "o magkaroon ka ng isang hardin ng datiles at ubas, saka magpabulwak ka ng mga ilog sa gitna ng mga ito nang [masaganang] pagpapabulwak"
        },
        {
            "chapter": 17,
            "verse": 92,
            "text": "o magpabagsak ka ng langit, gaya ng pinagsasabi mo, sa amin nang tipak-tipak o magdala ka kay Allāh at sa mga anghel nang harapan"
        },
        {
            "chapter": 17,
            "verse": 93,
            "text": "o magkaroon ka ng isang bahay yari sa ginto o umakyat ka sa langit at hindi kami maniniwala sa pag-akyat mo hanggang sa magbaba ka sa amin ng isang aklat na babasahin namin.\" Sabihin mo: \"Kaluwalhatian sa Panginoon ko; ako kaya ay naging maliban pa sa isang mortal na sugo"
        },
        {
            "chapter": 17,
            "verse": 94,
            "text": "Walang pumigil sa mga tao na sumampalataya sila noong dumating sa kanila ang patnubay kundi na nagsabi sila: \"Nagpadala ba si Allāh ng isang taong sugo"
        },
        {
            "chapter": 17,
            "verse": 95,
            "text": "Sabihin mo: \"Kung sakaling sa lupa ay may mga anghel na naglalakad na mga napapanatag ay talaga sanang nagbaba Kami sa kanila mula sa langit ng isang anghel na sugo"
        },
        {
            "chapter": 17,
            "verse": 96,
            "text": "Sabihin mo: \"Nakasapat si Allāh bilang saksi sa pagitan ko at ninyo. Tunay na Siya, laging sa mga lingkod Niya, ay Mapagbatid, Nakakikita"
        },
        {
            "chapter": 17,
            "verse": 97,
            "text": "Ang sinumang pinapatnubayan ni Allāh, siya ay ang napapatnubayan; ngunit ang sinumang pinaliligaw Niya ay hindi ka makatatagpo para sa kanila ng mga katangkilik bukod pa sa Kanya. Kakalap Kami sa kanila sa Araw ng Pagbangon [na kinakaladkad] sa mga mukha nila bilang mga bulag, mga pipi, at mga bingi. Ang kanlungan nila ay Impiyerno, na sa tuwing humuhupa ay nagdaragdag Kami sa kanila ng liyab"
        },
        {
            "chapter": 17,
            "verse": 98,
            "text": "Iyon ay ganti sa kanila dahil sila ay tumangging sumampalataya sa mga tanda Namin. Nagsabi sila: \"Kapag kami ba ay naging mga buto at pira-piraso, tunay na kami ba ay talagang bubuhayin bilang nilikhang bago"
        }
    ]
}
{
    "maqras": [
        {
            "chapter": 38,
            "verse": 21,
            "text": "Pumunta kaya sa iyo ang balita ng mga magkaalitan noong umakyat sila sa sambahan"
        },
        {
            "chapter": 38,
            "verse": 22,
            "text": "Noong pumasok sila kay David ay nanghilakbot siya sa kanila. Nagsabi sila: \"Huwag kang mangamba; [kami ay] magkaalitan, na lumabag ang iba sa amin sa iba, kaya humatol ka sa pagitan namin ayon sa katotohanan, huwag kang lumampas [doon], at pumatnubay ka sa amin tungo sa kalagitnaan ng landasin"
        },
        {
            "chapter": 38,
            "verse": 23,
            "text": "Tunay na ito ay kapatid ko; mayroon siyang siyamnapu’t siyam na tupang babae at mayroon akong nag-iisang tupang babae, saka nagsabi siya: 'Ipaaruga mo sa akin iyan.’ Nangibabaw ito sa akin sa talumpati"
        },
        {
            "chapter": 38,
            "verse": 24,
            "text": "Nagsabi siya: \"Talaga ngang lumabag siya sa iyo sa katarungan sa paghiling ng pagsasama ng babaing tupa mo sa mga babaing tupa niya. Tunay na marami sa mga kasosyo ay talagang lumalabag ang iba sa kanila sa iba maliban sa mga sumampalataya at gumawa ng mga maayos – at kakaunti sila.\" Nakatiyak si David na sinubok lamang siya kaya humingi siya ng tawad sa Panginoon niya. Bumagsak siya na nakayukod at nanumbalik [kay Allāh]"
        },
        {
            "chapter": 38,
            "verse": 25,
            "text": "Kaya nagpatawad Kami sa kanya niyon, habang tunay na mayroon siya sa ganang Amin na talagang kadikitan at kagandahan ng babalikan"
        },
        {
            "chapter": 38,
            "verse": 26,
            "text": "[Sinabi]: \"O David, tunay na Kami ay gumawa sa iyo bilang kahalili sa lupa, kaya humatol ka sa pagitan ng mga tao ayon sa katotohanan at huwag kang sumunod sa pithaya para magligaw ito sa iyo palayo sa landas ni Allāh.\" Tunay na ang mga naliligaw palayo sa landas ni Allāh, ukol sa kanila ay isang pagdurusang matindi dahil lumimot sila sa Araw ng Pagtutuos"
        },
        {
            "chapter": 38,
            "verse": 27,
            "text": "Hindi Kami lumikha ng langit at lupa at anumang nasa pagitan ng dalawang ito nang walang-kabuluhan. Iyon ay palagay ng mga tumangging sumampalataya, kaya kapighatian ay ukol sa mga tumangging sumampalataya mula sa Apoy"
        },
        {
            "chapter": 38,
            "verse": 28,
            "text": "O gagawa Kami sa mga sumampalataya at gumawa ng mga maayos gaya ng mga tagagulo sa lupa? O gagawa Kami sa mga tagapangilag magkasala gaya ng mga masamang-loob"
        },
        {
            "chapter": 38,
            "verse": 29,
            "text": "[Ito ay] isang pinagpalang Aklat na pinababa Namin sa iyo upang magmuni-muni sila sa mga talata nito at upang magsaalaala ang mga may isip"
        },
        {
            "chapter": 38,
            "verse": 30,
            "text": "Ipinagkaloob Namin kay David si Solomon. Kay inam na lingkod! Tunay na siya ay palabalik [kay Allāh]"
        },
        {
            "chapter": 38,
            "verse": 31,
            "text": "[Banggitin] noong inilahad sa kanya sa dapit-hapon ang mga kabayong nakatayong nakaangat ang isang paa, na matutulin"
        },
        {
            "chapter": 38,
            "verse": 32,
            "text": "Kaya nagsabi siya: \"Tunay na ako ay umibig ng pagkaibig sa mabuting [bagay] sa halip ng pag-alaala sa Panginoon ko hanggang sa natakpan [ang araw] ng tabing"
        },
        {
            "chapter": 38,
            "verse": 33,
            "text": "Isauli ninyo ang mga ito sa akin.\" Kaya nagsimula siya sa pagtaga sa mga lulod at mga leeg [ng mga ito]"
        },
        {
            "chapter": 38,
            "verse": 34,
            "text": "Talaga ngang sumubok Kami kay Solomon at naglagay Kami sa silya niya ng isang katawan, pagkatapos nagsisising bumalik siya"
        },
        {
            "chapter": 38,
            "verse": 35,
            "text": "Nagsabi siya: \"Panginoon ko, magpatawad Ka sa akin at magkaloob Ka sa akin ng isang paghaharing hindi nararapat para sa isa matapos ko; tunay na Ikaw ay ang Tagapagkaloob"
        },
        {
            "chapter": 38,
            "verse": 36,
            "text": "Kaya pinagsilbi Namin para sa kanya ang hangin na dumadaloy ayon sa utos niya nang banayad saanman niya ipatama"
        },
        {
            "chapter": 38,
            "verse": 37,
            "text": "at ang mga demonyo: bawat tagapagpatayo at maninisid"
        },
        {
            "chapter": 38,
            "verse": 38,
            "text": "at may mga ibang pinaggagapos sa mga posas"
        },
        {
            "chapter": 38,
            "verse": 39,
            "text": "Ito ay bigay Namin, kaya magmagandang-loob ka o magpigil ka nang walang pagtutuos"
        },
        {
            "chapter": 38,
            "verse": 40,
            "text": "Tunay na mayroon siya sa ganang Amin na talagang kadikitan at kagandahan ng babalikan"
        },
        {
            "chapter": 38,
            "verse": 41,
            "text": "Banggitin mo ang lingkod Naming si Job noong nanawagan siya sa Panginoon niya: \"Tunay na ako ay sinaling ng demonyo ng isang pagkapagal at isang pagdurusa"
        },
        {
            "chapter": 38,
            "verse": 42,
            "text": "[Sinabi]: \"Magpadyak ka ng paa mo.\" Ito ay isang paliguang malamig at isang inumin"
        },
        {
            "chapter": 38,
            "verse": 43,
            "text": "Nagkaloob Kami sa kanya ng mag-anak niya at tulad nila kasama sa kanila bilang awa mula sa Amin at bilang paalaala para sa mga may isip"
        },
        {
            "chapter": 38,
            "verse": 44,
            "text": "[Sinabi]: \"Kumuha ka gamit ng kamay mo ng isang bungkos at pumalo ka gamit nito. Huwag kang sumira sa sinumpaan.\" Tunay na Kami ay nakatagpo sa kanya na nagtitiis. Kay inam ang lingkod! Tunay na siya ay palabalik [kay Allāh]"
        },
        {
            "chapter": 38,
            "verse": 45,
            "text": "Banggitin mo ang mga lingkod Naming sina Abraham, Isaac, at Jacob na mga may lakas at mga pagtalos"
        },
        {
            "chapter": 38,
            "verse": 46,
            "text": "Tunay na Kami ay nagtangi sa kanila dahil sa isang natatanging katangian na pag-alaala sa tahanan [sa kabilang-buhay]"
        },
        {
            "chapter": 38,
            "verse": 47,
            "text": "Tunay na sila, sa ganang Amin, ay talagang kabilang sa mga hinirang na mga mabuti"
        },
        {
            "chapter": 38,
            "verse": 48,
            "text": "Banggitin mo sina Ismael, Eliseo, at Dhulkifl. Bawat [isa] ay kabilang sa mga mabuti"
        },
        {
            "chapter": 38,
            "verse": 49,
            "text": "Ito ay isang pagbanggit. Tunay na ukol sa mga tagapangilag magkasala ay talagang isang kagandahan ng uuwian"
        },
        {
            "chapter": 38,
            "verse": 50,
            "text": "mga Hardin ng Pamamalagian na pinagbubuksan para sa kanila ang mga pintuan"
        },
        {
            "chapter": 38,
            "verse": 51,
            "text": "Habang mga nakasandal sa loob ng mga iyon, mananawagan sila sa loob ng mga iyon ng prutas na marami at inumin"
        }
    ]
}
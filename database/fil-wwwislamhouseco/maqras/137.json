{
    "maqras": [
        {
            "chapter": 23,
            "verse": 1,
            "text": "Nagtagumpay nga ang mga mananampalataya"
        },
        {
            "chapter": 23,
            "verse": 2,
            "text": "na sila sa pagdarasal nila ay mga tagapagpakumbaba"
        },
        {
            "chapter": 23,
            "verse": 3,
            "text": "na sila sa kabalbalan ay mga tagaayaw"
        },
        {
            "chapter": 23,
            "verse": 4,
            "text": "na sila para sa zakāh ay mga tagapagsagawa"
        },
        {
            "chapter": 23,
            "verse": 5,
            "text": "na sila sa mga kaselanan nila ay mga tagapag-ingat"
        },
        {
            "chapter": 23,
            "verse": 6,
            "text": "maliban sa mga asawa nila o inari ng mga kanang kamay nila sapagkat tunay na sila ay hindi mga masisisi"
        },
        {
            "chapter": 23,
            "verse": 7,
            "text": "ngunit ang sinumang naghangad ng lampas doon, ang mga iyon ay ang mga tagalabag"
        },
        {
            "chapter": 23,
            "verse": 8,
            "text": "na sila sa mga ipinagkatiwala sa kanila at kasunduan sa kanila ay mga tagapag-alaga"
        },
        {
            "chapter": 23,
            "verse": 9,
            "text": "na sila sa mga dasal nila ay nangangalaga"
        },
        {
            "chapter": 23,
            "verse": 10,
            "text": "Ang mga iyon ay ang mga tagapagmana"
        },
        {
            "chapter": 23,
            "verse": 11,
            "text": "na mga magmamana ng Firdaws. Sila roon ay mga mananatili"
        },
        {
            "chapter": 23,
            "verse": 12,
            "text": "Talaga ngang lumikha Kami ng tao mula sa isang hinango mula sa isang putik"
        },
        {
            "chapter": 23,
            "verse": 13,
            "text": "Pagkatapos ay gumawa Kami sa kanya na isang patak sa pinamamalagiang matibay"
        },
        {
            "chapter": 23,
            "verse": 14,
            "text": "Pagkatapos lumikha Kami sa patak bilang malalinta, saka lumikha Kami sa malalinta bilang kimpal ng lamang, saka lumikha Kami sa kimpal ng lamang bilang mga buto, saka bumalot Kami sa mga buto ng laman. Pagkatapos nagpaluwal Kami nito bilang iba pang nilikha. Kaya mapagpala si Allāh, ang pinakamaganda sa paggawa sa mga tagalikha"
        },
        {
            "chapter": 23,
            "verse": 15,
            "text": "Pagkatapos tunay na kayo, matapos niyon, ay talagang mga mamamatay"
        },
        {
            "chapter": 23,
            "verse": 16,
            "text": "Pagkatapos tunay na kayo, sa Araw ng Pagbangon, ay bubuhayin"
        },
        {
            "chapter": 23,
            "verse": 17,
            "text": "Talaga ngang lumikha Kami sa ibabaw ninyo ng pitong magkakapatong [na langit]. Hindi Kami, sa paglikha, naging nalilingat"
        },
        {
            "chapter": 23,
            "verse": 18,
            "text": "Nagpababa Kami mula sa langit ng tubig ayon sa sukat at nagpatahan Kami nito sa lupa. Tunay na Kami, sa pag-aalis nito, ay talagang nakakakaya"
        },
        {
            "chapter": 23,
            "verse": 19,
            "text": "Kaya nagpaluwal Kami para sa inyo sa pamamagitan niyon ng mga hardin ng mga datiles at mga ubas – ukol sa inyo sa mga ito ay maraming prutas at mula sa mga ito ay kumakain kayo –"
        },
        {
            "chapter": 23,
            "verse": 20,
            "text": "at ng isang punong-kahoy na lumalabas mula sa bundok ng Sinai na nagpapatubo ng langis at isang sawsawan para sa mga kumakain"
        },
        {
            "chapter": 23,
            "verse": 21,
            "text": "Tunay na para sa inyo sa mga hayupan ay talagang may aral. Nagpapainom Kami sa inyo mula sa nasa mga tiyan ng mga ito. Para sa inyo sa mga ito ay mga pakinabang na marami at mula sa mga ito ay kumakain kayo"
        },
        {
            "chapter": 23,
            "verse": 22,
            "text": "Sa ibabaw ng mga ito at sa ibabaw ng mga daong dinadala kayo"
        },
        {
            "chapter": 23,
            "verse": 23,
            "text": "Talaga ngang nagsugo Kami kay Noe sa mga kababayan niya, saka nagsabi siya: \"O mga kababayan ko, sumamba kayo kay Allāh; walang ukol sa inyo na anumang Diyos na iba pa sa Kanya. Kaya hindi ba kayo mangingilag magkasala"
        },
        {
            "chapter": 23,
            "verse": 24,
            "text": "Kaya nagsabi ang konseho na mga tumangging sumampalataya kabilang sa mga kababayan niya: \"Walang iba ito kundi isang taong tulad ninyo, na nagnanais magpakalamang sa inyo. Kung sakaling niloob ni Allāh ay talaga sanang nagpababa Siya ng mga anghel. Hindi tayo nakarinig hinggil dito sa mga ninuno nating sinauna"
        },
        {
            "chapter": 23,
            "verse": 25,
            "text": "Walang iba siya kundi isang lalaking sa kanya ay may kabaliwan, kaya mag-abang kayo sa kanya hanggang sa isang panahon"
        },
        {
            "chapter": 23,
            "verse": 26,
            "text": "Nagsabi siya: \"Panginoon ko, mag-adya Ka sa akin dahil nagpasinungaling sila sa akin"
        },
        {
            "chapter": 23,
            "verse": 27,
            "text": "Kaya nagkasi Kami sa kanya, na [nagsasabi]: \"Yumari ka ng daong sa [ilalim ng] mga mata Namin at pagkasi Namin. Kaya kapag dumating ang utos Namin at sumambulat ang pugon ay magpasok ka sa loob niyon ng mula sa bawat dalawang magkapares, ng mag-anak mo – maliban sa isang nauna sa kanya ang hatol kabilang sa kanila – at huwag kang kumausap sa Akin kaugnay sa mga lumabag sa katarungan; tunay na sila ay mga malulunod"
        },
        {
            "chapter": 23,
            "verse": 28,
            "text": "Kaya kapag lumulan ka at ang sinumang kasama sa iyo sa daong ay sabihin mo: \"Ang papuri ay ukol kay Allāh na nagligtas sa amin mula sa mga taong tagalabag sa katarungan"
        },
        {
            "chapter": 23,
            "verse": 29,
            "text": "Sabihin mo: \"Panginoon ko, magpatuloy Ka sa akin sa isang pinatutuluyang pinagpala yamang Ikaw ay ang pinakamabuti sa mga tagapagpatuloy"
        },
        {
            "chapter": 23,
            "verse": 30,
            "text": "Tunay na sa gayon ay talagang may tanda at tunay na Kami noon ay talagang sumusubok"
        },
        {
            "chapter": 23,
            "verse": 31,
            "text": "Pagkatapos nagpaluwal Kami nang matapos nila ng isang salinlahing iba pa"
        },
        {
            "chapter": 23,
            "verse": 32,
            "text": "Saka nagsugo Kami sa kanila ng isang sugong kabilang sa kanila, na [nagsasabi]: \"Sumamba kayo kay Allāh; walang ukol sa inyo na anumang Diyos na iba pa sa Kanya. Kaya hindi ba kayo mangingilag magkasala"
        },
        {
            "chapter": 23,
            "verse": 33,
            "text": "Nagsabi ang konseho kabilang sa mga kalipi niya na mga tumangging sumampalataya at nagpasinungaling sa pakikipagkita sa Kabilang-buhay samantalang nagpariwasa Kami sa kanila sa buhay na pangmundo: \"Walang iba ito kundi isang taong tulad ninyo; kumakain siya mula sa kinakain ninyo at umiinom siya mula sa iniinom ninyo"
        },
        {
            "chapter": 23,
            "verse": 34,
            "text": "Talagang kung tumalima kayo sa isang taong tulad ninyo, tunay na kayo, samakatuwid, ay talagang mga lugi"
        },
        {
            "chapter": 23,
            "verse": 35,
            "text": "Nangangako ba siya sa inyo na kayo, kapag namatay kayo at naging alabok at buto kayo, ay mga ilalabas"
        }
    ]
}
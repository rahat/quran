{
    "maqras": [
        {
            "chapter": 29,
            "verse": 26,
            "text": "Ngunit naniwala sa kanya si Lot. Nagsabi Siya: \"Tunay na ako ay lilikas tungo sa Panginoon ko. Tunay na Siya ay ang Makapangyarihan, ang Marunong"
        },
        {
            "chapter": 29,
            "verse": 27,
            "text": "Ipinagkaloob Namin sa kanya sina Isaac at Jacob at inilagay Namin sa mga supling niya ang pagkapropeta at ang kasulatan. Nagbigay Kami sa kanya ng pabuya niya sa Mundo. Tunay na siya sa Kabilang-buhay ay talagang kabilang sa mga maayos"
        },
        {
            "chapter": 29,
            "verse": 28,
            "text": "[Banggitin] si Lot noong nagsabi siya sa mga kababayan niya: \"Tunay na kayo ay talagang gumagawa ng mahalay, habang walang nakauna sa inyo roon na isa man kabilang sa mga nilalang"
        },
        {
            "chapter": 29,
            "verse": 29,
            "text": "Tunay na kayo ba ay talagang gumagawa [ng sodomiya] sa mga lalaki, nandarambong sa landas, at gumagawa sa pagtitipon ninyo ng nakasasama?\" Ngunit walang iba ang sagot ng mga kababayan niya kundi na nagsabi sila: \"Magdala ka sa amin ng pagdurusang dulot ni Allāh, kung ikaw ay naging kabilang sa mga tapat"
        },
        {
            "chapter": 29,
            "verse": 30,
            "text": "Nagsabi siya: \"Panginoon ko, iadya Mo ako laban sa mga taong tagagulo"
        },
        {
            "chapter": 29,
            "verse": 31,
            "text": "Noong naghatid ang mga sugo Namin kay Abraham ng nakagagalak na balita ay nagsabi sila: \"Tunay na kami ay magpapahamak sa mga naninirahan sa pamayanang iyan [ni Lot]. Tunay na ang mga naninirahan diyan ay laging mga tagalabag sa katarungan"
        },
        {
            "chapter": 29,
            "verse": 32,
            "text": "Nagsabi siya: \"Tunay na nariyan si Lot.\" Nagsabi sila: \"Kami ay higit na maalam sa sinumang nariyan. Talagang magliligtas nga Kami sa kanya at mag-anak niya maliban sa maybahay niya; ito ay magiging kabilang sa mga magpapaiwan"
        },
        {
            "chapter": 29,
            "verse": 33,
            "text": "Noong dumating ang mga sugo Namin kay Lot ay pinahapis siya dahil sa kanila at pinanghinaan siya dahil sa kanila ng loob. Nagsabi sila: \"Huwag kang mangamba at huwag kang malungkot. Tunay na kami ay mga magliligtas sa iyo at sa mag-anak mo maliban sa maybahay mo; ito ay magiging kabilang sa mga magpapaiwan"
        },
        {
            "chapter": 29,
            "verse": 34,
            "text": "Tunay na kami ay mga magpapababa sa mga naninirahan sa pamayanang iyan ng isang pasakit mula sa langit dahil dati na silang nagpapakasuwail"
        },
        {
            "chapter": 29,
            "verse": 35,
            "text": "Talaga ngang nag-iwan Kami mula riyan ng isang tandang malinaw para sa mga taong nakapag-uunawa"
        },
        {
            "chapter": 29,
            "verse": 36,
            "text": "[Nagsugo Kami sa] Madyan ng kapatid nilang si Shu`ayb, saka nagsabi siya: \"O mga kalipi ko, sumamba kayo kay Allāh, mag-asam kayo ng Huling Araw, at huwag kayong manampalasan sa lupa bilang mga tagagulo"
        },
        {
            "chapter": 29,
            "verse": 37,
            "text": "Ngunit nagpasinungaling sila sa kanya, kaya dumaklot sa kanila ang yanig saka sila, sa mga tahanan nila, ay naging mga [patay na] nakasubsob"
        },
        {
            "chapter": 29,
            "verse": 38,
            "text": "[Nagpahamak Kami] sa `Ād at Thamūd, at luminaw ito para sa inyo mula sa mga tirahan nila. Ipinang-akit para sa kanila ng demonyo ang mga gawain nila kaya bumalakid siya sa kanila sa landas habang sila noon ay mga nakatatalos"
        },
        {
            "chapter": 29,
            "verse": 39,
            "text": "[Nagpahamak Kami] kina Qārūn, Paraon, at Hāmān. Talaga ngang naghatid sa kanila si Moises ng mga patunay na malinaw ngunit nagmalaki sila sa lupain at hindi sila noon mga nakauuna"
        },
        {
            "chapter": 29,
            "verse": 40,
            "text": "Kaya sa bawat isa ay dumaklot Kami dahil sa pagkakasala nito sapagkat kabilang sa kanila ay pinadalhan Namin ng isang unos ng mga bato, kabilang sa kanila ay dinaklot ng hiyaw, kabilang sa kanila ay ipinalamon Namin sa lupa, at kabilang sa kanila ay nilunod Namin. Hindi si Allāh naging ukol na lumabag sa katarungan sa kanila subalit sila noon sa mga sarili nila ay lumalabag sa katarungan"
        },
        {
            "chapter": 29,
            "verse": 41,
            "text": "Ang paghahalintulad sa mga gumawa sa bukod pa kay Allāh bilang mga katangkilik ay gaya ng paghahalintulad sa gagamba noong gumawa ito ng isang bahay. Tunay na ang pinakamarupok sa mga bahay ay talagang ang bahay ng gagamba, kung sakaling sila ay naging nakaaalam"
        },
        {
            "chapter": 29,
            "verse": 42,
            "text": "Tunay na si Allāh ay nakaaalam sa dinadalanginan nila bukod pa sa Kanya na anuman. Siya ay ang Makapangyarihan, ang Marunong"
        },
        {
            "chapter": 29,
            "verse": 43,
            "text": "Ang mga paghahalintulad na iyon ay inilalahad Namin para sa mga tao. Walang nakapag-uunawa sa mga ito kundi ang mga nakaaalam"
        },
        {
            "chapter": 29,
            "verse": 44,
            "text": "Lumikha si Allāh ng mga langit at lupa ayon sa katotohanan. Tunay na sa gayon ay talagang may tanda para sa mga mananampalataya"
        },
        {
            "chapter": 29,
            "verse": 45,
            "text": "Bigkasin mo ang ikinasi sa iyo mula sa Aklat at panatilihin mo ang pagdarasal; tunay na ang pagdarasal ay sumasaway sa kahalayan at nakasasama. Talagang ang pag-alaala kay Allāh ay higit na malaki. Si Allāh ay nakaaalam sa anumang niyayari ninyo"
        }
    ]
}
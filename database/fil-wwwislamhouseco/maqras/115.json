{
    "maqras": [
        {
            "chapter": 17,
            "verse": 50,
            "text": "Sabihin mo: \"Maging bato kayo o bakal"
        },
        {
            "chapter": 17,
            "verse": 51,
            "text": "o nilikhang kabilang sa dinadakila sa mga dibdib ninyo,\" kaya magsasabi sila: \"Sino ang magpapanumbalik sa amin?\" Sabihin mo: \"Ang lumalang sa inyo sa unang pagkakataon,\" saka mag-iiling-iling sila sa iyo ng mga ulo nila at magsasabi sila: \"Kailan iyon?\" Sabihin mo: \"Marahil ito ay maging malapit na"
        },
        {
            "chapter": 17,
            "verse": 52,
            "text": "sa araw na tatawag Siya sa inyo kaya tutugon kayo kalakip ng pagpupuri sa Kanya at magpapalagay kayong hindi kayo namalagi malibang sa kaunting [sandali]"
        },
        {
            "chapter": 17,
            "verse": 53,
            "text": "Sabihin mo sa mga lingkod Ko na sabihin nila ang siyang higit na maganda. Tunay na ang demonyo ay nagpapasigalot sa pagitan nila. Tunay na ang demonyo, para sa tao, ay laging isang kaaway na malinaw"
        },
        {
            "chapter": 17,
            "verse": 54,
            "text": "Ang Panginoon ninyo ay higit na maalam sa inyo. Kung loloobin Niya ay kaaawaan Niya kayo, o kung loloobin Niya ay pagdurusahin Niya kayo. Hindi Kami nagsugo sa iyo sa kanila bilang pinananaligan"
        },
        {
            "chapter": 17,
            "verse": 55,
            "text": "Ang Panginoon mo ay higit na maalam sa sinumang nasa mga langit at mga lupa. Talaga ngang nagtangi Kami sa iba sa mga propeta higit sa iba pa, at nagbigay Kami kay David ng Salmo"
        },
        {
            "chapter": 17,
            "verse": 56,
            "text": "Sabihin mo: \"Dumalangin kayo sa mga inaakala ninyo bukod pa sa Kanya sapagkat hindi sila nakapangyayari sa pagpawi ng pinsala palayo sa inyo ni ng isang paglilipat"
        },
        {
            "chapter": 17,
            "verse": 57,
            "text": "Yaong mga dinadalanginan nila ay naghahangad tungo sa Panginoon nila ng pampalapit, [na nagtatagisan] kung alin sa kanila ang [magiging] pinakamalapit, nag-aasam ng awa Niya, at nangangamba sa pagdurusa mula sa Kanya. Tunay na ang parusa ng Panginoon mo ay laging pinangingilagan"
        },
        {
            "chapter": 17,
            "verse": 58,
            "text": "Walang anumang pamayanan malibang Kami ay magpapahamak doon bago ng Araw ng Pagbangon o magpaparusa roon ng isang pagdurusang matindi. Laging iyon sa talaan ay nakatitik"
        },
        {
            "chapter": 17,
            "verse": 59,
            "text": "Walang pumigil sa Amin na magsugo Kami ng mga tanda maliban na nagpasinungaling sa mga ito ang mga sinauna. Nagbigay Kami sa [lipi ng] Thamūd ng dumalagang kamelyo bilang [himalang] nakikita ngunit lumabag sila sa katarungan dito. Hindi Kami nagsusugo ng mga tanda kundi bilang pagpapangamba"
        },
        {
            "chapter": 17,
            "verse": 60,
            "text": "[Banggitin] noong nagsabi Kami sa iyo: \"Tunay na ang Panginoon mo ay pumaligid sa mga tao.\" Hindi Kami gumawa sa pangitaing ipinakita Namin sa iyo malibang bilang pagsubok para sa mga tao at sa isinumpang punong-kahoy [na nasaad] sa Qur’ān. Nagpapangamba Kami sa kanila ngunit hindi nakadagdag ito sa kanila kundi ng isang pagmamalabis na malaki"
        },
        {
            "chapter": 17,
            "verse": 61,
            "text": "[Banggitin] noong nagsabi Kami sa mga anghel: \"Magpatirapa kayo kay Adan,\" kaya nagpatirapa naman sila maliban si Satanas. Nagsabi ito: \"Magpapatirapa ba ako sa nilikha Mo na isang putik"
        },
        {
            "chapter": 17,
            "verse": 62,
            "text": "Nagsabi ito: \"Naisaalang-alang ba sa Iyo itong pinarangalan Mo higit sa akin? Talagang kung mag-aantala Ka sa akin hanggang sa Araw ng Pagbangon ay talagang makapagpapariwara nga Ako sa mga supling niya maliban sa kaunti"
        },
        {
            "chapter": 17,
            "verse": 63,
            "text": "Nagsabi Siya: \"Umalis ka saka ang sinumang sumunod sa iyo kabilang sa kanila sapagkat tunay na ang Impiyerno ay ang gantimpala sa inyo bilang gantimpalang pinasagana"
        },
        {
            "chapter": 17,
            "verse": 64,
            "text": "Mang-uto ka sa sinumang makakaya mo kabilang sa kanila sa pamamagitan ng tinig mo. Sumigaw ka sa kanila sa pamamagitan ng nangangabayong hukbo mo at naglalakad na hukbo mo. Makilahok ka sa kanila sa mga yaman at mga anak. Mangako ka sa kanila.\" Hindi nangangako sa kanila ang demonyo maliban ng pagkalinlang"
        },
        {
            "chapter": 17,
            "verse": 65,
            "text": "Tunay na ang mga lingkod Ko ay hindi ka magkakaroon sa kanila ng kapamahalaanan. Nakasapat na ang Panginoon mo bilang Pinananaligan"
        },
        {
            "chapter": 17,
            "verse": 66,
            "text": "Ang Panginoon mo ay ang nagpapausad para sa inyo ng mga daong sa dagat upang maghanap kayo ng kabutihang-loob Niya. Tunay na Siya sa inyo ay laging Maaawain"
        },
        {
            "chapter": 17,
            "verse": 67,
            "text": "Kapag sumaling sa inyo ang kapinsalaan sa dagat ay nawawala ang dinadalanginan ninyo maliban sa Kanya ngunit nang nagligtas Siya sa inyo papunta sa kalupaan ay umaayaw kayo. Laging ang tao ay mapagtangging magpasalamat"
        },
        {
            "chapter": 17,
            "verse": 68,
            "text": "Kaya natiwasay ba kayo na baka magpalamon Siya sa inyo sa gilid ng katihan o baka magpadala Siya sa inyo ng isang unos ng mga bato, pagkatapos hindi kayo nakatatagpo para sa inyo ng isang pinananaligan"
        },
        {
            "chapter": 17,
            "verse": 69,
            "text": "O natiwasay ba kayo na baka magpanumbalik Siya sa inyo roon [sa dagat] sa ibang pagkakataon saka magsugo Siya sa inyo ng isang buhawing mula sa hangin para lumunod Siya sa inyo dahil tumanggi kayong sumampalataya, pagkatapos hindi kayo nakatatagpo para sa inyo laban sa Amin dito ng isang mapaghiganti"
        }
    ]
}
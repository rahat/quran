{
    "maqras": [
        {
            "chapter": 18,
            "verse": 99,
            "text": "Mag-iiwan Kami sa iba sa kanila sa araw na iyon na dumadaluyong sa iba pa. Iihip sa tambuli saka magtitipon Kami sa kanila sa isang pagkakatipon"
        },
        {
            "chapter": 18,
            "verse": 100,
            "text": "Maglalahad Kami ng Impiyerno sa araw na iyon para sa mga tagatangging sumampalataya sa isang paglalahad"
        },
        {
            "chapter": 18,
            "verse": 101,
            "text": "[Sila] ang mga [taong] dati ang mga mata nila ay nasa isang pagtatakip palayo sa pag-aalaala sa Akin at sila dati ay hindi nakakakaya ng isang pagdinig"
        },
        {
            "chapter": 18,
            "verse": 102,
            "text": "Kaya nag-akala ba ang mga tumangging sumampalataya na makagawa sila sa mga alipin Ko bukod pa sa Akin bilang mga katangkilik? Tunay na Kami ay naglaan sa Impiyerno para sa mga tagatangging sumampalataya bilang tuluyan"
        },
        {
            "chapter": 18,
            "verse": 103,
            "text": "Sabihin mo: \"Magbabalita kaya kami sa inyo hinggil sa mga pinakalugi sa mga gawain"
        },
        {
            "chapter": 18,
            "verse": 104,
            "text": "na mga nawala ang pinagsumikapan nila sa buhay na pangmundo habang sila ay nag-aakala na sila ay nagpapaganda sa paggawa"
        },
        {
            "chapter": 18,
            "verse": 105,
            "text": "Ang mga iyon ay ang mga tumangging sumampalataya sa mga tanda ng Panginoon nila at pakikipagkita sa Kanya kaya nawalang-kabuluhan ang mga gawain nila saka hindi Kami mag-uukol para sa kanila sa Araw ng Pagbangon ng isang timbang"
        },
        {
            "chapter": 18,
            "verse": 106,
            "text": "Iyon ay ang ganti sa kanila: Impiyerno, dahil tumanggi silang sumampalataya at gumawa sila sa mga tanda Ko at mga sugo Ko bilang pangungutya"
        },
        {
            "chapter": 18,
            "verse": 107,
            "text": "Tunay na ang mga sumampalataya at gumawa ng mga maayos ay magiging ukol sa kanila ang mga Hardin ng Firdaws bilang tuluyan"
        },
        {
            "chapter": 18,
            "verse": 108,
            "text": "bilang mga mananatili sa mga iyon, na hindi sila maghahangad palayo sa mga iyon ng isang paglipat"
        },
        {
            "chapter": 18,
            "verse": 109,
            "text": "Sabihin mo: \"Kung sakaling ang dagat ay tinta para sa mga salita ng Panginoon ko, talaga sanang naubos ang dagat bago maubos [isulat] ang mga salita ng Panginoon ko, kahit pa naghatid kami ng tulad nito na tinta"
        },
        {
            "chapter": 18,
            "verse": 110,
            "text": "Sabihin mo: \"Ako ay tao lamang tulad ninyo. Ikinakasi sa akin na ang Diyos ninyo ay Diyos na nag-iisa lamang. Kaya ang sinumang naging nag-aasam ng pakikipagkita sa Panginoon niya ay gumawa siya ng gawang maayos at huwag siyang magtambal sa pagsamba sa Panginoon Niya ng isa man"
        },
        {
            "chapter": 19,
            "verse": 1,
            "text": "Kāf, Hā, Yā, `Ayn, Ṣād"
        },
        {
            "chapter": 19,
            "verse": 2,
            "text": "Ang pagbanggit ng awa ng Panginoon mo sa lingkod Niyang si Zacarias"
        },
        {
            "chapter": 19,
            "verse": 3,
            "text": "noong nanawagan siya sa Panginoon niya sa isang panawagang kubli"
        },
        {
            "chapter": 19,
            "verse": 4,
            "text": "Nagsabi siya: \"Panginoon ko, tunay na ako ay napanghinaan ng mga buto mula sa akin, nagliyab ang ulo sa uban, at hindi naging malumbay sa pagdalangin sa Iyo, Panginoon ko"
        },
        {
            "chapter": 19,
            "verse": 5,
            "text": "Tunay na ako ay nangamba sa mga kaanak kabilang sa maiiwan ko. Ang maybahay ko naman ay baog. Kaya magkaloob ka sa akin mula sa nasa Iyo ng isang kalapit"
        },
        {
            "chapter": 19,
            "verse": 6,
            "text": "na magmamana sa akin at magmamana mula sa angkan ni Jacob. Gawin Mo siya, Panginoon ko, na isang lugod"
        },
        {
            "chapter": 19,
            "verse": 7,
            "text": "[Sinabi sa kanya:] \"O Zacarias, tunay na Kami ay nagbabalita ng nakagagalak sa iyo hinggil sa isang batang lalaking ang pangalan niya ay Juan. Hindi Kami gumawa para sa kanya noong bago pa niyan ng isang kapangalan"
        },
        {
            "chapter": 19,
            "verse": 8,
            "text": "Nagsabi ito: \"Panginoon ko, paanong magkakaroon ako ng isang batang lalaki samantalang ang maybahay ko ay baog at umabot na ako sa katandaan bilang hukluban"
        },
        {
            "chapter": 19,
            "verse": 9,
            "text": "Nagsabi [ang anghel]: \"Gayon nagsabi ang Panginoon mo: Iyon sa Akin ay madali at lumikha nga Ako sa iyo bago pa niyan, samantalang hindi ka dati isang bagay"
        },
        {
            "chapter": 19,
            "verse": 10,
            "text": "Nagsabi ito: \"Panginoon ko, gumawa ka para sa akin ng isang tanda.\" Nagsabi siya: \"Ang tanda mo ay na hindi ka magsalita sa mga tao nang tatlong gabi, gayong malusog"
        },
        {
            "chapter": 19,
            "verse": 11,
            "text": "Kaya lumabas siya sa mga kalipi niya mula sa dasalan saka nagpahiwatig sa kanila na magluwalhati sila sa umaga at hapon"
        },
        {
            "chapter": 19,
            "verse": 12,
            "text": "[Sinabi:] \"O Juan, kunin mo ang kasulatan nang may lakas.\" Nagbigay Kami sa kanya ng paghahatol habang isang paslit pa"
        },
        {
            "chapter": 19,
            "verse": 13,
            "text": "ng pagsinta mula sa nasa Amin, at ng kadalisayan. Siya noon ay isang mapangilag magkasala"
        },
        {
            "chapter": 19,
            "verse": 14,
            "text": "isang nagpapakabuti sa mga magulang niya, at hindi naging isang mapaniil na masuwayin"
        },
        {
            "chapter": 19,
            "verse": 15,
            "text": "Kapayapaan ay sumakanya sa araw na ipinanganak siya, sa araw na mamamatay siya, at sa araw na bubuhayin siyang isang buhay"
        },
        {
            "chapter": 19,
            "verse": 16,
            "text": "Bumanggit ka sa Aklat kay Maria noong nagpakalayu-layo siya mula sa mag-anak niya sa isang pook na silanganin"
        },
        {
            "chapter": 19,
            "verse": 17,
            "text": "Saka gumawa siya, mula sa pagbukod sa kanila, ng isang tabing, saka nagsugo Kami sa kanya ng espiritu Namin, saka nag-anyo ito sa kanya bilang taong lubos"
        },
        {
            "chapter": 19,
            "verse": 18,
            "text": "Nagsabi siya: \"Tunay na ako ay nagpapakupkop sa Napakamaawain laban sa iyo; [lumayo ka,] kung ikaw ay isang mapangilag magkasala"
        },
        {
            "chapter": 19,
            "verse": 19,
            "text": "Nagsabi ito: \"Ako ay sugo ng Panginoon mo lamang upang maghandog ako sa iyo ng isang batang lalaking dalisay"
        },
        {
            "chapter": 19,
            "verse": 20,
            "text": "Nagsabi siya: \"Paanong magkakaroon ako ng isang batang lalaki samantalang walang sumaling sa akin na isang lalaki at hindi ako naging isang mapakiapid"
        },
        {
            "chapter": 19,
            "verse": 21,
            "text": "Nagsabi ito: \"Gayon nagsabi ang Panginoon mo: Ito sa Akin ay madali, at upang gumawa Kami sa kanya bilang tanda para sa mga tao at bilang awa mula sa Amin. Ito ay naging isang bagay na naitadhana"
        }
    ]
}
{
    "maqras": [
        {
            "chapter": 33,
            "verse": 1,
            "text": "O Propeta, mangilag kang magkasala kay Allāh at huwag kang tumalima sa mga tagatangging sumampalataya at mga mapagpaimbabaw. Tunay na si Allāh ay laging Maalam, Marunong"
        },
        {
            "chapter": 33,
            "verse": 2,
            "text": "Sumunod ka sa ikinakasi sa iyo mula sa Panginoon mo. Tunay na si Allāh laging sa anumang ginagawa ninyo ay Mapagbatid"
        },
        {
            "chapter": 33,
            "verse": 3,
            "text": "Manalig ka kay Allāh. Nakasapat si Allāh bilang Pinananaligan"
        },
        {
            "chapter": 33,
            "verse": 4,
            "text": "Hindi gumawa si Allāh para sa isang lalaki ng dalawang puso sa kaloob-looban nito. Hindi Siya gumawa sa mga maybahay ninyo na nagtutulad kayo sa kanila sa likod [ng mga ina ninyo] bilang mga ina ninyo. Hindi Siya gumawa sa mga ampon ninyo bilang mga anak ninyo. Iyon ay ang sabi ninyo sa pamamagitan ng mga bibig ninyo. Si Allāh ay nagsasabi ng totoo at Siya ay nagpapatnubay sa landas"
        },
        {
            "chapter": 33,
            "verse": 5,
            "text": "Tumawag kayo sa kanila sa [pangalan ng] mga ama nila; ito ay higit na makatarungan sa ganang kay Allāh. Ngunit kung hindi kayo nakaaalam sa mga ama nila ay mga kapatid ninyo sa relihiyon at mga tinatangkilik ninyo. Wala sa inyong maisisisi sa anumang nagkamali kayo subalit [mayroon] sa anumang sinadya ng mga puso ninyo. Laging si Allāh ay Mapagpatawad, Maawain"
        },
        {
            "chapter": 33,
            "verse": 6,
            "text": "Ang Propeta ay higit na karapat-dapat sa mga mananampalataya kaysa sa mga sarili nila. Ang mga maybahay niya ay mga ina nila. Ang mga may mga ugnayang pangkaanak, ang iba sa kanila ay higit na karapat-dapat sa iba [sa pagmamana] ayon sa Kautusan ni Allāh kaysa sa mga mananampalataya at mga lumikas, maliban na gumawa kayo sa mga katangkilik ninyo ng isang nakabubuti. Noon pa, iyon sa Talaan ay nakatitik na"
        },
        {
            "chapter": 33,
            "verse": 7,
            "text": "[Banggitin] noong tumanggap Kami mula sa mga propeta ng tipan nila, mula sa iyo, at mula kina Noe, Abraham, Moises, at Jesus na anak ni Maria. Tumanggap Kami mula sa kanila ng tipang mariin"
        },
        {
            "chapter": 33,
            "verse": 8,
            "text": "upang magtanong Siya sa mga tapat tungkol sa katapatan nila. Naghanda Siya para sa mga tagatangging sumampalataya ng isang pagdurusang masakit"
        },
        {
            "chapter": 33,
            "verse": 9,
            "text": "O mga sumampalataya, alalahanin ninyo ang biyaya ni Allāh sa inyo noong may dumating sa inyo na mga kawal saka nagsugo sa kanila ng isang hangin at mga kawal na hindi ninyo nakita. Laging si Allāh sa anumang ginagawa ninyo ay Nakakikita"
        },
        {
            "chapter": 33,
            "verse": 10,
            "text": "[Banggitin] noong dumating sila sa inyo mula sa ibabaw ninyo at mula sa ilalim mula sa inyo, at noong lumiko ang mga paningin, umabot ang mga puso sa mga lalamunan, at nagpapalagay kayo kay Allāh ng mga palagay"
        },
        {
            "chapter": 33,
            "verse": 11,
            "text": "Doon nasubok ang mga mananampalataya at nayanig sila sa isang pagyanig na matindi"
        },
        {
            "chapter": 33,
            "verse": 12,
            "text": "[Banggitin] noong nagsasabi ang mga mapagpaimbabaw at ang mga sa mga puso nila ay may sakit: \"Walang ipinangako sa amin si Allāh at ang Sugo Niya kundi isang pagkalinlang"
        },
        {
            "chapter": 33,
            "verse": 13,
            "text": "[Banggitin] noong may nagsabing isang pangkatin kabilang sa kanila: \"O mga mamamayan ng Yathrib, walang mapananatilihan para sa inyo kaya bumalik kayo.\" May nagpapaalam na isang pangkat kabilang sa kanila sa Propeta, na nagsasabi: \"Tunay na ang mga bahay namin ay nakabuyayang,\" samantalang ang mga iyon ay hindi nakabuyayang. Walang silang ninanais kundi isang pagtakas"
        },
        {
            "chapter": 33,
            "verse": 14,
            "text": "Kung sakaling may nakapasok sa kanila mula sa mga pook nito, pagkatapos hinilingan sila ng pagtataksil, talaga sanang gumawa sila nito at hindi sila namalagi rito kundi daglian"
        },
        {
            "chapter": 33,
            "verse": 15,
            "text": "Talaga ngang nangyaring sila ay nakipagkasunduan kay Allāh bago pa niyon na hindi sila magbabaling ng mga likod. Laging ang kasunduan kay Allāh ay pinananagutan"
        },
        {
            "chapter": 33,
            "verse": 16,
            "text": "Sabihin mo: \"Hindi magpapakinabang sa inyo ang pagtakas kung tumakas kayo sa kamatayan o pagkapatay, at sa samakatuwid hindi kayo pagtatamasain kundi nang kaunti"
        },
        {
            "chapter": 33,
            "verse": 17,
            "text": "Sabihin mo: \"Sino itong magsasanggalang sa inyo laban kay Allāh kung nagnais Siya sa inyo ng isang kasagwaan o nagnais Siya sa inyo ng isang awa?\" Hindi sila makatatagpo para sa kanila bukod pa kay Allāh ng isang katangkilik ni isang mapag-adya"
        }
    ]
}
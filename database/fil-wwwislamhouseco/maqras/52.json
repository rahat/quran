{
    "maqras": [
        {
            "chapter": 6,
            "verse": 13,
            "text": "Sa Kanya ang anumang nanahan sa gabi at maghapon. Siya ay ang Madinigin, ang Maalam"
        },
        {
            "chapter": 6,
            "verse": 14,
            "text": "Sabihin mo: \"Sa iba pa kay Allāh ba gagawa ako bilang katangkilik, na Tagapaglalang ng mga langit at lupa, at Siya ay nagpapakain at hindi pinakakain?\" Sabihin mo: \"Tunay na ako ay inutusan na maging una sa nagpasakop.\" Huwag ka ngang magiging kabilang sa mga tagapagtambal [kay Allāh]"
        },
        {
            "chapter": 6,
            "verse": 15,
            "text": "Sabihin mo: \"Tunay na ako ay nangangamba, kung sumuway ako sa Panginoon ko, sa pagdurusa sa isang Araw na sukdulan"
        },
        {
            "chapter": 6,
            "verse": 16,
            "text": "Ang sinumang pinalihis palayo roon sa Araw na iyon ay naawa nga Siya rito. Iyon ang pagkatamong malinaw"
        },
        {
            "chapter": 6,
            "verse": 17,
            "text": "Kung sumasaling sa iyo si Allāh ng isang kapinsalaan ay walang tagapawi para rito kundi Siya. Kung sumasaling Siya sa iyo ng isang kabutihan, Siya sa bawat bagay ay May-kakayahan"
        },
        {
            "chapter": 6,
            "verse": 18,
            "text": "Siya ay ang Tagalupig sa ibabaw ng mga lingkod Niya at Siya ay ang Marunong, ang Mapagbatid"
        },
        {
            "chapter": 6,
            "verse": 19,
            "text": "Sabihin mo: \"Aling bagay ang pinakamalaki sa pagsasaksi?\" Sabihin mo: \"Si Allāh ay saksi sa pagitan ko at ninyo. Ikinasi sa akin ang Qur’ān na ito upang magbabala ako sa inyo nito at sa sinumang naabot nito. Tunay na kayo ba ay talagang sumasaksi na may kasama kay Allāh na mga ibang diyos?\" Sabihin mo: \"Hindi ako sumasaksi.\" Sabihin mo: \"Siya ay nag-iisang Diyos lamang at tunay na ako ay walang-kaugnayan sa anumang itinatambal ninyo"
        },
        {
            "chapter": 6,
            "verse": 20,
            "text": "Ang mga binigyan Namin ng Kasulatan ay nakakikilala sa kanya gaya ng pagkakilala nila sa mga anak nila. Ang mga nagpalugi sa mga sarili nila, sila ay hindi sumasampalataya"
        },
        {
            "chapter": 6,
            "verse": 21,
            "text": "Sino pa ang higit na tagalabag sa katarungan kaysa sa sinumang gumawa-gawa laban kay Allāh ng isang kasinungalingan o nagpasinungaling sa mga tanda Niya? Tunay na hindi nagtatagumpay ang mga tagalabag sa katarungan"
        },
        {
            "chapter": 6,
            "verse": 22,
            "text": "Sa araw na kakalap Kami sa kanila sa kalahatan, pagkatapos magsasabi Kami sa mga nagtambal: \"Nasaan ang mga itinambal ninyo na dati ninyong inaakala"
        },
        {
            "chapter": 6,
            "verse": 23,
            "text": "Pagkatapos walang [tugon sa] pagsusulit sa kanila kundi na nagsabi sila: \"Sumpa man kay Allāh na Panginoon Namin, kami noon ay hindi mga tagapagtambal"
        },
        {
            "chapter": 6,
            "verse": 24,
            "text": "Tumingin ka kung papaanong nagsinungaling sila laban sa mga sarili nila at nawala sa kanila ang dati nilang ginagawa-gawa"
        },
        {
            "chapter": 6,
            "verse": 25,
            "text": "Kabilang sa kanila ang nakikinig sa iyo ngunit naglagay Kami sa mga puso nila ng mga panakip sa pag-unawa nila nito at sa mga tainga nila ng pagkabingi. Kung makikita nila ang bawat tanda ay hindi sila sasampalataya rito. Hanggang sa kapag dumating sila sa iyo, makikipagtalo sila sa iyo. Magsasabi ang mga tumangging sumampalataya: \"Walang iba ito kundi mga alamat ng mga sinauna"
        },
        {
            "chapter": 6,
            "verse": 26,
            "text": "Sila ay sumasaway laban sa kanya at lumalayo sa kanya. Hindi sila nagpapahamak kundi sa mga sarili nila ngunit hindi nila nararamdaman"
        },
        {
            "chapter": 6,
            "verse": 27,
            "text": "Kung sakaling makakikita ka kapag patitigilin sila sa ibabaw ng Apoy saka magsasabi sila: \"O kung sana kami ay pababalikin at [upang] hindi magpasinungaling sa mga tanda ng Panginoon Natin at maging kabilang sa mga mananampalataya"
        },
        {
            "chapter": 6,
            "verse": 28,
            "text": "Bagkus lumitaw sa kanila ang dati nilang ikinukubli bago pa nito. Kung sakaling isinauli sila ay talaga sanang nanumbalik sila sa isinaway sa kanila. Tunay na sila ay talagang mga sinungaling"
        },
        {
            "chapter": 6,
            "verse": 29,
            "text": "Nagsabi sila: \"Walang iba ito kundi ang buhay namin sa Mundo, at kami ay hindi mga bubuhayin"
        },
        {
            "chapter": 6,
            "verse": 30,
            "text": "Kung sakaling nakakikita ka kapag pinatayo sila sa Panginoon mo ay magsasabi Siya: \"Hindi ba ito ang totoo?\" Magsasabi sila: \"Opo, sumpa man sa Panginoon namin.\" Magsasabi Siya: \"Kaya lasapin ninyo ang pagdurusa dahil kayo noon ay tumatangging sumampalataya"
        },
        {
            "chapter": 6,
            "verse": 31,
            "text": "Nalugi nga ang mga nagpasinungaling sa pakikipagkita kay Allāh, na hanggang sa nang dumating sa kanila ang Huling Sandali nang biglaan ay magsasabi sila: \"O panghihinayang namin dahil sa nagpabaya tayo kaugnay rito,\" habang sila ay nagdadala ng mga pasanin nila sa mga likod nila. Pansinin, kay sagwa ang pinapasan nila"
        },
        {
            "chapter": 6,
            "verse": 32,
            "text": "Walang iba ang buhay na pangmundo kundi isang paglalaro at isang paglilibang; ngunit talagang ang tahanan sa Kabilang-buhay ay higit na mabuti para sa mga nangingilag magkasala. Kaya hindi ba kayo nakapag-uunawa"
        },
        {
            "chapter": 6,
            "verse": 33,
            "text": "Nalalaman nga Namin na tunay na talagang nagpapalungkot sa iyo ang sinasabi nila ngunit tunay na sila ay hindi nagpapasinungaling sa iyo subalit ang mga tagalabag sa katarungan ay sa mga tanda ni Allāh nagkakaila"
        },
        {
            "chapter": 6,
            "verse": 34,
            "text": "Talaga ngang may pinasinungalingan na mga sugo bago mo pa ngunit nagtiis sila sa anumang ipinasinungaling sa kanila at ipinaminsala sa kanila hanggang sa pumunta sa kanila ang pag-aadya Namin. Walang tagapalit sa mga salita ni Allāh. Talaga ngang may dumating sa iyo na balita ng mga isinugo"
        },
        {
            "chapter": 6,
            "verse": 35,
            "text": "Kung nangyaring bumigat sa iyo ang pag-ayaw nila saka kung nakaya mo na maghanap ng isang lagusan sa lupa o isang hagdan sa langit para magdala ka sa kanila ng isang tanda, [gawin mo]. Kung sakaling niloob ni Allāh ay talaga sanang tinipon Niya sila sa patnubay, kaya huwag ka ngang magiging kabilang sa mga mangmang"
        }
    ]
}
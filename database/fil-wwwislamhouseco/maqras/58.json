{
    "maqras": [
        {
            "chapter": 6,
            "verse": 127,
            "text": "Ukol sa kanila ang tahanan ng kaligtasan sa piling ng Panginoon nila. Siya ay Katangkilik nila dahil sa dati nilang ginagawa"
        },
        {
            "chapter": 6,
            "verse": 128,
            "text": "[Banggitin mo] ang araw na kakalap Siya sa kanila sa kalahatan: \"O umpukan ng jinn, nagparami nga kayo [ng pagliligaw] sa tao at jinn.\" Magsasabi ang mga katangkilik nila kabilang sa tao: \"Panginoon namin, nagtamasa ang ilan sa amin sa iba pa at umabot kami sa taning na itinaning Mo para sa amin.\" Magsasabi Siya: \"Ang Apoy ay tuluyan ninyo bilang mga mananatili roon, maliban sa niloob ni Allāh. Tunay na ang Panginoon mo ay Marunong, Maalam"
        },
        {
            "chapter": 6,
            "verse": 129,
            "text": "Gayon Namin ipinatatangkilik ang iba sa mga tagalabag sa katarungan sa iba pa dahil sa dati nilang ginagawa"
        },
        {
            "chapter": 6,
            "verse": 130,
            "text": "O umpukan ng jinn at tao, wala bang pumunta sa inyo na mga sugo kabilang sa inyo, na sumasaysay sa inyo ng mga tanda Ko at nagbababala sa inyo ng pakikipagkita sa Araw ninyong ito? Magsasabi sila: \"Sumaksi kami laban sa mga sarili namin.\" Luminlang sa kanila ang buhay na pangmundo, at sumaksi sila laban sa mga sarili nila na sila ay noon mga tagatangging sumampalataya"
        },
        {
            "chapter": 6,
            "verse": 131,
            "text": "Iyon ay dahil hindi nangyaring ang Panginoon mo ay magpapahamak sa mga pamayanan dahil sa kawalang-katarungan habang ang mga naninirahan sa mga ito ay mga nalilingat"
        },
        {
            "chapter": 6,
            "verse": 132,
            "text": "Lahat ay may mga antas ayon sa ginawa nila. Ang Panginoon mo ay hindi nalilingat sa mga ginagawa nila"
        },
        {
            "chapter": 6,
            "verse": 133,
            "text": "Ang Panginoon mo ay ang Walang-pangangailangan, ang May Awa. Kung loloobin Niya ay pupuksain Niya kayo at ipahahalili Niya matapos ninyo ang loloobin Niya, gaya ng pagpaluwal Niya sa inyo mula sa mga supling ng mga ibang tao"
        },
        {
            "chapter": 6,
            "verse": 134,
            "text": "Tunay na ang ipinangangako sa inyo ay talagang pupunta, at kayo ay hindi mga makapagpapahina"
        },
        {
            "chapter": 6,
            "verse": 135,
            "text": "Sabihin mo: \"O mga tao ko, gumawa kayo ayon sa paraan ninyo; tunay na ako ay gumagawa; saka malalaman ninyo kung sino ang magkakaroon ng kahihinatnan sa Tahanan. Tunay na hindi magtatagumpay ang mga tagalabag sa katarungan"
        },
        {
            "chapter": 6,
            "verse": 136,
            "text": "Nagtalaga sila ukol kay Allāh ng isang bahagi mula sa nilalang Niya na pananim at mga hayupan saka nagsabi sila: \"Ito ay ukol kay Allāh,\" ayon sa pag-aangkin nila: \"at ito ay ukol sa mga pantambal natin [kay Allāh].\" Ang anumang ukol sa mga itinambal nila ay hindi nakararating kay Allāh; at ang anumang ukol kay Allāh, ito ay nakararating sa mga itinatambal nila. Kay sagwa ang ihinahatol nila"
        },
        {
            "chapter": 6,
            "verse": 137,
            "text": "Gayon ipinang-akit sa marami sa mga tagapagtambal ng mga pantambal nila [kay Allāh] ang pagpatay sa mga anak nila upang magpahamak ang mga ito sa kanila at upang manlito ang mga ito sa kanila sa relihiyon nila. Kung sakaling niloob ni Allāh ay hindi sana sila gumawa niyon. Kaya hayaan mo sila at ang ginagawa-gawa nila"
        },
        {
            "chapter": 6,
            "verse": 138,
            "text": "Nagsabi sila: \"Ang mga ito ay mga hayupan at mga pananim na bawal, na walang kakain sa mga ito kundi ang sinumang niloloob natin,\" ayon sa pag-aangkin nila. May mga hayupang ipinagbawal ang mga likod ng mga ito at may mga hayupang hindi sila bumabanggit ng pangalan ni Allāh sa [pagkakatay sa] mga ito, dala ng isang paggawa-gawa [ng kasinungalingan] sa Kanya. Gaganti Siya sa kanila sa anumang dati nilang ginagawa-gawa"
        },
        {
            "chapter": 6,
            "verse": 139,
            "text": "Nagsabi sila: \"Ang nasa mga tiyan ng mga hayupan na ito ay nakalaan para sa mga lalaki namin at ipinagbabawal sa mga maybahay namin. Kung ito ay [isinilang na] isang patay, sila rito ay magkakatambal.\" Gaganti Siya sa paglalarawan nila; tunay na Siya ay Marunong, Maalam"
        },
        {
            "chapter": 6,
            "verse": 140,
            "text": "Nalugi nga ang mga pumatay sa mga anak nila dala ng isang kahunghangang walang kaalaman at nagbawal sa itinustos sa kanila ni Allāh dala ng paggawa-gawa [ng kasinungalingan] laban kay Allāh. Naligaw nga sila at sila noon ay hindi mga napatnubayan"
        }
    ]
}
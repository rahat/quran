{
    "manzils": [
        {
            "chapter": 26,
            "verse": 1,
            "text": "طسم (اسراری است بین خدا و رسول)"
        },
        {
            "chapter": 26,
            "verse": 2,
            "text": "این قرآن آیات کتاب روشن خداست"
        },
        {
            "chapter": 26,
            "verse": 3,
            "text": "(ای رسول ما) تو چنان در اندیشه هدایت خلقی که خواهی جان عزیزت را از غم اینکه ایمان نمی‌آورند هلاک سازی"
        },
        {
            "chapter": 26,
            "verse": 4,
            "text": "ما اگر بخواهیم از آسمان آیت قهری نازل گردانیم که همه به جبر گردن زیر بار (ایمان به) آن فرود آرند"
        },
        {
            "chapter": 26,
            "verse": 5,
            "text": "و (وای بر اینان که) هیچ آیت و ذکر تازه‌ای از خدای رحمان بر آنها نیاید جز آنکه از آن اعراض می‌کنند"
        },
        {
            "chapter": 26,
            "verse": 6,
            "text": "همانا این کافران آیات خدا را تکذیب کردند و به زودی خبر آنچه بدان استهزاء می‌کنند به آنان خواهد رسید"
        },
        {
            "chapter": 26,
            "verse": 7,
            "text": "آیا در زمین به دیده عبرت نظر نکردند که ما چه انواع گوناگون از نباتات پر سود از آن برویانیدیم؟"
        },
        {
            "chapter": 26,
            "verse": 8,
            "text": "همانا در این کار آیتی (از لطف و رحمت و علم و قدرت خدا بر هوشمندان) آشکار است و باز اکثر اینان ایمان نمی‌آورند"
        },
        {
            "chapter": 26,
            "verse": 9,
            "text": "و همانا پروردگار تو بسیار مقتدر و مهربان است"
        },
        {
            "chapter": 26,
            "verse": 10,
            "text": "و (یاد آر) هنگامی که خدایت به موسی ندا کرد که اینک به سوی قوم ستمکار روی آور"
        },
        {
            "chapter": 26,
            "verse": 11,
            "text": "به سوی قوم ستمکار فرعون که آیا باز هم نمی‌خواهند خدا ترس و پرهیزگار شوند؟"
        },
        {
            "chapter": 26,
            "verse": 12,
            "text": "موسی عرض کرد: ای پروردگار، از آن می‌ترسم که فرعونیان سخت مرا تکذیب کنند"
        },
        {
            "chapter": 26,
            "verse": 13,
            "text": "و (از کفر آنها) دلتنگ شوم و عقده زبانم (به هدایت آنان) باز نگردد، پس به سوی هارون (برادرم) فرست (تا با من به رسالت روانه شود)"
        },
        {
            "chapter": 26,
            "verse": 14,
            "text": "و بر من از این قوم (قبطی) گناهی است که می‌ترسم به قتلم رسانند"
        },
        {
            "chapter": 26,
            "verse": 15,
            "text": "خدا به موسی فرمود: هرگز (مترس که شما را نمی‌کشند)، پس با برادرت هارون بدین معجزات و آیات ما به سوی آنان بروید که ما همه جا با شما هستیم و گفتار شما را می‌شنویم"
        },
        {
            "chapter": 26,
            "verse": 16,
            "text": "هر دو به اتفاق به جانب فرعون روید و بگویید که ما رسول پروردگار جهانیم"
        },
        {
            "chapter": 26,
            "verse": 17,
            "text": "با این پیام که طایفه بنی اسرائیل را با ما (از مصر به فلسطین) بفرست"
        },
        {
            "chapter": 26,
            "verse": 18,
            "text": "فرعون گفت: تو نه آن کودکی که ما پروردیم و سالها عمرت در نزد ما گذشت؟"
        },
        {
            "chapter": 26,
            "verse": 19,
            "text": "و آن فعل زشت (قتل نفس) از تو سر زد و (به خدایی ما) کافر بودی؟"
        },
        {
            "chapter": 26,
            "verse": 20,
            "text": "موسی گفت: آری من چنین فعلی را مرتکب شدم (ولی نه بر عمد بلکه) در آن هنگام من (برای نجات سبطیان از ظلم قبطیان) به وادی حیرت سرگردان و از گمشدگان (دیار شما) بودم (و کاری به قصد نجات مظلومی کردم به قتل خطایی منتهی شد)"
        },
        {
            "chapter": 26,
            "verse": 21,
            "text": "و آن گاه از ترس شما گریختم تا آنکه خدای من مرا علم و حکمت عطا فرمود و از پیغمبران خود قرار داد"
        },
        {
            "chapter": 26,
            "verse": 22,
            "text": "و (بازگو) این که طایفه بنی اسرائیل را بنده خود کرده‌ای این هم نعمتی است که منّت آن بر من می‌نهی؟"
        },
        {
            "chapter": 26,
            "verse": 23,
            "text": "باز فرعون به موسی گفت: ربّ العالمین چیست؟"
        },
        {
            "chapter": 26,
            "verse": 24,
            "text": "موسی جواب داد: خدای آسمانها و زمین است و آنچه ما بین آنهاست، اگر به یقین باور دارید"
        },
        {
            "chapter": 26,
            "verse": 25,
            "text": "فرعون روی به درباریانش کرد و گفت: آیا نمی‌شنوید (که این مرد چه دعوی بی‌دلیل می‌کند)"
        },
        {
            "chapter": 26,
            "verse": 26,
            "text": "موسی گفت: همان خدایی است که شما و پدران پیشین شما را بیافرید"
        },
        {
            "chapter": 26,
            "verse": 27,
            "text": "باز فرعون گفت: این رسولی که به سوی شما به رسالت فرستاده شده سخت دیوانه است"
        },
        {
            "chapter": 26,
            "verse": 28,
            "text": "باز موسی گفت: همان آفریننده مشرق و مغرب (و روز و شب) است و هر چه بین اینها موجود است، اگر شما (در قدرت حق) تعقل کنید"
        },
        {
            "chapter": 26,
            "verse": 29,
            "text": "باز فرعون گفت: اگر غیر من خدایی را بپرستی البته تو را به زندان خواهم کشید"
        },
        {
            "chapter": 26,
            "verse": 30,
            "text": "موسی باز پاسخ داد: اگر هم حجت و معجزی (بر صدق دعوی خود) بر تو آورده باشم (بازم به زندان کشی)"
        },
        {
            "chapter": 26,
            "verse": 31,
            "text": "فرعون گفت: آن معجزه را بیار اگر راست می‌گویی؟"
        },
        {
            "chapter": 26,
            "verse": 32,
            "text": "در آن موقع موسی عصای خود بیفکند که ناگاه اژدهایی عظیم پدیدار گشت"
        },
        {
            "chapter": 26,
            "verse": 33,
            "text": "و نیز دست خود (از گریبان) بیرون آورد که ناگاه سپید و رخشان به چشم بینندگان آشکار گردید"
        },
        {
            "chapter": 26,
            "verse": 34,
            "text": "فرعون رو به درباریانش کرد و گفت: این مرد ساحری بسیار ماهر و داناست"
        },
        {
            "chapter": 26,
            "verse": 35,
            "text": "که می‌خواهد بدین سحر و شعبده‌ها شما (مردم مصر) را از کشور خود آواره کند، حال شما چه می‌فرمایید؟"
        },
        {
            "chapter": 26,
            "verse": 36,
            "text": "آنها به فرعون گفتند: او و برادرش را زمانی باز دار و افرادی را برای جمع کردن مردم در شهرها بفرست"
        },
        {
            "chapter": 26,
            "verse": 37,
            "text": "تا ساحران ماهر زبر دست را (برای دفاع او) نزدت حاضر آورند"
        },
        {
            "chapter": 26,
            "verse": 38,
            "text": "آن گاه ساحران را بر حسب وعده به روز معیّن حاضر ساختند"
        },
        {
            "chapter": 26,
            "verse": 39,
            "text": "و مردم شهر را گفتند: چه بهتر که همه در آن روز جمع باشید (تا واقعه را مشاهده کنید)"
        },
        {
            "chapter": 26,
            "verse": 40,
            "text": "باشد که ما هم اگر ساحران غالب شدند از آنان پیروی کنیم"
        },
        {
            "chapter": 26,
            "verse": 41,
            "text": "و چون ساحران حضور فرعون آمدند با وی گفتند: آیا اگر (بر موسی) غالب آییم اجری خواهیم داشت؟"
        },
        {
            "chapter": 26,
            "verse": 42,
            "text": "فرعون گفت: آری البته علاوه بر اجر خدمت از مقربان (درگاهم) نیز خواهید شد"
        },
        {
            "chapter": 26,
            "verse": 43,
            "text": "(چون ساحران به معارضه حاضر شدند) موسی به آنها گفت: اینک شما بساط سحر خود هر چه می‌خواهید به کار اندازید"
        },
        {
            "chapter": 26,
            "verse": 44,
            "text": "ساحران هم رسن و طنابها و چوبهای سحر خود را بیفکندند و به عزت فرعون قسم یاد کردند که (بر موسی) البته غالب خواهیم شد"
        },
        {
            "chapter": 26,
            "verse": 45,
            "text": "در آن حال موسی عصای خود را بیفکند که ناگاه (اژدهایی عظیم شد و) همه وسایل سحر انگیزی ساحران را به کام فرو می‌برد"
        },
        {
            "chapter": 26,
            "verse": 46,
            "text": "ساحران که این معجزه بدیدند (و قطعا دانستند سحر نیست، پیش موسی) به سجده افتادند"
        },
        {
            "chapter": 26,
            "verse": 47,
            "text": "گفتند: ما به خدای عالمیان ایمان آوردیم"
        },
        {
            "chapter": 26,
            "verse": 48,
            "text": "پروردگار موسی و هارون"
        },
        {
            "chapter": 26,
            "verse": 49,
            "text": "فرعون به ساحران گفت: چرا بی‌اجازه من ایمان به موسی آوردید؟ همانا معلوم است که این استاد بزرگ شماست که شما را ساحری آموخته! پس به زودی کیفر خود را خواهید دید، دست و پای شما را به اختلاف (دو طرف چپ و راست) قطع می‌کنم آن گاه همه را به دار می‌کشم"
        },
        {
            "chapter": 26,
            "verse": 50,
            "text": "ساحران گفتند: (از این دار و قتل به ما) هیچ زیانی نخواهد رسید چون (بعد از مرگ) به سوی خدای خود باز می‌گردیم"
        },
        {
            "chapter": 26,
            "verse": 51,
            "text": "ما از خدا امید آن داریم که به لطف خویش از گناهان ما درگذرد چون اول ما به او ایمان آوردیم"
        },
        {
            "chapter": 26,
            "verse": 52,
            "text": "و ما به موسی وحی کردیم که بندگان مرا شبانه (از شهر مصر) بیرون بر که شما را (فرعونیان) تعقیب خواهند کرد"
        },
        {
            "chapter": 26,
            "verse": 53,
            "text": "آن گاه فرعون رسول برای جمع آوری لشکر به شهرها فرستاد"
        },
        {
            "chapter": 26,
            "verse": 54,
            "text": "(و برای تبلیغات به آنها می‌گفتند که) همانا طایفه بنی اسرائیل عده قلیلی هستند"
        },
        {
            "chapter": 26,
            "verse": 55,
            "text": "که ما را به خشم آورده‌اند"
        },
        {
            "chapter": 26,
            "verse": 56,
            "text": "و ما لشکری همه نیرومند و مسلح به اسلحه کاملیم"
        },
        {
            "chapter": 26,
            "verse": 57,
            "text": "پس (با وجود این همه دعوی‌ها) ما آنها را از باغهای مصفّا با نهرهای آب روان بیرون کردیم"
        },
        {
            "chapter": 26,
            "verse": 58,
            "text": "و نیز از گنج‌ها و ثروتها و مقامات عالیه ریاست بیرون آوردیم (و به دریای هلاک افکندیم)"
        },
        {
            "chapter": 26,
            "verse": 59,
            "text": "آری این چنین کردیم و (قوم ضعیف) بنی اسرائیل را وارث آن شهر و دیارها و ثروت و مقامها گردانیدیم"
        },
        {
            "chapter": 26,
            "verse": 60,
            "text": "پس صبحگاه فرعونیان موسی و بنی اسرائیل را تعقیب کردند"
        },
        {
            "chapter": 26,
            "verse": 61,
            "text": "چون دو لشکر روبرو شدند اصحاب موسی گفتند: اینک به دست فرعونیان خواهیم افتاد"
        },
        {
            "chapter": 26,
            "verse": 62,
            "text": "موسی گفت: هرگز چنین نیست، که خدا با من است و مرا به یقین راهنمایی خواهد کرد"
        },
        {
            "chapter": 26,
            "verse": 63,
            "text": "پس ما به موسی وحی کردیم که عصای خود را به دریا (ی نیل) زن، چون زد دریا شکافت و آب هر قطعه دریا مانند کوهی بزرگ بر روی هم قرار گرفت"
        },
        {
            "chapter": 26,
            "verse": 64,
            "text": "و دیگران (یعنی فرعونیان) را (از پی بنی اسرائیل) به نزدیک دریا آوردیم"
        },
        {
            "chapter": 26,
            "verse": 65,
            "text": "و موسی و کلیه همراهانش را به ساحل سلامت رسانیدیم"
        },
        {
            "chapter": 26,
            "verse": 66,
            "text": "آن گاه قوم دیگر همه را به دریا غرق کردیم"
        },
        {
            "chapter": 26,
            "verse": 67,
            "text": "همانا در این هلاک فرعونیان آیت بزرگی (برای عبرت و موعظه مردم) بود لیکن اکثر خلق ایمان نیاوردند"
        },
        {
            "chapter": 26,
            "verse": 68,
            "text": "و همانا خدای تو خدای بسیار مقتدر و مهربان است"
        },
        {
            "chapter": 26,
            "verse": 69,
            "text": "و (ای رسول) حکایت ابراهیم را بر امت بیان کن"
        },
        {
            "chapter": 26,
            "verse": 70,
            "text": "هنگامی که با پدر (یعنی عمو، زیرا پدران پیغمبران همه موحّدند) و با قومش گفت: شما چه معبودی را می‌پرستید؟"
        },
        {
            "chapter": 26,
            "verse": 71,
            "text": "جواب دادند که ما بتهایی را می‌پرستیم و ثابت بر پرستش آنها بوده و هستیم"
        },
        {
            "chapter": 26,
            "verse": 72,
            "text": "ابراهیم گفت: آیا هر گاه این بتهای جماد را بخوانید سخن شما را می‌شنوند؟"
        },
        {
            "chapter": 26,
            "verse": 73,
            "text": "یا به حال شما هیچ سود و زیانی توانند داشت؟"
        },
        {
            "chapter": 26,
            "verse": 74,
            "text": "گفتند: (نه) بلکه ما پدران خود را بر پرستش این بتان یافته‌ایم (و هر چند جماد بی‌اثری باشند می‌پرستیم)"
        },
        {
            "chapter": 26,
            "verse": 75,
            "text": "ابراهیم باز به آنها گفت: آیا می‌دانید که این بتهایی که شما مردم اینک می‌پرستید،"
        },
        {
            "chapter": 26,
            "verse": 76,
            "text": "و پدران شما از قدیم می‌پرستیدند،"
        },
        {
            "chapter": 26,
            "verse": 77,
            "text": "آنها مرا دشمن‌اند جز خدای یکتای عالمیان؟"
        },
        {
            "chapter": 26,
            "verse": 78,
            "text": "همان خدایی که مرا بیافرید و به راه راستم هدایت می‌فرماید"
        },
        {
            "chapter": 26,
            "verse": 79,
            "text": "و همان خدایی که مرا غذا می‌دهد و سیراب می‌گرداند"
        },
        {
            "chapter": 26,
            "verse": 80,
            "text": "و چون بیمار شوم مرا شفا می‌دهد"
        },
        {
            "chapter": 26,
            "verse": 81,
            "text": "و همان خدایی که مرا (از حیات چند روزه دنیا) می‌میراند و سپس (به حیات ابدی آخرت) زنده می‌گرداند"
        },
        {
            "chapter": 26,
            "verse": 82,
            "text": "و همان خدایی که چشم امید دارم که روز جزا گناهم را بیامرزد"
        },
        {
            "chapter": 26,
            "verse": 83,
            "text": "بارالها، مرا حکمی ببخش (بر این مشرکان فرمانروایی ده) و به (رسل و) بندگان صالح خود ملحق ساز"
        },
        {
            "chapter": 26,
            "verse": 84,
            "text": "و نامم بر زبان اقوام آتیه نیکو، و سخنم دلپذیر گردان"
        },
        {
            "chapter": 26,
            "verse": 85,
            "text": "و مرا از وارثان بهشت پر نعمت قرار ده"
        },
        {
            "chapter": 26,
            "verse": 86,
            "text": "و از پدرم (یعنی عمویم) درگذر، که وی سخت از گمراهان است"
        },
        {
            "chapter": 26,
            "verse": 87,
            "text": "و روزی که خلق را از قبرها برانگیزند در آن روز مرا رسوا (و هلاک) مگردان"
        },
        {
            "chapter": 26,
            "verse": 88,
            "text": "آن روزی که مال و فرزندان (هیچ به حال انسان) سود نبخشند"
        },
        {
            "chapter": 26,
            "verse": 89,
            "text": "و تنها آن کس سود برد که با دل با اخلاص پاک (از شرک و ریب و ریا) به درگاه خدا آید"
        },
        {
            "chapter": 26,
            "verse": 90,
            "text": "و بهشت را به اهل تقوا نزدیک سازند"
        },
        {
            "chapter": 26,
            "verse": 91,
            "text": "و دوزخ را بر گمراهان پدیدار گردانند"
        },
        {
            "chapter": 26,
            "verse": 92,
            "text": "و به کافران گفته شود: بتهایی که پرستش می‌کردید به کجا شدند؟"
        },
        {
            "chapter": 26,
            "verse": 93,
            "text": "آن بتهایی که به جای خدا پرستش می‌کردید آیا می‌توانند به شما اینک یاری کرده یا از جانب خود دفاع کنند؟"
        },
        {
            "chapter": 26,
            "verse": 94,
            "text": "در آن حال کافران و معبودان باطلشان هم به رو در آتش دوزخ افتند"
        },
        {
            "chapter": 26,
            "verse": 95,
            "text": "و نیز تمام سپاه شیطان (به جهنم در آیند)"
        },
        {
            "chapter": 26,
            "verse": 96,
            "text": "و در دوزخ به مجادله و خصومت با یکدیگر گویند"
        },
        {
            "chapter": 26,
            "verse": 97,
            "text": "به خدا قسم که ما در گمراهی بسیار آشکاری بودیم"
        },
        {
            "chapter": 26,
            "verse": 98,
            "text": "که شما (بتها) را مانند خدای عالمیان پرستش می‌کردیم"
        },
        {
            "chapter": 26,
            "verse": 99,
            "text": "و ما را گمراه نکردند جز قوم تبهکار"
        },
        {
            "chapter": 26,
            "verse": 100,
            "text": "پس (در این روز سخت) نه شفیعی داریم،"
        },
        {
            "chapter": 26,
            "verse": 101,
            "text": "و نه یک دوست صمیمی (که از ما حمایتی کند)"
        },
        {
            "chapter": 26,
            "verse": 102,
            "text": "ای کاش که بار دیگر (به دنیا) باز می‌گشتیم تا (به خدای یگانه) ایمان می‌آوردیم"
        },
        {
            "chapter": 26,
            "verse": 103,
            "text": "همانا در این (ندامت گمراهان) آیت عبرتی (برای دیگران) بود و لیک اکثر مردم باز ایمان نیاوردند"
        },
        {
            "chapter": 26,
            "verse": 104,
            "text": "و همانا خدای تو خدای بسیار مقتدر و مهربان است"
        },
        {
            "chapter": 26,
            "verse": 105,
            "text": "قوم نوح هم پیغمبران خدا را تکذیب کردند"
        },
        {
            "chapter": 26,
            "verse": 106,
            "text": "هنگامی که مهربان برادرشان نوح آنها را گفت: آیا خدا ترس و متّقی نمی‌شوید؟"
        },
        {
            "chapter": 26,
            "verse": 107,
            "text": "من برای شما بسیار رسولی امین (و خیر خواهی مشفق) هستم"
        },
        {
            "chapter": 26,
            "verse": 108,
            "text": "پس از خدا بترسید و راه طاعت من پیش گیرید"
        },
        {
            "chapter": 26,
            "verse": 109,
            "text": "و من اجری از شما برای رسالت نمی‌خواهم و چشم پاداش جز به خدای عالم ندارم"
        },
        {
            "chapter": 26,
            "verse": 110,
            "text": "پس از خدا بترسید و راه طاعت من پیش گیرید"
        },
        {
            "chapter": 26,
            "verse": 111,
            "text": "قوم نوح (از کبر و خود پرستی) پاسخ دادند که ما چگونه به تو ایمان آوریم در صورتی که پیروانت معدودی مردم خوار و فرومایه‌اند؟"
        },
        {
            "chapter": 26,
            "verse": 112,
            "text": "نوح گفت: مرا چه کار که افعال و احوال پیروانم را بدانم (که از طبقه عالی یا دانی‌اند)؟"
        },
        {
            "chapter": 26,
            "verse": 113,
            "text": "اگر شعور و معرفتی دارید بدانید که حساب کار آنها بر کسی جز خدای من نخواهد بود"
        },
        {
            "chapter": 26,
            "verse": 114,
            "text": "و من هرگز مؤمنان به حق را (هر چند فقیر باشند) از خود نرانم"
        },
        {
            "chapter": 26,
            "verse": 115,
            "text": "من جز آنکه مردم را اندرز کنم و از خدا بترسانم وظیفه‌ای ندارم"
        },
        {
            "chapter": 26,
            "verse": 116,
            "text": "باز قوم نوح گفتند: ای نوح، اگر ترک این سخنان نگویی سخت سنگسار می‌شوی"
        },
        {
            "chapter": 26,
            "verse": 117,
            "text": "نوح گفت: پروردگارا، قوم من سخت مرا تکذیب کردند"
        },
        {
            "chapter": 26,
            "verse": 118,
            "text": "پس بین من و آنها حکم فرما و به ما گشایشی عطا کن، و من و مؤمنانی که با من همراهند از شر قوم نجات ده"
        },
        {
            "chapter": 26,
            "verse": 119,
            "text": "ما هم او را با همه آنان که در آن کشتی انبوه در آمدند به ساحل سلامت رساندیم"
        },
        {
            "chapter": 26,
            "verse": 120,
            "text": "آن‌گاه باقی آن قوم سرکش را پس از نجات نوح و مؤمنان به دریا غرق کردیم"
        },
        {
            "chapter": 26,
            "verse": 121,
            "text": "همانا در این (نجات مؤمنان و هلاک کافران قوم نوح) آیت عبرتی است، و اکثرشان ایمان نیاوردند"
        },
        {
            "chapter": 26,
            "verse": 122,
            "text": "و همانا خدای تو خدای بسیار مقتدر و مهربان است"
        },
        {
            "chapter": 26,
            "verse": 123,
            "text": "قوم عاد نیز رسولان خدا را تکذیب کردند"
        },
        {
            "chapter": 26,
            "verse": 124,
            "text": "هنگامی که مهربان برادرشان هود به آنها گفت: آیا متقی و خدا ترس نمی‌شوید؟"
        },
        {
            "chapter": 26,
            "verse": 125,
            "text": "من برای شما پیغمبری بسیار (خیر خواه و) امینم"
        },
        {
            "chapter": 26,
            "verse": 126,
            "text": "پس از خدا بترسید و راه اطاعت من پیش گیرید"
        },
        {
            "chapter": 26,
            "verse": 127,
            "text": "و من از شما اجری برای رسالت نمی‌خواهم و چشم پاداش جز به خدای عالم ندارم"
        },
        {
            "chapter": 26,
            "verse": 128,
            "text": "آیا بنا می‌کنید به هر سرزمین مرتفع عمارت و کاخ برای آنکه به بازی عالم سرگرم شوید (و از یاد خدا غافل مانید)"
        },
        {
            "chapter": 26,
            "verse": 129,
            "text": "و عمارتهای محکم بنا می‌کنید به امید آنکه در آن عمارات عمر ابد کنید؟"
        },
        {
            "chapter": 26,
            "verse": 130,
            "text": "و چون (به ظلم و بیداد خلق) دست گشایید کمال قساوت و خشم کار بندید؟"
        },
        {
            "chapter": 26,
            "verse": 131,
            "text": "پس از خدا بترسید و مرا اطاعت کنید"
        },
        {
            "chapter": 26,
            "verse": 132,
            "text": "و بترسید از آن خدایی که شما را به آنچه خود می‌دانید مدد و قوت بخشید"
        },
        {
            "chapter": 26,
            "verse": 133,
            "text": "مدد بخشید شما را به خلق چهار پایان و فرزندان"
        },
        {
            "chapter": 26,
            "verse": 134,
            "text": "و نیز مدد بخشید شما را به ایجاد باغها و چشمه‌های آب"
        },
        {
            "chapter": 26,
            "verse": 135,
            "text": "همانا من از عذاب روز بزرگ قیامت بر شما می‌ترسم"
        },
        {
            "chapter": 26,
            "verse": 136,
            "text": "گفتند: تو این همه وعظ و نصیحت کنی یا هیچ نکنی به حال ما یکسان است"
        },
        {
            "chapter": 26,
            "verse": 137,
            "text": "این (مسأله حیات و موت کار طبیعت و خوی جهان و) سرنوشت همه پیشینیان است"
        },
        {
            "chapter": 26,
            "verse": 138,
            "text": "و ما هرگز (پس از مرگ دیگر زنده نمی‌شویم و هرگز قیامت و ثواب و) عقابی نخواهیم داشت"
        },
        {
            "chapter": 26,
            "verse": 139,
            "text": "الغرض، رسول حق را تکذیب کردند و ما هم آنان را هلاک گردانیدیم، همانا در این (هلاک قوم عاد) آیت عبرتی است، و بیشتر آنها ایمان نیاوردند"
        },
        {
            "chapter": 26,
            "verse": 140,
            "text": "و همانا خدای تو بسیار مقتدر و مهربان است"
        },
        {
            "chapter": 26,
            "verse": 141,
            "text": "قوم ثمود نیز رسولان خدا را تکذیب کردند"
        },
        {
            "chapter": 26,
            "verse": 142,
            "text": "هنگامی که مهربان برادرشان صالح به آنها گفت: آیا متّقی و خدا ترس نمی‌شوید؟"
        },
        {
            "chapter": 26,
            "verse": 143,
            "text": "من برای شما پیغمبری بسیار امین (و خیر خواه) هستم"
        },
        {
            "chapter": 26,
            "verse": 144,
            "text": "پس از خدا بترسید و راه طاعت من پیش گیرید"
        },
        {
            "chapter": 26,
            "verse": 145,
            "text": "و من اجری از شما برای رسالت نمی‌خواهم و چشم پاداش جز به خدای عالم ندارم"
        },
        {
            "chapter": 26,
            "verse": 146,
            "text": "آیا (تصور می‌کنید که تا ابد) ایمن از مرگ در این ناز و نعمت دنیا خواهید ماند؟"
        },
        {
            "chapter": 26,
            "verse": 147,
            "text": "(گمان دارید) در این باغهای باصفا و چشمه‌های آب گوارا،"
        },
        {
            "chapter": 26,
            "verse": 148,
            "text": "و مزارع و کشتزار و نخل و آن شکوفه‌های لطیف و زیبایش (همیشه زنده‌اید)"
        },
        {
            "chapter": 26,
            "verse": 149,
            "text": "و خیال می‌کنید دائم در این عماراتی که در کوهستان (و ییلاقات) با کمال دقت بنا کرده‌اید به آسایش تعیّش می‌کنید؟"
        },
        {
            "chapter": 26,
            "verse": 150,
            "text": "پس از خدا بترسید و راه اطاعت من پیش گیرید"
        },
        {
            "chapter": 26,
            "verse": 151,
            "text": "و از رفتار رؤسای مسرف و ستمگر پیروی نکنید"
        },
        {
            "chapter": 26,
            "verse": 152,
            "text": "که آن مردم در زمین همه گونه فساد می‌کنند و هیچ گونه به اصلاح (حال خلق) نمی‌پردازند"
        },
        {
            "chapter": 26,
            "verse": 153,
            "text": "قوم صالح گفتند: به یقین تو را سحر کرده‌اند (که دعوی نبوت می‌کنی)"
        },
        {
            "chapter": 26,
            "verse": 154,
            "text": "(و گرنه) تو هم مثل ما بشری بیش نیستی، اگر راست می‌گویی معجزی بیاور"
        },
        {
            "chapter": 26,
            "verse": 155,
            "text": "صالح گفت: این ناقه (معجزه من) است، آب نهر را روزی ناقه بنوشد و روزی شما بنوشید"
        },
        {
            "chapter": 26,
            "verse": 156,
            "text": "و هرگز سوء قصدی بر ناقه مکنید که به عذاب روزی بزرگ و سخت گرفتار خواهید شد"
        },
        {
            "chapter": 26,
            "verse": 157,
            "text": "قوم صالح ناقه را پی کردند، سپس از کار خود پشیمان شدند"
        },
        {
            "chapter": 26,
            "verse": 158,
            "text": "آن گاه عذاب موعود آنان را درگرفت (و هلاک گردیدند). همانا در هلاک این قوم آیت عبرتی (برای دیگران) بود، و اکثر آنها ایمان نیاوردند"
        },
        {
            "chapter": 26,
            "verse": 159,
            "text": "و همانا خدای تو بسیار مقتدر و مهربان است"
        },
        {
            "chapter": 26,
            "verse": 160,
            "text": "قوم لوط نیز پیغمبران خدا را تکذیب کردند"
        },
        {
            "chapter": 26,
            "verse": 161,
            "text": "هنگامی که مهربان برادر آنها لوط به آنان گفت: آیا خدا ترس و پرهیزکار نمی‌شوید؟"
        },
        {
            "chapter": 26,
            "verse": 162,
            "text": "من برای شما پیغمبری بسیار امین (و خیر خواه) هستم"
        },
        {
            "chapter": 26,
            "verse": 163,
            "text": "از خدا بترسید و راه طاعت من پیش گیرید"
        },
        {
            "chapter": 26,
            "verse": 164,
            "text": "و من از شما اجری برای رسالت خود نمی‌خواهم و چشم پاداش جز به خدای عالم ندارم"
        },
        {
            "chapter": 26,
            "verse": 165,
            "text": "آیا از میان خلایق عمل زشت منکر را با مردان انجام می‌دهید؟"
        },
        {
            "chapter": 26,
            "verse": 166,
            "text": "و زنان را که خدا همسر شما آفریده رها می‌کنید؟ آری شما بسیار مردم متعدی نابکاری هستید"
        },
        {
            "chapter": 26,
            "verse": 167,
            "text": "قوم در جواب گفتند: ای لوط، اگر از این پس دست از این نهی و منع بر نداری از شهر رانده خواهی شد"
        },
        {
            "chapter": 26,
            "verse": 168,
            "text": "لوط باز گفت: من خود دشمن این کار زشت شما هستم"
        },
        {
            "chapter": 26,
            "verse": 169,
            "text": "بار الها، من و اهل بیتم را از (عقاب) این عمل زشت قوم نجات بخش"
        },
        {
            "chapter": 26,
            "verse": 170,
            "text": "ما هم او را با همه اهل بیتش نجات دادیم"
        },
        {
            "chapter": 26,
            "verse": 171,
            "text": "جز پیرزنی که (زن لوط بود و) در اهل عذاب باقی ماند"
        },
        {
            "chapter": 26,
            "verse": 172,
            "text": "آن گاه (جز اهل بیت لوط) دیگران را به خاک هلاک نشانیدیم"
        },
        {
            "chapter": 26,
            "verse": 173,
            "text": "و آنها را به سنگباران عذاب که باران بسیار سختی بر سر بیم داده شدگان (بد کار) است هلاک ساختیم"
        },
        {
            "chapter": 26,
            "verse": 174,
            "text": "همانا در این هلاک قوم لوط نیز آیت عبرتی (برای دیگران) بود، و اکثر آنها ایمان نیاوردند"
        },
        {
            "chapter": 26,
            "verse": 175,
            "text": "و همانا خدای تو بسیار مقتدر و مهربان است"
        },
        {
            "chapter": 26,
            "verse": 176,
            "text": "اصحاب ایکه (یعنی امت شعیب ع) هم پیغمبران خدا را تکذیب کردند"
        },
        {
            "chapter": 26,
            "verse": 177,
            "text": "هنگامی که (رسولشان) شعیب به آنها گفت: آیا خداترس و پرهیزکار نمی‌شوید؟"
        },
        {
            "chapter": 26,
            "verse": 178,
            "text": "من برای شما رسولی بسیار امین (و خیر خواه) هستم"
        },
        {
            "chapter": 26,
            "verse": 179,
            "text": "از خدا بترسید و راه طاعت من پیش گیرید"
        },
        {
            "chapter": 26,
            "verse": 180,
            "text": "و من از شما هرگز اجر رسالت نمی‌خواهم و جز به خدای عالم به کسی چشم پاداش ندارم"
        },
        {
            "chapter": 26,
            "verse": 181,
            "text": "پیمانه را تمام بدهید و از کم فروشان مباشید"
        },
        {
            "chapter": 26,
            "verse": 182,
            "text": "و (اجناس را) با ترازوی درست بسنجید"
        },
        {
            "chapter": 26,
            "verse": 183,
            "text": "و آنچه به مردم می‌فروشید (تمام بدهید و) از وزن و پیمان کم نگذارید، و در زمین به ظلم و فساد کاری برنخیزید"
        },
        {
            "chapter": 26,
            "verse": 184,
            "text": "و از خدایی که شما و کفر پیشگان پیشین را آفریده بترسید (و خلاف امر او مکنید)"
        },
        {
            "chapter": 26,
            "verse": 185,
            "text": "قوم شعیب در پاسخ او گفتند: تو را بی‌شک به سحر و شعبده مفتون کرده‌اند"
        },
        {
            "chapter": 26,
            "verse": 186,
            "text": "و تو جز آنکه بشری هستی مانند ما هیچ گونه مزیّتی بر دیگران نداری. و ما تو را (در دعوت نبوت) دروغگو می‌پنداریم"
        },
        {
            "chapter": 26,
            "verse": 187,
            "text": "اگر راست می‌گویی (که پیغمبر خدایی) قطعه‌ای از آسمان را بر سر ما فرود آور (تا تصدیق تو کنیم)"
        },
        {
            "chapter": 26,
            "verse": 188,
            "text": "شعیب گفت: خدای من بهتر بر (صدق دعوی من و کذب قول و زشتی) افعال شما آگاه است"
        },
        {
            "chapter": 26,
            "verse": 189,
            "text": "باز او را تکذیب کردند و به عذاب سخت روز سایه‌بان (یعنی روزی که مردم از شدت گرما به سایه‌بانی پناه می‌بردند و باز از گرمی هلاک می‌شدند) گرفتار شدند که عذاب آن روز بسیار بزرگ و سخت بود"
        },
        {
            "chapter": 26,
            "verse": 190,
            "text": "همانا در این هلاک قوم شعیب نیز آیت عبرتی (برای دیگران) بود، و اکثر آنها ایمان نیاوردند"
        },
        {
            "chapter": 26,
            "verse": 191,
            "text": "و همانا خدای تو بسیار مقتدر و مهربان است"
        },
        {
            "chapter": 26,
            "verse": 192,
            "text": "و این قرآن به حقیقت از جانب خدای عالمیان نازل شده"
        },
        {
            "chapter": 26,
            "verse": 193,
            "text": "(جبرئیل) روح الامین (فرشته بزرگ خدا) آن را نازل گردانیده"
        },
        {
            "chapter": 26,
            "verse": 194,
            "text": "و آن را بر قلب تو فرود آورده تا از عقاب خدا بترسانی"
        },
        {
            "chapter": 26,
            "verse": 195,
            "text": "به زبان عربی فصیح"
        },
        {
            "chapter": 26,
            "verse": 196,
            "text": "و (ذکر عظمت) این قرآن در کتب انبیاء پیشین مسطور است"
        },
        {
            "chapter": 26,
            "verse": 197,
            "text": "آیا این خود آیت و برهان روشنی (بر کافران) نیست که علماء بنی اسرائیل (از کتب انبیاء سلف) بر این قرآن آگاهند؟"
        },
        {
            "chapter": 26,
            "verse": 198,
            "text": "و اگر ما این کتاب (عربی) را بر بعض مردم عجم نازل می‌گردانیدیم"
        },
        {
            "chapter": 26,
            "verse": 199,
            "text": "و آن رسول آن را (به زبان تازی) بر عجم‌ها قرائت می‌کرد آنان ایمان نمی‌آوردند (به این عذر که قرآن چون به زبان ما نیست ما فهم آن نکرده و اعجاز آن را درک نمی‌کنیم، اما شما قوم عرب با چه عذر ایمان نمی‌آورید؟)"
        },
        {
            "chapter": 26,
            "verse": 200,
            "text": "ما این قرآن را این چنین در دل تبهکاران گذراندیم (و بر آنها به این کتاب اتمام حجت کردیم)"
        },
        {
            "chapter": 26,
            "verse": 201,
            "text": "اما به این قرآن ایمان نمی‌آورند تا عذاب دردناک را مشاهده کنند"
        },
        {
            "chapter": 26,
            "verse": 202,
            "text": "که به ناگاه آن عذاب که سخت از آن غافلند به آنها فرا رسد"
        },
        {
            "chapter": 26,
            "verse": 203,
            "text": "و آن کافران گویند: آیا بر ما مهلتی منظور می‌شود (تا زمانی از عذاب بیاساییم؟)"
        },
        {
            "chapter": 26,
            "verse": 204,
            "text": "آیا (اکنون که هنگام عذابشان نیست از تمسخر) عذاب و انتقام ما را به تعجیل می‌طلبند؟"
        },
        {
            "chapter": 26,
            "verse": 205,
            "text": "چه خواهی دید اگر ما چند سالی آنها را در دنیا متنعّم سازیم"
        },
        {
            "chapter": 26,
            "verse": 206,
            "text": "سپس به عذابی که بر آنان وعده شده یکسر هلاک شوند"
        },
        {
            "chapter": 26,
            "verse": 207,
            "text": "آیا بهره‌ای که از مال دنیا داشتند هیچ آنها را از عذاب خواهد رهانید؟"
        },
        {
            "chapter": 26,
            "verse": 208,
            "text": "و ما اهل هیچ دیاری را تا رسولانی به هدایت و اتمام حجت بر آنها نفرستادیم هلاک نکردیم"
        },
        {
            "chapter": 26,
            "verse": 209,
            "text": "این (هلاک بدان) پند و موعظه است (برای خوبان) و ما هرگز به کسی ستم نکردیم"
        },
        {
            "chapter": 26,
            "verse": 210,
            "text": "و این قرآن را شیاطین فرود نیاوردند (بلکه جبرئیل امین، فرشته خدا نازل ساخته)"
        },
        {
            "chapter": 26,
            "verse": 211,
            "text": "نه هرگز این گونه سخنان از شیاطین شایسته است و نه قدرت (بر نزول آن) دارند"
        },
        {
            "chapter": 26,
            "verse": 212,
            "text": "که البته آنها از استماع وحی الهی معزولند"
        },
        {
            "chapter": 26,
            "verse": 213,
            "text": "پس با خدای یکتا احدی را معبود مخوان و گرنه از اهل عذاب خواهی شد"
        },
        {
            "chapter": 26,
            "verse": 214,
            "text": "و (نخست) خویشان نزدیکت را (از خدا) بترسان"
        },
        {
            "chapter": 26,
            "verse": 215,
            "text": "و پر و بال مرحمت بر تمام پیروان با ایمانت به تواضع بگستران"
        },
        {
            "chapter": 26,
            "verse": 216,
            "text": "و هرگاه قوم فرمانت را مخالفت کردند به آنها بگو: من خود از کردار (بد) شما بیزارم"
        },
        {
            "chapter": 26,
            "verse": 217,
            "text": "و توکل بر آن خدای مقتدر مهربان کن"
        },
        {
            "chapter": 26,
            "verse": 218,
            "text": "آن خدایی که چون (از شوقش به نماز) برخیزی تو را می‌نگرد"
        },
        {
            "chapter": 26,
            "verse": 219,
            "text": "و به انتقال تو در اهل سجود (و به دوران تحوّلت از اصلاب شامخه به ارحام مطهره) آگاه است"
        },
        {
            "chapter": 26,
            "verse": 220,
            "text": "که او خدای شنوا و دانا (به گفتار و کردار خلق) است"
        },
        {
            "chapter": 26,
            "verse": 221,
            "text": "(بگو به کافران که) آیا می‌خواهید من شما را آگاه سازم که شیاطین بر چه کسان نازل می‌شوند؟"
        },
        {
            "chapter": 26,
            "verse": 222,
            "text": "شیاطین بر هر شخص بسیار دروغگوی بدکار نازل می‌شوند"
        },
        {
            "chapter": 26,
            "verse": 223,
            "text": "گوش فرا می‌دهند (تا حرف مؤمنان و قوای قدسی را ربوده و به اتباع خود برسانند) و اکثرشان دروغ می‌گویند (و اندک راست آنها هم برای شبهه کاری و فساد و فتنه انگیزی است)"
        },
        {
            "chapter": 26,
            "verse": 224,
            "text": "و شاعران (یاوه سرای کفار مانند عالمان بی‌عمل و مدعیان باطل) را مردم جاهل گمراه پیروی کنند"
        },
        {
            "chapter": 26,
            "verse": 225,
            "text": "آیا ننگری که آنها خود به هر وادی حیرت سرگشته‌اند؟"
        },
        {
            "chapter": 26,
            "verse": 226,
            "text": "و آنها بسیار سخنان می‌گویند که یکی را عمل نمی‌کنند"
        },
        {
            "chapter": 26,
            "verse": 227,
            "text": "مگر آن شاعران که اهل ایمان و نیکوکار بوده و یاد خدا بسیار کردند و برای انتقام از (هجو و) ستمی که در حق آنها (و سایر مؤمنان) شده (به نظم سخن و طبع شعر) به انتقام و دفاع برخاستند (و به شمشیر زبان با دشمنان دین جهاد کردند، آنان را مؤمنان پیروی خواهند کرد) و آنان که ظلم و ستم کردند به زودی خواهند دانست که به چه کیفر گاهی و دوزخ انتقامی بازگشت می‌کنند"
        },
        {
            "chapter": 27,
            "verse": 1,
            "text": "طس (شاید اشاره به سوره است یا نام خدا یا رسول است که به آن قسم یاد شده) این آیات قرآن (بزرگ) و کتاب روشن خداست"
        },
        {
            "chapter": 27,
            "verse": 2,
            "text": "که هدایت و بشارت برای اهل ایمان است"
        },
        {
            "chapter": 27,
            "verse": 3,
            "text": "آنان که نماز به پا می‌دارند و زکات می‌دهند و کاملا به عالم آخرت یقین دارند"
        },
        {
            "chapter": 27,
            "verse": 4,
            "text": "همانا آنان که ایمان به عالم آخرت نمی‌آورند (پس از اتمام حجت) ما اعمالشان را در نظرشان جلوه دهیم و آنها به کلی گمراه و سرگشته شوند"
        },
        {
            "chapter": 27,
            "verse": 5,
            "text": "آنها را هم (در دنیا) سخت‌ترین عذاب است و هم در آخرت زیانکارترین خلقند"
        },
        {
            "chapter": 27,
            "verse": 6,
            "text": "و تو (ای رسول ما) آیات قرآن (عظیم) از جانب خدایی حکیم و دانا (به وحی) بر تو القا می‌شود"
        },
        {
            "chapter": 27,
            "verse": 7,
            "text": "(به یاد آر) هنگامی که موسی (وقت بیچارگی و درد حمل زن در آن بیابان سرد و ظلمت نوری دید و) به اهل بیتش گفت: مرا آتشی به نظر آمد می‌روم تا از آن به زودی خبری برایتان بیاورم یا شاید برای گرم شدن شما شعله‌ای برگیرم"
        },
        {
            "chapter": 27,
            "verse": 8,
            "text": "چون موسی بدان آتش نزدیک شد او را ندا کردند که آن کس را که در (اشتیاق) این آتش است یا به گردش (در طلب) است (مقدمش به لطف حق) مبارک باد، و منزه است خدا که آفریننده عوالم بی‌حد و نهایت است"
        },
        {
            "chapter": 27,
            "verse": 9,
            "text": "(از آن آتش شجر طور ندا آمد) ای موسی، همانا منم خدای مقتدر دانای درستکار"
        },
        {
            "chapter": 27,
            "verse": 10,
            "text": "و تو عصای خود بیفکن، چون موسی (عصا افکند و ناگاه) بر آن نگریست که به جنبش و هیجان در آمد چنانکه اژدهایی مهیب گردید، رو به فرار نهاد و دیگر واپس نگردید، (در آن حال بدو خطاب شد) ای موسی مترس که پیغمبران در حضور من هرگز نمی‌ترسند"
        },
        {
            "chapter": 27,
            "verse": 11,
            "text": "(ستمکاران عالم باید بترسند) مگر کسی که ستم و کار بد کند آن‌گاه به زودی (توبه کند و) نیکویی را جایگزین بدی کند (تا خدایش ببخشد) که همانا خدا بسیار آمرزنده و مهربان است"
        },
        {
            "chapter": 27,
            "verse": 12,
            "text": "و دست در گریبان خود کن تا چون بیرون آید نه از مرض (برص، بلکه از نظر لطف خدا) سپید و روشن (چون ماه تابان) گردد، آن گاه با نه معجز الهی (یعنی عصا و ید بیضا و ملخ و قمّل و ضفدع و خون و شکافتن دریا و کوه و طوفان) به سوی فرعون و قومش که گروهی فاسق و نابکارند به رسالت روانه شو"
        },
        {
            "chapter": 27,
            "verse": 13,
            "text": "اما چون آیات و معجزات ما به طور روشن به آنها ارائه شد گفتند که این سحر بودنش روشن و آشکار است"
        },
        {
            "chapter": 27,
            "verse": 14,
            "text": "و با آنکه پیش نفس خود به یقین دانستند که آنها معجزه خداست باز از کبر و نخوت و ستمگری انکار آن کردند، پس بنگر تا عاقبت آن مردم فاسد به کجا انجامید (و چگونه هلاک شدند)"
        },
        {
            "chapter": 27,
            "verse": 15,
            "text": "و همانا ما به داود و سلیمان مقام دانشی بزرگ عطا کردیم و گفتند: ستایش و سپاس خدای را که ما را بر بسیاری از بندگان با ایمانش فضیلت و برتری عطا فرمود"
        },
        {
            "chapter": 27,
            "verse": 16,
            "text": "و سلیمان وارث (ملک) داود شد (و مقام سلطنت و خلافت یافت) و گفت: ای مردم، ما را زبان مرغان آموختند و از هرگونه نعمت عطا کردند، این همان فضل و بخشش آشکار است"
        },
        {
            "chapter": 27,
            "verse": 17,
            "text": "و سپاهیان سلیمان از گروه جن و انس و مرغان (هر سپاهی تحت فرمان رئیس خود) در رکابش گرد آورده شدند"
        },
        {
            "chapter": 27,
            "verse": 18,
            "text": "تا چون به وادی مورچگان رسید موری (یعنی پیشوای موران) گفت: ای موران، همه به خانه‌های خود اندر روید مبادا سلیمان و سپاهیانش ندانسته شما را پایمال کنند"
        },
        {
            "chapter": 27,
            "verse": 19,
            "text": "سلیمان از گفتار مور بخندید و گفت: پروردگارا، مرا توفیق شکر نعمت خود که به من و پدر و مادر من عطا فرمودی عنایت فرما و مرا به عمل صالح خالصی که تو بپسندی موفق بدار و مرا به لطف و رحمت خود در صف بندگان خاص شایسته‌ات داخل گردان"
        },
        {
            "chapter": 27,
            "verse": 20,
            "text": "و سلیمان (از میان سپاه خود) جویای حال مرغان شد (هدهد را در مجمع مرغان نیافت، به رئیس مرغان) گفت: هدهد کجا شد که به حضور نمی‌بینمش؟ بلکه (بی‌اجازه من) غیبت کرده است؟"
        },
        {
            "chapter": 27,
            "verse": 21,
            "text": "(چنانچه بدون عذر بی رخصت غایب شده) همانا او را به عذابی سخت معذب گردانم یا آنکه سرش از تن جدا کنم یا که (برای غیبتش) دلیلی روشن (و عذری صحیح) بیاورد"
        },
        {
            "chapter": 27,
            "verse": 22,
            "text": "پس از اندک مکثی هدهد حاضر شد و گفت: من به چیزی که تو از آن (در جهان) آگاه نشده‌ای خبر یافتم و از ملک سبا تو را خبری راست و مهم آوردم"
        },
        {
            "chapter": 27,
            "verse": 23,
            "text": "همانا (در آن ملک) زنی را یافتم که بر مردم آن کشور پادشاهی داشت و به آن زن هر گونه دولت و نعمت (و زینت امور دنیوی) عطا شده بود و (علاوه بر اینها) تخت با عظمتی داشت"
        },
        {
            "chapter": 27,
            "verse": 24,
            "text": "آن زن را با تمام رعیتش یافتم که به جای خدا خورشید را می‌پرستیدند و شیطان اعمال زشت آنان را در نظرشان زیبا جلوه داده و آنها را به کلی از راه خدا باز داشته و آنها هم به حق راه یافته نیستند"
        },
        {
            "chapter": 27,
            "verse": 25,
            "text": "تا خدای را که (نور او) در آسمان و زمین هر پنهان (در ظلمت عدم) را به عرصه ظهور آورد و بر نهان و آشکار شما آگاه است پرستش نکنند"
        },
        {
            "chapter": 27,
            "verse": 26,
            "text": "در صورتی که خدای یکتا که جز او هیچ خدایی نیست پروردگار عرش با عظمت (و ملک بی‌نهایت) است (و تنها سزاوار پرستش اوست)"
        },
        {
            "chapter": 27,
            "verse": 27,
            "text": "سلیمان هدهد را گفت: باید تحقیق کنیم تا صدق و کذب سخنت را دریابیم"
        },
        {
            "chapter": 27,
            "verse": 28,
            "text": "اینک نامه مرا ببر و به سوی آنان بیفکن و از نزد آنها باز شو آن گاه بنگر تا پاسخ چه می‌دهند"
        },
        {
            "chapter": 27,
            "verse": 29,
            "text": "(بلقیس رو به رجال دربارش کرد و) گفت: ای رجال کشور، نامه بزرگی به من رسیده است"
        },
        {
            "chapter": 27,
            "verse": 30,
            "text": "که آن نامه از جانب سلیمان و عنوانش به نام خدای بخشنده مهربان است"
        },
        {
            "chapter": 27,
            "verse": 31,
            "text": "(و بعد چنین نگاشته) که بر من برتری مجویید و تسلیم امر من شوید"
        },
        {
            "chapter": 27,
            "verse": 32,
            "text": "آن‌گاه گفت: ای رجال کشور، شما به کار من رأی دهید که من تاکنون بی‌حضور شما به هیچ کار تصمیم نگرفته‌ام"
        },
        {
            "chapter": 27,
            "verse": 33,
            "text": "رجال ملک به او اظهار داشتند که ما دارای نیروی کامل و مردان جنگجوی مقتدری هستیم، لیکن اختیار با شما تا به فکر روشن چه دستور فرمایی"
        },
        {
            "chapter": 27,
            "verse": 34,
            "text": "بلقیس گفت: پادشاهان چون به دیاری حمله آرند آن کشور را ویران سازند و عزیزترین اشخاص مملکت را ذلیل‌ترین افراد گیرند و رسم و سیاستشان بر این کار خواهد بود"
        },
        {
            "chapter": 27,
            "verse": 35,
            "text": "و (صلاح این است که) حال من هدیه‌ای بر آنان بفرستم تا ببینم فرستادگانم از جانب سلیمان پاسخ چگونه باز می‌آرند"
        },
        {
            "chapter": 27,
            "verse": 36,
            "text": "چون فرستاده بلقیس حضور سلیمان رسید (به هدیه او اعتنایی نکرد) گفت: شما خواهید که مرا به مال دنیا مدد کنید؟ آنچه خدا به من (از ملک و مال بی‌شمار) عطا فرموده بسیار بهتر از این مختصر هدیه شماست که به شما داده، بلکه شما مردم دنیا خود بدین هدایا شاد می‌شوید"
        },
        {
            "chapter": 27,
            "verse": 37,
            "text": "ای فرستاده بلقیسیان (با هدایا) به سوی آنان باز شو که ما با لشکری بی‌شمار که هیچ با آن مقاومت نتوانند کرد بر آنها خواهیم آمد و آنها را با ذلت و خواری از آن ملک بیرون می‌کنیم (مگر آنکه به دین توحید و خداپرستی بگروند)"
        },
        {
            "chapter": 27,
            "verse": 38,
            "text": "آن گاه سلیمان گفت: ای بزرگان دربار، کدام یک از شما تخت بلقیس را پیش از آنکه تسلیم امر من شوند خواهد آورد؟ (تا چون اعجاز مرا مشاهده کند از روی ایمان تسلیم شود)"
        },
        {
            "chapter": 27,
            "verse": 39,
            "text": "(از آن میان) عفریتی از جن گفت: من پیش از آنکه تو از جایگاه (قضاوت) خود برخیزی آن را به حضورت آرم و من بر آوردن تخت او قادر و امینم"
        },
        {
            "chapter": 27,
            "verse": 40,
            "text": "آن کس که به علمی از کتاب الهی دانا بود (یعنی آصف بن برخیا یا خضر که دارای اسم اعظم و علم غیب بود) گفت که من پیش از آنکه چشم بر هم زنی تخت را بدین جا آرم (و همان دم حاضر نمود)، چون سلیمان سریر را نزد خود مشاهده کرد گفت: این توانایی از فضل خدای من است تا مرا بیازماید که (نعمتش را) شکر می‌گویم یا کفران می‌کنم، و هر که شکر کند شکر به نفع خویش کرده و هر که کفران کند همانا خدا (از شکر خلق) بی‌نیاز و (بر کافر هم به لطف عمیم) کریم است"
        },
        {
            "chapter": 27,
            "verse": 41,
            "text": "آن گاه سلیمان گفت: تخت او را (به تغییر شکل و هیأت) بر او ناشناس گردانید تا بنگریم که وی سریر خود را خواهد شناخت یا نه"
        },
        {
            "chapter": 27,
            "verse": 42,
            "text": "هنگامی که بلقیس آمد از او پرسیدند که عرش تو چنین است؟ وی گفت: گویا همین است و ما از این پیش بدین امور دانا و تسلیم (امر خدا) بودیم"
        },
        {
            "chapter": 27,
            "verse": 43,
            "text": "و او را پرستش غیر خدا (مانند آفتاب و سایر اجرام علوی، از خدا پرستی) باز داشته و از فرقه کافران مشرک به شمار بود"
        },
        {
            "chapter": 27,
            "verse": 44,
            "text": "آن‌گاه او را گفتند که در ساحت این قصر داخل شو، وی چون کوشک را مشاهده کرد (از فرط صفا و تلألؤ) پنداشت که لجّه آبی است و جامه از ساقهای پا برگرفت، سلیمان گفت: این قصری است از آبگینه صاف، بلقیس گفت: بار الها، من سخت بر نفس خویش ستم کردم و اینک با (رسول تو) سلیمان تسلیم فرمان یکتا پروردگار عالمیان گردیدم"
        },
        {
            "chapter": 27,
            "verse": 45,
            "text": "و همانا ما به قوم ثمود برادرشان صالح را به رسالت فرستادیم که خدای یکتا را پرستید، پس قوم بر دو فرقه شدند (یک فرقه مؤمن و دیگر کافر) و با هم به مخاصمه و جدال می‌پرداختند"
        },
        {
            "chapter": 27,
            "verse": 46,
            "text": "صالح گفت: ای قوم، چرا پیش از نکوکاری به بدکاری می‌شتابید؟ چرا (از کردار زشت) استغفار به درگاه خدا نمی‌کنید تا شاید مورد عفو و رحمت واقع شوید؟"
        },
        {
            "chapter": 27,
            "verse": 47,
            "text": "آن کافران گفتند: ما به وجود تو و پیروانت فال بد می‌زنیم (که ظهور تو اسباب رنج و خصومت و عذاب و شومی حال ما شده است). صالح گفت: این فال بد شما نزد خدا (محققا معلوم) است بلکه شما گرفتار امتحان و ابتلا شده‌اید (و خود موجب گرفتاریتان هستید)"
        },
        {
            "chapter": 27,
            "verse": 48,
            "text": "و در شهرستان قوم صالح نه (نفر از رؤسای) قبیله بودند که دائم در زمین به فتنه و فساد می‌پرداختند و هرگز قدمی به صلاح (خلق) بر نمی‌داشتند"
        },
        {
            "chapter": 27,
            "verse": 49,
            "text": "آن رؤسای مفسد (به قوم صالح) گفتند که شما هم قسم شوید که با هم شبیخون زنیم و شبانه صالح را به قتل برسانیم، آن گاه به وارث او همه شهادت خواهیم داد که ما در مکان ارتکاب قتل (او و) اهلش حاضر نبودیم و البته ما راستگوییم"
        },
        {
            "chapter": 27,
            "verse": 50,
            "text": "و آن کافران (در قتل صالح) مکر و حیله به کار بردند و ما هم آنها را از جایی که هیچ نمی‌فهمیدند به کیفر مکرشان رسانیدیم"
        },
        {
            "chapter": 27,
            "verse": 51,
            "text": "بنگر که پایان مکرشان چه شد؟ عاقبت ما همه آنان را بستگانشان هلاک کردیم"
        },
        {
            "chapter": 27,
            "verse": 52,
            "text": "این است خانه‌های بی‌صاحب ایشان که چون ظلم کردند همه ویران شد و در این کار برای دانایان آیت عبرت است"
        },
        {
            "chapter": 27,
            "verse": 53,
            "text": "و (از آن قوم) اهل ایمان را که پرهیزکار و خدا ترس بودند همه را (از عذاب) نجات دادیم"
        },
        {
            "chapter": 27,
            "verse": 54,
            "text": "و (پیغمبر خود) لوط را فرستادیم وقتی که به قوم خود گفت: آیا شما با آنکه بصیرت (به زشتی عمل خود) دارید باز مرتکب چنین کار منکری می‌شوید؟"
        },
        {
            "chapter": 27,
            "verse": 55,
            "text": "آیا شما با مردان شهوترانی کرده و زنان را ترک می‌گویید؟ بلکه شما بسیار مردم جهالت پیشه و گمراهی هستید"
        },
        {
            "chapter": 27,
            "verse": 56,
            "text": "قوم لوط به او جوابی ندادند جز آنکه (با یکدیگر) گفتند که لوط را با همه اهل بیتش از شهر خود بیرون کنید زیرا که (از این کار) تنزّه و دوری می‌جویند"
        },
        {
            "chapter": 27,
            "verse": 57,
            "text": "ما هم لوط را با همه اهل بیتش جز زن (کافر) او که مقدر کردیم که میان اهل عذاب باقی ماند همه را نجات دادیم"
        },
        {
            "chapter": 27,
            "verse": 58,
            "text": "و بر سر آنها سنگ‌های هلاک باراندیم و بسیار بد باران هلاکتی است باران آن قوم بدکار"
        },
        {
            "chapter": 27,
            "verse": 59,
            "text": "(ای رسول) بگو: ستایش مخصوص خداست و سلام خاص بر بندگان برگزیده خدا، آیا خدا بهتر است یا آنچه آنان شریک خدا می‌شمارند؟"
        },
        {
            "chapter": 27,
            "verse": 60,
            "text": "یا آن خدایی که آسمانها و زمین را خلق کرده و از آسمان برای شما باران فرستاد تا به آن درختان و باغ و بستانها را در کمال سبزی و خرمی رویاندیم که هرگز شما (از پیش خود) قادر بر رویانیدن آن درختان نبودید؟ آیا با وجود خدای یکتا خدایی هست؟ (هرگز خدایی نیست) بلکه این مشرکان (از نادانی) روی (از خدا) می‌گردانند"
        },
        {
            "chapter": 27,
            "verse": 61,
            "text": "یا آن کس که زمین را آرامگاه (شما) قرار داد و در آن نهرهای آب جاری کرد و در آن کوهها بر افراشت و میان دو دریا (به قطعه‌ای از زمین) حایل گردانید (یا دو دریای شور و شیرین را بی‌فاصله، منع از اختلاط آب آنها کرد)؟ آیا با وجود خدای یکتا خدایی هست؟ (هرگز نیست) بلکه اکثر مردم (بر این حقیقت) آگاه نیستند"
        },
        {
            "chapter": 27,
            "verse": 62,
            "text": "یا آن کس که دعای بیچاره مضطر را به اجابت می‌رساند و رنج و غم آنان را بر طرف می‌سازد و شما (مسلمین) را جانشینان اهل زمین قرار می‌دهد؟ آیا با وجود خدای یکتا خدایی هست؟ (هرگز نیست لیکن) اندکی متذکر (این حقیقت) هستند"
        },
        {
            "chapter": 27,
            "verse": 63,
            "text": "یا آن کس که در تاریکیهای برّ و بحر عالم شما را هدایت می‌کند و آن کس که بادها را به مژده باران رحمت خود می‌فرستد؟ آیا با وجود خدای یکتا خدایی هست؟ (هرگز نیست)، خداوند بسی برتر و بالاتر است از آنچه (مشرکان جاهل) شریک وی می‌شمرند"
        },
        {
            "chapter": 27,
            "verse": 64,
            "text": "یا آن کس که نخست آفرینش را آغاز می‌کند آن‌گاه همه را (به سوی خود) باز می‌گرداند، و آن کس که از آسمان و زمین به شما روزی می‌دهد؟ آیا با وجود خدای یکتا خدایی هست؟ بگو: اگر راست می‌گویید (که غیر خدا هم کسی در آفرینش مؤثر است) بر دعوی خود برهانی بیاورید"
        },
        {
            "chapter": 27,
            "verse": 65,
            "text": "بگو که در همه آسمانها و زمین جز خدا کسی از علم غیب آگاه نیست و اینان هیچ نمی‌دانند که چه هنگام زنده و برانگیخته خواهند شد"
        },
        {
            "chapter": 27,
            "verse": 66,
            "text": "بلکه به روز قیامت دانا شوند و تدارک کار کنند (هیهات) بلکه اینان از قیامت هم در شک و ریبند بلکه به کلی از عالم آخرت (بی‌خبر و از مشاهده آن جهان) کورند"
        },
        {
            "chapter": 27,
            "verse": 67,
            "text": "و کافران گفتند: آیا ما و پدرانمان چون (مردیم و یکسر) خاک شدیم باز از خاک بیرون آورده شویم؟"
        },
        {
            "chapter": 27,
            "verse": 68,
            "text": "این خبر به ما و پیش از ما به پدران ما وعده داده شد، لیکن این سخنان چیزی جز افسانه‌های پیشینیان نیست"
        },
        {
            "chapter": 27,
            "verse": 69,
            "text": "بگو: در زمین سیر کنید تا بنگرید عاقبت کار بدکاران به کجا کشید (و چگونه همه هلاک شدند)"
        },
        {
            "chapter": 27,
            "verse": 70,
            "text": "و (ای رسول) تو بر (کفر و بدبختی) این کافران‌اند اندوهناک مشو و از مکر آنان نیز دلتنگ مباش"
        },
        {
            "chapter": 27,
            "verse": 71,
            "text": "و کافران می‌گویند: پس این وعده قیامت اگر راست می‌گوید کی خواهد بود؟"
        },
        {
            "chapter": 27,
            "verse": 72,
            "text": "بگو: بعضی از آن وعده که به وقوعش تعجیل دارید بدین زودی شاید در پی شما آید (که به مرگ الهی یا شمشیر مسلمین همه هلاک شوید و به دوزخ روید)"
        },
        {
            "chapter": 27,
            "verse": 73,
            "text": "و همانا خدای تو درباره خلق دارای فضل و رحمت بسیار است و لیکن اکثر مردم شکر نعمتش بجا نیاورند"
        },
        {
            "chapter": 27,
            "verse": 74,
            "text": "و همانا خدای تو بر آنچه (خلق) در دلها پنهان کنند یا آشکار سازند به همه آگاه است"
        },
        {
            "chapter": 27,
            "verse": 75,
            "text": "و هیچ امری در آسمان و زمین پنهان نیست جز آنکه در کتاب (علم الهی) آشکار است"
        },
        {
            "chapter": 27,
            "verse": 76,
            "text": "همانا این قرآن بر بنی اسرائیل اکثر معارف و احکامی را که در آن اختلاف می‌کنند کاملا بیان می‌کند (و حکم واقعی تورات را آشکار می‌سازد)"
        },
        {
            "chapter": 27,
            "verse": 77,
            "text": "و هم این کتاب خدا برای اهل ایمان هدایت و رحمت کامل است"
        },
        {
            "chapter": 27,
            "verse": 78,
            "text": "(ای رسول ما) خدای تو (در قیامت) میان اختلافات این مردم حکم خواهد کرد که او خدای مقتدر و داناست"
        },
        {
            "chapter": 27,
            "verse": 79,
            "text": "پس تو بر خدا توکل کن که تو البته بر حقّی و حقانیّتت بر همه آشکار است"
        },
        {
            "chapter": 27,
            "verse": 80,
            "text": "همانا تو نتوانی که مردگان (و مرده دلان کفر) را سخنی بشنوانی و یا کران (باطن) را که از گفتارت روی می‌گردانند به دعوت (به حقیقت) شنوا کنی"
        },
        {
            "chapter": 27,
            "verse": 81,
            "text": "و تو هرگز نتوانی که (این) کوران (باطن) را از گمراهیشان هدایت کنی، تنها آنان که به آیات ما ایمان می‌آورند و تسلیم امر ما هستند تو آنها را می‌توانی سخن بشنوانی (و به راه حق هدایت کنی)"
        },
        {
            "chapter": 27,
            "verse": 82,
            "text": "و هنگامی که وعده عذاب کافران به وقوع پیوندد (و یا زمان انتقام به ظهور قائم فرا رسد) جنبنده‌ای از زمین بیرون آریم که با آنان تکلم کند، که مردم به آیات ما (بعد از این) از روی یقین نمی‌گروند"
        },
        {
            "chapter": 27,
            "verse": 83,
            "text": "و (ای رسول، امت را به یاد آر) روزی که (به عرصه قیامت یا رجعت به دنیا در ظهور امام عصر) از هر قومی یک دسته را که تکذیب آیات ما می‌کنند بر می‌انگیزیم و آنها (برای سؤال) باز داشته خواهند شد"
        },
        {
            "chapter": 27,
            "verse": 84,
            "text": "تا آن گاه که همه باز آیند خدا به آنها بفرماید که آیا آیات مرا که به آن احاطه علمی نیافتید تکذیب کردید یا آنکه در مقام عمل (با آن آیات) چه می‌کردید؟"
        },
        {
            "chapter": 27,
            "verse": 85,
            "text": "و فرمان عذاب شدید به کیفر (کفر و) ظلم بر آنها برسد و هیچ سخن دیگر نتوانند گفت"
        },
        {
            "chapter": 27,
            "verse": 86,
            "text": "آیا کافران ندیدند که ما (به قدرت کامله خود) شب را (تاریک) برای سکون و آرامش خلق قرار دادیم و روز را روشن (برای کسب و کار)؟ همانا در این وضع شب و روز آیات و نشانه‌هایی (از قدرت الهی) برای اهل ایمان پدیدار است"
        },
        {
            "chapter": 27,
            "verse": 87,
            "text": "و (باز به امت یاد آور شو) روزی که در صور (اسرافیل) دمیده شود، آن روز هر که در آسمانها و هر که در زمین است جز آن که خدا خواسته همه ترسان و هراسان باشند و همه منقاد و ذلیل (به محشر) به نزد او آیند"
        },
        {
            "chapter": 27,
            "verse": 88,
            "text": "و در آن هنگام کوهها را بنگری و جامد و ساکن تصور کنی در صورتی که مانند ابر (تند سیر) در حرکتند. صنع خداست که هر چیزی را در کمال اتقان و استحکام ساخته، که علم کامل او به افعال همه شما خلایق محیط است"
        },
        {
            "chapter": 27,
            "verse": 89,
            "text": "کسانی که (در قیامت) کار نیکو آورند پاداش بهتر از آن یابند و در آن روز از هول و هراس ایمن باشند"
        },
        {
            "chapter": 27,
            "verse": 90,
            "text": "و کسانی که بدکار و زشت کردار آیند به رو در آتش جهنم افتند. (و به آنها خطاب شود که) آیا (این عذاب آتش دوزخ) جز آن است که جزای اعمال شماست؟"
        },
        {
            "chapter": 27,
            "verse": 91,
            "text": "(ای رسول بگو) من مأمورم که منحصرا خدای این بلد (مکّه معظّمه) را که بیت الحرامش قرار داده و آن خدا مالک هر چیز عالم است، پرستش کنم و باز مأمورم که از تسلیم شدگان فرمان او باشم"
        },
        {
            "chapter": 27,
            "verse": 92,
            "text": "و نیز مأمورم که قرآن را (به حکم وظیفه رسالت بر امت) تلاوت کنم، پس هر کس هدایت یافت به نفع خود هدایت یافته و هر کس گمراه شد بگو که من جز آنکه از پیمبرانی هستم که برای (ارشاد و هدایت و) ترسانیدن خلق آمده‌ام وظیفه دیگر ندارم"
        },
        {
            "chapter": 27,
            "verse": 93,
            "text": "و بگو: ستایش مخصوص خداست، به زودی آیات (قدرت) خود را به شما ارائه خواهد داد پس آن را بشناسید، و خدای تو هرگز غافل از کردار شما نیست"
        },
        {
            "chapter": 28,
            "verse": 1,
            "text": "طسم (شاید اشاره به اسماء اللّه باشد یا نام سوره است و قسم به آن یاد شده)"
        },
        {
            "chapter": 28,
            "verse": 2,
            "text": "این است آیات کتاب خدا که روشن کننده (راه حق از باطل و هدایت از گمراهی) است"
        },
        {
            "chapter": 28,
            "verse": 3,
            "text": "ما از حکایت موسی و فرعون به حق بر تو بیان می‌کنیم تا اهل ایمان از دانستن آن منتفع شوند"
        },
        {
            "chapter": 28,
            "verse": 4,
            "text": "همانا فرعون در زمین (مصر) تکبر و گردنکشی آغاز کرد و میان اهل آن سرزمین تفرقه و اختلاف افکند، طایفه‌ای از آنها (بنی اسرائیل) را سخت ضعیف و ذلیل می‌کرد، پسرانشان را می‌کشت (که مبادا به ظهور موسی قدرت یابند) و زنانشان را زنده می‌گذاشت (که به خدمت پردازند). همانا فرعون مردی بسیار مفسد و بد اندیش بود"
        },
        {
            "chapter": 28,
            "verse": 5,
            "text": "و ما اراده داشتیم که بر آن طایفه ضعیف و ذلیل کرده شده در آن سرزمین منّت گذارده و آنها را پیشوایان (خلق) قرار دهیم و وارث (ملک و جاه فرعونیان) گردانیم"
        },
        {
            "chapter": 28,
            "verse": 6,
            "text": "و در زمین به آنها قدرت و تمکین بخشیم و به چشم فرعون و هامان و لشکریانشان آنچه را که از آن اندیشناک و ترسان بودند از سوی آنان بنماییم"
        },
        {
            "chapter": 28,
            "verse": 7,
            "text": "و به مادر موسی وحی کردیم که طفلک را شیر ده و چون (از آسیب فرعونیان) بر او ترسان شوی به دریایش افکن و دیگر هرگز مترس و محزون مباش که ما او را به تو باز آوریم و هم از پیغمبران مرسلش گردانیم"
        },
        {
            "chapter": 28,
            "verse": 8,
            "text": "اهل بیت فرعون (آسیه) موسی را (از دریا) بر گرفت تا در نتیجه دشمن و مایه اندوه آل فرعون شود (و به مشیّت خدا فرعون دشمن بزرگ خود موسی را به دامان بپرورد) که همانا فرعون و هامان و لشکریانشان بسیار نادان و خطا کار بودند"
        },
        {
            "chapter": 28,
            "verse": 9,
            "text": "و زن فرعون گفت: این کودک (مایه نشاط دل و) نور دیده من و توست، او را مکشید، باشد که در خدمت ما سودمند افتد و یا او را به فرزندی خود برگیریم، و آنها (از حقیقت حال موسی و تقدیر ازلی حق) بی‌خبر بودند"
        },
        {
            "chapter": 28,
            "verse": 10,
            "text": "و مادر موسی دلش (از هر چیز جز یاد طفلش) فارغ شد (و به حدی غم و اندوه قلبش را فرا گرفت که) اگر نه ما دلش را بر جای نگاه داشتیم تا ایمانش بر قرار ماند نزدیک بود راز درونش را آشکار سازد"
        },
        {
            "chapter": 28,
            "verse": 11,
            "text": "و (آن گاه مادر موسی) به خواهر او گفت که از پی طفلم رو. خواهر رفت و موسی را از دور دید (و شناخت) ولی آل فرعون بی‌خبر بودند"
        },
        {
            "chapter": 28,
            "verse": 12,
            "text": "و ما پیش از آن، شیر هر دایه‌ای را بر او حرام کردیم، و خواهر موسی گفت: آیا مایلید که من شما را بر خانواده‌ای که دایه و پرستار این طفل شوند و در کمال محبت و مهربانی تربیت کنند رهنمایی کنم؟"
        },
        {
            "chapter": 28,
            "verse": 13,
            "text": "و بدین وسیله ما موسی را به مادرش برگردانیدیم تا دیده‌اش روشن شود و حزن و اندوهش به کلی برطرف گردد و نیز به طور یقین بداند که وعده خدا حق است، لیکن اکثر آنان از این حقیقت آگاه نیستند"
        },
        {
            "chapter": 28,
            "verse": 14,
            "text": "و چون موسی به سن عقل و رشد رسید و حد کمال یافت ما به او حکم نبوت و مقام علم عطا کردیم و چنین پاداش به مردم نیکوکار می‌دهیم"
        },
        {
            "chapter": 28,
            "verse": 15,
            "text": "و موسی (روزی) بی‌خبر اهل مصر به شهر در آمد، آنجا دید که دو مرد با هم به قتال مشغولند، این یک از شیعیان وی (یعنی از بنی اسرائیل) بود و آن یک از دشمنان (یعنی از فرعونیان) بود، در آن حال آن شخص شیعه از موسی دادخواهی و یاری بر علیه آن دشمن خواست، موسی مشتی سخت بر آن دشمن زد، قضا را بدان ضربت او را کشت. موسی گفت: این کار از فریب و وسوسه شیطان بود (تا این کافر ظالم را با مؤمنی به قتال برانگیخت و عاقبت به هلاکت رسید) که دشمنی شدید شیطان و گمراه ساختن آدمیان به سختی آشکار است"
        },
        {
            "chapter": 28,
            "verse": 16,
            "text": "(آن‌گاه موسی) گفت: ای خدا، من بر خویش ستم کردم (که به این عمل خود را به فتنه فرعونیان انداختم) تو از من در گذر، خدا هم از او در گذشت که اوست بسیار آمرزنده و مهربان"
        },
        {
            "chapter": 28,
            "verse": 17,
            "text": "موسی باز گفت: ای خدا، به شکرانه این نعمت (نیرو) که مرا عطا کردی من هم بدکاران را هرگز یاری نخواهم کرد"
        },
        {
            "chapter": 28,
            "verse": 18,
            "text": "موسی (پس از کشته شدن قبطی و نجات سبطی) از توقف به شهر مصر بیمناک شد و مراقب دشمن بود، ناگاه همان کس که روز گذشته از او یاری جسته بود باز او را به داد خواهی خواند. موسی به او گفت: پیداست تو سخت گمراهی"
        },
        {
            "chapter": 28,
            "verse": 19,
            "text": "و چون خواست دست به قبطی دشمن دراز کند (قبطی) فریاد کرد: ای موسی مرا هم می‌خواهی مانند شخص دیروز به قتل رسانی؟ معلوم است که تو در این سرزمین قصدی جز گردنکشی و جباری نداری و هیچ نخواهی مشفق و مصلح باشی"
        },
        {
            "chapter": 28,
            "verse": 20,
            "text": "و در این حال مردی (مؤمن) از دورترین نقاط شهر مصر شتابان آمد و گفت: ای موسی رجال دربار فرعون در کار تو شورا می‌کنند که تو را به قتل رسانند، به زودی از شهر بیرون گریز، که من درباره تو بسیار مشفق و مهربانم"
        },
        {
            "chapter": 28,
            "verse": 21,
            "text": "موسی از شهر مصر با حال ترس و نگرانی و مراقبت از دشمن بیرون رفت، گفت: بار الها، مرا از شر (این) قوم ستمکار نجات ده"
        },
        {
            "chapter": 28,
            "verse": 22,
            "text": "و چون رو به جانب شهر مدین آورد، با خود گفت: امید است که خدا مرا به راه‌مستقیم هدایت فرماید"
        },
        {
            "chapter": 28,
            "verse": 23,
            "text": "و چون بر سر چاه آبی حوالی شهر مدین رسید آنجا جماعتی را دید که (حشم و گوسفندانشان را) سیراب می‌کردند و دو زن را یافت که دور از مردان در کناری به جمع آوری و منع اختلاط گوسفندانشان مشغول بودند. موسی گفت: شما اینجا چه می‌کنید و کار مهمتان چیست؟ آن دو زن پاسخ دادند که ما گوسفندان خود را سیراب نمی‌کنیم تا مردان گوسفندانشان را سیراب کرده باز گردند و پدر ما شیخی سالخورده و فرتوت است (و مرد دیگری نداریم، ناچار ما را به شبانی گوسفندان فرستاده است)"
        },
        {
            "chapter": 28,
            "verse": 24,
            "text": "موسی گوسفندانشان را سیراب کرد و (با حالی خسته) رو به سایه درختی آورد و گفت: بار الها، من به خیری (یعنی زندگانی و قوت و غذایی) که تو (از خوان کرمت) نازل فرمایی محتاجم"
        },
        {
            "chapter": 28,
            "verse": 25,
            "text": "(موسی هنوز لب از دعا نبسته بود که دید) یکی از آن دو دختر که با کمال (و قار و) حیا راه می‌رفت باز آمد و گفت: پدرم از تو دعوت می‌کند تا در عوض سقایت و سیراب کردن گوسفندان ما به تو پاداشی دهد. چون موسی نزد او (یعنی شعیب پدر آن دختر) رسید و سرگذشت خود را بر او حکایت کرد (شعیب) گفت: اینک هیچ مترس که از شر قوم ستمکار نجات یافتی"
        },
        {
            "chapter": 28,
            "verse": 26,
            "text": "یکی از آن دو دختر (صفورا) گفت: ای پدر این مرد را (که به شجاعت و امانت آراسته است) به خدمت خود اجیر کن که بهتر کسی که باید به خدمت برگزینی کسی است که توانا و امین باشد"
        },
        {
            "chapter": 28,
            "verse": 27,
            "text": "شعیب (به موسی) گفت: من اراده آن دارم که یکی از این دو دخترم را به نکاح تو در آورم بر این مهر که هشت سال خدمت من کنی و اگر ده سال تمام کنی (آن دو سال) به میل و اختیار تو، و من (در این نکاح) رنج بر تو نمی‌خواهم نهاد، ان شاء اللّه مرا شخص شایسته (این خدمت) خواهی یافت"
        },
        {
            "chapter": 28,
            "verse": 28,
            "text": "موسی گفت: این عهد میان من و توست هر کدام از دو مدت را (در خدمت) به انجام رسانم بر من ستمی نباشد (و نباید باز خواست شوم) و خدا بر این قول (و عهد) ما وکیل است"
        },
        {
            "chapter": 28,
            "verse": 29,
            "text": "آن‌گاه که موسی عهد خدمت به پایان رسانیده و با اهل بیت خود (از حضور شعیب) رو به دیار خویش کرد (در راه) آتشی از جانب طور دید، به اهل بیت خود گفت: شما در اینجا مکث کنید که از دور آتشی به نظرم رسید (می‌روم تا) شاید از آن خبری بیاورم یا برای گرم شدن شما شعله‌ای برگیرم"
        },
        {
            "chapter": 28,
            "verse": 30,
            "text": "چون موسی به آن آتش نزدیک شد به او از جانب راست آن وادی در آن بارگاه مبارک از آن درخت (مقدس) ندایی رسید که ای موسی منم خدای یکتا پروردگار جهانیان"
        },
        {
            "chapter": 28,
            "verse": 31,
            "text": "و تو (در این مقام) عصای خود بیفکن. چون (عصا افکند و) بر آن نگریست و دید که گویی اژدهایی مهیب و سبک خیز است رو به فرار نهاد و واپس نگردید. (در آن حال بدو خطاب شد) ای موسی پیش آی و مترس که تو از ایمنان هستی"
        },
        {
            "chapter": 28,
            "verse": 32,
            "text": "دست خود را در گریبان بر تا بی هیچ نقص (برص و) مرضی، سفید و روشن (چون ماه تابان) بیرون آید، و تا (به ظهور این معجزه) از وحشت و اضطراب بیاسایی باز دست به گریبان بر (تا به حال اول برگردد). این دو (عصا و ید بیضا) از جانب خدایت دو برهان (کامل و دو معجز بزرگ الهی بر رسالت تو) است (اینک برو به رسالت) به سوی فرعون و فرعونیان که قومی فاسق و نابکارند"
        },
        {
            "chapter": 28,
            "verse": 33,
            "text": "موسی گفت: پروردگارا، من از فرعونیان یک نفر را کشته‌ام و می‌ترسم که مرا به قتل رسانند"
        },
        {
            "chapter": 28,
            "verse": 34,
            "text": "و (با این حال اگر از رسالت ناگزیرم) برادرم هارون را نیز که ناطقه‌اش فصیح‌تر از من است با من یار و شریک درکار رسالت فرما تا مرا تصدیق و ترویج کند که می‌ترسم این فرعونیان سخت تکذیب رسالتم کنند"
        },
        {
            "chapter": 28,
            "verse": 35,
            "text": "خدا به او فرمود که ما به همدستی برادرت (هارون) بسیار بازویت را قوی می‌گردانیم و به شما در عالم، قدرت و حکومتی می‌دهیم که هرگز دشمنان به شما دست نیابند، با این آیات و معجزات (که شما را عطا کردیم) شما و پیروانتان غالب خواهید بود"
        },
        {
            "chapter": 28,
            "verse": 36,
            "text": "چون موسی با معجزات و آیات ما که (حقانیتش) بر همه روشن بود به سوی فرعونیان آمد باز (آن قوم خود سر و لجوج نادان) گفتند: این معجزات تو جز سحری که ساختگی توست چیز دیگری نیست و ما این گفتار و دعوی که تو داری هیچ از پدران پیشینمان (امم سابقه) نشنیده‌ایم"
        },
        {
            "chapter": 28,
            "verse": 37,
            "text": "و موسی گفت: خدای من به احوال رسولی که از جانب او به هدایت خلق آمده داناتر است و بهتر می‌داند که (از ما مؤمنان و شما کافران) کدام یک عاقبت خوش در دار عقبی خواهیم داشت، محققا ستمکاران عالم هرگز فلاح و رستگاری نخواهند یافت"
        },
        {
            "chapter": 28,
            "verse": 38,
            "text": "و فرعون (با بزرگان قوم خود چنین) گفت: ای مهتران، من هیچ کس را غیر خودم خدای شما نمی‌دانم، (و با وزیرش گفت:) ای هامان خشتی در آتش پخته و از آن برای من قصری بلند پایه بنا کن تا من بر خدای موسی مطلع شوم هر چند او را (در دعوی رسالت) از دروغگویان می‌پندارم"
        },
        {
            "chapter": 28,
            "verse": 39,
            "text": "و خلاصه فرعون و سپاهیانش به ناحق در زمین سرکشی و تکبر کردند و چنین پنداشتند که به سوی ما بازگردانده نخواهند شد"
        },
        {
            "chapter": 28,
            "verse": 40,
            "text": "ما هم از آن ظالم و لشکر و اتباعش سخت مؤاخذه کردیم و همه را به دریا افکندیم، پس بنگر تا عاقبت کار ستمکاران به کجا کشید؟"
        },
        {
            "chapter": 28,
            "verse": 41,
            "text": "و ما آن قوم (ظالم) را پیشوایان (ضلالت و) دعوت به دوزخ قرار دادیم و روز قیامت یاری نخواهند شد"
        },
        {
            "chapter": 28,
            "verse": 42,
            "text": "و آنها را در این دنیا در پی کردارشان لعن ابد فرستادیم و در آخرت هم از زشترویان (و مردودان درگاه ما) خواهند بود"
        },
        {
            "chapter": 28,
            "verse": 43,
            "text": "و همانا ما پس از آنکه (طوایفی از) امم گذشته را (به کیفر کفر) هلاک کردیم به موسی برای بصیرت و هدایت و رحمت خلق کتاب (تورات) را عطا کردیم، باشد که مردم متذکر شوند (و راه خدا پرستی پیش گیرند)"
        },
        {
            "chapter": 28,
            "verse": 44,
            "text": "و تو آن هنگام که ما به موسی مقام نبوت و فرمان الهی عطا کردیم در جانب غربی کوه طور اصلا نبودی و حضور نداشتی (و حکایت او به وحی بر تو روشن گردید)"
        },
        {
            "chapter": 28,
            "verse": 45,
            "text": "و لیکن ما امم و قبایلی را بیافریدیم که عمر دراز یافتند (و همه را به غفلت و جهالت به سر بردند و این خبرها کهنه شد و ما مجددا به تو وحی کردیم) و نیز تو میان اهل مدین نبودی که اینک آیات ما را (درباره آنان) بر اینان (اهل مکه) تلاوت می‌کنی و لیکن ماییم که (تو را لایق پیمبری دانسته) به رسالت فرستادیم (و به وحی خود از هر چیزت آگاه کردیم)"
        },
        {
            "chapter": 28,
            "verse": 46,
            "text": "و تو وقتی که ما (به موسی) ندا کردیم در جانب کوه طور نبودی و لیکن (وحی قصص موسی و سایر رسل به مقتضیات) لطف پروردگار توست (به تو) تا قومی را که بر آنان پیمبر منذری پیش از تو نیامده (و کتاب آسمانی به دست ندارند از خدا) بترسانی، باشد که متذکر شوند (و راه هدایت پیش گیرند)"
        },
        {
            "chapter": 28,
            "verse": 47,
            "text": "و تا اگر بلا و عذابی به موجب کردار زشت خودشان به آنها رسید نگویند: پروردگارا، چرا برای ما رسولی نفرستادی تا آیات تو را پیروی کنیم و از اهل ایمان شویم؟"
        },
        {
            "chapter": 28,
            "verse": 48,
            "text": "پس هنگامی که (رسول) حق از جانب ما به آنها آمد گفتند: چرا به این رسول مانند موسی معجزاتی (نظیر عصا و ید بیضا و الواح تورات) داده نشد؟ آیا این مردم از این پیش به موسی هم (با همه این معجزات) کافر نشدند که گفتند: این دو (قرآن و تورات) سحر و جادوگری است که پشتیبان یکدیگرند و گفتند: ما به همه اینها سخت بی‌ایمان و بی‌عقیده‌ایم؟"
        },
        {
            "chapter": 28,
            "verse": 49,
            "text": "بگو: پس شما اگر راست می‌گویید کتابی که از این دو کتاب آسمانی (تورات و قرآن) خلق را بهتر هدایت کند از جانب خدا بیاورید تا من از آن پیروی کنم"
        },
        {
            "chapter": 28,
            "verse": 50,
            "text": "پس اگر به تقاضای تو جواب نتوانند داد در این صورت بدان که این مردم تنها پیرو هوای نفسند و کیست (ستمگر و) گمراه‌تر از آن کسی که راه هدایت خدا را رها کرده و از هوای نفس خود پیروی کند؟ البته خدا قوم ستمکار را (پس از اتمام حجت) هرگز هدایت نخواهد کرد"
        },
        {
            "chapter": 28,
            "verse": 51,
            "text": "و همانا ما برای (هدایت) این مردم (آیات قرآن را) سخن پیوسته (یعنی مرتب و مربوط به سعادت دنیا و آخرت خلق) آوردیم تا مگر متذکر (حقایق آن) شوند"
        },
        {
            "chapter": 28,
            "verse": 52,
            "text": "آنان که ما به آنها پیش از این، کتاب (آسمانی تورات و انجیل را) فرستادیم (یعنی موسی و عیسی و پیروان حقیقی آنها) به این (کتاب آسمانی قرآن) البته آنان ایمان می‌آورند"
        },
        {
            "chapter": 28,
            "verse": 53,
            "text": "و چون آیات ما بر آنها تلاوت شود گویند: به آن ایمان آوردیم که این قرآن به حق از جانب پروردگار ما نازل شده، ما پیش از این نیز تسلیم فرمان خدا بودیم"
        },
        {
            "chapter": 28,
            "verse": 54,
            "text": "اینان را دو بار پاداش نیکو دهند، زیرا صبر و ثبات (در دین خود و اسلام هر دو) ورزیدند و بدی را به نیکی دفع می‌کنند و از آنچه روزی آنها کردیم انفاق می‌کنند"
        },
        {
            "chapter": 28,
            "verse": 55,
            "text": "و چون سخن لغوی (از دشمنان دین) بشنوند از آن اعراض کنند و گویند: اعمال ما از ما و اعمال شما از شما، بروید سلامت باشید، که ما هرگز مردم (هرزه گوی) نادان را نمی‌طلبیم"
        },
        {
            "chapter": 28,
            "verse": 56,
            "text": "(ای رسول ما، با آنکه تو هادی خلقی) چنین نیست که هر کس را تو دوست بداری هدایت توانی کرد لیکن خدا هر که را خواهد هدایت می‌کند و او به حال آنان که قابل هدایتند آگاه‌تر است"
        },
        {
            "chapter": 28,
            "verse": 57,
            "text": "و (برخی از اهل مکه) گفتند: اگر ما با تو طریق هدایت را (که اسلام است) پیروی کنیم ما را از سرزمین خود به زودی بربایند (و به دست ملت عرب که متفق بر علیه اسلامند از وطن آواره شویم). آیا ما (مکه را) بر ایشان حرمی امن قرار ندادیم که به این مکان (بی‌آب و گیاه) انواع نعمتها و ثمرات که ما روزیشان کردیم از هر طرف بیاورند؟ لیکن حقیقت این است که اکثر آنها نادانند"
        },
        {
            "chapter": 28,
            "verse": 58,
            "text": "و چه بسیار شده که ما اهل دیاری را که به هوس‌رانی و خوش گذرانی پرداختند هلاک کردیم، و این خانه‌های (ویران) آنهاست که بعد از آنها جز عده قلیلی در آن دیار سکونت نیافت و تنها ما وارث (دیار آنها) بودیم"
        },
        {
            "chapter": 28,
            "verse": 59,
            "text": "و پروردگار تو بر آن نیست که اهل هیچ شهر و دیاری را تا در مرکز آن رسولی نفرستد که آیات ما را بر آنها تلاوت کند هلاک کند، و ما هیچ دیاری را هلاک نکنیم مگر آنکه اهلش ظالم و بیدادگر باشند"
        },
        {
            "chapter": 28,
            "verse": 60,
            "text": "و آنچه از نعمتها (ی این عالم) به شما داده شده متاع و زیور (بی‌قدر) زندگانی دنیاست و آنچه نزد خداست بسیار بهتر و باقی‌تر است، آیا فهم و عقل کار نمی‌بندید؟"
        },
        {
            "chapter": 28,
            "verse": 61,
            "text": "آیا آن کس که ما به او وعده نیکو (ی بهشت ابدی) داده‌ایم مانند کسی است که او را از متاع دنیا (ی فانی) بهره‌مند ساختیم سپس در قیامت او را (برای حساب و مجازات) حاضر آرند"
        },
        {
            "chapter": 28,
            "verse": 62,
            "text": "و (یاد آور) روزی که خدا آن مشرکان را ندا کند و گوید که کجا شدند آن خدایانی که شریکان من می‌پنداشتید؟"
        },
        {
            "chapter": 28,
            "verse": 63,
            "text": "در آن حال آنان که وعده عذابشان محقق و حتمی شده (یعنی پیشوایان کفر) گویند: پروردگارا، ما که این مردم را گمراه کردیم سببش گمراهی ما بود که خلق را هم مانند خود گمراه می‌خواستیم، و امروز (از پیروان خود) به سوی تو بیزاری می‌جوییم که آنها (از روی عقیده) ما را نمی‌پرستیدند (بلکه به هوای نفس خود در پی ما آمدند)"
        },
        {
            "chapter": 28,
            "verse": 64,
            "text": "و (در آن روز به مردم بت پرست) گویند: اینک آنان را که شریک خدا گرفتید بخوانید (تا شما را از عذاب برهانند)، آنها را بخوانند ولی جواب به ایشان ندهند و چون عذاب را به چشم ببینند آرزو کنند که ای کاش (مانند مؤمنان) هدایت یافته بودند"
        },
        {
            "chapter": 28,
            "verse": 65,
            "text": "و روزی که خدا خلق را ندا کند که شما چگونه به رسولان (حق) پاسخ دادید؟"
        },
        {
            "chapter": 28,
            "verse": 66,
            "text": "پس راه هر گونه عذر و سخن، آن روز بر آنها پوشیده و مسدود شده و هیچ (از هول عذاب) سؤال و جواب نکنند"
        },
        {
            "chapter": 28,
            "verse": 67,
            "text": "اما آن کس که توبه کرده و ایمان آورده و عمل صالح به جای آورده امید است که از رستگاران باشد"
        },
        {
            "chapter": 28,
            "verse": 68,
            "text": "و خدای تو هر چه خواهد بیافریند و (هر کس را صلاح داند) بر گزیند، دیگران را (در نظم عالم) هیچ اختیار و گزینشی نیست، ذات پاک الهی منزه و برتر از آن است که به او شرک آورند"
        },
        {
            "chapter": 28,
            "verse": 69,
            "text": "و خدای تو به آنچه خلق در دل پنهان کنند و یا آشکار سازند به همه آگاه است"
        },
        {
            "chapter": 28,
            "verse": 70,
            "text": "و اوست خدای یکتا که جز او هیچ خدایی نیست، هم ستایش در اول و آخر عالم (در این جهان و آن جهان) مخصوص او، هم حکم و سلطنت جهان با او و هم رجوع شما به سوی اوست"
        },
        {
            "chapter": 28,
            "verse": 71,
            "text": "(به این مردم مشرک) بگو: چه تصور می‌کنید اگر خدا ظلمت شب را بر شما تا قیامت پاینده و ابدی گرداند جز خدا کیست خدایی که بتواند برای شما روشنی روز پدید آرد؟ آیا سخن نمی‌شنوید؟"
        },
        {
            "chapter": 28,
            "verse": 72,
            "text": "باز بگو: چه تصور می‌کنید اگر خدا برای شما روز را تا قیامت پاینده و ابدی قرار دهد جز خدا کیست خدایی که برای آرامش و استراحت شما شب را پدید گرداند؟ آیا چشم بصیرت (به حکمت گردش روز و شب) نمی‌گشایید؟"
        },
        {
            "chapter": 28,
            "verse": 73,
            "text": "یکی از (هزاران لطف و) رحمت‌های خدا آن است که شب و روز را برای شما قرار داده تا در شب آرام گیرید و در روز از فضل خدا (یعنی روزی) طلب کنید، و باشد که شکرگزار (نعمتهای خدا) شوید"
        },
        {
            "chapter": 28,
            "verse": 74,
            "text": "و (یاد آر) روزی که خدا مشرکان را ندا کرده و گوید که آن بتان و معبودان (باطل) که شریک من می‌پنداشتید کجا رفتند؟"
        },
        {
            "chapter": 28,
            "verse": 75,
            "text": "و (آن روز) ما از هر امتی شاهدی بر گرفته و گوییم اینک برهانی (بر آن دعویهای باطل که در دنیا داشتید) اقامه کنید. آن‌گاه (آنها رسوا شده و) بدانند که حق و حقیقت با خدا (و رسولان او) است و آنچه به دروغ فرا می‌بافتند همه نابود گردد و از دستشان برود"
        },
        {
            "chapter": 28,
            "verse": 76,
            "text": "همانا قارون یکی از (ثروتمندان) قوم موسی بود که بر آنها طریق ظلم و طغیان پیش گرفت و ما آن قدر گنج و مال به او دادیم که بر دوش بردن کلید آن گنجها صاحبان قوّت را خسته کردی، هنگامی که قومش به او گفتند: آن قدر مغرور و شادمان (به ثروت خود) مباش که خدا هرگز مردم پر غرور و نشاط را دوست نمی‌دارد"
        },
        {
            "chapter": 28,
            "verse": 77,
            "text": "و به هر چیزی که خدا به تو عطا کرده بکوش تا (ثواب و سعادت) دار آخرت تحصیل کنی و لیکن بهره‌ات را هم از (لذّات و نعم حلال) دنیا فراموش مکن و (تا توانی به خلق) نیکی کن چنانکه خدا به تو نیکویی و احسان کرده و هرگز در روی زمین فتنه و فساد برمینگیز، که خدا مفسدان را ابدا دوست نمی‌دارد"
        },
        {
            "chapter": 28,
            "verse": 78,
            "text": "قارون گفت: این مال و ثروت فراوان به علم و تدبیر خودم به من داده شد! آیا ندانست که خدا پیش از او چه بسیار امم و طوایفی را که از او قوت و ثروت و جمعیتشان بیشتر بود هلاک کرد؟ و هیچ از گناه بدکاران سؤال نخواهد شد (بلکه یکسر به دوزخ روند)"
        },
        {
            "chapter": 28,
            "verse": 79,
            "text": "آن‌گاه قارون (روزی) با زیور و تجمل بسیار بر قومش در آمد، مردم دنیا طلب (که او را دیدند) گفتند: ای کاش همان قدر که به قارون از مال دنیا دادند به ما هم عطا می‌شد که او بهره بزرگ و حظّ وافری را داراست"
        },
        {
            "chapter": 28,
            "verse": 80,
            "text": "و اما صاحبان مقام علم و معرفت (به آن دنیا پرستان) گفتند: وای بر شما (و همت پست شما) ثواب خدا برای آن کس که به خدا ایمان آورده و نیکوکار گردیده بسی بهتر (و بالاتر از این دارایی دو روزه قارون) است، ولی هیچ کس جز آنان که صبر پیشه کنند بدان ثواب و مقام نخواهد رسید"
        },
        {
            "chapter": 28,
            "verse": 81,
            "text": "پس (از اندک زمانی) ما هم او را با خانه (و گنج و دارایی) اش به زمین فرو بردیم و هیچ حزب و جمعیتی نداشت که او را در برابر خدا یاری کنند و خود هم نتوانست خویش را یاری دهد"
        },
        {
            "chapter": 28,
            "verse": 82,
            "text": "صبحگاه هم آنان که روز گذشته (ثروت و) مقام او را آرزو می‌کردند با خود می‌گفتند: ای وای (بر ما و آرزوهای ما) گویی خداست که هر که از بندگان خود را خواهد روزی فراوان دهد و (هر که را خواهد) تنگ روزی کند، اگر نه این بود که خدا بر ما منّت گذاشت (و غرور و ثروت قارون نداد) ما را هم (مثل او) در زمین فرو بردی! ای وای که گویا کافران را هرگز فلاح و رستگاری نیست"
        },
        {
            "chapter": 28,
            "verse": 83,
            "text": "ما این دار (بهشت ابدی) آخرت را برای آنان که در زمین اراده علوّ و فساد و سرکشی ندارند مخصوص می‌گردانیم و حسن عاقبت خاص پرهیزکاران است"
        },
        {
            "chapter": 28,
            "verse": 84,
            "text": "هر که عمل نیک آرد پاداش بهتر از آن یابد، و هر کس که عمل بد کند بدکاران جز به همان اعمال بد مجازات نشوند"
        },
        {
            "chapter": 28,
            "verse": 85,
            "text": "(ای رسول ما، یقین دان که) آن خدایی که (احکام) قرآن را بر تو فرض گردانید (و ابلاغ آن را وظیفه تو قرار داد) البته تو را به جایگاه خود (مکه یا بهشت ابد) باز خواهد گرداند. (تو با مردم) بگو که خدای من به حال آن که محقق در هدایت و آن که در ضلالت آشکار است (از هر کس) داناتر است"
        },
        {
            "chapter": 28,
            "verse": 86,
            "text": "و تو خود امید آنکه این کتاب بزرگ (قرآن) بر تو نازل شود نداشتی جز آنکه لطف و رحمت خدا تو را به رسالت برگزید، پس (به شکرانه این رحمت) هیچ گاه به کافران نصرت و یاری مکن"
        },
        {
            "chapter": 28,
            "verse": 87,
            "text": "و زنهار! کافران تو را از (تبلیغ) آیات خدا پس از آنکه بر تو نازل شد منع نکنند، و (همیشه خلق را) به سوی پروردگارت دعوت کن و از مشرکان (و هم عقیدت و خوی آنان) مباش"
        },
        {
            "chapter": 28,
            "verse": 88,
            "text": "و هرگز با خدای یکتا دیگری را به خدایی مخوان، که جز او هیچ خدایی نیست، هر چیزی جز ذات پاک الهی هالک الذّات و نابود است، فرمان با او و رجوع شما به سوی اوست"
        },
        {
            "chapter": 29,
            "verse": 1,
            "text": "الم (این حرف اشاره به اسماء الهی یا اسراری بین خدا و رسول اوست)"
        },
        {
            "chapter": 29,
            "verse": 2,
            "text": "آیا مردم چنین پنداشتند که به صرف اینکه گفتند ما ایمان (به خدا) آورده‌ایم رهاشان کنند و هیچ امتحانشان نکنند؟"
        },
        {
            "chapter": 29,
            "verse": 3,
            "text": "و محققا ما اممی را که پیش از اینان بودند به امتحان و آزمایش آوردیم، و همانا خدا دروغگویان و راستگویان را کاملا می‌شناسد"
        },
        {
            "chapter": 29,
            "verse": 4,
            "text": "آیا آنان که کار زشت و اعمال ناشایسته مرتکب می‌شوند پنداشتند که بر ما سبقت گیرند (و از عقاب ما خلاصی یابند)؟ بسیار بد حکم می‌کنند"
        },
        {
            "chapter": 29,
            "verse": 5,
            "text": "هر کس که به لقاء خدا (و مشاهده جمال و وصول به رحمت و جنّت او) امیدوار و مشتاق است (بداند که) هنگام اجل و وعده معین خدا البته فرا رسد و او (به گفتار و کردار خلق) شنوا و داناست"
        },
        {
            "chapter": 29,
            "verse": 6,
            "text": "و هر که (در راه ایمان) جهد و کوشش کند به سود خود کند که خدا از (طاعت و عبادت) عالمیان البته بی‌نیاز است"
        },
        {
            "chapter": 29,
            "verse": 7,
            "text": "و آنان که ایمان آورده و نیکوکار شدند البته ما هم گناهانشان را محو و مستور کنیم و بهتر از آن اعمال نیکشان به آنها پاداش دهیم"
        },
        {
            "chapter": 29,
            "verse": 8,
            "text": "و ما به آدمی سفارش کردیم که در حق پدر و مادر خود نیکی کند، و اگر آنها (خود مشرک باشند و) کوشند تا تو به من (که خدای یگانه‌ام) از روی جهل و نادانی شرک آوری هرگز اطاعت امر آنها مکن، که رجوع شما به سوی من است و من شما را به پاداش هر عمل که به جای آورده‌اید آگاه می‌گردانم"
        },
        {
            "chapter": 29,
            "verse": 9,
            "text": "و آنان که ایمان آورده و کار نیکو کردند آنان را البته (به بهشت) در صف صالحان (و رتبه نیکان) آریم"
        },
        {
            "chapter": 29,
            "verse": 10,
            "text": "و بعضی مردم (از راه نفاق) می‌گویند: ما به خدا ایمان آوردیم، و چون رنج و آزاری در راه خدا ببینند فتنه و عذاب خلق را با عذاب خدا برابر شمرند (یعنی همان قدر که ترس عذاب خدا آنها را از کفر به ایمان می‌خواند ترس عذاب مردم هم از ایمان به کفر می‌کشد) و هر گاه ظفر و نصرتی از جانب خدایت (به مؤمنان) رسید (آن منافقان) گویند: ما هم با شما (و هم آیین شما) بودیم. آیا خدا بر آنچه در دلهای خلایق است داناتر نیست؟"
        },
        {
            "chapter": 29,
            "verse": 11,
            "text": "و البته خدا هم به احوال اهل ایمان داناست و هم از درون منافقان آگاه است"
        },
        {
            "chapter": 29,
            "verse": 12,
            "text": "و کافران به اهل ایمان گفتند: شما طریقه ما را پیروی کنید (اگر به خطا رفتید) بار خطاهای شما را ما به دوش می‌گیریم، در صورتی که هیچ از بار گناهشان را به دوش نگیرند، آنها دروغ می‌گویند"
        },
        {
            "chapter": 29,
            "verse": 13,
            "text": "و آنها علاوه بر بار سنگین گناهان خود بار گناهان هر که را گمراه کرده‌اند نیز به دوش می‌گیرند و روز قیامت از آنچه دروغ می‌بستند سخت مؤاخذه می‌شوند"
        },
        {
            "chapter": 29,
            "verse": 14,
            "text": "و همانا نوح را (به رسالت) به سوی قومش فرستادیم و او هزار سال پنجاه سال کم میان قوم درنگ کرد، و چون همه ستمگر و ظالم بودند همه را طوفان هلاک فرا گرفت"
        },
        {
            "chapter": 29,
            "verse": 15,
            "text": "و تنها خود نوح را با اصحاب کشتی او (از غرق) نجات دادیم و آن کشتی را برای خلق عالم آیتی (از قدرت و رحمت خویش) قرار دادیم"
        },
        {
            "chapter": 29,
            "verse": 16,
            "text": "و ابراهیم را (نیز فرستادیم) که به قوم خود گفت: خدا را بپرستید و از او بترسید که پرستش و ترس خدا اگر بدانید (از هر چیز) برای شما بهتر است"
        },
        {
            "chapter": 29,
            "verse": 17,
            "text": "و بدانید که شما به جای خدا بتهایی (جماد و بی‌اثر) را می‌پرستید و دروغی می‌سازید (که نام خدا بر آنها می‌نهید، اینک بدانید که) آنچه را جز خدا می‌پرستید قادر بر رزق شما نیستند، پس روزی را از نزد خدا طلبید و او را پرستید و شکر (نعمت) وی به جای آرید (و بدانید که باز) رجوع شما به سوی اوست"
        },
        {
            "chapter": 29,
            "verse": 18,
            "text": "و اگر شما (مردم مکه، رسالت این پیامبر را) تکذیب می‌کنید (عجبی نیست زیرا) پیش از شما هم بسیاری از امم (پیمبران خود را) تکذیب کردند، و بر رسول جز آنکه به آشکار تبلیغ رسالت کند تکلیفی نیست"
        },
        {
            "chapter": 29,
            "verse": 19,
            "text": "آیا (مردم بارها به چشم خود) ندیدند که خدا چگونه ابتدا خلق را ایجاد می‌کند و باز به اصل خود برمی‌گرداند؟ این کار بر خدا بسیار آسان است"
        },
        {
            "chapter": 29,
            "verse": 20,
            "text": "بگو که در زمین سیر کنید و ببینید که خدا چگونه خلق را ایجاد کرده (تا از مشاهده اسرار خلقت نخست بر شما به خوبی روشن شود که) سپس خدا نشأه آخرت را ایجاد خواهد کرد، همانا خدا بر هر چیز تواناست"
        },
        {
            "chapter": 29,
            "verse": 21,
            "text": "هر که را (از اهل گناه) بخواهد (به عدل) عذاب می‌کند و هر که را بخواهد (به لطف و رحمت) می‌بخشد و شما را به سوی او باز می‌گردانند"
        },
        {
            "chapter": 29,
            "verse": 22,
            "text": "و شما (مخلوق عاجز) نه هرگز (خدای قادر مطلق را) در زمین و آسمان عاجز توانید کرد و نه جز خدا نگهبان و یاوری دارید"
        },
        {
            "chapter": 29,
            "verse": 23,
            "text": "و آنان که به آیات خدا و شهود لقای او کافر شدند آنها از رحمت (و نعمت بهشت) من ناامیدند و سخت به عذاب دردناک گرفتار خواهند شد"
        },
        {
            "chapter": 29,
            "verse": 24,
            "text": "(بعد از این همه نصایح و اندرز ابراهیم) باز قوم جز آنکه گفتند: او را بکشید و در آتش بسوزانید پاسخ ندادند، و خدا او را از آتش (نمرودیان) نجات داد. در این حکایت برای قومی که به خدا ایمان آرند آیتهایی (از قدرت الهی) پدیدار است"
        },
        {
            "chapter": 29,
            "verse": 25,
            "text": "باز ابراهیم گفت: (ای مردم شما خود می‌دانید که) بتهایی را که به جای خدای یکتا به خدایی بر گرفته‌اید تنها برای حفظ دوستی (و استفاده مادی دو روزه) دنیای خود اتخاذ کرده‌اید و چون روز قیامت شود در آن روز شما از یکدیگر بیزاری جویید و به یکدیگر لعن و نفرین کنید، و جایگاه ابدی تمام شما آتش دوزخ است و هیچ یاوری ابدا ندارید"
        },
        {
            "chapter": 29,
            "verse": 26,
            "text": "پس (خواهر زاده‌اش) لوط به او ایمان آورد، و (ابراهیم به او) گفت که من (از این دیار شرک) هجرت به سوی خدای خود خواهم کرد که او (بر حفظ من از دشمن) مقتدر و (به صلاح امورم) داناست"
        },
        {
            "chapter": 29,
            "verse": 27,
            "text": "و ما اسحاق و (فرزند زاده‌اش) یعقوب را به او عطا کردیم و در خاندانش مقام نبوت و کتاب آسمانی برقرار نمودیم و در دنیا هم (به نعمت فرزندان صالح و نام نیکو و سایر نعم الهی) اجر او را دادیم و در آخرت نیز وی در صف صالحان (و هم رتبه مقربان) خواهد بود"
        },
        {
            "chapter": 29,
            "verse": 28,
            "text": "و لوط (به رسالت فرستادیم) که به قوم خود گفت: شما به عمل زشتی اقدام می‌کنید که هیچ کس در عالم پیش از شما مرتکب نشده است"
        },
        {
            "chapter": 29,
            "verse": 29,
            "text": "آیا شما به شهوترانی با مردان خلوت کرده و راه (فطرت زناشویی) را قطع می‌کنید و در مجامع خود (بی هیچ خجلت) به کار قبیح می‌پردازید؟! قوم لوط جز آنکه (به طعنه) گفتند: اگر راست می‌گویی عذاب خدا را بر ما نازل کن به او ابدا جوابی ندادند"
        },
        {
            "chapter": 29,
            "verse": 30,
            "text": "لوط گفت: پروردگارا، مرا بر (محو) این قوم فاسد یاری کن"
        },
        {
            "chapter": 29,
            "verse": 31,
            "text": "و چون رسولان ما (فرشتگان عالم قدس) به ابراهیم بشارت (فرزند) آوردند گفتند: ما (به امر خدا) اهل این دیار را که قومی سخت ظالم و بدکارند هلاک می‌کنیم"
        },
        {
            "chapter": 29,
            "verse": 32,
            "text": "ابراهیم به فرشتگان گفت: لوط هم (که بنده صالح موحد پاکی است) در این دیار است! پاسخ دادند که ما به احوال آن که در این دیار است بهتر آگاهیم، ما او را با همه اهل بیتش غیر زن وی که در میان اهل هلاکت باقی ماند البته نجات خواهیم داد"
        },
        {
            "chapter": 29,
            "verse": 33,
            "text": "و چون رسولان ما نزد لوط آمدند، لوط از آمدن آنها (که ناشناس و با صورت زیبا بودند) اندوهگین و دلتنگ گردید، و فرشتگان گفتند: هیچ بیمناک و غمگین مباش که ما تو را با همه اهل بیتت غیر آن زن کافرت که در میان اهل هلاک واماند نجات می‌دهیم"
        },
        {
            "chapter": 29,
            "verse": 34,
            "text": "ما بر اهل این دیار که فاسق و بدکارند از آسمان عذابی سخت نازل کنیم"
        },
        {
            "chapter": 29,
            "verse": 35,
            "text": "و همانا از آن دیار لوط آثار خرابی را وا گذاشتیم تا آیتی روشن برای (عبرت) عاقلان باشد"
        },
        {
            "chapter": 29,
            "verse": 36,
            "text": "و شعیب را که برادر مهربانی برای قومش بود (به رسالت) به سوی اهل مدین (فرستادیم)، او با قوم گفت که ای قوم، همیشه خدا را پرستید و به روز قیامت (و سعادت آخرت) امیدوار باشید و هرگز در روی زمین فساد و تبهکاری مکنید (که آسایش دو گیتی در این نصایح است)"
        },
        {
            "chapter": 29,
            "verse": 37,
            "text": "قوم شعیب او را تکذیب کردند و (به کیفر آن، شبی) زلزله‌ای سخت آنان را در گرفت و صبحگاه همه را در خانه‌هاشان مرگ به زانو در آورد"
        },
        {
            "chapter": 29,
            "verse": 38,
            "text": "و قوم عاد و ثمود را که منازل (خراب و ویران) شان را به چشم می‌بینید آنها نیز با آنکه بینا و هوشیار بودند چون شیطان اعمال زشتشان را در نظرشان نیکو جلوه داد و از راه (حق) آنها را باز داشت همه را هلاک و نابود گردانیدیم"
        },
        {
            "chapter": 29,
            "verse": 39,
            "text": "و قارون و فرعون و هامان را هم که موسی (علیه السّلام) با معجزات روشن به هدایت آنها آمد (و به او نگرویدند و) باز در زمین تکبر و ظلم و طغیان کردند (همه را هلاک کردیم) و (بر قهر حق) سبقت نگرفتند (و راه نجاتی نیافتند)"
        },
        {
            "chapter": 29,
            "verse": 40,
            "text": "ما هر طایفه‌ای را به کیفر گناهش مؤاخذه کردیم، بعضی را بر سرشان سنگ بلا فرو باریدیم و برخی را صیحه عذاب آسمانی در گرفت و برخی را به زلزله زمین و گروهی دیگر را به غرق دریا به هلاکت رسانیدیم، و خدا به آنان هیچ ستم نکرد لیکن آنها خود در حق خویش ستم می‌کردند"
        },
        {
            "chapter": 29,
            "verse": 41,
            "text": "مثل حال آنان که خدا را فراموش کرده و غیر خدا را به دوستی و سرپرستی برگرفتند (در سستی و بی‌بنیادی) حکایت خانه‌ای است که عنکبوت بنیاد کند و اگر بدانند سست‌ترین بنا خانه عنکبوت است"
        },
        {
            "chapter": 29,
            "verse": 42,
            "text": "خدا بر آنچه که به غیر او بخوانند (و پرستش کنند) آگاه است و او (بر انتقام اهل شرک و ریا) مقتدر و (به دقایق امور عالم) داناست"
        },
        {
            "chapter": 29,
            "verse": 43,
            "text": "و ما این همه مثلها را برای مردم می‌زنیم (تا حقایق برای آنها روشن شود) و لیکن به جز مردم دانشمند کسی تعقل در آنها نخواهد کرد"
        },
        {
            "chapter": 29,
            "verse": 44,
            "text": "خدا آسمانها و زمین را به حق (و در کمال حکمت) آفریده (نه بر باطل و لغو و عبث) و در این خلقت آسمان و زمین آیت و نشانه‌ای (از ربوبیت) برای اهل ایمان کاملا پدیدار است"
        },
        {
            "chapter": 29,
            "verse": 45,
            "text": "(ای رسول ما) آنچه را که از کتاب (آسمانی قرآن) بر تو وحی شد (بر خلق) تلاوت کن و نماز را (که بزرگ عبادت خداست) به جای آر، که همانا نماز است که (اهل نماز را) از هر کار زشت و منکر باز می‌دارد و همانا ذکر خدا بزرگتر (و برتر از حدّ اندیشه خلق) است، و خدا به هر چه (برای خشنودی او و به یاد او) کنید آگاه است"
        },
        {
            "chapter": 29,
            "verse": 46,
            "text": "و شما مسلمانان با اهل کتاب (یهود و نصاری و مجوس) جز به نیکوترین طریق بحث و مجادله مکنید مگر با ستمکاران از آنها، و (با اهل کتاب) بگویید که ما به کتاب آسمانی قرآن که بر ما نازل شده و به کتب آسمانی شما به همه ایمان آورده‌ایم و خدای ما و شما یکی است و ما تسلیم و مطیع فرمان اوییم"
        },
        {
            "chapter": 29,
            "verse": 47,
            "text": "و ما همچنان (که بر رسولان پیشین کتاب آسمانی تورات و انجیل و زبور فرستادیم) بر تو هم (ای رسول) کتاب (آسمانی قرآن) را نازل کردیم، پس آنان که به آن کتب که بر ایشان فرستادیم ایمان آوردند به این کتاب نیز ایمان آرند و از این گروه (اهل مکه) هم بعضی به آنان ایمان آورند و به جز کافران هیچ کس آیات ما را انکار نخواهد کرد"
        },
        {
            "chapter": 29,
            "verse": 48,
            "text": "و تو از این پیش نه توانستی کتابی خواند و نه خطی نگاشت که در آن صورت مبطلان (منکر قرآن) در نبوتت شک و ریبی می‌کردند (و می‌گفتند این کتاب به وحی خدا نیست و خود از روی کتب سابقین جمع و تألیف کرده است)"
        },
        {
            "chapter": 29,
            "verse": 49,
            "text": "بلکه این قرآن آیات روشن الهی است در لوح سینه آنان که (از خدا نور) علم و دانش یافتند، و آیات ما را جز مردم ستمکار انکار نکنند"
        },
        {
            "chapter": 29,
            "verse": 50,
            "text": "و کافران گفتند: (این مرد اگر رسول خداست) چرا بر او آیات و معجزاتی از جانب خدایش نازل نشد؟ بگو: آیات نزد خدا (و به امر خدا) است، من (که رسولم) جز آنکه (خلق را از انتقام خدا) بترسانم وظیفه ندارم"
        },
        {
            "chapter": 29,
            "verse": 51,
            "text": "آیا اینان را (که تقاضای معجزه می‌کنند) این معجزه کفایت نکرد که چنین کتاب بزرگ را که بر آنان تلاوت می‌شود ما بر تو فرستادیم؟ و همانا در آن برای اهل ایمان البته رحمت و یاد آوری و پندی خواهد بود"
        },
        {
            "chapter": 29,
            "verse": 52,
            "text": "بگو: میان من و شما خدا گواهی کافی است، که او به هر چه در آسمانها و زمین است آگاه است. و آنان که به باطل گرویدند و به خدا کافر شدند هم آنان به حقیقت زیانکاران عالمند"
        },
        {
            "chapter": 29,
            "verse": 53,
            "text": "منکران (به تمسخر) از تو تقاضای تعجیل در نزول عذاب می‌کنند، و اگر وقت معین آن (در علم ازلی، قیامت) نبود عذاب حق بر آنها می‌رسید، و البته ناگهانی در حالی که غافل و بی‌خبر باشند بر آنان خواهد آمد"
        },
        {
            "chapter": 29,
            "verse": 54,
            "text": "(و این کافران) از تو به تعجیل عذاب می‌طلبند در صورتی که شراره عذاب جهنم به کافران احاطه نموده است"
        },
        {
            "chapter": 29,
            "verse": 55,
            "text": "(اینان را متذکر ساز به آن) روزی که عذاب خدا از بالا و زیر پا آنها را فرو گیرد، و (خدا یا منادی حق) گوید: (امروز) بچشید کیفر آنچه (در دنیا) عمل می‌کردید"
        },
        {
            "chapter": 29,
            "verse": 56,
            "text": "این بندگان با ایمان من، زمین من بسیار وسیع است در این صورت (اگر از جور کفار در سرزمینی به تنگ آمده و به کفر مجبور شوید از آنجا به دیار دیگر هجرت کنید و هر کجا باشید) مرا منحصرا به اخلاص پرستش کنید"
        },
        {
            "chapter": 29,
            "verse": 57,
            "text": "هر نفسی (طعم ناگوار) مرگ را خواهد چشید، و پس از مرگ شما را به سوی ما باز گردانند"
        },
        {
            "chapter": 29,
            "verse": 58,
            "text": "و آنان که ایمان آوردند و به اعمال نیکو پرداختند البته آنها را به عمارات عالی بهشتی که زیر درختانش نهرها جاری است منزل دهیم که در آن زندگانی ابدی کنند، آنجا پاداش نیکویی برای نیکوکاران عالم است"
        },
        {
            "chapter": 29,
            "verse": 59,
            "text": "آنان که (در راه دین خدا) صبر و شکیبایی پیشه کردند و بر پروردگار خود توکل می‌نمودند"
        },
        {
            "chapter": 29,
            "verse": 60,
            "text": "و (در کار رزق به خدا توکل کنید نه بر سعی خود که) چه بسیار حیوانات که خود بار روزی خود نکشند، خدا (بدون هیچ کوشش) به آنها و هم به شما روزی می‌رساند، و او شنوا (ی دعای محتاجان) و دانا (به احوال بندگان) است"
        },
        {
            "chapter": 29,
            "verse": 61,
            "text": "و اگر از این کافران مشرک سؤال کنی که آسمانها و زمین را که آفریده و خورشید و ماه مسخر فرمان کیست؟ به یقین جواب دهند که خدا (آفریده)، پس چگونه (با این اقرار، از توحید و معرفت خدا) رویگردان می‌شوند؟"
        },
        {
            "chapter": 29,
            "verse": 62,
            "text": "خداست که هر کس از بندگان را خواهد وسیع روزی و یا تنگ روزی می‌گرداند، که همانا او به هر چیزی (از مصالح خلایق) داناست"
        },
        {
            "chapter": 29,
            "verse": 63,
            "text": "و اگر از این کافران مشرک سؤال کنی که آن کیست که از آسمان باران نازل سازد تا زمین را به آن پس از (فصل خزان و) مرگ (گیاهان، باز به نسیم جانبخش بهار) زنده گرداند؟ به یقین جواب دهند که آن خداست. بگو: ستایش مخصوص خدای یکتاست. آری و لیک اکثر این مردم عقل خود را به کار نگیرند (تا این حقیقت را دریابند)"
        },
        {
            "chapter": 29,
            "verse": 64,
            "text": "این زندگانی چند روزه دنیا (اگر نه در پرستش حق و سعادت آخرت صرف شود) افسوس و بازیچه‌ای بیش نیست، و زندگانی اگر مردم بدانند به حقیقت‌دار آخرت است (که حیاتش جاوید و نعمتش بی‌رنج و زوال است)"
        },
        {
            "chapter": 29,
            "verse": 65,
            "text": "این مردم مشرک چون به کشتی نشینند (و به دست امواج خطر افتند در آن حال) تنها خدا را به اخلاص کامل در دین می‌خوانند، و چون از خطر دریا به ساحل نجاتشان رساند (باز به خدای یکتا) مشرک می‌شوند"
        },
        {
            "chapter": 29,
            "verse": 66,
            "text": "تا هر نعمتی را که ما به آنها عطا کرده‌ایم کفران کنند و (تا مدتی) بهره‌مند باشند، اما به زودی خواهند دانست"
        },
        {
            "chapter": 29,
            "verse": 67,
            "text": "آیا (کافران اهل مکه) ندیدند که آن شهر را حرم امن و امان قرار دادیم در صورتی که از اطرافشان مردم (ضعیف) را به قتل و غارت می‌ربایند؟ آیا باز به باطل می‌گروند و به نعمت خدا کافر می‌شوند؟"
        },
        {
            "chapter": 29,
            "verse": 68,
            "text": "آیا هیچ کس از آن که بر خدا دروغ بست و (رسول) حق را که برای (هدایت) او آمد تکذیب کرد (در عالم) ستمکارتر هست؟ آیا جایگاه کافران (ستمکار) در آتش دوزخ نیست؟"
        },
        {
            "chapter": 29,
            "verse": 69,
            "text": "و آنان که در (راه) ما (به جان و مال) جهد و کوشش کردند محققا آنها را به راه‌های (معرفت و لطف) خویش هدایت می‌کنیم، و همیشه خدا یار نکوکاران است"
        },
        {
            "chapter": 30,
            "verse": 1,
            "text": "الم (اشاره به اسماء یا اسرار کتاب الهی است)"
        },
        {
            "chapter": 30,
            "verse": 2,
            "text": "رومیان، مغلوب (فارسیان) شدند"
        },
        {
            "chapter": 30,
            "verse": 3,
            "text": "در (جنگی که به) نزدیکترین زمین (به دیار عرب واقع شد که حوالی شام یا اطراف جزیره باشد) و آنها پس از مغلوب شدن فعلی به زودی (بر فارسیان) غلبه خواهند کرد"
        },
        {
            "chapter": 30,
            "verse": 4,
            "text": "(این غلبه رومیان) در اند سالی خواهد شد (و بدانید که این حادثه و) کلیه امور عالم از قبل از این و بعد از این همه به دست خداست، و آن روز (که رومیان فاتح شوند چون بعد از آن خدا وعده یاری به اهل اسلام داده) مؤمنان شاد می‌شوند"
        },
        {
            "chapter": 30,
            "verse": 5,
            "text": "به یاری خدا، که خدا هر که را بخواهد نصرت و فیروزی می‌بخشد و اوست که مقتدر و مهربان است"
        },
        {
            "chapter": 30,
            "verse": 6,
            "text": "این وعده خداست که خدا هرگز خلاف وعده نکند، و لیکن اکثر مردم (از این حقیقت) آگاه نیستند"
        },
        {
            "chapter": 30,
            "verse": 7,
            "text": "(اکثر) آنان به امور ظاهری از زندگی دنیا آگاهند و از عالم آخرت (و وعده ثواب و عقاب حق) به کلی بی‌خبرند"
        },
        {
            "chapter": 30,
            "verse": 8,
            "text": "آیا در پیش نفوس خود تفکر نکردند (تا بدین حکمت پی‌برند) که خدا آسمانها و زمین و هر چه در بین آنهاست همه را جز به حق (و برای حکمت و مصلحت) و به وقت (و حد) معین نیافریده است؟ و بسیاری از مردم به شهود و لقای خدا (در عالم غیب و وعده ثواب و عقاب بهشت و دوزخ و قیامت) به کلی کافر و بی‌عقیده‌اند"
        },
        {
            "chapter": 30,
            "verse": 9,
            "text": "آیا در زمین سیر نکردند تا ببینند که عاقبت کار پیشینیانشان (چون قوم عاد و ثمود) چه شد؟ در صورتی که از اینها بسیار تواناتر بودند و بیش از اینها در زمین کشتزار ساختند و کاخ و عمارت برافراشتند و پیامبرانشان با آیات و معجزات برای (هدایت) آنان آمدند (لیکن چون نپذیرفتند همه به کیفر کفر هلاک شدند). و خدا درباره آنها هیچ ستم نکرد بلکه آنها خود در حق خویش ستم می‌کردند"
        },
        {
            "chapter": 30,
            "verse": 10,
            "text": "آخر سرانجام کار آنان که بسیار به اعمال زشت و کردار بد پرداختند این شد که آیات خدا را تکذیب و تمسخر کردند (زیرا معصیت، دل را تاریک کند و چون بسیار شود به ظلمت کفر انجامد)"
        },
        {
            "chapter": 30,
            "verse": 11,
            "text": "خداست که خلق را نخست (از عدم) پدید آرد و باز (پس از مرگ و فنا) باز گرداند و همه به حضرت او بازگردانیده می‌شوید"
        },
        {
            "chapter": 30,
            "verse": 12,
            "text": "و روزی که ساعت قیامت بر پا شود بدکاران نومید و اندوهگین شوند"
        },
        {
            "chapter": 30,
            "verse": 13,
            "text": "و هیچ شفیع و مددکاری بر خود از آنان که شریک حق گرفتند نمی‌یابند بلکه به آن شریکان و خدایان باطل کافر می‌شوند"
        },
        {
            "chapter": 30,
            "verse": 14,
            "text": "و روزی که ساعت قیامت بر پا شود در آن روز خلایق (بر حسب مراتب طاعت و معرفت و کفر و عصیان) فرقه فرقه شوند"
        },
        {
            "chapter": 30,
            "verse": 15,
            "text": "اما آن فرقه که ایمان آوردند و به نیکوکاری پرداختند مسرور (و محترم) به باغ بهشت منزل گیرند"
        },
        {
            "chapter": 30,
            "verse": 16,
            "text": "و اما آن فرقه که کافر شدند و آیات ما و دیدار آخرت را تکذیب کردند آنان را (برای کیفر) در عذاب دوزخ حاضر کنند"
        },
        {
            "chapter": 30,
            "verse": 17,
            "text": "پس خدا را هنگام شام و صبحگاه (در نماز مغرب و صبح) تسبیح و ستایش گویید"
        },
        {
            "chapter": 30,
            "verse": 18,
            "text": "و سپاس (اهل عالم) در آسمانها و زمین مخصوص اوست و شما نیز در تاریکی شب و نیمه روز (در نماز عشاء و ظهر و عصر) به ستایش او مشغول شوید"
        },
        {
            "chapter": 30,
            "verse": 19,
            "text": "(آن خدایی را تسبیح و ستایش گویید که) زنده را از مرده و مرده را از زنده بیرون آورد (یعنی آدمی را از نطفه و نطفه را از آدمی برانگیزد) و زمین را پس از (فصل خزان و) مرگ (گیاهان باز به نسیم جانبخش بهارش) زنده گرداند، و همین گونه شما را هم (پس از مرگ زنده کنند و از خاک) بیرون آرند"
        },
        {
            "chapter": 30,
            "verse": 20,
            "text": "و یکی از نشانه‌های (قدرت) او این است که (پدر) شما آدمیان را از خاک خلق کرد سپس (به توالد) بشری (منشعب و نژادهایی مختلف) شدید که (در همه روی زمین) منتشر گشتید"
        },
        {
            "chapter": 30,
            "verse": 21,
            "text": "و باز یکی از آیات (لطف) او آن است که برای شما از جنس خودتان جفتی بیافرید که در کنار او آرامش یافته و با هم انس گیرید و میان شما رأفت و مهربانی برقرار فرمود. در این امر نیز برای مردم بافکرت ادله‌ای (از علم و حکمت حق) آشکار است"
        },
        {
            "chapter": 30,
            "verse": 22,
            "text": "و یکی از آیات (قدرت) او خلقت آسمانها و زمین است و یکی دیگر اختلاف زبانها و رنگهای شما آدمیان، که در این امور نیز ادله‌ای (از صنع و حکمت حق) برای دانشمندان عالم آشکار است"
        },
        {
            "chapter": 30,
            "verse": 23,
            "text": "و یکی از آیات او همین است که شما در شب و روز به خواب رفته (و بیدار می‌شوید) و از فضل خدا (یعنی روزی) طلب می‌کنید. در این امر هم ادله‌ای (از قدرتش) برای قومی که (سخن حق) بشنوند پدیدار است"
        },
        {
            "chapter": 30,
            "verse": 24,
            "text": "و یکی از آیات او آن است که (رعد و) برق را به شما می‌نمایاند که هم شما را (از صاعقه عذاب) می‌ترساند و هم (به باران رحمت خود) امیدوار می‌گرداند، و نیز از آسمان باران می‌فرستد تا زمین را پس از مرگش باز زنده گرداند. در این امر نیز ادله‌ای (از قدرت ایزد) برای اهل خرد آشکار است"
        },
        {
            "chapter": 30,
            "verse": 25,
            "text": "و یکی از آیات (قدرت) او آنکه آسمان و زمین به فرمان او برپاست، سپس که شما را از خاک برخواند (و زنده گرداند) همگی سر از قبرها بیرون می‌آورید"
        },
        {
            "chapter": 30,
            "verse": 26,
            "text": "و هر کس در آسمانها و زمین است همه بنده و مملوک او و باکمال خضوع و خشوع مطیع فرمان اوست"
        },
        {
            "chapter": 30,
            "verse": 27,
            "text": "و او خدایی است که نخست خلایق را بیافریند و آن‌گاه (به عالم معاد) باز گرداند و این اعاده (مثل ایجاد) بر او بسیار سهل و آسان است و آن ذات یکتا را در آسمانها و زمین مظهر و مثالی عالی‌تر (از حد وصف و تعقل) است و مقتدر کامل و دانا (به حقایق امور) تنها اوست"
        },
        {
            "chapter": 30,
            "verse": 28,
            "text": "خدا برای (هدایت) شما هم از عالم خود شما مثالی زد: آیا هیچ یک از غلام و کنیزان ملکی شما در آنچه (از مال و حقوق و مقام) که ما روزی شما گردانیدیم با شما شریک هستند تا شما و آنها در آن چیز بی‌هیچ مزیت مساوی باشید و همانقدر بیمی که شما از یکدیگر دارید هم از آنان دارید؟ (هرگز ندارید و هیچ آنها را شریک و مساوی با خود نمی‌دانید پس چگونه مخلوقات مملوک خدا را شریک خدا گرفته و معبود خود می‌گردانید؟) ما چنین مفصل و روشن آیات خود را برای مردم با عقل و هوش بیان می‌کنیم"
        },
        {
            "chapter": 30,
            "verse": 29,
            "text": "بلکه مردم ستمکار (مشرک) هوای نفس خود را از جهل و نادانی پیروی کردند، پس آن را که خدا (پس از اتمام حجت) به گمراهی واگذارد که می‌تواند هدایت کند؟ و آن گمراهان ستمکار را (در قیامت) هیچ یار و یاوری نخواهد بود"
        },
        {
            "chapter": 30,
            "verse": 30,
            "text": "پس تو مستقیم روی به جانب آیین پاک اسلام آور در حالی که از همه کیشها روی به خدا آری، و پیوسته از طریقه دین خدا که فطرت خلق را بر آن آفریده است پیروی کن که هیچ تغییری در خلقت خدا نباید داد، این است آیین استوار حق، و لیکن اکثر مردم (از حقیقت آن) آگاه نیستند"
        },
        {
            "chapter": 30,
            "verse": 31,
            "text": "(شما اهل ایمان با پیروی همین دین فطرت) به درگاه خدا باز آیید و خدا ترس باشید و نماز به پا دارید و هرگز از فرقه مشرکان نباشید"
        },
        {
            "chapter": 30,
            "verse": 32,
            "text": "از آنان که دین (فطرت) خود را متفرق و پراکنده ساختند و فرقه فرقه شدند و هر گروهی به آنچه دارند (از اوهام باطل و عقیده و خیالات فاسد خود) دلشادند"
        },
        {
            "chapter": 30,
            "verse": 33,
            "text": "و مردم (عادتشان این است که) هر گاه رنج و المی سخت به آنها رسد در آن حال خدای خود را به دعا می‌خوانند و به درگاه او با تضرع و اخلاص روی می‌کنند و پس از آنکه خدا به آنها رحمت خود را چشانید (و از آن سختی نجاتشان داد) آن‌گاه باز گروهی از آنها به خدای خود مشرک می‌شوند"
        },
        {
            "chapter": 30,
            "verse": 34,
            "text": "تا نعمتی را که به آنها عطا کردیم کفران کنند. (باری، ای کافران ناسپاس) اینک (به هوا و هوس) تمتّع برید که به زودی به (کیفر اعمال خود) آگاه می‌شوید"
        },
        {
            "chapter": 30,
            "verse": 35,
            "text": "مگر ما دلیل و حجتی فرستادیم که درباره شرک و دعوت به بت پرستی ایشان سخن گوید (و برهان بر صحت شرک آورد)"
        },
        {
            "chapter": 30,
            "verse": 36,
            "text": "و مردم (بر این عادتند که) هرگاه ما رحمتی به آنها چشانیم شاد شده و اگر رنج و بلایی از کرده خودشان ببینند در آن حال (به جای توبه به درگاه خدا، از رحمتش به کلی) نومید می‌شوند"
        },
        {
            "chapter": 30,
            "verse": 37,
            "text": "آیا ندیدند که همانا خدا هر که را خواهد وسیع روزی کند و هر که را خواهد تنگ روزی گرداند؟ همانا در این امر ادله روشنی (از حکمت الهی) برای اهل ایمان پدیدار است"
        },
        {
            "chapter": 30,
            "verse": 38,
            "text": "پس حقوق ارحام و خویشان و مسکینان و در راه ماندگان را ادا کن که این برای آنان که مشتاق لقای خدا هستند بهترین کار است و هم اینان (که نیکی کنند) رستگاران عالمند"
        },
        {
            "chapter": 30,
            "verse": 39,
            "text": "و آن سودی که شما به رسم ربا دادید که بر اموال مردم (ربا خوار) بیفزاید (و یا هدیه به اغنیاء دهید تا خود نفع زیاد دنیوی برید) نزد خدا هرگز نیفزاید (بلکه محو و نابود شود) و آن زکاتی که از روی شوق و اخلاص به خدا (به فقیران) دادید (ثوابش چندین برابر شود و) همین زکات دهندگان هستند که (نزد حق ثواب و برکات و دارایی) چند برابر دارند"
        },
        {
            "chapter": 30,
            "verse": 40,
            "text": "خداست آن کسی که شما را خلق کرده و روزی بخشیده سپس بمیراند و باز (در قیامت) زنده گرداند، آیا آنان را که شریک خدا دانید هیچ از این کارها توانند کرد؟ خدا از آنچه به او شریک گیرند پاک و منزه‌تر و بالاتر است"
        },
        {
            "chapter": 30,
            "verse": 41,
            "text": "فساد و پریشانی به کرده بد خود مردم در همه برّ و بحر زمین پدید آمد تا خدا هم کیفر بعضی اعمالشان را به آنها بچشاند، باشد که (از گنه پشیمان شده و به درگاه خدا) باز گردند"
        },
        {
            "chapter": 30,
            "verse": 42,
            "text": "بگو که در زمین سیر کنید پس بنگرید تا عاقبت طوایف پیش از خود که اکثرشان (کافر و) مشرک بودند چه شد؟"
        },
        {
            "chapter": 30,
            "verse": 43,
            "text": "پس تو روی به دین استوار (اسلام و خدا پرستی) آور پیش از آنکه روزی بیاید که هیچ کس نتواند از امر خدا آن را برگرداند (و) در آن روز (بزرگ قیامت) خلایق فرقه فرقه شوند (گروهی دوزخی و گروهی بهشتی گردند)"
        },
        {
            "chapter": 30,
            "verse": 44,
            "text": "هر که به راه کفر (و عصیان) رود زیان کفرش بر خود اوست و هر که صالح و نیکوکار شود چنین کسانی برای شخص خود (در بهشت) آسایشگاهی خوش فراهم می‌سازند"
        },
        {
            "chapter": 30,
            "verse": 45,
            "text": "تا خدا از فضل و کرم به آنان که ایمان آورده و نیکوکار شدند پاداش دهد، که او کافران را دوست ندارد"
        },
        {
            "chapter": 30,
            "verse": 46,
            "text": "و از جمله آیات (قدرت) او آن است که بادهای بشارت آور می‌فرستد (تا شما را مژده آرد) و تا شما را به چیزی از رحمت (بی‌انتهای) خود بهره‌مند گرداند و تا کشتی به فرمان او روان گردد و تا از فضل و کرمش (انواع نعمتها) تحصیل کنید، و باشد که شکر (نعمتش) به جای آرید"
        },
        {
            "chapter": 30,
            "verse": 47,
            "text": "و ما پیش از تو پیمبرانی به سوی قومشان فرستادیم و آنها معجزات و ادله روشن بر آنان آوردند، پس از کافران بدکار انتقام کشیدیم، و بر ما نصرت و یاری اهل ایمان حتم است"
        },
        {
            "chapter": 30,
            "verse": 48,
            "text": "خدا آن کسی است که بادها را می‌فرستد که ابر را در فضا برانگیزد پس به هر گونه که مشیّتش تعلق گیرد در اطراف آسمان متصل و منبسط کند و باز متفرق گرداند، آن گاه باران را بنگری که قطره قطره از درونش بیرون ریزد، و چون آن را به (کشتزار و صحرای) هر قومی از بندگانش که بخواهد فرو بارد به یک لحظه آن قوم مسرور و شادمان گردند"
        },
        {
            "chapter": 30,
            "verse": 49,
            "text": "و همانا پیش از آنکه باران (رحمت حق) بر آنان ببارد به حال یأس و نومیدی می‌زیستند"
        },
        {
            "chapter": 30,
            "verse": 50,
            "text": "پس (ای بشر دیده باز کن و) آثار رحمت (نامنتهای) الهی را مشاهده کن که چگونه زمین را پس از مرگ (و دستبرد خزان باز به نفس باد بهار) زنده می‌گرداند! محققا همان خداست که مردگان را هم (پس از مرگ) باز زنده می‌کند و او بر همه امور عالم تواناست"
        },
        {
            "chapter": 30,
            "verse": 51,
            "text": "و اگر باز بادی فرستیم که آن کشت سبز را زرد و پژمرده بنگرند (همه آن نعمتهای گذشته را فراموش کنند و) به کفر (و کفران نعمت حق) بر می‌گردند"
        },
        {
            "chapter": 30,
            "verse": 52,
            "text": "پس تو (این مردم) مرده (دل بی‌ایمان) را نتوانی (سخن حقّ) بشنوانی و دعوت خود را به گوش (این) کران که (مخصوصا از تو به کبر و نخوت) رو می‌گردانند برسانی"
        },
        {
            "chapter": 30,
            "verse": 53,
            "text": "و تو مردمی را که کور (دل و کافر) هستند نتوانی از ضلالتشان به راه هدایت آری، تنها تو آنان را که به آیات ما ایمان می‌آورند و در پی آن ایمان تسلیم امر ما شوند توانی (هدایت کنی و سخن خدا را) به گوش هوششان برسانی"
        },
        {
            "chapter": 30,
            "verse": 54,
            "text": "خدا آن کسی است که شما را در ابتدا از جسم ضعیف (نطفه) بیافرید آن گاه پس از ضعف و ناتوانی (کودکی) توانا کرد و باز از توانایی (و قوای جوانی) به ضعف و سستی و پیری بر گردانید، که او هر چه بخواهد و مشیّتش تعلق گیرد می‌آفریند، و او دانا و تواناست"
        },
        {
            "chapter": 30,
            "verse": 55,
            "text": "و روزی که ساعت قیامت بر پا شود بدکاران قسم یاد کنند که (در دنیا و قبر و برزخ) ساعتی بیش درنگ نکردند. همین گونه (عادتشان از دیرین بود که) از راستی و حقیقت به ناراستی و دروغ می‌پرداختند"
        },
        {
            "chapter": 30,
            "verse": 56,
            "text": "و آنان که مقام علم و ایمان داده شده‌اند (به آن فرقه بدکار) گویند: شما تا روز قیامت که هم امروز است در کتاب خدا (یعنی عالم علم خدا) مهلت یافتید و لکن بر آن آگاه نبودید"
        },
        {
            "chapter": 30,
            "verse": 57,
            "text": "پس در آن روز آنان که (در دنیا به خود و به خلق خدا) ستم کردند عذرشان مفید نیفتد و از آنان نخواهند که توبه و عذرخواهی کنند"
        },
        {
            "chapter": 30,
            "verse": 58,
            "text": "البته ما در این قرآن (عظیم) برای (هدایت) مردم هر گونه مثل زدیم و اگر تو بر این مردم هر گونه معجز و آیتی بیاوری باز کافران محققا (از روی عناد) خواهند گفت: شما (مسلمین و رسولتان خلق را) به باطل و اوهام می‌خوانید"
        },
        {
            "chapter": 30,
            "verse": 59,
            "text": "این چنین خدا بر دلهای اهل جهل (پس از اتمام حجت) مهر (شقاوت) نهد (که هیچ سخن حق را نپذیرند)"
        },
        {
            "chapter": 30,
            "verse": 60,
            "text": "پس تو صبر پیشه کن، که وعده خدا البته حق و حتمی است و مراقب باش که مردم بی‌علم و یقین و ایمان (مقام حلم و وقار) تو را به خفت و سبکی نکشانند"
        },
        {
            "chapter": 31,
            "verse": 1,
            "text": "الم (این حروف گفته شد که اسرار الهی است)"
        },
        {
            "chapter": 31,
            "verse": 2,
            "text": "این (قرآن عظیم و) آیات کتاب حکیم است"
        },
        {
            "chapter": 31,
            "verse": 3,
            "text": "که هدایت و رحمت است برای نیکوکاران عالم"
        },
        {
            "chapter": 31,
            "verse": 4,
            "text": "آنان که نماز به پا می‌دارند و زکات می‌دهند و به عالم آخرت کاملا یقین دارند"
        },
        {
            "chapter": 31,
            "verse": 5,
            "text": "هم آنان از (لطف) پروردگار خویش به راه راستند و هم آنان رستگاران عالمند"
        },
        {
            "chapter": 31,
            "verse": 6,
            "text": "و برخی از مردمان (فاسد فتنه انگیز مانند نضر حارث) کسی است که گفتار و سخنان لغو و باطل را (مانند قصّه‌های دروغ و افسانه‌های شهوت‌انگیز مفسد اخلاق و سرود مطرب) به هر وسیله تهیّه می‌کند تا (خلق را) به جهالت از راه خدا (و آموختن علوم و معارف قرآن) گمراه سازد و آیات قرآن را به تمسخر و استهزا گیرد، این مردمان (فاسد کافر) به عذاب، با خواری و ذلّت گرفتار شوند"
        },
        {
            "chapter": 31,
            "verse": 7,
            "text": "و هر گاه بر او تلاوت آیات ما شود چنان با غرور و تکبّر پشت گرداند که گویی هیچ آن آیات الهی را نشنید، پنداری از هر دو گوش کر است، این کس را به عذاب دردناک بشارت ده"
        },
        {
            "chapter": 31,
            "verse": 8,
            "text": "آنان که به خدا ایمان آوردند و به اعمال نیکو پرداختند باغهای پر نعمت (بهشت جاودانی) مخصوص آنهاست"
        },
        {
            "chapter": 31,
            "verse": 9,
            "text": "که در آن بهشت ابد همیشگی خواهند بود، این وعده خدا محقّق و حتمی است، و او مقتدر و آگاه است"
        },
        {
            "chapter": 31,
            "verse": 10,
            "text": "(سقف رفیع) آسمانها را بی‌ستونی که به حسّ مشاهده کنید خلق کرده و کوههای بزرگ را در زمین بنهاد تا شما را نجنباند و در روی زمین انواع مختلف حیوانات را منتشر و پراکنده ساخت، و هم از آسمان آب باران فرود آوردیم و به آن آب در روی زمین نباتات پرفایده برویانیدیم"
        },
        {
            "chapter": 31,
            "verse": 11,
            "text": "این همه آفریده خداست، حال شما (مشرکان) بگویید آنان که به جز خدا (معبود شما) هستند در جهان چه آفریده‌اند؟ (هیچ نیافریده‌اند) بلکه ستمکاران (مشرک که آنها را شریک خدا گرفتند) دانسته در گمراهی آشکار هستند"
        },
        {
            "chapter": 31,
            "verse": 12,
            "text": "و ما به لقمان مقام (علم و) حکمت عطا کردیم (و فرمودیم) که (بر این نعمت بزرگ) خدا را شکر کن، و هر کس شکر حق گوید به نفع خود اوست و هر که ناسپاسی و کفران کند خدا (از شکر و سپاس خلق) بی‌نیاز و (به ذات خود) ستوده صفات است"
        },
        {
            "chapter": 31,
            "verse": 13,
            "text": "و (یاد کن) وقتی که لقمان در مقام پند و موعظه به فرزندش گفت: ای پسر عزیزم، هرگز شرک به خدا نیاور که شرک بسیار ظلم بزرگی است"
        },
        {
            "chapter": 31,
            "verse": 14,
            "text": "و ما به هر انسانی سفارش کردیم که در حقّ پدر و ما در خود نیکی کن خصوص مادر که چون بار حمل فرزند برداشته و تا مدّت دو سال که طفل را از شیر باز گرفته (هر روز) بر رنج و ناتوانیش افزوده است، (و فرمودیم که) شکر من و شکر پدر و مادرت بجای آور، که بازگشت (خلق) به سوی من خواهد بود"
        },
        {
            "chapter": 31,
            "verse": 15,
            "text": "و اگر پدر و مادر تو را بر شرک به خدا که آن را به حق نمی‌دانی وادار کنند در این صورت دیگر آنها را اطاعت مکن و لیک در دنیا با آنها به حسن خلق مصاحبت کن و از راه آن کس که به درگاه من رجوع و انابه‌اش بسیار است پیروی کن، که (پس از مرگ) رجوع شما به سوی من است و من شما را به پاداش اعمالتان آگه خواهم ساخت"
        },
        {
            "chapter": 31,
            "verse": 16,
            "text": "ای فرزندم، خدا اعمال بد و خوب خلق را گر چه به مقدار خردلی در میان سنگی یا در (طبقات) آسمان‌ها یا زمین پنهان باشد همه را (در محاسبه) می‌آورد، که خدا توانا و آگاه است"
        },
        {
            "chapter": 31,
            "verse": 17,
            "text": "ای فرزند عزیزم، نماز را به پا دار و امر به معروف و نهی از منکر کن و (بر این کار از مردم نادان) هر آزار بینی صبر پیش گیر، که این نشانه‌ای از عزم ثابت (مردم بلند همّت) در امور عالم است"
        },
        {
            "chapter": 31,
            "verse": 18,
            "text": "و هرگز به تکبّر و ناز از مردم (اهل نیاز) رخ متاب و در زمین با غرور و تبختر قدم بر مدار، که خدا هرگز مردم متکبر خودستا را دوست نمی‌دارد"
        },
        {
            "chapter": 31,
            "verse": 19,
            "text": "و در رفتارت میانه روی اختیار کن و سخن آرام گو (نه با فریاد بلند) که زشت‌ترین صداها صوت الاغ است"
        },
        {
            "chapter": 31,
            "verse": 20,
            "text": "آیا شما مردم به حسّ مشاهده نمی‌کنید که خدا انواع موجوداتی که در آسمانها و زمین است برای شما مسخّر کرده و نعمت‌های ظاهر و باطن خود را برای شما فراوان فرموده؟ و (با وجود این) برخی از مردم از روی جهل و گمراهی و بی‌خبری از کتاب روشن (حق) در (دین) خدای متعال مجادله می‌کنند"
        },
        {
            "chapter": 31,
            "verse": 21,
            "text": "و چون به این مردم (اهل جدل و عناد) گویند که بیایید از کتابی که خدا فرستاده پیروی کنید، جواب دهند ما تنها از طریقی که پدران خود را بر آن یافته‌ایم پیروی می‌کنیم. آیا هر چند آنان را شیطان به آتش دوزخ بخواند (باز پیرو آنها می‌شوند)"
        },
        {
            "chapter": 31,
            "verse": 22,
            "text": "و هر کس روی تسلیم و رضا به سوی خدا آرد و نکوکار باشد چنین کس به محکم‌ترین رشته الهی چنگ زده است، و (بدانید که) پایان کارها به سوی خداست"
        },
        {
            "chapter": 31,
            "verse": 23,
            "text": "(ای رسول ما) تو از کفر هر که کافر شود محزون مباش، که رجوعشان به سوی ماست و ما آنان را سخت از (کیفر) کردارشان آگه می‌سازیم، که همانا خدا از اسرار دلهای خلق هم آگاه است"
        },
        {
            "chapter": 31,
            "verse": 24,
            "text": "اندک زمانی آن کافران را (به لذّات فانی دنیا) برخوردار می‌سازیم آن گاه (بعد از مرگ) به عذاب سختشان به ناچار گرفتار خواهیم کرد"
        },
        {
            "chapter": 31,
            "verse": 25,
            "text": "و اگر از این کافران سؤال کنی آن کیست که آسمانها و زمین را آفریده؟ البتّه جواب دهند خداست. باز گو: ستایش خدای را (که کافران نیز معترفند) بلکه اکثر آنها (بر این حقیقت که آفریننده جهان خداست اگر به زبان گویند به دل) آگاه نیستند"
        },
        {
            "chapter": 31,
            "verse": 26,
            "text": "هر چه در آسمان و زمین است همه ملک خداست، که خدا ذاتش بی‌نیاز و اوصافش همه پسندیده است"
        },
        {
            "chapter": 31,
            "verse": 27,
            "text": "و اگر هر درخت روی زمین (در کف نویسندگان عالم) قلم شود و آب دریا به اضافه هفت دریای دیگر مرکب گردد باز نگارش کلمات خدا (که موجودات بی‌نهایت کتاب آفرینش است) ناتمام بماند، که همانا خدا را اقتدار بی‌نهایت و حکمت بی‌پایان است"
        },
        {
            "chapter": 31,
            "verse": 28,
            "text": "خلقت و بعثت همه شما (خلایق بی‌شمار در آسانی بر خدا) جز مثل یک تن واحد نیست، که همانا خدا شنوا و بیناست"
        },
        {
            "chapter": 31,
            "verse": 29,
            "text": "آیا (ای رسول) ندیدی (و ای مردم به حسّ مشاهده نمی‌کنید) که خدا شب را در روز و روز را در شب داخل کند و خورشید و ماه را مسخّر ساخته که هر یک تا وقت معیّنی (و به نظم ثابت مخصوصی) گردش کنند؟ و (نمی‌دانید که) خدا به هر چه می‌کنید آگاه است؟"
        },
        {
            "chapter": 31,
            "verse": 30,
            "text": "این قدرت کامل بدین سبب است که خدای یکتا حقّ مطلق و آنچه به جز او به خدایی می‌خوانند همه باطل محض است و تنها خدا (که حقّ و وجود حقیقی است) بلند مرتبه و بزرگوار است"
        },
        {
            "chapter": 31,
            "verse": 31,
            "text": "آیا نمی‌بینی که چگونه کشتی به دریا به لطف و احسان خدا اسیر می‌کند تا به شما بعضی از آیات قدرتش را بنمایاند؟ همانا در این کار آیاتی (از عجایب حکمتهای خدا) البتّه بر هر شخص صبور (در بلا) و شکر گزار (در نعمت) پدیدار است"
        },
        {
            "chapter": 31,
            "verse": 32,
            "text": "و هرگاه که (دریا طوفانی شود و) موجی مانند کوهها آنها را فرو گیرد در آن حال خدا را با عقیده پاک و اخلاص کامل در دین می‌خوانند و چون باز به ساحل نجاتشان رساند بعضی بر سبیل قصد (طاعت و شکر خدا) باقی مانند (و بعضی به کفر شتابند) و آیات ما را انکار نمی‌کند جز آن کس که غدّار و عهد شکن و کافر و ناسپاس است"
        },
        {
            "chapter": 31,
            "verse": 33,
            "text": "ای مردم، از خدا بترسید و بیندیشید از آن روزی که نه هیچ پدری ذره‌ای به کار فرزند آید و نه هیچ فرزندی ذره‌ای به کار پدر آید، البتّه وعده خدا حق و حتمی است، پس زنهار شما را زندگانی دنیا فریب ندهد و شیطان فریبنده شما را از (عقاب) خدا (به عفو و کرمش) سخت مغرور نگرداند"
        },
        {
            "chapter": 31,
            "verse": 34,
            "text": "همانا علم ساعت (قیامت) نزد خداست و او باران را فرو بارد و او آنچه (از نر و ماده و زشت و زیبا) که در رحمهای آبستن است می‌داند و هیچ کس نمی‌داند که فردا (از سود و زیان) چه خواهد کرد و هیچ کس نمی‌داند که به کدام سرزمین مرگش فرا می‌رسد (و به خاک می‌رود)، که تنها خدا دانا و آگاه است"
        },
        {
            "chapter": 32,
            "verse": 1,
            "text": "الم (از اسرار یا متشابهات یا اشاره به اسماء الهی یا نام این سوره قرآن است)"
        },
        {
            "chapter": 32,
            "verse": 2,
            "text": "تنزیل این کتاب بزرگ (قرآن) بی هیچ شک از جانب پروردگار عالمیان است"
        },
        {
            "chapter": 32,
            "verse": 3,
            "text": "بلکه کافران می‌گویند قرآن را او از پیش خود (بی‌مدد وحی خدا) فرابافته. (چنین نیست) بلکه آن به حقّ و راستی از جانب خدا فرستاده شده تا تو قومی را که رسولی پیش از تو به سوی آنان نیامده (از معصیت خدا) بترسانی، باشد که راه هدایت پیش گیرند"
        },
        {
            "chapter": 32,
            "verse": 4,
            "text": "خدا آن کسی است که آسمانها و زمین و هر چه در بین آنهاست همه را در مقدار شش روز بیافرید، آن گاه بر عرش (فرمانروایی) قرار گرفت، شما را غیر او هیچ (در عالم) یار و یاور و شفیع و مددکاری نیست، آیا تذکر نمی‌یابید؟"
        },
        {
            "chapter": 32,
            "verse": 5,
            "text": "اوست که امر عالم را (به نظام احسن و اکمل) از آسمان تا زمین تدبیر می‌کند سپس در روزی که مقدارش به حساب شما بندگان هزار سال است باز (حقایق و ارواح) به سوی او بالا می‌رود"
        },
        {
            "chapter": 32,
            "verse": 6,
            "text": "این است همان خدایی که بر غیب و شهود عالم دانا و (بر جهانیان) مقتدر و مهربان است"
        },
        {
            "chapter": 32,
            "verse": 7,
            "text": "آن خدایی که هر چیز را به نیکوترین وجه خلقت کرد و آدمی را نخست از خاک (پست بدین حسن و کمال) بیافرید"
        },
        {
            "chapter": 32,
            "verse": 8,
            "text": "آن‌گاه خلقت نژاد نوع او را از چکیده‌ای از آب بی‌قدر (و نطفه بی‌حس) مقرر گردانید"
        },
        {
            "chapter": 32,
            "verse": 9,
            "text": "سپس آن (نطفه بی‌جان) را نیکو بیاراست و از روح (قدسی الهی) خود در آن بدمید، و شما را دارای گوش و چشمها و قلبها (با حسّ و هوش) گردانید، باز بسیار اندک شکر و سپاسگزاری نعمتهای حق می‌کنید"
        },
        {
            "chapter": 32,
            "verse": 10,
            "text": "کافران (از روی تعجب و انکار) گویند که آیا پس از آنکه ما در زمین (خاک و در خاک) نابود و گم شدیم باز از نو زنده خواهیم شد؟! (بلی البتّه زنده خواهید شد) بلکه آنها به شهود و لقاء خدایشان کافرند"
        },
        {
            "chapter": 32,
            "verse": 11,
            "text": "بگو: فرشته مرگ که مأمور قبض روح شماست جان شما را خواهد گرفت و پس از مرگ به سوی خدای خود بازگردانیده می‌شوید"
        },
        {
            "chapter": 32,
            "verse": 12,
            "text": "و اگر تو حال بدکاران را (در قیامت) ببینی که چگونه در حضور خدای خود سر به زیر و ذلیلند (و با آه و ناله حسرت) گویند: پروردگارا، اینک (عذاب تو را) به چشم دیدیم و (سخن رسولانت را) به گوش گرفتیم، پس ما را (به دنیا) باز گردان تا صالح و نیکوکار شویم که اکنون (وعده تو را) به چشم یقین مشاهده کردیم"
        },
        {
            "chapter": 32,
            "verse": 13,
            "text": "و اگر ما (به مشیّت ازلی) می‌خواستیم، هر نفسی را به کمال هدایتش (به جبر و الزام) می‌رسانیدیم و لیکن وعده حقّ و حتمی من است که دوزخ را البته از همه (کافران) جنّ و انس پر سازم"
        },
        {
            "chapter": 32,
            "verse": 14,
            "text": "پس (خطاب رسد: امروز) شما ای کافران (عذاب را) به کیفر غفلت از ملاقات این روزتان بچشید که ما هم شما را فراموش کردیم (یعنی از نظر لطف انداختیم) و اینک عذاب ابدی را به پاداش اعمال زشتی که می‌کردید بچشید"
        },
        {
            "chapter": 32,
            "verse": 15,
            "text": "تنها کسانی به آیات ما ایمان می‌آورند که چون متذکّر آیات ما شوند به سجده رخ بر خاک نهند و تسبیح و تنزیه و ستایش پروردگار کنند و ابدا به کبر و نخوت سر از فرمان حق نکشند"
        },
        {
            "chapter": 32,
            "verse": 16,
            "text": "(شبها) پهلو از بستر خواب تهی کنند و با بیم و امید (و ناله اشتیاق در نماز شب) خدای خود را بخوانند و آنچه روزی آنها کرده‌ایم (به مسکینان) انفاق کنند"
        },
        {
            "chapter": 32,
            "verse": 17,
            "text": "پس هیچ کس نمی‌داند که به پاداش نیکوکاریشان چه نعمت و لذّتهای بی‌نهایت که روشنی‌بخش (دل و) دیده است در عالم غیب برایشان ذخیره شده است"
        },
        {
            "chapter": 32,
            "verse": 18,
            "text": "آیا آن کس که ایمان آورده (حالش در قیامت) مانند کسی است که کافر بوده؟ هرگز یکسان نخواهند بود"
        },
        {
            "chapter": 32,
            "verse": 19,
            "text": "اما آنان که (در دنیا) با ایمان و نیکو کار بودند به پاداش اعمال صالح منزلگاه پر نعمت در بهشت ابد یابند"
        },
        {
            "chapter": 32,
            "verse": 20,
            "text": "و اما آنان که سر از طاعت حق کشیده و فاسق شدند منزلگاهشان در آتش دوزخ است و هر چه کوشند و خواهند که از آن آتش بیرون آیند باز (فرشتگان عذاب) بدان دوزخ برگردانندشان و گویند: عذاب آتشی را که (در دنیا) تکذیب می‌کردید اینک بچشید"
        },
        {
            "chapter": 32,
            "verse": 21,
            "text": "و البته ما کافران را عذاب نزدیک‌تر (و کمتر به بلاهای دنیا یا در برزخ) بچشانیم غیر آن عذاب بزرگتر و شدیدتر (قیامت یا قیام حجّت عصر علیه السّلام) تا مگر (متنبّه و پشیمان از کفر و عصیان شوند و به سوی خدا) باز گردند"
        },
        {
            "chapter": 32,
            "verse": 22,
            "text": "و کدامین کس در عالم از آن کس که به آیات خدا پند و تذکّرش دادند و باز اعراض کرد ستمکارتر است؟ البته ما از بدکاران انتقام خواهیم کشید"
        },
        {
            "chapter": 32,
            "verse": 23,
            "text": "و همانا ما به موسی کتاب (تورات) را عطا کردیم پس تو در ملاقات او (یعنی ملاقات موسی با خدا در قیامت یا شب معراج با تو) هیچ شک مدار، و ما او را سبب هدایت بنی اسرائیل قرار دادیم"
        },
        {
            "chapter": 32,
            "verse": 24,
            "text": "و برخی از آن بنی اسرائیل را امام و پیشوایانی که خلق را به امر ما (نه به امر خلق) هدایت کنند قرار دادیم برای آنکه (در راه حق) صبر کردند و در آیات ما مقام یقین یافتند"
        },
        {
            "chapter": 32,
            "verse": 25,
            "text": "البته خدای تو به روز قیامت در آنچه این مردم (از آیات و احکام الهی) اختلاف کلمه می‌انگیختند حکم خواهد کرد"
        },
        {
            "chapter": 32,
            "verse": 26,
            "text": "آیا آن طوایف و قبایلی را که ما پیش از این مردم کنونی هلاک کردیم و اینان اینک در دیارشان به جای آنها رفت و آمد می‌کنند هلاک آنها موجب هدایت و عبرت اینان نگردید؟ البته در این هلاک پیشینیان آیاتی (از پند و عبرت خلق) است، آیا باز هم سخن نمی‌شنوند؟"
        },
        {
            "chapter": 32,
            "verse": 27,
            "text": "آیا ندیدند که ما آب باران را به سوی زمین خشک بی‌آب و گیاه می‌بریم آن گاه حاصلی که خود و چهارپایانشان از آن بخورند می‌رویانیم؟ آیا باز هم چشم بصیرت نمی‌گشایند (تا لطف رحمت واسع خدا را به خلق بنگرند)"
        },
        {
            "chapter": 32,
            "verse": 28,
            "text": "و کافران می‌گویند: این فتح و گشایش (یعنی روز قیامت یا فتح مکه به دست مسلمین که وعد و وعید می‌دهید) کی خواهد بود اگر راست می‌گویید؟"
        },
        {
            "chapter": 32,
            "verse": 29,
            "text": "بگو که (امروز باید ایمان آرید که) روز فتح، ایمان آنان که کافر بودند سود نبخشد و آنها را مهلت ندهند"
        },
        {
            "chapter": 32,
            "verse": 30,
            "text": "پس از آن کافران اعراض و دوری کن و منتظر (فتح و فیروزی خدا) باش، که آنها هم منتظر (قوّت خویش و ضعف و شکست تو) هستند"
        },
        {
            "chapter": 33,
            "verse": 1,
            "text": "ای پیغمبر (گرامی) همیشه خدا ترس و پرهیزکار باش و هرگز تابع رأی کافران و منافقان مباش که همانا خدا دانا و حکیم است"
        },
        {
            "chapter": 33,
            "verse": 2,
            "text": "و تنها از آنچه به تو از جانب خدایت وحی می‌شود پیروی کن (و بدان و به امت بگو) که خدا به هر چه می‌کنید کاملا آگاه است"
        },
        {
            "chapter": 33,
            "verse": 3,
            "text": "و در کارها بر خدا توکّل کن، و تنها خدا برای مدد و نگهبانی کفایت است"
        },
        {
            "chapter": 33,
            "verse": 4,
            "text": "خدا در درون یک مرد دو قلب (و دو مبدأ ادراک و اراده) قرار نداده و نیز زنانتان را که مادر بخوانید مادر شما و پسر دیگری را که فرزند بخوانید پسر شما قرار نداده، این گفتار شما زبانی و غیر واقع است، و خدا سخن به حقّ می‌گوید و اوست که (شما را) به راه حقیقت راهنمایی می‌کند"
        },
        {
            "chapter": 33,
            "verse": 5,
            "text": "شما پسر خوانده‌ها را به پدرانشان نسبت دهید که این نزد خدا به عدل و راستی نزدیکتر است و اگر پدرانشان را نشناسید (باز فرزند و ارث‌بر شما نیستند بلکه) در دین برادران و یاران شما هستند، و در کار ناشایسته‌ای که به خطا کنید بر شما گناهی نیست لیکن آن کار زشتی که به عمد و با اراده قلبی می‌کنید بر آن گناه مؤاخذه می‌شوید، و (اگر از این هم پشیمان شوید و توبه کنید باز) خدا بسیار آمرزنده و مهربان است"
        },
        {
            "chapter": 33,
            "verse": 6,
            "text": "پیغمبر اولی و سزاوارتر به مؤمنان است از خود آنها (یعنی مؤمنان باید حکم و اراده او را مقدم بر اراده خود بدارند و از جان و مال در اطاعتش مضایقه نکنند) و زنان او (در اطاعت و عطوفت و حرمت نکاح، به حکم) مادران مؤمنان هستند و خویشاوندان نسبی شخص (در حکم ارث) بعضی بر بعضی دیگر در کتاب خدا مقدمند از انصار و مهاجرین (که با هم عهد برادری بسته‌اند) مگر آنکه به نیکی و احسان بر دوستان خود (از مهاجر و انصار) وصیتی کنید که این (تقدم وصیت بر ارث خویشان) هم در کتاب حق مسطور گردیده است"
        },
        {
            "chapter": 33,
            "verse": 7,
            "text": "و (یادآر) آن گاه که ما از پیغمبران عهد و میثاق گرفتیم و هم از تو و از نوح و ابراهیم و موسی و عیسی بن مریم از همه پیمان محکم گرفتیم (که با هر مشقّت و زحمتی است رسالت خدا را به خلق ابلاغ کنند)"
        },
        {
            "chapter": 33,
            "verse": 8,
            "text": "تا راستگویان عالم (یعنی انبیاء و مؤمنان امت) را از حقیقت و صدق ایمانشان باز پرسد (و آنها را پاداش کامل تبلیغ رسالت و عمل صالح دهد) و اهل کفر را (به کیفر تکذیب رسل) عذابی سخت دردناک مهیا کرده است"
        },
        {
            "chapter": 33,
            "verse": 9,
            "text": "ای اهل ایمان، به یاد آرید نعمتی را که خدا به شما عطا کرد وقتی که لشکر بسیاری (از کافران) بر شما حمله‌ور شدند، پس ما بادی تند و سپاهی بسیار (از فرشتگان) که به چشم نمی‌دیدید فرستادیم، و خدا خود به اعمال شما بینا بود"
        },
        {
            "chapter": 33,
            "verse": 10,
            "text": "(یاد آرید) وقتی که (در جنگ احزاب) لشکر کفار از بالا و زیر بر شما حمله‌ور شدند و آن‌گاه که چشمها حیران شد و جانها به گلو رسید و به وعده خدا گمانهای مختلف بردید (مؤمنان حقیقی به وعده حق و فتح اسلام خوش گمان و دیگران بدگمان و ترسان بودند)"
        },
        {
            "chapter": 33,
            "verse": 11,
            "text": "در آنجا مؤمنان امتحان شدند و (ضعیفان در ایمان) سخت متزلزل گردیدند"
        },
        {
            "chapter": 33,
            "verse": 12,
            "text": "و نیز در آن هنگام منافقان و آنان که در دلهاشان مرض (شک و ریب) بود (با یکدیگر) می‌گفتند: آن وعده (فتح و نصرتی) که خدا و رسول به ما دادند غرور و فریبی بیش نبود"
        },
        {
            "chapter": 33,
            "verse": 13,
            "text": "و در آن وقت طایفه‌ای از آن کفار و منافقان دین گفتند: ای یثربیان، دیگر شما را (در اردوگاه) جای ماندن نیست (که همه کشته خواهید شد، از گرد پیغمبر متفرق شوید و به مدینه) باز گردید. و در آن حال گروهی از آنها (برای رفتن) از پیغمبر اجازه خواسته و می‌گفتند: خانه‌های ما دیوار و حفاظی ندارد، در صورتی که (دروغ می‌گفتند و) خانه‌هاشان بی‌حفاظ نبود، و مقصودشان جز فرار (از جبهه جنگ) نبود"
        },
        {
            "chapter": 33,
            "verse": 14,
            "text": "و اگر دشمنان دین از اطراف به شهر و خانه‌شان (از پی غارت) هجوم آرند سپس از آنها تقاضای بازگشت به کفر و شرک کنند آنان اجابت خواهند کرد در صورتی که اندک زمانی بیش در مدینه (با آن شرک) زیست نخواهند کرد (و سپس همه هلاک می‌شوند)"
        },
        {
            "chapter": 33,
            "verse": 15,
            "text": "و آن منافقان از این پیش (در جنگ احد که اکثر فرار کردند) با خدا عهد محکم بسته بودند که به جنگ پشت نکنند، و از عهد خدا پرسش خواهد شد"
        },
        {
            "chapter": 33,
            "verse": 16,
            "text": "(ای رسول ما، منافقان را) بگو: اگر از مرگ یا قتل فرار می‌کنید آن فرار هرگز به نفع شما نیست چه آنکه اندک زمانی بیش (از زندگی) کامیاب نخواهید شد"
        },
        {
            "chapter": 33,
            "verse": 17,
            "text": "بگو: اگر خدا به شما اراده بلا و شری کند یا اراده لطف و مرحمتی فرماید آن کیست که شما را از اراده خدا منع تواند کرد؟ و هرگز خلق جز خدا هیچ یار و یاوری نخواهند یافت"
        },
        {
            "chapter": 33,
            "verse": 18,
            "text": "محققا خدا از حال آن مردم (منافق) که مسلمین را از جنگ می‌ترسانند و باز می‌دارند و به برادران (و طایفه) خود می‌گویند: با ما متفق باشید (نه با مؤمنان) به خوبی آگاه است، و آنها جز اندک زمانی (آن هم برای نفاق و ریا کاری) به جنگ حاضر نمی‌شوند"
        },
        {
            "chapter": 33,
            "verse": 19,
            "text": "آنها (به هر نوع کمک مالی و غیره) بر شما مؤمنان بخل می‌ورزند و هر گاه جنگ و خطری پیش آید آنها را چنان بینی که از شدت ترس با چشمی که از بیم دوران می‌زند به تو نگاه می‌کنند مانند کسی که از سختی مرگ حال بیهوشی به او دست دهد، و باز وقتی که جنگ و خطر بر طرف شد (و فتح و غنیمتی به دست آمد) سخت با زبان تند و گفتار خشن با کمال حرص و بخل شما را بیازارند (و مطالبه غنیمت کنند) اینان هیچ ایمان نیاورده‌اند، خدا هم اعمالشان را (چون همه ریاست) محو و نابود می‌گرداند و این بر خدا آسان است"
        },
        {
            "chapter": 33,
            "verse": 20,
            "text": "و آن منافقان گمان کنند که لشکرهای کافران هنوز از دور مدینه نرفته و شکست نخورده‌اند و اگر آن دشمنان بار دیگر بر علیه السلام لشکر کشند باز منافقان آرزوشان این است که در میان اعراب بادیه (از جنگ آسوده و برکنار) باشند و از اخبار جنگی شما جویا شوند، و اگر هم در میان (سپاه) شما در آیند جز اندکی (آن هم به ریا و نفاق) به جنگ نپردازند"
        },
        {
            "chapter": 33,
            "verse": 21,
            "text": "البته شما را به رسول خدا (چه در صبر و مقاومت با دشمن و چه دیگر اوصاف و افعال نیکو) اقتدایی نیکوست، برای آن کس که به (ثواب) خدا و روز قیامت امیدوار باشد و یاد خدا بسیار کند"
        },
        {
            "chapter": 33,
            "verse": 22,
            "text": "و مؤمنان چون لشکر و نیروهای کفار را به چشم دیدند گفتند: این همان (جنگی) است که خدا و رسول (از پیش) ما را وعده دادند و خدا و رسول راست گفتند، و این دیدار دشمن جز بر ایمان و تسلیمشان نیفزود"
        },
        {
            "chapter": 33,
            "verse": 23,
            "text": "برخی از آن مؤمنان، بزرگ مردانی هستند که به عهد و پیمانی که با خدا بستند کاملا وفا کردند، پس برخی پیمان خویش گزاردند (و بر آن عهد ایستادگی کردند تا به راه خدا شهید شدند مانند عبیده و حمزه و جعفر) و برخی به انتظار (فیض شهادت) مقاومت کرده و هیچ عهد خود را تغییر ندادند (مانند علی علیه السّلام که در کوفه به محراب عبادت شهید گشت)"
        },
        {
            "chapter": 33,
            "verse": 24,
            "text": "تا آنکه خدا آن مردان راستگوی (با وفا) را از صدق ایمانشان پاداش نیکو بخشد و منافقان را (به عدل) عذاب کند اگر بخواهد یا (به لطف) توبه‌شان بپذیرد که خدا بسیار آمرزنده و مهربان است"
        },
        {
            "chapter": 33,
            "verse": 25,
            "text": "و خدا کافران را (در جنگ احزاب) با همان خشم و غضبی که (به مؤمنان) داشتند بی‌آنکه هیچ خیر و غنیمتی به دست آورند ناامید برگردانید و خدا امر جنگ را (به فرستادن باد صرصر و سپاه فرشتگان غیبی) از مؤمنان کفایت فرمود، و خدا بسیار توانا و مقتدر است"
        },
        {
            "chapter": 33,
            "verse": 26,
            "text": "و آن گروه اهل کتاب (از یهودان) را که پشتیبان و کمک مشرکان بودند خدا از حصار و سنگرهاشان فرود آورد و در دلشان (از شما مسلمین) ترس افکند تا آنکه گروهی از آنها را به قتل رسانیده و گروهی را اسیر می‌کردید"
        },
        {
            "chapter": 33,
            "verse": 27,
            "text": "و شما را وارث سرزمین و دیار و اموال آنها کرد و نیز سرزمینی را که هیچ بر آن قدم (به جنگ) ننهادید نصیب شما گردانید، و خدا بر هر چیز تواناست"
        },
        {
            "chapter": 33,
            "verse": 28,
            "text": "ای پیغمبر (گرامی) با زنان خود بگو که اگر شما زندگانی با زیب و زیور دنیا را طالبید بیایید تا من مهر شما را پرداخته و همه را به خوبی و خرسندی طلاق دهم"
        },
        {
            "chapter": 33,
            "verse": 29,
            "text": "و اگر طالب خدا و رسول و مشتاق دار آخرت هستید همانا خدا برای نیکوکاران از شما زنان (در قیامت) اجر عظیم آماده کرده است"
        },
        {
            "chapter": 33,
            "verse": 30,
            "text": "ای زنان پیغمبر، از شما هر که به کار ناروای آشکاری دانسته اقدام کند او را دو برابر دیگران عذاب کنند و این بر خدا سهل و آسان است"
        },
        {
            "chapter": 33,
            "verse": 31,
            "text": "و هر که از شما مطیع فرمان خدا و رسول باشد و نیکوکار شود پاداشش را دو بار عطا کنیم و برای او روزی بسیار نیکو (در بهشت ابد) مهیا سازیم"
        },
        {
            "chapter": 33,
            "verse": 32,
            "text": "ای زنان پیغمبر، شما مانند دیگر زنان نیستید (بلکه مقامتان رفیع‌تر است) اگر خدا ترس و پرهیزکار باشید، پس زنهار نازک و نرم (با مردان) سخن مگویید مبادا آن که دلش بیمار (هوا و هوس) است به طمع افتد (بلکه متین) و درست و نیکو سخن گویید"
        },
        {
            "chapter": 33,
            "verse": 33,
            "text": "و در خانه‌هایتان بنشینید و آرام گیرید (و بی‌حاجت و ضرورت از منزل بیرون نروید) و مانند دوره جاهلیت پیشین با آرایش و خود آرایی بیرون نیایید، و نماز به پا دارید و زکات (مال به فقیران) بدهید و از امر خدا و رسول اطاعت کنید. خدا چنین می‌خواهد که هر رجس و آلایشی را از شما خانواده (نبوت) ببرد و شما را از هر عیب پاک و منزه گرداند (ذیل آیه موافق اخبار شیعه و اهل سنت راجع به شخص پیغمبر و علی و فاطمه و حسنین علیهم السّلام است و اگر راجع به زنان پیغمبر بود بایستی ضمیر مؤنث-عنکنّ-ذکر شود و به سیاق جمل صدر آیه باشد)"
        },
        {
            "chapter": 33,
            "verse": 34,
            "text": "و از آن همه آیات الهی و حکمتی که در خانه‌های شما تلاوت می‌شود متذکر شوید (و پند گیرید، و بدانید) که همانا خدا را (به خلق) لطف و مهربانی است و (به حال همه) آگاه است"
        },
        {
            "chapter": 33,
            "verse": 35,
            "text": "همانا کلیه مردان و زنان مسلمان و مردان و زنان با ایمان و مردان و زنان اهل طاعت و عبادت و مردان و زنان راستگوی و مردان و زنان صابر و مردان و زنان خدا ترس خاشع و مردان و زنان خیر خواه مسکین نواز و مردان و زنان روزه‌دار و مردان و زنان با حفاظ خوددار از تمایلات حرام و مردان و زنانی که یاد خدا بسیار کنند، بر همه آنها خدا مغفرت و پاداشی بزرگ مهیا ساخته است"
        },
        {
            "chapter": 33,
            "verse": 36,
            "text": "و هیچ مرد و زن مؤمنی را در کاری که خدا و رسول حکم کنند اراده و اختیاری نیست (که رأی خلافی اظهار نمایند) و هر کس نافرمانی خدا و رسول او کند دانسته به گمراهی سختی افتاده است (پیغمبر زینب دختر عمه‌اش را به زید، غلام آزاد کرده خود تزویج کرد و زینب گفت: من از اشراف قریشم غلامی را به شوهری نپذیرم. این آیه نازل شد و پذیرفت)"
        },
        {
            "chapter": 33,
            "verse": 37,
            "text": "و (یاد کن) وقتی که با آن کس که خدایش نعمت اسلام بخشید و تواش نعمت آزادی (یعنی زید بن حارثه، به نصیحت) می‌گفتی برو زن خود را نگه دار و از خدا بترس (و طلاقش مده)، و آنچه در دل پنهان می‌داشتی (که زینب را بگیری و حرمت ازدواج با زن پسر خوانده را که در جاهلیّت بود منسوخ کنی) خدا می‌خواست آشکار سازد و تو از (مخالفت و سرزنش) خلق می‌ترسیدی و از خدا سزاوارتر بود بترسی. پس (بدین غرض) چون زید از آن زن کام دل گرفت (و طلاقش داد) او را ما به نکاح تو در آوردیم تا مؤمنان در نکاح زنان پسرخوانده خود که از آنها کامیاب شدند (و طلاق دادند) بر خویش حرج و گناهی نپندارند، و فرمان خدا انجام شدنی است"
        },
        {
            "chapter": 33,
            "verse": 38,
            "text": "پیغمبر را در حکمی که خدا (در نکاح زنان پسر خوانده) برای او مقرر فرموده گناهی نیست، سنّت الهی در میان آنان که در گذشتند هم این است (که انبیاء را توسعه در امر نکاح و تحلیل برخی محرمات است) و فرمان خدا حکمی نافذ و حتمی و به اندازه و حساب شده است"
        },
        {
            "chapter": 33,
            "verse": 39,
            "text": "(این سنّت خداست در حق) آنان که تبلیغ رسالت خدا کنند و از خدا می‌ترسند و از هیچ کس جز خدا نمی‌ترسند و خدا برای حساب به تنهایی کفایت می‌کند"
        },
        {
            "chapter": 33,
            "verse": 40,
            "text": "محمّد (صلّی اللّه علیه و آله و سلّم) پدر هیچ یک از مردان شما (زید یا عمرو) نیست (پس زینب زن فرزند پیغمبر نبود و پس از طلاق او را تواند گرفت) لیکن او رسول خدا و خاتم انبیاست، و خدا همیشه (حکمش وفق حکمت و مصلحت است، زیرا او) بر همه امور عالم آگاه است"
        },
        {
            "chapter": 33,
            "verse": 41,
            "text": "ای کسانی که ایمان آورده‌اید ذکر حق و یاد خدا (به دل و زبان) بسیار کنید"
        },
        {
            "chapter": 33,
            "verse": 42,
            "text": "و دایم صبح و شام به تسبیح و تنزیه ذات پاکش بپردازید"
        },
        {
            "chapter": 33,
            "verse": 43,
            "text": "اوست خدایی که هم او و هم فرشتگانش بر شما بندگان رحمت می‌فرستند تا شما را از ظلمت‌ها (ی جهل و نقص و گمراهی) بیرون آرد و به عالم نور (علم و ایمان) رساند، و او بر اهل ایمان بسیار مهربان است"
        },
        {
            "chapter": 33,
            "verse": 44,
            "text": "تحیّت مؤمنان (و پذیرایی ایشان) روزی که به لقاء رحمت حق نائل شوند سلام (خدا و بشارت لطف الهی) خواهد بود، و بر آنان پاداش با کرامت و شرافت مهیا فرموده است"
        },
        {
            "chapter": 33,
            "verse": 45,
            "text": "ای پیامبر (گرامی) ما تو را به رسالت فرستادیم تا (بر نیک و بد خلق) گواه باشی و (خوبان را به رحمت الهی) مژده دهی و (بدان را از عذاب خدا) بترسانی"
        },
        {
            "chapter": 33,
            "verse": 46,
            "text": "و به اذن حق (خلق را) به سوی خدا دعوت کنی و (در این شب ظلمانی جهان) چراغ فروزان عالم باشی"
        },
        {
            "chapter": 33,
            "verse": 47,
            "text": "و مؤمنان را بشارت ده که خدا را بر آنان فضل (و رحمت عظیم و ثواب) بزرگ خواهد بود (که از حد تصور آنها بیرون است)"
        },
        {
            "chapter": 33,
            "verse": 48,
            "text": "ای رسول، هرگز به فرمان کافران و منافقان مباش و از جور و آزارشان درگذر و کار خود به خدا واگذار، که خدا بر کفالت و کارسازی (امور خلق) کفایت است"
        },
        {
            "chapter": 33,
            "verse": 49,
            "text": "ای مردان با ایمان، هر گاه زنان مؤمنه را به عقد خود در آورده و پیش از آنکه با آنها نزدیکی کنید طلاقشان دادید در این صورت از شما نگه داشتن عدّه بر آنها نیست، پس آنها را به چیزی بهره‌مند و به نیکی رها سازید"
        },
        {
            "chapter": 33,
            "verse": 50,
            "text": "ای پیغمبر (گرامی) ما زنانی را که مهرشان ادا کردی بر تو حلال کردیم و نیز کنیزانی را که به غنیمت خدا تو را نصیب کرد و ملک تو شد و نیز دختران عمو و دختران عمّه‌ها و دختران خالو و دختران خاله‌هایت را آنها که با تو از وطن خود هجرت کردند و نیز زن مؤمنه‌ای را که خود را به رسول (بی‌شرط و مهر) ببخشد و رسول هم به نکاحش مایل باشد، که این حکم (هبه و بخشیدن زن و حلال شدن او) مخصوص توست دون مؤمنان، که ما حکم زنان عقدی و کنیزان ملکی مؤمنان را (که پیشتر با شرایط و عدد و حقوق آنها بر شوهر همه را بیان کردیم) می‌دانیم که چه مقرر کرده‌ایم. (این زنان همه را که بر تو حلال کردیم و تو را مانند مؤمنان امّتت به احکام نکاح مقیّد نکردیم) بدین سبب است که بر وجود (عزیز) تو در امر نکاح هیچ حرج و زحمتی نباشد. و خدا را (بر بندگان، خصوص بر تو) مغفرت و رحمت بسیار است"
        },
        {
            "chapter": 33,
            "verse": 51,
            "text": "تو (ای رسول) هر یک از زنانت را خواهی نوبتش مؤخّر دار و هر که را خواهی به خود بپذیر و هم آن را که (به قهر) از خود راندی اگرش (به مهر) خواندی باز بر تو باکی نیست، این (آزادی و مختار مطلق بودنت) بر زنان بهتر و شادمانی دل و روشنی دیده آنهاست و سبب آنکه محزون نباشند و به آنچه ایشان را عطا کردی همه خشنود باشند. و خدا به هر چه در دل شما مردم است آگاه است و خدا (بر نیک و بد خلق) دانا و (بر عفوشان کریم و بر انتقامشان) بردبار است"
        },
        {
            "chapter": 33,
            "verse": 52,
            "text": "(ای رسول) بعد از این (زنان) دیگر نه عقد هیچ زن بر تو حلال است و نه مبدّل کردن این زنان به دیگر زن هر چند از حسنشان به شگفت آیی و بسیار در نظرت زیبا آیند مگر که کنیزی مالک شوی. و خدا بر هر چیز (و بر حدودش) مراقب و نگهبان است"
        },
        {
            "chapter": 33,
            "verse": 53,
            "text": "ای کسانی که ایمان آوردید به خانه‌های پیغمبر داخل مشوید مگر آنکه اذنتان دهند و بر سفره طعام دعوت کنند در آن حال هم نباید زودتر از وقت آمده و به پختن و آماده شدن آن چشم انتظار گشایید بلکه موقعی که دعوت شده‌اید بیایید و چون غذا تناول کردید زود (از پی کار خود) متفرق شوید نه آنجا برای سرگرمی و انس به گفتگو پردازید، که این کار پیغمبر را آزار می‌دهد و او به شما از شرم اظهار نمی‌دارد ولی خدا را بر اظهار حق خجلتی نیست و هر گاه از زنان رسول متاعی می‌طلبید از پس پرده طلبید، که حجاب برای آنکه دلهای شما و آنها پاک و پاکیزه بماند بهتر است و نباید هرگز رسول خدا را (در حیات) بیازارید و نه پس از وفات هیچ گاه زنانش را به نکاح خود در آورید، که این کار نزد خدا (گناهی) بسیار بزرگ است"
        },
        {
            "chapter": 33,
            "verse": 54,
            "text": "و (از خدا بترسید که) هر چیزی را اگر آشکار یا پنهان کنید خدا (بر آن و) بر همه امور جهان کاملا آگاه است"
        },
        {
            "chapter": 33,
            "verse": 55,
            "text": "و زنان را باکی نیست که بر پدران و فرزندان و برادران و برادرزادگان و خواهر زادگان و زنان مسلمان و کنیزان ملکی (و نابالغ غلامان بی‌ریبه) بی‌حجاب در آیند (و از غیر اینها باید احتجاب کنند) و (ای بانوان) از خدا (در خیانت و زشتی پنهان) بترسید، که خدا بر همه چیز کاملا گواه و آگاه است"
        },
        {
            "chapter": 33,
            "verse": 56,
            "text": "خدا و فرشتگانش بر (روان پاک) این پیغمبر صلوات و درود می‌فرستند شما هم ای اهل ایمان، بر او صلوات و درود بفرستید و با تعظیم و اجلال بر او سلام گویید و تسلیم فرمان او شوید"
        },
        {
            "chapter": 33,
            "verse": 57,
            "text": "آنان که خدا و رسول را (به عصیان و مخالفت) آزار و اذیّت می‌کنند خدا آنها را در دنیا و آخرت لعن کرده (و از رحمت خود دور گرداند) و بر آنان عذابی با ذلّت و خواری مهیّا ساخته است"
        },
        {
            "chapter": 33,
            "verse": 58,
            "text": "و آنان که مردان و زنان با ایمان بی‌تقصیر و گناه را بیازارند (بترسند که) دانسته بار تهمت و گناه آشکار بزرگی را برداشته‌اند"
        },
        {
            "chapter": 33,
            "verse": 59,
            "text": "ای پیغمبر (گرامی) با زنان و دختران خود و زنان مؤمنان بگو که خویشتن را به چادر فرو پوشند، که این کار برای اینکه آنها (به عفّت و حرّیت) شناخته شوند تا از تعرض و جسارت (هوس رانان) آزار نکشند بسیار نزدیکتر است و خدا (در حق خلق) بسیار آمرزنده و مهربان است"
        },
        {
            "chapter": 33,
            "verse": 60,
            "text": "البته (بعد از این) اگر منافقان و آنان که در دلهاشان مرض (و ناپاکی) است و هم آنها که در مدینه (بر ضد اسلام) تبلیغات سوء می‌کنند (و دل اهل ایمان را مضطرب و هراسان می‌سازند) دست (از این زشتی و بدکاری) نکشند ما هم تو را بر (قتال) آنها بر انگیزیم (و بر جان و مال آنها مسلط گردانیم) که از آن پس جز اندک زمانی در مدینه در جوار تو زیست نتوانند کرد"
        },
        {
            "chapter": 33,
            "verse": 61,
            "text": "این مردم (پلید بدکار) رانده درگاه حقّند، باید هرجا یافت شوند آنان را گرفته و جدّا به قتل رساند"
        },
        {
            "chapter": 33,
            "verse": 62,
            "text": "این سنّت خدا (و طریقه حقّ) است که در همه ادوار امم گذشته برقرار بوده (که منافقان و فتنه انگیزان را رسولان حق به قتل رسانند) و بدان که سنّت خدا هرگز مبدّل نخواهد گشت"
        },
        {
            "chapter": 33,
            "verse": 63,
            "text": "مردم از تو می‌پرسند که ساعت قیامت کی خواهد بود؟ جواب ده که آن را خدا می‌داند و بس. و تو چه می‌دانی (بگو به این مردم غافل) شاید آن ساعت بسیار موقعش نزدیک باشد"
        },
        {
            "chapter": 33,
            "verse": 64,
            "text": "خدا کافران را لعن کرده و بر آنان آتش افروخته دوزخ مهیّا گردانیده است"
        },
        {
            "chapter": 33,
            "verse": 65,
            "text": "که در آن دوزخ همیشه معذّبند و (بر نجات خود) هیچ یار و یاوری نخواهند یافت"
        },
        {
            "chapter": 33,
            "verse": 66,
            "text": "در آن روز صورتهاشان در آتش همی بگردد و (فریاد پشیمانی از دل برکشند و) گویند: ای کاش که ما (در دنیا) خدا و رسول را اطاعت می‌کردیم"
        },
        {
            "chapter": 33,
            "verse": 67,
            "text": "و گویند: ای خدا، ما اطاعت امر بزرگان و پیشوایان (فاسد) خود را کردیم که ما را به راه ضلالت کشیدند"
        },
        {
            "chapter": 33,
            "verse": 68,
            "text": "و تو ای خدا عذاب آنان را (سخت و) مضاعف ساز و به لعن و غضب بزرگ و شدید گرفتارشان گردان"
        },
        {
            "chapter": 33,
            "verse": 69,
            "text": "ای کسانی که ایمان آورده‌اید، شما مانند آن مردمی نباشید که پیغمبرشان موسی را (به تهمت زنا و قتل هارون و دیگر عیب‌جویی‌ها) بیازردند تا آنکه خدا او را از آنچه گفتند منزّه ساخت (و پاکدامنیش بر همه روشن گردانید) و او نزد خدا (پیغمبری) آبرومند و محترم بود"
        },
        {
            "chapter": 33,
            "verse": 70,
            "text": "ای اهل ایمان، متّقی و خدا ترس باشید و همیشه به حقّ و صواب سخن گویید"
        },
        {
            "chapter": 33,
            "verse": 71,
            "text": "تا خدا اعمال شما را (به لطف خود) اصلاح فرماید و از گناهان شما در گذرد. و هر که خدا و رسول را اطاعت کند البته به سعادت و فیروزی بزرگ نائل گردیده است"
        },
        {
            "chapter": 33,
            "verse": 72,
            "text": "ما بر آسمانها و زمین و کوههای عالم (و قوای عالی و دانی ممکنات) عرض امانت کردیم (و به آنها نور معرفت و طاعت و عشق و محبّت کامل حق یا بار تکلیف یا نماز و طهارت یا مقام خلافت و ولایت و امامت را ارائه دادیم) همه از تحمّل آن امتناع ورزیده و اندیشه کردند و انسان (ناتوان) آن را بپذیرفت، انسان هم (در مقام آزمایش و اداء امانت) بسیار ستمکار و نادان بود (که اکثر به راه جهل و عصیان شتافت)"
        },
        {
            "chapter": 33,
            "verse": 73,
            "text": "(این عرض امانت) برای این بود که خدا مرد و زن منافق و مرد و زن مشرک همه را به قهر و عذاب گرفتار کند و از مرد و زن مؤمن (به رحمت) در گذرد، و خدا بسیار آمرزنده و مهربان است"
        },
        {
            "chapter": 34,
            "verse": 1,
            "text": "ستایش و سپاس مخصوص خداست که هر آنچه در آسمانها و زمین است همه ملک اوست و در عالم آخرت نیز شکر و سپاس مخصوص خداست (زیرا نعمتهای دنیا و آخرت همه عطای اوست) و او حکیم و آگاه است"
        },
        {
            "chapter": 34,
            "verse": 2,
            "text": "او هر چه درون زمین رود (از اموات و بذرها و هسته‌ها و قطرات) و هر چه از زمین به درآید (از درختان و حبوبات و چشمه‌ها و معادن) و هر چه از آسمان فرود آید (از فرشتگان و ارواح و ارزاق) و هر چه در آسمان بالا رود (از اعمال صالح و ارواح پاک) همه را می‌داند و اوست که بسی مهربان و بخشاینده است"
        },
        {
            "chapter": 34,
            "verse": 3,
            "text": "و کافران (منکر قیامت) گفتند که هرگز ساعت قیامتی بر ما نمی‌آید، بگو: چرا، به خدای من قسم که البته (ساعت قیامت) شما را خواهد آمد، خدایی که بر غیب جهان آگاه است و مقدار ذره‌ای (از موجودات عالم) در آسمانها و زمین از او پوشیده نیست و نه کمتر و نه بیشتر از ذره‌ای جز آنکه در کتاب روشن (علم ازلی حق) ثبت است"
        },
        {
            "chapter": 34,
            "verse": 4,
            "text": "تا (مطابق آن علم) آنان را که ایمان آورده و به اعمال صالح پرداختند (در قیامت) پاداش نیکو دهد، که آمرزش حق و رزق نیکوی بهشتی مخصوص آنهاست"
        },
        {
            "chapter": 34,
            "verse": 5,
            "text": "و آنان که (از کفر و عناد) در (محو و نابود ساختن) آیات ما سعی و کوشش کردند تا مگر (رسول ما را) ناتوان کنند (و از قهر و قدرت ما بیاسایند) بر آنها عذاب سخت دردناک خواهد بود"
        },
        {
            "chapter": 34,
            "verse": 6,
            "text": "و آنان که اهل دانش و معرفت گردیدند (یعنی مؤمنان و نیکان اهل کتاب) یقین دارند که قرآنی که بر تو نازل شده است از جانب پروردگار تو به حق نازل گردیده است و رهنمای خلق به راه خدای بی‌همتای ستوده صفات است"
        },
        {
            "chapter": 34,
            "verse": 7,
            "text": "و کافران (به تمسخر و استهزاء مؤمنان، با مردم) گفتند که آیا می‌خواهید شما را به مردی رهبری کنیم که شما را خبر می‌دهد که پس از آنکه مردید و ذرّات جسمتان متفرق و پراکنده گردید از نو باز زنده خواهید شد"
        },
        {
            "chapter": 34,
            "verse": 8,
            "text": "آیا این مرد دانسته به خدا دروغ می‌بندد یا جنون بر این گفتارش وا می‌دارد؟ (اینها که می‌پندارید هیچ نیست) بلکه (قیامت به زودی بیاید و) آنان که به عالم آخرت ایمان نمی‌آورند (آن جا) در عذاب و (این جا) در گمراهی دور (از نجات) گرفتارند"
        },
        {
            "chapter": 34,
            "verse": 9,
            "text": "آیا (کافران منکر قیامت) به آسمان و زمین که بر آنها از پیش و پس احاطه کرده ننگریستند (تا از حکمت خلقت پی به زندگانی ابدی قیامت برند) که اگر ما بخواهیم آنها را به زمین فرو می‌بریم یا یک قطعه از آسمان را بر سرشان فرود آوریم؟ همانا در آن آیتی (از حکمت و قدرت ما) بر هر بنده خدا شناس با اخلاص به خوبی پدیدار است"
        },
        {
            "chapter": 34,
            "verse": 10,
            "text": "و ما حظّ و بهره داود را به فضل و کرم خود کاملا افزودیم (و امر کردیم که) ای کوهها و ای مرغان شما نیز با (تسبیح و نغمه الهی) داود هم آهنگ شوید، و آهن سخت را (چون موم) بر دست او نرم گردانیدیم"
        },
        {
            "chapter": 34,
            "verse": 11,
            "text": "(و به او دستور دادیم) که از آهن زره فراخ و گشاد بساز و حلقه زره به اندازه و یک شکل گردان و خود با قومت همه نیکوکار باشید که من کاملا به هر چه کنید بینایم"
        },
        {
            "chapter": 34,
            "verse": 12,
            "text": "و باد را مسخّر سلیمان ساختیم که (بساطش را) صبحگاه یک ماه راه می‌برد و عصر یک ماه، و معدن مس گداخته (یا نفت یا معادن دیگر) را برای او جاری گردانیدیم، و برخی از دیوان به اذن پروردگار در حضورش به خدمت می‌پرداختند و از آنها هر که سر از فرمان ما بپیچد عذاب آتش سوزانش می‌چشانیم"
        },
        {
            "chapter": 34,
            "verse": 13,
            "text": "آن دیوان بر او هر چه می‌خواست از (کاخ و عمارات و) معابد عالی و نقوش و تمثالها و ظروف بزرگ مانند حوضها و دیگهای عظیم که بر زمین کار گذاشته بودی همه را می‌ساختند. (و گفتیم که) ای آل داود شما شکر و ستایش خدا به جای آرید و (هر چند) از بندگان من عدّه قلیلی شکر گزارند"
        },
        {
            "chapter": 34,
            "verse": 14,
            "text": "و چون ما بر سلیمان مرگ را مأمور ساختیم (دیوان را) بر مرگ او به جز حیوان زمین (موریانه) که عصای او را می‌خورد (و جسد سلیمان که تا یک سال بر آن عصا تکیه داشت بر روی زمین افتاد) کسی دیگر به مرگ او رهبر نگشت. پس چون جسد سلیمان به زمین افتاد دیوان که از مرگ سلیمان آگاه شدند اگر از اسرار غیب آگاه بودند تا دیر زمانی در عذاب و ذلّت و خواری باقی نمی‌ماندند (و از اعمال شاقّه‌ای که به اجبار انجام می‌دادند همان دم که سلیمان مرد دست می‌کشیدند)"
        },
        {
            "chapter": 34,
            "verse": 15,
            "text": "و برای (اولاد و قوم) سبا در وطنشان (سرزمین یمن و شام) از راست و چپ (جنوب و شمال) دو سلسله باغ و بوستان آیتی (از لطف و رحمت حق) بود (همه پر نعمت، و به آنها گفتیم که) بخورید از رزق خدای خود و شکر وی به جای آرید، که مسکنتان شهری نیکو و پر نعمت است و خدای شما غفور (و مهربان) است"
        },
        {
            "chapter": 34,
            "verse": 16,
            "text": "با وجود این باز (از شکر خدا و طاعت حق) اعراض کردند، ما هم سیلی سخت بر هلاک ایشان فرستادیم و به جای آن دو نوع باغ پر نعمت دو باغ دیگرشان دادیم که بار درختانش تلخ و ترش و بد طعم و شوره گز و اندکی درخت سدر بود"
        },
        {
            "chapter": 34,
            "verse": 17,
            "text": "این کیفر کفران آنها بود، و آیا ما تا کسی کفران نکند مجازاتش خواهیم کرد؟"
        },
        {
            "chapter": 34,
            "verse": 18,
            "text": "و ما به میان آنها و شهرهایی که پر نعمت و برکت گردانیدیم باز قریه‌هایی نزدیک به هم قرار دادیم با فاصله کوتاه و سیر سفری معیّن (و آنها را گفتیم که) در این ده و شهرهای نزدیک به هم شبان و روزان با ایمنی کامل مسافرت کنید"
        },
        {
            "chapter": 34,
            "verse": 19,
            "text": "باز آنها گفتند: بار الها، سفرهای ما را دور و دراز گردان، و (به این تقاضای بی‌جا) بر خویش ستم کردند، ما هم آنها را داستانها و مثلهای عبرت آموز کردیم و به کلی متفرق و پراکنده ساختیم. در این عقوبت برای مردمان پر صبر و شکر آیاتی (از عبرت و حکمت) آشکار است"
        },
        {
            "chapter": 34,
            "verse": 20,
            "text": "و شیطان گمان باطل خود را درباره مردم، سخت به صدق و حقیقت رساند، پس جز فرقه کمی از اهل ایمان همه پیرو او شدند"
        },
        {
            "chapter": 34,
            "verse": 21,
            "text": "در صورتی که شیطان بر مردمان تسلطی نداشت (بلکه از حرص دنیا پیرو او شدند. و شیطان را بر این نداشتیم) مگر برای آنکه (به امتحان) آن کس را که به عالم قیامت ایمان آورد از آن کس که شک دارد معلوم گردانیم. و خدای تو بر هر چیز نگهبان و آگاه است"
        },
        {
            "chapter": 34,
            "verse": 22,
            "text": "(ای رسول ما، مشرکان را) بگو: آنهایی را که به جز خدا شما مؤثر پنداشتید بخوانید (خواهید دانست که) هیچ یک مقدار ذره‌ای در آسمانها و زمین مالک نیستند و با خدا شرکتی در خلقت آسمان و زمین نداشته و به او در آفرینش یاری و کمکی نکرده‌اند"
        },
        {
            "chapter": 34,
            "verse": 23,
            "text": "و شفاعت کسی نزد خدا هم جز آن که خدا به او اذن شفاعت داده سودمند نیست (پس از اینان چشم شفاعت مدارید و خاصّان و انبیاء را در دنیا و آخرت شفیع خود قرار دهید) تا چون (آن خاصان) از دلهاشان اضطراب (جلال و سطوت الهی) بر طرف شود پرسند: خدای شما (در باب شفاعت) چه فرمود؟ پاسخ دهند که حقّ (و درستکاری و شفاعت مؤمنان نه مشرکان و منافقان) فرمود، و اوست خدای بلند مرتبه بزرگوار (و هیچ کس را جرأت مخالفت امرش نیست)"
        },
        {
            "chapter": 34,
            "verse": 24,
            "text": "بگو: آن که از (نعم) آسمانها و زمین به شما روزی می‌دهد کیست؟ بگو: آن خداست، و ما (که موحدیم) یا شما (که مشرکید) کدام در هدایت یا ضلالتیم (به زودی معلوم شما خواهد شد)"
        },
        {
            "chapter": 34,
            "verse": 25,
            "text": "باز بگو: (خدا داور عدل است، پس) شما مسئول جرم ما نبوده و ما هم مسئول کردار زشت شما هرگز نخواهیم بود"
        },
        {
            "chapter": 34,
            "verse": 26,
            "text": "باز بگو که خدا بین همه ما جمع کند آن گاه میان ما به حق، فتح و داوری خواهد فرمود و اوست که عقده گشا (ی مشکلات) و دانا (ی اسرار عالم) است"
        },
        {
            "chapter": 34,
            "verse": 27,
            "text": "باز بگو: شما به من آنان را که به عنوان شریک به خدا بستید نشان دهید (چه قدرت و اثری در عالم دارند؟) هیچ و هرگز، بلکه خداست آن که مقتدر (بر جهان) و با علم و حکمت (در ایجاد) است"
        },
        {
            "chapter": 34,
            "verse": 28,
            "text": "و ما تو را جز برای اینکه عموم بشر را (به رحمت خدا) بشارت دهی و (از عذابش) بترسانی نفرستادیم، و لیکن اکثر مردم (از این حقیقت) آگاه نیستند"
        },
        {
            "chapter": 34,
            "verse": 29,
            "text": "و (کافران) می‌گویند: پس این وعده قیامتی که شما پیغمبران می‌دهید اگر راست می‌گویید که خواهد بود؟"
        },
        {
            "chapter": 34,
            "verse": 30,
            "text": "بگو: وعده گاه شما روزی است که ساعتی از آن تقدیم و تأخیر نخواهید داشت"
        },
        {
            "chapter": 34,
            "verse": 31,
            "text": "و کافران مشرک گفتند: ما هرگز به این قرآن و به کتابهایی که پیش از این فرستاده‌اند (از تورات و انجیل و زبور و غیره) ایمان نخواهیم آورد. (وای بر آنها) و اگر روزی که آن ستمکاران را در پیشگاه خدا باز داشته‌اند مشاهده کنی در حالی که با یکدیگر به خصومت و گفتگو برخاسته و ضعیفان تابع به رؤسای گردنکش خطاب کنند که اگر اغوای شما نبود ما البته ایمان می‌آوردیم"
        },
        {
            "chapter": 34,
            "verse": 32,
            "text": "باز رؤسای متکبّر با پیروان ضعیف خویش گویند: آیا با آنکه (از جانب خدا) راه هدایت را به شما نمودند باز ما (به اجبار) شما را از هدایت منع کردیم؟ (هرگز چنین نیست) بلکه شما خود مردم بدکاری بودید"
        },
        {
            "chapter": 34,
            "verse": 33,
            "text": "باز آنان که ضعیف و تابع بودند به رؤسای متکبر جواب دهند: بلکه مکر و فریب شب و روز شما بود که پیوسته ما را وا می‌داشتید که به خدای یکتا کافر شویم و بر او شریکانی قرار دهیم. و چون عذاب قیامت را به چشم مشاهده کنند سخت اظهار پشیمانی کنند، و ما زنجیرهای عقاب به گردن (همه فرماندهان و فرمانبران) اهل کفر نهیم، آیا این رنج و شکنجه جز کیفر کردار زشت آنهاست؟"
        },
        {
            "chapter": 34,
            "verse": 34,
            "text": "و ما هیچ رسول بیم دهنده‌ای در دیاری نفرستادیم جز آنکه ثروتمندان عیّاش آن دیار (به رسولان) گفتند: ما به آنچه شما را به رسالت آن فرستاده‌اند کافریم"
        },
        {
            "chapter": 34,
            "verse": 35,
            "text": "و باز گفتند که ما بیش از شما مال و فرزند داریم و (چون نعمت دنیای ما افزون‌تر است در آخرت هم) هرگز رنج و عذابی نخواهیم داشت"
        },
        {
            "chapter": 34,
            "verse": 36,
            "text": "بگو: خدای من هر که را بخواهد روزی وسیع دهد و (هر که را بخواهد) تنگ روزی گرداند و لیکن اکثر مردم (از این حقیقت) آگاه نیستند"
        },
        {
            "chapter": 34,
            "verse": 37,
            "text": "و هرگز اموال و اولاد شما چیزی که شما را به درگاه ما مقرّب گرداند نیست مگر آنکه با ایمان و عمل صالح کسی مقرّب شود که آنان پاداش اعمال صالحشان مضاعف و افزون است و در غرفه‌های بهشت ابدی (از هر غم و رنج) ایمن و آسوده خاطرند"
        },
        {
            "chapter": 34,
            "verse": 38,
            "text": "و آنان که در (محو و نابودی) آیات (و رسل) ما می‌کوشند تا (رسولان) ما را زبون و مغلوب خود کنند آنها را البته برای عذاب و انتقام حاضر خواهند کرد و به کیفر سخت می‌رسانند"
        },
        {
            "chapter": 34,
            "verse": 39,
            "text": "بگو: خدای من هر که از بندگان خود را خواهد وسیع روزی یا تنگ روزی می‌گرداند، و شما هر چه (در راه رضای حق) انفاق کنید به شما عوض می‌بخشد و او بهترین روزی دهندگان است"
        },
        {
            "chapter": 34,
            "verse": 40,
            "text": "(و یاد آر از آن) روزی که خدا همه مردم را به عرصه محشر جمع آورد آن گاه به فرشتگان گوید: آیا این گروه شما را معبود خود می‌گرفتند؟"
        },
        {
            "chapter": 34,
            "verse": 41,
            "text": "فرشتگان گویند: بار الها، تو از هر شرک و نقصی پاک و منزّهی، تو خدا و یاور مایی نه ایشان، بلکه اینان جنّ و شیاطین را می‌پرستیدند و به طوری که اکثرشان گرویده به آنها بودند"
        },
        {
            "chapter": 34,
            "verse": 42,
            "text": "(و به مشرکان خطاب شود) پس امروز شما هیچ مالک نفع و ضرر یکدیگر نیستند. و ما آنان را که ظلم و ستم کردند گوییم: اینک بچشید عذاب آتشی را که تکذیب آن می‌کردید"
        },
        {
            "chapter": 34,
            "verse": 43,
            "text": "و چون (توسط رسول) بر کافران آیات روشن ما تلاوت شود گویند: این شخص جز آنکه مردی است که می‌خواهد شما را از آنچه پدرانتان می‌پرستیدند برگرداند هیچ مزیّت دیگری ندارد. و نیز گفتند: این قرآنش هم جز آنکه خود فرابافته (و به دروغ به خدا نسبت می‌دهد) چیز دیگری نباشد. و کافران چون آیات حقّ بر (هدایت) آنها آمد گفتند که این کتاب جز آنکه سحری آشکار است چیز دیگری نیست"
        },
        {
            "chapter": 34,
            "verse": 44,
            "text": "در صورتی که ما هیچ کتاب و سندی که آن را بخوانند (و به آن سند تکذیب تو کنند) و یا رسولی پیش از تو (که به قول او بر ردّ تو دلیل آرند) بر این مشرکان نفرستادیم"
        },
        {
            "chapter": 34,
            "verse": 45,
            "text": "و کفار پیش از اینان هم پیغمبرانشان را تکذیب کردند و این کافران امت تو به عشر آنچه به آن گذشتگان دادیم (از ثروت و جاه) نرسیدند، پس آنها که رسولان مرا تکذیب کردند چگونه به عذاب من گرفتار شدند (اینان هم مانند آنان به کیفر می‌رسند)"
        },
        {
            "chapter": 34,
            "verse": 46,
            "text": "بگو که من به یک سخن شما را پند می‌دهم و آن سخن این است که شما خالص برای خدا دو نفر دو نفر با هم یا هر یک تنها قیام کنید و (درباره من) عقل و فکرت کار بندید تا به خوبی دریابید که صاحب شما امت را جنون نیست، او جز این نیست که رسول خداست و از عذاب سخت روز قیامت که شما را در پیش است می‌ترساند"
        },
        {
            "chapter": 34,
            "verse": 47,
            "text": "باز بگو: آنچه من از شما مزد رسالت خواستم آن هم برای شما باشد (یعنی هرگز مزدی از شما نخواسته و نمی‌خواهم. و شاید معنی این باشد که مودّت و حبّ ذوی القربی که از شما مزد رسالت خواستم آن هم برای ثواب و سعادت خود شماست) تنها پاداش (رسالت) من بر خداست و بس، و او بر هر چیز دانا و گواه است"
        },
        {
            "chapter": 34,
            "verse": 48,
            "text": "باز بگو: خدای من حق را (به وحی بر من) القا می‌فرماید و او به اسرار عوالم غیب آگاه است"
        },
        {
            "chapter": 34,
            "verse": 49,
            "text": "باز بگو: (کتاب و رسول و یا شمشیر) حق آمد و دیگر باطل در اول و آخر (در دنیا و آخرت) محو و نابود است"
        },
        {
            "chapter": 34,
            "verse": 50,
            "text": "باز بگو: اگر من (به عقیده شما) گمراه شده‌ام زیانش بر من است (نه بر شما)، و اگر هدایت یافته‌ام آن به وحی خدای من به من است (نه به هوش و تدبیر من) که خدا البته (دعای بندگان را) شنوا و (به قلوب خلق) نزدیک است"
        },
        {
            "chapter": 34,
            "verse": 51,
            "text": "و اگر تو سختی حال مجرمان را مشاهده کنی هنگامی که ترسان و هراسانند، در آن حال هیچ (از عذاب و قهر الهی) فوت نشوند و از مکان نزدیکی دستگیر شوند"
        },
        {
            "chapter": 34,
            "verse": 52,
            "text": "و کافران (در آن حال که عذاب دوزخ را به چشم ببینند پشیمان شده و) گویند: ما به حق ایمان آوردیم. و با این همه دوری (از مقام ایمان) کجا بدان مقام در قیامت نائل توانند شد؟"
        },
        {
            "chapter": 34,
            "verse": 53,
            "text": "در صورتی که آنها پیش از این به حق کافر بودند و از جایی دور (از مقام علم و یقین) نسبت ناروا (ی جنون و سحر و کذب به رسول حق) می‌دادند"
        },
        {
            "chapter": 34,
            "verse": 54,
            "text": "و (امروز) میان آنها و آرزوهایشان (که به دنیا بر گردند یا توبه و ایمانشان را بپذیرند تا از عذاب رهایی یابند) به کلی دوری و مباینت افکندند چنان که به امثال آنها از امم گذشته که آنها هم در شک و ریب بودند نیز چنین کردند"
        },
        {
            "chapter": 35,
            "verse": 1,
            "text": "سپاس خدای راست که آفریننده آسمانها و زمین است و فرشتگان را رسولان (پیمبران خود) گردانید و دارای دو و سه و چهار بال و پر (قدرت) قرار داد، هر چه بخواهد در آفرینش می‌افزاید که خدا بر (بعث و ایجاد) هر چیز قادر است"
        },
        {
            "chapter": 35,
            "verse": 2,
            "text": "دری که خدا از رحمت به روی مردم بگشاید هیچ کس نتواند بست و آن در که او ببندد هیچ کس جز او نتواند گشود، و اوست خدای بی‌همتای با حکمت و اقتدار"
        },
        {
            "chapter": 35,
            "verse": 3,
            "text": "ای مردم، متذکر شوید که چه نعمتها خدا به شما عطا فرمود، آیا جز خدا آفریننده‌ای هست که از آسمان و زمین به شما روزی دهد؟ هرگز جز آن خدای یکتا خدایی نیست، پس این مشرکان چگونه شما را (از درگاه حق رو به بتان باطل) می‌گردانند؟"
        },
        {
            "chapter": 35,
            "verse": 4,
            "text": "(ای رسول ما غمین مباش) اگر تو را این امت (نادان) تکذیب کنند پیمبران پیش از تو را نیز (امتهاشان) تکذیب کردند و بازگشت امور خلق به سوی خداست"
        },
        {
            "chapter": 35,
            "verse": 5,
            "text": "ای مردم، البته وعده (قیامت در کتاب) خدا حق است پس مبادا که زندگانی دنیا (ی فانی) شما را مغرور سازد و مبادا شیطان فریبنده (از قهر و انتقام حق) به (عفو) خدا مغرورتان گرداند"
        },
        {
            "chapter": 35,
            "verse": 6,
            "text": "شیطان سخت شما را دشمن است شما هم او را دشمن دارید، او حزب و سپاهش را فرا می‌خواند تا همه (مانند او) اهل دوزخ باشند"
        },
        {
            "chapter": 35,
            "verse": 7,
            "text": "آنان که به خدا کافر شدند کیفر آنها عذاب سخت دوزخ است و آنان که ایمان آوردند و نیکوکار گردیدند پاداش آنها مغفرت (خدا) و اجر بزرگ (بهشت ابد) خواهد بود"
        },
        {
            "chapter": 35,
            "verse": 8,
            "text": "آیا آن کس که کردار زشتش به چشم زیبا جلوه داده شده و (از خود پسندی) آن را نیکو بیند (مانند مرد حقیقت بین و نیکو کردار است)؟ پس خدا هر که را خواهد به گمراهی واگذارد و هر که را خواهد هدایت فرماید. پس مباد نفس شریفت بر این مردم به غم و حسرت افتد، که خدا به هر چه اینان کنند کاملا آگاه است"
        },
        {
            "chapter": 35,
            "verse": 9,
            "text": "و خداست آن که بادها را بفرستد که ابرها را بر می‌انگیزد و آن ابر را ما به شهر و دیار مرده برانیم و به بارانش زمین را پس از مرگ (خزان) زنده گردانیم. حشر و نشر مردگان هم (به قیامت) همین گونه است"
        },
        {
            "chapter": 35,
            "verse": 10,
            "text": "هر که طالب عزت است (بداند که همانا در ملک وجود) تمام عزت خاص خدا (و خداپرستان) است. کلمه نیکو (ی توحید و روح پاک آسمانی) به سوی خدا بالا رود و عمل نیک خالص آن را بالا برد. و بر آنان که به مکر و تزویر اعمال بد کنند عذاب سخت خواهد بود و فکر و مکرشان به کلی نابود خواهد شد"
        },
        {
            "chapter": 35,
            "verse": 11,
            "text": "و خدا شما (نوع بشر) را (نخست مردی) از خاک بیافرید و سپس از نطفه (آن مرد دیگری را) خلق کرد و بعد از آن شما را جفت (مرد و زن) قرار داد، و هیچ زنی بار نگیرد و نزاید جز به علم و اراده او، و کسی عمر طولانی نکند یا از عمرش کاسته نشود جز آنکه همه در کتاب (علم ازلی حق) ثبت است و این (ضبط اعمار و آجال خلق) بر خدا بسیار آسان است"
        },
        {
            "chapter": 35,
            "verse": 12,
            "text": "و هرگز آن دو دریا که آب این یک شیرین و گوارا و آن دگر شور و تلخ است یکسان نیستند، با وجود این شما از هر دو، گوشت تازه تناول می‌کنید و زیورها (چون لؤلؤ و مرجان) از آن استخراج کرده که در پوشیده و زیب و زیور تن می‌سازید، و در آن کشتیها روان بینی تا از فضل خدا (کسب و تجارت کرده و روزی) طلبید و باشد که شکر گزار (نعمتش) گردید"
        },
        {
            "chapter": 35,
            "verse": 13,
            "text": "خداست که شب را درون پرده روز پنهان سازد و روز را درون پرده شب، و خورشید و ماه را مسخّر کرده که هر یک به مقدار معیّن و مدار خاصی می‌گردند، اوست خدای آفریننده و پروردگار شما، که همه ملک هستی از اوست، و به غیر او معبودانی که به خدایی می‌خوانید در جهان دارای پوست هسته خرمایی نیستند"
        },
        {
            "chapter": 35,
            "verse": 14,
            "text": "اگر آنها را بخوانید (چون جمادند) نشنوند و اگر بشنوند (مانند عیسی و عزیر و فرشتگان و فراعنه چون بنده‌اند بی‌اذن خدا) به شما جواب ندهند و روز قیامت از این که آنان را شریک خدا دانستید (و به پرستش آنها پرداختید) بیزاری جویند. و (ای رسول و ای امّت) هیچ کس مانند (خدای) دانا تو را (به حقیقت) آگاه نگرداند"
        },
        {
            "chapter": 35,
            "verse": 15,
            "text": "ای مردم، شما همه به خدا فقیر و محتاجید و تنها خداست که بی‌نیاز و غنیّ بالذّات و ستوده صفات است"
        },
        {
            "chapter": 35,
            "verse": 16,
            "text": "اگر بخواهد همه شما را به دیار عدم فرستد و خلقی از نو به عرصه وجود آرد"
        },
        {
            "chapter": 35,
            "verse": 17,
            "text": "و هیچ این کار بر خدا دشوار نیست"
        },
        {
            "chapter": 35,
            "verse": 18,
            "text": "و هیچ کس بار گناه دیگری را به دوش نگیرد و آن که بارش سنگین است اگر دیگری را هر چند خویش (و پدر و فرزند هم) باشد کمک بر سبکباری خود طلبد ابدا باری از دوشش برداشته نشود. و تو تنها آنان را که در خلوت و پنهانی از خدای خود می‌ترسند و نماز به پا می‌دارند توانی خدا ترس و پرهیزگار گردانی. و هر کس خود را (از کفر و گناه و اخلاق زشت) پاک و منزه ساخت سود و سعادتش بر خود اوست و بازگشت همه به سوی خداست"
        },
        {
            "chapter": 35,
            "verse": 19,
            "text": "و هرگز (کافر تاریک جان) کور و (مؤمن روشن روان) بینا یکسان نیستند"
        },
        {
            "chapter": 35,
            "verse": 20,
            "text": "و هیچ ظلمت با نور مساوی نخواهد بود"
        },
        {
            "chapter": 35,
            "verse": 21,
            "text": "و هرگز آفتاب و سایه هم رتبه نباشند"
        },
        {
            "chapter": 35,
            "verse": 22,
            "text": "و ابدا زندگان (علم و ایمان) با مردگان (جهل و عصیان) برابر نیستند. (ای رسول بدان که) خدا هر که را بخواهد شنوا (ی کلام حق) سازد و اما تو آن کس را که در گورستان (کفر و جهالت و شهوت پرستی) فرو رفته هرگز شنوا نتوانی کرد"
        },
        {
            "chapter": 35,
            "verse": 23,
            "text": "تو جز آنکه (خلق را از کیفر اعمال بد) بترسانی به کاری مأمور نیستی"
        },
        {
            "chapter": 35,
            "verse": 24,
            "text": "ما تو را به حق و راستی به سوی خلق فرستادیم تا (خوبان را به بهشت باد) بشارت دهی و (بدان را از قهر حق) بترسانی، و هیچ امتی نبوده جز آنکه در میانشان ترساننده‌ای (و رهنمایی) بوده است"
        },
        {
            "chapter": 35,
            "verse": 25,
            "text": "و اگر امت تو را تکذیب کردند پیشینیان هم پیغمبران خود را که با آیات و معجزات و کتب و حجّتهای روشن برای هدایتشان آمدند همه را تکذیب کردند"
        },
        {
            "chapter": 35,
            "verse": 26,
            "text": "من هم از آن کافران مؤاخذه شدید کردم پس (بنگر که) قهر و عذاب من چگونه (و چه سخت) بود"
        },
        {
            "chapter": 35,
            "verse": 27,
            "text": "آیا ندیدی که خدا باران را از آسمان فرود آورد، و به آن انواع میوه‌های گوناگون و رنگارنگ پدید آوردیم؟ و (در زمین) از کوهها طرق زیاد و اصناف و رنگهای مختلف سفید و سرخ و سیاه هست (که خدا خلقت فرمود)"
        },
        {
            "chapter": 35,
            "verse": 28,
            "text": "و از اصناف مردم و اجناس جنبندگان و حیوانات نیز رنگهای مختلف هست (که خدا آفرید) و از میان اصناف بندگان تنها مردمان عالم و دانا مطیع و خدا ترسند. البته خدا عزیز و توانا و بسیار بخشنده گناهان است"
        },
        {
            "chapter": 35,
            "verse": 29,
            "text": "آنها که کتاب خدا را تلاوت کرده و نماز به پا می‌دارند و از آنچه ما روزیشان کرده‌ایم پنهان و آشکار (به فقیران) انفاق می‌کنند (از لطف خدا) امید تجارتی دارند که هرگز زیان و زوال نخواهد یافت"
        },
        {
            "chapter": 35,
            "verse": 30,
            "text": "تا خدا به آنها پاداش کامل عطا کند و از فضل و کرم باز بر ثوابشان بیفزاید که او (خطای مؤمنان را) بسیار بیامرزد و به شکر گزاران احسان فراوان کند"
        },
        {
            "chapter": 35,
            "verse": 31,
            "text": "و آنچه از کتاب (آسمانی قرآن) بر تو وحی فرستادیم آن حق است که کتب آسمانی (تورات و انجیل) را که پیش از اوست تصدیق می‌کند (و آنها حقانیت آن را تصدیق می‌کنند. تو از تکذیب کافران میندیش که) همانا خدا به اعمال بندگان خود کاملا بصیر و آگاه است"
        },
        {
            "chapter": 35,
            "verse": 32,
            "text": "آن گاه (پس از آن پیمبران سلف) ما آن خاندان را که از بندگان خود برگزیدیم (یعنی رسول خاتم و آلش صلّی اللّه علیه و آله را) وارث علم قرآن گردانیدیم. باز هم بعضی از آنها (یعنی فرزندان او) به نفس خود ظلم کردند و بعضی راه عدل پیمودند و برخی به هر عمل خیر (با جان و دل) به دستور حق سبقت گیرند. این رتبه در حقیقت همان فضل بزرگ (و عطای بی‌منتهای الهی) است"
        },
        {
            "chapter": 35,
            "verse": 33,
            "text": "همان بهشت ابدی که در آن داخل شوند و با زر و گوهرهای آن (به دست و بدن) زیور گردند و جامه حریر و پرند در بر کنند"
        },
        {
            "chapter": 35,
            "verse": 34,
            "text": "و گویند: حمد خدا را که حزن و اندوه ما ببرد، همانا خدای ما بسیار بخشنده جرم گناهکاران و پاداش دهنده سپاس شکر گزاران است"
        },
        {
            "chapter": 35,
            "verse": 35,
            "text": "شکر آن خدای را که از لطف و کرم، ما را به منزل دائمی (بهشت) وارد کرد، که در اینجا هیچ رنج و المی به ما نرسد و ابدا ضعف و خستگی نخواهیم یافت"
        },
        {
            "chapter": 35,
            "verse": 36,
            "text": "و آنان که کافر شدند عذاب ایشان آتش دوزخ است که نه حکم مرگ بر آنان رود تا بمیرند و نه از عذابش کاسته شود (تا آسوده شوند). این گونه هر کافر لجوجی را کیفر می‌کنیم"
        },
        {
            "chapter": 35,
            "verse": 37,
            "text": "و آن کفّار در آتش دوزخ فریاد و ناله کنند که ای پروردگار، ما را (از این عذاب) بیرون آور تا بر خلاف گذشته به اعمال نیک بپردازیم. (خطاب شود) آیا شما را به اندازه‌ای عمر ندادیم که هر که اهل تذکر و پند شنیدن است در این مدت متذکر شود (و به توبه پردازد)؟ و آیا بیم دهندگان بر شما نیامدند؟ پس (امروز) عذاب دوزخ را بچشید که ستمکاران را هیچ یار و نجات دهنده‌ای نخواهد بود"
        },
        {
            "chapter": 35,
            "verse": 38,
            "text": "خدا به اسرار غیب آسمانها و زمین داناست و به افکار و اندیشه دلها هم کاملا آگاه است"
        },
        {
            "chapter": 35,
            "verse": 39,
            "text": "اوست خدایی که شما را در زمین جانشین (امم گذشته) قرار داد، اینک هر کس کافر شود زیان کفر بر خود اوست و کفر کافران نزد خدایشان چیزی جز خشم و غضب حق بر آنان نیفزاید و کفر کافران چیزی جز خسارت و زیان بر آنها نخواهد افزود"
        },
        {
            "chapter": 35,
            "verse": 40,
            "text": "(ای رسول ما، مشرکان را) بگو: شما که خدای یگانه را رها کرده و بتان را شریک خدا می‌خوانید با من بگویید و نشان دهید که این بتان چه چیزی از زمین آفریده‌اند؟ یا آیا شرکتی در خلقت آسمانها (با خدا) داشته‌اند؟ یا کتابی به آنها داده‌ایم که (بر عقیده شرک خود) از آن برهانی آرند؟ (هیچ یک از اینها نیست) بلکه ستمکاران مشرک را حجّتی جز وعده دروغی که به آن یکدیگر را می‌فریبند چیزی در دست نیست"
        },
        {
            "chapter": 35,
            "verse": 41,
            "text": "محققا خدا آسمانها و زمین را از اینکه از جای خود بلغزند نگاه می‌دارد، و اگر رو به لغزش و انحراف از مسیر خود نهند گذشته از او هیچ کس آنها را محفوظ نتواند داشت، (و بدانید) که خدا (بر کفر و گناه خلق) بسیار بردبار و آمرزنده است"
        },
        {
            "chapter": 35,
            "verse": 42,
            "text": "و (مشرکان عرب) محکم‌ترین قسم به نام خدا یاد می‌کردند که اگر بیم کننده‌ای از جانب خدا برای (هدایت) آنها بیاید از هر یک از امم (یهود و نصاری زودتر و) بهتر هدایت یابند. و آن گاه که بیم کننده‌ای آمد بر آنها چیزی جز مخالفت و نفرت نیفزود"
        },
        {
            "chapter": 35,
            "verse": 43,
            "text": "بدین جهت که می‌خواستند در زمین تکبر و گردنکشی کنند و مکر در اعمال بد اندیشند، و مکر زشت و فکر بدکاری جز بر صاحبش احاطه نکند، پس آیا اینان جز آنکه به طریقه امم گذشته هلاک شوند انتظاری دارند؟ و طریقه خدا (در هلاک بداندیشان) را هرگز مبدّل نخواهی یافت و طریقه حق (و سنّت الهی) را هرگز تغییر پذیر نخواهی یافت"
        },
        {
            "chapter": 35,
            "verse": 44,
            "text": "آیا این مردم در روی زمین سیر نکردند تا عاقبت کار ستمکاران پیش از خود را که نیرو و اقتدارشان هم بسیار بیش از اینان بود (به دیده عبرت) بنگرند که چگونه شد؟ و هیچ موجودی در آسمانها و زمین از قدرت خدا نتواند کاست، که همانا خدا در ازل و ابد عالم قادر مطلق است"
        },
        {
            "chapter": 35,
            "verse": 45,
            "text": "و اگر خدا از کردار زشت خلق مؤاخذه کند در پشت زمین هیچ جنبنده‌ای باقی نگذارد و لیکن (کیفر) خلق را به تأخیر می‌افکند تا به وقت معیّن (که حکمتش اقتضا کند) و چون هنگام اجل آنان فرا رسد خدا به احوال بندگانش کاملا بیناست (و مقدار مجازات و عفو هر کسی را می‌داند)"
        },
        {
            "chapter": 36,
            "verse": 1,
            "text": "یس (ای سیّد رسولان و ای کاملترین انسان)"
        },
        {
            "chapter": 36,
            "verse": 2,
            "text": "قسم به قرآن حکمت بیان"
        },
        {
            "chapter": 36,
            "verse": 3,
            "text": "که تو البته از پیمبران خدایی"
        },
        {
            "chapter": 36,
            "verse": 4,
            "text": "که به راهی راست فرستاده شدی"
        },
        {
            "chapter": 36,
            "verse": 5,
            "text": "(این قرآن تو کتابی است که) از جانب خدای مقتدر مهربان نازل شده است"
        },
        {
            "chapter": 36,
            "verse": 6,
            "text": "تا قومی که پدرانشان به کتب آسمانی پیشین بیم داده (و وعظ و اندرز) شدند تو هم خود آنها را (به این قرآن) بیم دهی (و از قهر حق بترسانی) که ایشان سخت غافلند"
        },
        {
            "chapter": 36,
            "verse": 7,
            "text": "البته وعده عذاب ما بر اکثر آنان حتمی و لازم گردید از این رو ایمان نمی‌آورند"
        },
        {
            "chapter": 36,
            "verse": 8,
            "text": "ما هم بر گردن آنها تا زنخ زنجیرهای عذاب نهادیم در حالی که (از جهل و عناد مانند شتر) سر بلند کرده و چشم بر بسته‌اند"
        },
        {
            "chapter": 36,
            "verse": 9,
            "text": "و (راه خیر را) از پیش و پس بر آنها سد کردیم و بر چشم (هوش) شان هم پرده افکندیم پس هیچ (راه حق) نمی‌بینند"
        },
        {
            "chapter": 36,
            "verse": 10,
            "text": "و تو آنها را بترسانی یا نترسانی یکسان است (چون دانسته با حق عناد می‌ورزند) هرگز ایمان نمی‌آورند"
        },
        {
            "chapter": 36,
            "verse": 11,
            "text": "تو تنها کسی را بترسانی و اندرز کنی (و سودمند افتد) که پیرو آیات قرآن شده و از (قهر) خدای مهربان به خلوت و در پنهان می‌ترسد، اینان را به مغفرت خدا و پاداش با لطف و کرم او بشارت ده"
        },
        {
            "chapter": 36,
            "verse": 12,
            "text": "ما مردگان را باز زنده می‌گردانیم و کردار گذشته و آثار وجودی آینده‌شان همه را ثبت خواهیم کرد، و در لوح محفوظ و روشن خدا (یا قلب امام خلیفة اللّه) همه چیز را به شماره آورده‌ایم"
        },
        {
            "chapter": 36,
            "verse": 13,
            "text": "برای این مردم حال آن قریه (انطاکیه) را مَثَل زن که رسولان حق برای هدایت آنها آمدند"
        },
        {
            "chapter": 36,
            "verse": 14,
            "text": "که نخست دو تن از رسولان را فرستادیم و چون تکذیب کردند باز رسول سومی برای مدد و نصرت مأمور کردیم، و همه گفتند: ما (از جانب خدا) به رسالت برای هدایت شما آمده‌ایم"
        },
        {
            "chapter": 36,
            "verse": 15,
            "text": "گفتند: شما جز اینکه مانند ما مردم بشری هستید مقام دیگری ندارید و هرگز خدای رحمان چیزی را فرو نفرستاده است و جز اینکه شما مردم دروغگویی هستید هیچ در کار نیست"
        },
        {
            "chapter": 36,
            "verse": 16,
            "text": "رسولان باز گفتند: خدای ما می‌داند که محققا ما فرستاده او به سوی شما هستیم"
        },
        {
            "chapter": 36,
            "verse": 17,
            "text": "و بر ما جز آنکه واضح ابلاغ رسالت کنیم هیچ تکلیفی نیست"
        },
        {
            "chapter": 36,
            "verse": 18,
            "text": "باز منکران گفتند که ما وجود شما را به فال بد گرفتیم، اگر (از این دعوی) دست بر ندارید البته سنگسارتان خواهیم کرد و از ما به شما رنج و شکنجه سخت خواهد رسید"
        },
        {
            "chapter": 36,
            "verse": 19,
            "text": "رسولان گفتند: آن فال بد که می‌گویید اگر بفهمید و متذکر شوید (آن جهلی است که) با خود شماست، بلکه شما مردم مسرف (و پر هوا و هوس) هستید"
        },
        {
            "chapter": 36,
            "verse": 20,
            "text": "و مردی شتابان از دورترین نقاط شهر (انطاکیه، حبیب نام) فرا رسید گفت: ای قوم من، این رسولان خدا را پیروی کنید"
        },
        {
            "chapter": 36,
            "verse": 21,
            "text": "از آنان که هیچ اجر و مزد رسالتی از شما نمی‌خواهند و خود (به راه حق) هدایت یافته‌اند پیروی کنید"
        },
        {
            "chapter": 36,
            "verse": 22,
            "text": "و چرا باید من خدای آفریننده خود را نپرستم در صورتی که بازگشت شما (و همه خلایق) به سوی اوست"
        },
        {
            "chapter": 36,
            "verse": 23,
            "text": "آیا من به جای آن خدای آفریننده یکتا خدایانی را معبود خود گیرم که اگر آن خدای رحمن بخواهد به من رنج و زیانی رسد هیچ شفاعت آن خدایان از من دفع زیان نکرده و نجاتم نتوانند داد؟"
        },
        {
            "chapter": 36,
            "verse": 24,
            "text": "در این صورت پیداست که من بسیار زیانکار خواهم بود"
        },
        {
            "chapter": 36,
            "verse": 25,
            "text": "پس، از من (ای رسولان) بشنوید (و گواه باشید) که به خدای (فرستنده) شما ایمان آوردم"
        },
        {
            "chapter": 36,
            "verse": 26,
            "text": "(و به این مرد با ایمان پس از کشته شدن، در عالم برزخ) گفته شد: بیان داخل بهشت شو، گفت: ای کاش ملّت من هم (از این نعمت بزرگ) آگاه بودند"
        },
        {
            "chapter": 36,
            "verse": 27,
            "text": "که خدا چگونه در حق من مغفرت و رحمت فرمود و مرا مورد لطف و کرم قرار داد"
        },
        {
            "chapter": 36,
            "verse": 28,
            "text": "و ما پس از او (یعنی حبیب) بر قومش هیچ لشکری از آسمان نفرستادیم (تا بر ایمان مجبورشان کنند) و هیچ این کار (با ملتی) نکرده‌ایم (و نخواهیم کرد)"
        },
        {
            "chapter": 36,
            "verse": 29,
            "text": "نبود عقوبتشان جز یک صیحه عذاب آسمانی که به ناگاه همه هلاک شدند"
        },
        {
            "chapter": 36,
            "verse": 30,
            "text": "وای بر حال این بندگان (گمراه لجوج) که هیچ رسولی برای هدایت آنها نیامد جز آنکه او را به تمسخر و استهزا گرفتند"
        },
        {
            "chapter": 36,
            "verse": 31,
            "text": "آیا ندیدند چه بسیار طوایفی را پیش از اینها هلاک کردیم که دیگر ابدا به (دیار) اینان باز نگردند؟"
        },
        {
            "chapter": 36,
            "verse": 32,
            "text": "و هیچ کس (از گذشته و آینده در عالم) نیست جز آنکه همه نزد ما حاضر آورده می‌شوند"
        },
        {
            "chapter": 36,
            "verse": 33,
            "text": "و یک برهان برای آنان (بر این که ما مردگان را زنده می‌کنیم) آن است که زمین مرده را (به باران رحمت) زنده کرده و از آن دانه‌ای که قوت و روزی خلق شود می‌رویانیم"
        },
        {
            "chapter": 36,
            "verse": 34,
            "text": "و در زمین باغها از نخل خرما و انگور قرار دادیم و در آن چشمه‌های آب جاری کردیم"
        },
        {
            "chapter": 36,
            "verse": 35,
            "text": "تا مردم از میوه آن باغها تناول کنند و از انواع غذاهایی که (از این میوه‌ها و نباتات) به دست خود عمل می‌آورند نیز تغذیه نمایند. آیا نباید شکر آن نعمتها به جای آرند"
        },
        {
            "chapter": 36,
            "verse": 36,
            "text": "پاک و منزه است خدایی که همه ممکنات عالم را جفت آفریده چه از نباتات (و حیوانات) و چه از نفوس بشر و دیگر مخلوقات که اینان از آنها آگه نیستند"
        },
        {
            "chapter": 36,
            "verse": 37,
            "text": "و برهان دیگر برای خلق (در اثبات قدرت حق) وجود شب است که ما چون پرده روز را از آن برگیریم ناگهان همه آنان (و همه چیز) در تاریکی فرو می‌روند"
        },
        {
            "chapter": 36,
            "verse": 38,
            "text": "و نیز خورشید تابان بر مدار معیّن خود دایم بی‌هیچ اختلاف به گردش است. این طرح و تدبیر خدای دانای مقتدر است (و برهان دیگر بر قدرت اوست)"
        },
        {
            "chapter": 36,
            "verse": 39,
            "text": "و نیز (گردش) ماه را (در) منازل معیّن مقدّر کردیم تا مانند شاخه خشکیده خرما (زرد و لاغر به منزل اول) باز گردد (و این بر قدرت حق برهان دیگری است)"
        },
        {
            "chapter": 36,
            "verse": 40,
            "text": "نه (در گردش منظم عالم) خورشید را شاید که به ماه فرا رسد و نه شب بر روز سبقت گیرد و هر یک بر مدار معیّنی (در این دریای بی‌پایان) شناورند"
        },
        {
            "chapter": 36,
            "verse": 41,
            "text": "و برهان دیگر برای آنان آن که ما فرزندان آنان (یعنی بشر) را در کشتی پربار سوار گردانیدیم"
        },
        {
            "chapter": 36,
            "verse": 42,
            "text": "و نیز برای آنها به مانند کشتی چیزی که بر آن سوار شوند خلق کردیم (شاید اتومبیل و ترن و طیّاره مقصود باشد)"
        },
        {
            "chapter": 36,
            "verse": 43,
            "text": "و اگر بخواهیم همه را به دریا غرق کنیم که ابدا نه فریاد رسی و نه راه نجاتی یابند"
        },
        {
            "chapter": 36,
            "verse": 44,
            "text": "مگر باز لطف و رحمت ما آنها را نجات دهد و تا وقت معیّن بهره زندگی بخشد"
        },
        {
            "chapter": 36,
            "verse": 45,
            "text": "و چون مردم را گویند که در امر گذشته و آینده (دنیا و آخرت) خویش (اندیشه کنید و) تقوا پیشه کنید شاید مورد لطف و رحمت خدا گردید (روی بگردانند)"
        },
        {
            "chapter": 36,
            "verse": 46,
            "text": "و بر این مردم (غافل) هیچ از آیات الهی نیاید جز آنکه از آن اعراض کنند"
        },
        {
            "chapter": 36,
            "verse": 47,
            "text": "و چون به آنها گویند که از آنچه خدا روزی شما قرار داده (چیزی برای خدا به فقیران) انفاق کنید، کافران به اهل ایمان جواب دهند آیا ما به کسی که اگر خدا می‌خواست به او هم روزی می‌داد اطعام و دستگیری کنیم؟ شما پیداست که سخت در غلط و گمراهی هستید (و راه راست آن است که چنان که خدا به فقیران احسان نکرده ما هم نکنیم)"
        },
        {
            "chapter": 36,
            "verse": 48,
            "text": "و کافران (از روی تمسخر به رسول و مؤمنان) گویند: پس این وعده (قیامت و بهشت و دوزخ) اگر راست می‌گویید کی خواهد بود؟"
        },
        {
            "chapter": 36,
            "verse": 49,
            "text": "این منکران قیامت انتظار نکشند جز یک صیحه (اسرافیل حق) را که (به مرگ) همه را فرا گیرد در حالی که (در کارهای دنیا یا در صیحه دوم قیامت) با هم به بحث و جدل مشغول‌اند"
        },
        {
            "chapter": 36,
            "verse": 50,
            "text": "پس (در آن لحظه مرگ) نه توانایی سفارشی دارند و نه به اهل بیت خود رجوع توانند کرد"
        },
        {
            "chapter": 36,
            "verse": 51,
            "text": "و (چون بار دوم) در صور دمیده شود به ناگاه همه از قبرها به سوی خدای خود به سرعت می‌شتابند"
        },
        {
            "chapter": 36,
            "verse": 52,
            "text": "و گویند: ای وای بر ما، که ما را از خوابگاهمان برانگیخت؟ این همان وعده خدای مهربان است و رسولان همه راست گفتند"
        },
        {
            "chapter": 36,
            "verse": 53,
            "text": "و آن جز یک صیحه (و یک لحظه بیش) نباشد که ناگاه تمام خلایق محشر به پیشگاه ما حاضر آورده خواهند شد"
        },
        {
            "chapter": 36,
            "verse": 54,
            "text": "پس در آن روز کمترین ظلمی به هیچ کس نشود و جز آنچه عمل کرده‌اید ابدا جزایی نخواهید یافت"
        },
        {
            "chapter": 36,
            "verse": 55,
            "text": "اهل بهشت آن روز خوش به وجد و نشاط مشغولند"
        },
        {
            "chapter": 36,
            "verse": 56,
            "text": "آنان با زنان و اقرانشان در سایه‌ها (ی درختان بهشت) بر تختها (ی عزّت) تکیه کرده‌اند"
        },
        {
            "chapter": 36,
            "verse": 57,
            "text": "برای آنها در آنجا میوه‌های گوناگون و هر چه بخواهند آماده است"
        },
        {
            "chapter": 36,
            "verse": 58,
            "text": "(فرشتگان رحمت) بر آنان از خدای مهربان سلام و تحیّت رسانند"
        },
        {
            "chapter": 36,
            "verse": 59,
            "text": "و (به فاسقان خطاب شود) ای بد کاران، امروز شما (از صف نیکوان) جدا شوید"
        },
        {
            "chapter": 36,
            "verse": 60,
            "text": "(خطاب آید) ای آدم زادگان، آیا به شما سفارش ننمودم که شیطان را نپرستید، زیرا روشن است که او دشمن بزرگ شماست؟"
        },
        {
            "chapter": 36,
            "verse": 61,
            "text": "و مرا پرستش کنید، که این راه مستقیم (سعادت ابدی) است؟"
        },
        {
            "chapter": 36,
            "verse": 62,
            "text": "و همانا خلق بسیاری از شما نوع بشر را (این دیو) به گمراهی کشید، آیا عقل و فکرت کار نمی‌بستید (تا از مکر و فریبش بپرهیزید)"
        },
        {
            "chapter": 36,
            "verse": 63,
            "text": "این همان دوزخی است که به شما (پیروان شیطان) وعده می‌دادند"
        },
        {
            "chapter": 36,
            "verse": 64,
            "text": "امروز در آتش آن به کیفر کفرتان داخل شوید"
        },
        {
            "chapter": 36,
            "verse": 65,
            "text": "امروز بر دهان آن کافران مهر خموشی نهیم و دستهایشان با ما سخن گوید و پاهایشان به آنچه می‌کردند گواهی دهد"
        },
        {
            "chapter": 36,
            "verse": 66,
            "text": "و اگر ما بخواهیم، دیده‌هایشان را (به گمراهی) محو و نابینا کنیم تا چون به راه سبقت گیرند کجا (با کوری و گمراهی) بصیرت یابند؟"
        },
        {
            "chapter": 36,
            "verse": 67,
            "text": "و اگر بخواهیم همان جا صورت آنها را مسخ کنیم (تا به شکل سگان و بوزینگان شوند) که نه (از آن صورت یا از آن جا) بتوانند گذشت و نه (به صورت اول) بازگشت"
        },
        {
            "chapter": 36,
            "verse": 68,
            "text": "و ما هر کس را عمر دراز دهیم (به پیری) در خلقتش تغییر دهیم. آیا (در این کار) تعقل نمی‌کنند (که اگر عمر به دست طبیعت بود پس از کمال به نقصان باز نمی‌گشت)"
        },
        {
            "chapter": 36,
            "verse": 69,
            "text": "و نه ما او را (یعنی محمّد صلّی اللّه علیه و آله و سلّم را) شعر آموختیم و نه شاعری شایسته مقام اوست، بلکه این کتاب چیزی جز ذکر الهی و قرآن روشن بیان خدا نیست"
        },
        {
            "chapter": 36,
            "verse": 70,
            "text": "تا هر که را زنده‌دل است (به آیاتش پند دهد و از خدا و قیامت) بترساند و بر کافران (نیز به اتمام حجت) وعده عذاب حتم و لازم گردد"
        },
        {
            "chapter": 36,
            "verse": 71,
            "text": "آیا کافران ندیدند که بر آنها به دست (قدرت) خود از جمله آفریدگان چهارپایانی خلقت کردیم تا مالک آنها شوند؟"
        },
        {
            "chapter": 36,
            "verse": 72,
            "text": "و آن حیوانات (با عظمت و قوت) را مطیع و رام آنها ساختیم که هم بر آنها سوار شوند و هم از آنها غذا تناول کنند"
        },
        {
            "chapter": 36,
            "verse": 73,
            "text": "و برای آنها در آن حیوانات منافع (بسیاری از پوست و پشم و کرک و غیره) و آشامیدنی‌های فراوان (از شیر و ماست و روغن و غیره) هست، آیا شکر (این نعمتها را) نباید به جای آرند؟"
        },
        {
            "chapter": 36,
            "verse": 74,
            "text": "و (مشرکان از جهل) به جای خدا خدایانی دیگر اتخاذ کردند تا مگر (از جانب آنها) یاری شوند"
        },
        {
            "chapter": 36,
            "verse": 75,
            "text": "هرگز آن خدایان کمترین نصرتی به آنها نتوانند کرد و خود این مشرکان معبودانشان را سپاهی حاضر خدمت هستند که همگی را (در قیامت در آتش دوزخ) حاضر آرند"
        },
        {
            "chapter": 36,
            "verse": 76,
            "text": "پس سخن این مشرکان تو را محزون نکند. ما هر آنچه پنهان و آشکار گویند همه را می‌دانیم (و به کیفر کفرشان می‌رسانیم)"
        },
        {
            "chapter": 36,
            "verse": 77,
            "text": "آیا انسان ندید که ما او را از نطفه ناقابل (چنین آراسته) خلقت کردیم؟ آن گاه (به جای آنکه شکر گزار باشد) دشمن آشکار ما گردید"
        },
        {
            "chapter": 36,
            "verse": 78,
            "text": "و برای ما مثلی (جاهلانه) زد و آفرینش خود را فراموش کرد، گفت: این استخوانهای پوسیده را باز که زنده می‌کند؟"
        },
        {
            "chapter": 36,
            "verse": 79,
            "text": "بگو: آن خدایی زنده می‌کند که اول بار آنها را ایجاد کرد و او به هر آفریده‌ای داناست"
        },
        {
            "chapter": 36,
            "verse": 80,
            "text": "آن خدایی که از درخت سبز و تر برای انتفاع شما آتش قرار داده که (برای حاجتی که خواهید) بر می‌افروزید"
        },
        {
            "chapter": 36,
            "verse": 81,
            "text": "آیا آن خدایی که (خلقت با عظمت) آسمانها و زمین را آفریده بر آفرینش (موجود ضعیفی) مانند این کافران قادر نیست (که چون مردند باز آنها را زنده گرداند)؟ چرا (البته قادر است) و او آفریننده و داناست"
        },
        {
            "chapter": 36,
            "verse": 82,
            "text": "فرمان نافذ او چون اراده خلقت چیزی کند به محض اینکه گوید: «موجود باش» بلا فاصله موجود خواهد شد"
        },
        {
            "chapter": 36,
            "verse": 83,
            "text": "پس منزه و پاک است خدایی که (ملک و) ملکوت هر موجود به دست (قدرت) او و بازگشت شما همه خلایق به سوی اوست"
        }
    ]
}
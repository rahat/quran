{
    "manzils": [
        {
            "chapter": 17,
            "verse": 1,
            "text": "پاک و منزه است خدایی که در (مبارک) شبی بنده خود (محمّد) را از مسجد حرام (مکّه معظّمه) به مسجد اقصایی که پیرامونش را مبارک و پر نعمت ساختیم سیر داد تا آیات و اسرار غیب خود را به او بنماییم که او (خدا) به حقیقت شنوا و بیناست"
        },
        {
            "chapter": 17,
            "verse": 2,
            "text": "و به موسی کتاب (تورات) را فرستادیم و آن را وسیله هدایت بنی اسرائیل قرار دادیم (و گفتیم) که غیر من هیچ کس را حافظ و کارساز فرا نگیرید"
        },
        {
            "chapter": 17,
            "verse": 3,
            "text": "(ای) فرزندان کسانی که به کشتی نوحشان بردیم (و از هلاک نجاتشان دادیم، چنانکه) نوح بسیار بنده شکرگزاری بود (شما هم مانند او شاکر باشید تا نجات یابید)"
        },
        {
            "chapter": 17,
            "verse": 4,
            "text": "و در کتاب (تورات، یا در لوح محفوظ و کتاب تکوین الهی) خبر دادیم و چنین مقدر کردیم که شما بنی اسرائیل دو بار حتما در زمین فساد و خونریزی می‌کنید و تسلط و سرکشی سخت ظالمانه می‌یابید (یک بار به قتل اشعیا و مخالفت ارمیا، و بار دیگر به قتل زکریا و یحیی)"
        },
        {
            "chapter": 17,
            "verse": 5,
            "text": "پس چون وقت انتقام اول فرا رسد بندگان سخت جنگجو و نیرومند خود را (چون بخت النصر) بر شما برانگیزیم تا آنجا که در درون خانه‌های شما نیز جستجو کنند. و این وعده (انتقام خدا) حتمی است"
        },
        {
            "chapter": 17,
            "verse": 6,
            "text": "آن‌گاه شما را به روی آنها برگردانیم و بر آنها غلبه دهیم و به مال و فرزندان مدد بخشیم و عدّه (جنگجویان) شما را بیشتر (از دشمن) گردانیم"
        },
        {
            "chapter": 17,
            "verse": 7,
            "text": "اگر نیکی و احسان کردید به خود کرده‌اید و اگر بدی و ستم کردید باز به خود کرده‌اید. و آن‌گاه که وقت (انتقام ظلم) دیگر شما (که کشتن یحیی و زکریاست یا عزم قتل عیسی) فرا رسید (باز بندگانی قوی و جنگ آور را بر شما مسلط می‌کنیم) تا اثر بیچارگی و خوف و اندوه بر رخسار شما نشانند و به مسجد بیت المقدس (معبد بزرگ شما) مانند بار اول درآیند و به هر چه رسند نابود سازند"
        },
        {
            "chapter": 17,
            "verse": 8,
            "text": "امید است خدا به شما (اگر توبه کرده و صالح شوید) باز مهربان گردد و اگر (به عصیان و ستمگری) برگردید ما هم (به عقوبت و مجازات شما) بازمی‌گردیم و جهنم را زندان کافران قرار داده‌ایم"
        },
        {
            "chapter": 17,
            "verse": 9,
            "text": "همانا این قرآن (خلق را) به راست و استوارترین طریقه هدایت می‌کند و اهل ایمان را که نیکوکار باشند به اجر و ثواب بزرگ بشارت می‌دهد"
        },
        {
            "chapter": 17,
            "verse": 10,
            "text": "و بر آنان که به عالم آخرت ایمان نمی‌آورند البته عذاب دردناک مهیا ساخته‌ایم"
        },
        {
            "chapter": 17,
            "verse": 11,
            "text": "انسان با شوق و رغبتی که خیر و منفعت خود را می‌جوید (چه بسا به نادانی) با همان شوق و رغبت شر و زیان خود را می‌طلبد، و انسان بسیار بی‌صبر و شتاب‌کار است"
        },
        {
            "chapter": 17,
            "verse": 12,
            "text": "و ما شب و روز را دو آیت و نشانه‌ای (از قدرت خود) قرار دادیم آن‌گاه آیت شب (روشنی ماه) را زدودیم و آیت روز (خورشید) را تابان ساختیم تا شما در روز (روزی حلال) از فضل خدا طلب کنید و تا آنکه شمار سالها و حساب (اوقات) را عموما بدانید و ما (برای پند و صلاح بندگان) هر چیزی را مفصل بیان کردیم"
        },
        {
            "chapter": 17,
            "verse": 13,
            "text": "و ما مقدرات و نتیجه اعمال هر انسانی را طوق گردن او ساختیم (که ملازم و قرین همیشگی او باشد) و روز قیامت کتابی (که نامه اعمال اوست) بر او بیرون آریم در حالی که آن نامه چنان باز باشد که همه اوراق آن را یک مرتبه ملاحظه کند"
        },
        {
            "chapter": 17,
            "verse": 14,
            "text": "تو خود کتاب اعمالت را بخوان (و بنگر تا در دنیا چه کرده‌ای) که تو خود تنها برای رسیدگی به حساب خویش کافی هستی"
        },
        {
            "chapter": 17,
            "verse": 15,
            "text": "هر کس راه هدایت یافت تنها به نفع و سعادت خود یافته، و هر که به گمراهی شتافت آن هم به زیان و شقاوت خود شتافته، و هیچ کس بار گناه دیگری را به دوش نگیرد، و ما تا رسول نفرستیم (و بر خلق اتمام حجّت نکنیم) هرگز کسی را عذاب نخواهیم کرد"
        },
        {
            "chapter": 17,
            "verse": 16,
            "text": "و ما چون اهل دیاری را بخواهیم به کیفر گناه هلاک سازیم پیشوایان و متنعّمان آن شهر را امر کنیم (به طاعت، لیکن) آنها راه فسق (و تبهکاری و ظلم) در آن دیار پیش گیرند (و مردم هم به راه آنها روند) پس آنجا تنبیه و عقاب لزوم خواهد یافت، آن گاه همه را هلاک می‌سازیم"
        },
        {
            "chapter": 17,
            "verse": 17,
            "text": "و چه بسیاری از ملل و اقوامی را بعد از نوح هلاک کردیم و تنها خدای تو که بر گناهان بندگانش آگاه و با خبر است کفایت می‌کند (که به مصلحت هر که را خواهد عفو و هر که را خواهد عقاب کند)"
        },
        {
            "chapter": 17,
            "verse": 18,
            "text": "هر کس متاع عاجل و زودگذر دنیا را طالب است متاع دنیا را به او می‌دهیم (لیکن باز) به هر که خواهیم و هر چه مشیّت ازلی ما باشد، سپس (در عالم آخرت به کیفر کردارش) دوزخ را نصیب او کنیم که با نکوهش و مردودی به جهنم درآید"
        },
        {
            "chapter": 17,
            "verse": 19,
            "text": "و هر که طالب حیات آخرت باشد و برای آن به قدر لزوم و طاقت بکوشد البته به شرط ایمان (به خدا) سعی چنین کسانی مقبول و مأجور خواهد بود"
        },
        {
            "chapter": 17,
            "verse": 20,
            "text": "و ما به هر دو فرقه (از دنیا طلبان و آخرت طلبان) به لطف پروردگارت مدد خواهیم داد، که لطف و عطای پروردگار تو از هیچ‌کس دریغ نخواهد شد"
        },
        {
            "chapter": 17,
            "verse": 21,
            "text": "بنگر تا ما چگونه (در دنیا) بعضی مردم را بر بعضی فضیلت و برتری بخشیدیم (تا بدانی که) البته مراتب آخرت بسیار بیش از درجات دنیاست و برتری خلایق بر یکدیگر به مراتب افزون از حد تصور است"
        },
        {
            "chapter": 17,
            "verse": 22,
            "text": "هرگز با خدای یکتا شرک و شریک میاور و گر نه به نکوهش و خذلان ابدی خواهی نشست"
        },
        {
            "chapter": 17,
            "verse": 23,
            "text": "و خدای تو حکم فرموده که جز او را نپرستید و درباره پدر و مادر نیکویی کنید و چنانکه یکی از آنها یا هر دو در نزد تو پیر و سالخورده شوند (که موجب رنج و زحمت تو باشند) زنهار کلمه‌ای که رنجیده خاطر شوند مگو و بر آنها بانگ مزن و آنها را از خود مران و با ایشان به اکرام و احترام سخن‌گو"
        },
        {
            "chapter": 17,
            "verse": 24,
            "text": "و همیشه پر و بال تواضع و تکریم را با کمال مهربانی نزدشان بگستران و بگو: پروردگارا، چنانکه پدر و مادر، مرا از کودکی (به مهربانی) بپروردند تو در حق آنها رحمت و مهربانی فرما"
        },
        {
            "chapter": 17,
            "verse": 25,
            "text": "خدایتان به آنچه در دلهای شماست داناتر است، اگر همانا در دل اندیشه صلاح دارید خدا هر که را با نیّت پاک به درگاه او تضرع و توبه کند البته خواهد بخشید"
        },
        {
            "chapter": 17,
            "verse": 26,
            "text": "و (ای رسول ما) تو خود حقوق خویشاوندان و ارحام خود را ادا کن و نیز فقیران و رهگذران بیچاره را به حق خودشان برسان و هرگز (در کارها) اسراف روا مدار"
        },
        {
            "chapter": 17,
            "verse": 27,
            "text": "که مبذّران و مسرفان برادران شیطانهایند، و شیطان است که سخت کفران (نعمت) پروردگار خود کرد"
        },
        {
            "chapter": 17,
            "verse": 28,
            "text": "و چنانچه از ارحام و فقیران ذوی الحقوق مذکور چون فعلا نادار هستی ولی در آتیه به لطف خدا میدواری اکنون اعراض کرده و توجه به حقوقشان نتوانی کرد باز گفتار خوش به آنان بگو"
        },
        {
            "chapter": 17,
            "verse": 29,
            "text": "و نه هرگز دست خود (در احسان به خلق) محکم به گردنت بسته‌دار، و نه بسیار باز و گشاده‌دار، که (هر کدام کنی) به نکوهش و درماندگی خواهی نشست"
        },
        {
            "chapter": 17,
            "verse": 30,
            "text": "همانا خدای تو هر که را خواهد روزی وسیع دهد و هر که را خواهد تنگ روزی گرداند، که او به (صلاح کار) بندگان خود کاملا آگاه و بصیر است"
        },
        {
            "chapter": 17,
            "verse": 31,
            "text": "هرگز فرزندان خود را از ترس فقر به قتل مرسانید (زنده به گور مکنید) که ما رازق آنها و شما هستیم، زیرا این قتل فرزندان بسیار گناه بزرگی است"
        },
        {
            "chapter": 17,
            "verse": 32,
            "text": "و هرگز به عمل زنا نزدیک نشوید، که کاری بسیار زشت و راهی بسیار ناپسند است"
        },
        {
            "chapter": 17,
            "verse": 33,
            "text": "و هرگز نفس محترمی که خدا قتلش را حرام کرده مکشید مگر آنکه به حکم حق مستحق قتل شود، و کسی که خونش به مظلومی و ناحق ریخته شود ما به ولیّ او حکومت و تسلط (بر قاتل) دادیم پس (در مقام انتقام) آن ولی در قتل و خونریزی اسراف نکند که او از جانب ما مؤید و منصور خواهد بود"
        },
        {
            "chapter": 17,
            "verse": 34,
            "text": "و هرگز به مال یتیم نزدیک نشوید مگر آنکه راه خیر و طریق بهتری (به نفع یتیم) منظور دارید، تا آنکه به حد بلوغ و رشد خود برسد، و همه به عهد خود باید وفا کنید که البته (در قیامت) از عهد و پیمان سؤال خواهد شد"
        },
        {
            "chapter": 17,
            "verse": 35,
            "text": "و هر چه را به پیمانه (یا وزن) می‌سنجید تمام بپیمایید (و کم و گران نفروشید) و (همه چیز را) با ترازوی درست و عادلانه بسنجید، که این کاری بهتر و عاقبتش نیکوتر است"
        },
        {
            "chapter": 17,
            "verse": 36,
            "text": "و (ای انسان) هرگز آنچه را که بدان علم و اطمینان نداری دنبال مکن که چشم و گوش و دل همه مسئولند"
        },
        {
            "chapter": 17,
            "verse": 37,
            "text": "و هرگز در زمین به کبر و ناز مرو و غرور و نخوت مفروش، که به نیرو زمین را نتوانی شکافت و به کوه در سربلندی نخواهی رسید"
        },
        {
            "chapter": 17,
            "verse": 38,
            "text": "که این قبیل کارها و اندیشه‌های بد گناهش نزد خدا ناپسند است"
        },
        {
            "chapter": 17,
            "verse": 39,
            "text": "اینها پاره‌ای از حکمتهاست که پروردگارت به تو وحی کرد، و هرگز با خدای یکتا کسی را به خدایی مپرست و گر نه ملامت زده و مردود به دوزخ درخواهی افتاد"
        },
        {
            "chapter": 17,
            "verse": 40,
            "text": "آیا خدا شما را به فرزندان پسر برگزیده و خود از فرشتگان دخترانی برگرفته است؟! این رأی و گفتار شما (مشرکان، افترایی عظیم و گناهی) بسیار بزرگ است"
        },
        {
            "chapter": 17,
            "verse": 41,
            "text": "و ما در این قرآن انواع سخنان را نیکو بیان کردیم تا خلق متذکر شوند و از آن پند گیرند و لیکن بدان را به جز نفرت حاصلی نمی‌افزاید"
        },
        {
            "chapter": 17,
            "verse": 42,
            "text": "بگو: اگر با خدای یکتا چنانکه آنها می‌گویند خدایان دیگری بود در این صورت آن خدایان بر خدای عرش (به تنازع) راه می‌گرفتند (و تمانع آنان موجب اختلال نظام عالم می‌شد. پس چون عالم را نظام ثابتی است دلیل است که با خدای یگانه خدایان دیگری نیست)"
        },
        {
            "chapter": 17,
            "verse": 43,
            "text": "خدا از آنچه (مشرکان نادان) می‌گویند بسیار برتر و منزه‌تر است"
        },
        {
            "chapter": 17,
            "verse": 44,
            "text": "هفت آسمان و زمین و هر که در آنهاست همه به ستایش و تنزیه خدا مشغولند و موجودی نیست در عالم جز آنکه ذکرش تسبیح و ستایش حضرت اوست و لیکن شما تسبیح آنها را فهم نمی‌کنید. همانا او بسیار بردبار و آمرزنده است"
        },
        {
            "chapter": 17,
            "verse": 45,
            "text": "و چون تو قرآن تلاوت کنی ما میان تو و آنها که به قیامت ایمان ندارند حجابی بداریم که آنها از فهم حقایق آن دور و مستور مانند"
        },
        {
            "chapter": 17,
            "verse": 46,
            "text": "و ما بر دلهای تیره آن کافران پرده‌ای افکندیم که قرآن را فهم نکنند و در گوشهایشان هم سنگینی نهادیم، و چون تو در قرآن خدایت را به وحدانیت و یگانگی یاد کنی آنان روی گردانیده و به پشت گریزان می‌شوند"
        },
        {
            "chapter": 17,
            "verse": 47,
            "text": "ما به خیالات باطلی که وقت شنیدن گفتار تو در دل خود می‌کنند (از خود آنها) آگاه‌تریم و آن‌گاه که به رازگویی می‌پردازند و آن مردم ستمکار گویند که شما جز شخصی مفتون و سحرزده را پیروی نمی‌کنید"
        },
        {
            "chapter": 17,
            "verse": 48,
            "text": "بنگر تا چه نسبتها به تو می‌دهند! پس گمراه شدند و هیچ راه خلاصی نمی‌یابند"
        },
        {
            "chapter": 17,
            "verse": 49,
            "text": "و (کافران به معاد) گفتند: آیا ما چون استخوان پوسیده و غبار پراکنده شویم باز روزی از نو زنده و برانگیخته خواهیم شد؟"
        },
        {
            "chapter": 17,
            "verse": 50,
            "text": "بگو که شما سنگ باشید یا آهن"
        },
        {
            "chapter": 17,
            "verse": 51,
            "text": "یا خلقتی (سخت‌تر از سنگ و آهن) از آنچه در دلتان بزرگ می‌نماید (باز به امر خدا زنده می‌شوید)، پس خواهند گفت: که ما را دوباره زنده می‌کند؟ بگو: همان خدایی که هم اول بار شما را آفرید؛ آن‌گاه آنها سر به سوی تو جنبانده گویند: پس این وعده کی خواهد بود؟ بگو: شاید که از حوادث نزدیک باشد (زیرا مرگ به هر کس نزدیک است و قیامتش به مرگ برپا می‌شود)"
        },
        {
            "chapter": 17,
            "verse": 52,
            "text": "روزی که خدا شما را بخواند و شما (سر از خاک بیرون کرده و) با حمد و ستایش او را اجابت کنید و تصور می‌کنید که جز اندک زمانی (در گورها) درنگ نکرده‌اید"
        },
        {
            "chapter": 17,
            "verse": 53,
            "text": "و بندگانم را بگو که همیشه سخن بهتر را بر زبان آرند، که شیطان (بسیار شود به یک کلمه زشت) میان آنان دشمنی و فساد برمی‌انگیزد، زیرا دشمنی شیطان با آدمیان واضح و آشکار است"
        },
        {
            "chapter": 17,
            "verse": 54,
            "text": "خدا صلاح حال شما را بهتر می‌داند، اگر بخواهد (و صلاح بداند) به شما لطف و مهربانی کند یا اگر بخواهد (و مصلحت باشد) مجازات و عذاب فرماید، و ما تو را وکیل و نگهبان بندگان نفرستاده‌ایم (بر تو تنها رسالت و اتمام حجت است)"
        },
        {
            "chapter": 17,
            "verse": 55,
            "text": "و خدای تو به آن که در آسمانها و زمین است داناتر (و به قابلیت هر موجودی آگاه‌تر) است، و همانا ما بعضی از انبیاء را بر بعضی دیگر برتری دادیم و به داوود زبور را عطا کردیم"
        },
        {
            "chapter": 17,
            "verse": 56,
            "text": "بگو: این بتها را که به جز خدا (مؤثر در حوائج خود) می‌پندارید بخوانید تا ببینید که نه دفع ضرری از شما توانند کرد و نه تغییر حالی به شما توانند داد"
        },
        {
            "chapter": 17,
            "verse": 57,
            "text": "آنهایی که (کافران به خدایی) می‌خوانند آنان خود به درگاه خدا وسیله تقرب می‌جویند، تا که مقرب‌تر باشد؟ و امیدوار به رحمت و ترسان از عذاب اویند، که البته از عذاب پروردگارت باید سخت هراسان بود"
        },
        {
            "chapter": 17,
            "verse": 58,
            "text": "و هیچ شهر و دیاری نیست جز آنکه ما پیش از ظهور روز قیامت اهل آن شهر را یا هلاک کرده یا به عذاب سخت معذب می‌کنیم. این حکم در کتاب (علم ازلی حق) مسطور است"
        },
        {
            "chapter": 17,
            "verse": 59,
            "text": "و ما را از فرستادن آیات و معجزات (دلخواه آنان) جز تکذیب پیشینیان چیزی مانع نبود، و به ثمود (قوم صالح) آن ناقه را که آیتی روشن بود (و همه مشاهده کردند) بدادیم، اما درباره آن ظلم کردند (و ناقه را پی نمودند)، و ما معجزات و آیات را جز برای آنکه (مردم از خدا) بترسند (و هدایت شوند) نمی‌فرستیم"
        },
        {
            "chapter": 17,
            "verse": 60,
            "text": "و (ای رسول ما، به یاد آر) وقتی که به تو گفتیم خدا البته به (همه افعال و افکار) مردم محیط است، و ما رؤیایی را که به تو ارائه دادیم و درختی را که به لعن در قرآن یاد شده (درخت نژاد بنی امیه و همه ظالمان عالم) قرار ندادیم جز برای آزمایش و امتحان مردم. و ما آنها را می‌ترسانیم و لیکن آیات بر آنها (از فرط شقاوت) جز طغیان بزرگ چیزی نیفزاید"
        },
        {
            "chapter": 17,
            "verse": 61,
            "text": "و (یاد آر) وقتی که فرشتگان را امر به سجده آدم کردیم پس همه سجده کردند جز شیطان که گفت: آیا من سجده به آدمی که از گل آفریدی فرود آرم؟"
        },
        {
            "chapter": 17,
            "verse": 62,
            "text": "گفت: با من بگو آیا این آدم خاکی را بر من فضیلت و برتری دادی؟ (ای خدا) اگر اجل مرا تا قیامت به تأخیر افکنی به جز قلیلی (چون معصومین و خواص مؤمنین) همه اولاد آدم را مهار می‌کنم (و به دار هلاک می‌کشانم)"
        },
        {
            "chapter": 17,
            "verse": 63,
            "text": "خدا به شیطان گفت: برو که هر کس از اولاد آدم پیرو تو گردد با تو به دوزخ که پاداش کامل شماست کیفر خواهد شد"
        },
        {
            "chapter": 17,
            "verse": 64,
            "text": "(برو) و هر که را توانستی با آواز خود تحریک کن و به لغزش افکن، و با جمله لشکر سوار و پیاده‌ات بر آنها بتاز و در اموال و اولاد هم با ایشان شریک شو و به آنها وعده (های دروغ و فریبنده) بده، و (ای بندگان بدانید که) وعده شیطان چیزی جز غرور و فریب نخواهد بود"
        },
        {
            "chapter": 17,
            "verse": 65,
            "text": "همانا تو را بر بندگان (خاص) من تسلط نیست و تنها محافظت و نگهبانی خدای تو (ای رسول، از شیطان آنها را) کافی است"
        },
        {
            "chapter": 17,
            "verse": 66,
            "text": "پروردگار شما همان است که به دریا برای شما کشتی‌ها را به حرکت می‌آورد تا از فضل خدا (یعنی روزی) طلبید، که او درباره شما بسیار مهربان است"
        },
        {
            "chapter": 17,
            "verse": 67,
            "text": "و چون در دریا به شما خوف و خطری رسد در آن حال به جز خدا همه آنهایی که به خدایی می‌خوانید از یاد شما بروند، و آن‌گاه که خدا شما را به ساحل سلامت رسانید باز از خدا روی می‌گردانید، و انسان بسیار کفر کیش و ناسپاس است"
        },
        {
            "chapter": 17,
            "verse": 68,
            "text": "آیا مگر ایمنید از این که شما را در خشکی زمین فرو برد یا (تندباد غضبش) بر سرتان سنگ بارد، آن‌گاه بر خود پناه و نگهبانی نیابید؟"
        },
        {
            "chapter": 17,
            "verse": 69,
            "text": "یا مگر از آن ایمنید که بار دیگر خدا شما را به اراده خود به دریا برگرداند و تندبادی بفرستد تا همه را به کیفر کفر به دریا غرق سازد؟ آن‌گاه کسی را از (قهر) ما بدان غرقه کردن دادخواه و فریادرس خود نیابید؟"
        },
        {
            "chapter": 17,
            "verse": 70,
            "text": "و محققا ما فرزندان آدم را بسیار گرامی داشتیم و آنها را (بر مرکب) در برّ و بحر سوار کردیم و از هر غذای لذیذ و پاکیزه آنها را روزی دادیم و آنها را بر بسیاری از مخلوقات خود برتری و فضیلت کامل بخشیدیم"
        },
        {
            "chapter": 17,
            "verse": 71,
            "text": "(به یاد آر) روزی که ما هر گروهی از مردم را با پیشوایشان (به پیشگاه حقیقت) می‌خوانیم، پس هر کس نامه عملش را به دست راست دهند آنها نامه خود را قرائت کنند و کمترین ستمی به آنها نخواهد شد"
        },
        {
            "chapter": 17,
            "verse": 72,
            "text": "هر کس در این جهان نابینا (ی کفر و جهل و ضلالت) است در عالم آخرت نیز (از مشاهده بهشتیان و شهود و جمال حق) نابینا و گمراه‌تر خواهد بود"
        },
        {
            "chapter": 17,
            "verse": 73,
            "text": "و نزدیک بود که کافران تو را فریب داده و از آنچه به تو وحی کردیم (که به بتان هیچ اعتنا مکن) غافل شوی و چیز دیگر بر ما فرابندی، آن‌گاه یقینا مشرکان تو را دوست خود می‌گرفتند"
        },
        {
            "chapter": 17,
            "verse": 74,
            "text": "و اگر ما تو را ثابت قدم نمی‌گردانیدیم نزدیک بود که به آن مشرکان اندک تمایل و اعتمادی پیدا کنی"
        },
        {
            "chapter": 17,
            "verse": 75,
            "text": "و در آن صورت به تو جزاء این عمل را می‌چشاندیم و عذاب تو را در حیات دنیا و پس از مرگ مضاعف می‌گردانیدیم و آن‌گاه از (قهر و خشم) ما بر خود هیچ یاوری نمی‌یافتی"
        },
        {
            "chapter": 17,
            "verse": 76,
            "text": "و نزدیک بود که کافران تو را از سرزمین خود جنبانده تا از آنجا بیرونت کنند، و در این صورت پس از آن اندک زمانی بیش زیست نمی‌کردند (که به عذاب ما همه هلاک می‌شدند)"
        },
        {
            "chapter": 17,
            "verse": 77,
            "text": "ما آیین همه پیمبرانی را که پیش از تو فرستادیم نیز همین (توحید و خداپرستی و هلاک کافران و نجات اهل ایمان) قرار دادیم، و این طریقه ما را تغییرپذیر نخواهی یافت"
        },
        {
            "chapter": 17,
            "verse": 78,
            "text": "نماز را وقت زوال آفتاب تا اول تاریکی شب به پا دار (یعنی نماز ظهرین را از اول ظهر و نماز عشائین را از بدو تاریکی شب به پا دار) و نماز صبح را نیز به جای آر که آن نماز به حقیقت مشهود (نظر فرشتگان شب و فرشتگان روز) است"
        },
        {
            "chapter": 17,
            "verse": 79,
            "text": "و بعضی از شب را به خواندن قرآن (در نماز) بیدار و متهجّد باش، که نماز شب خاص توست، باشد که خدایت تو را به مقام محمود (شفاعت کبری) مبعوث گرداند"
        },
        {
            "chapter": 17,
            "verse": 80,
            "text": "و بگو که بارالها مرا (همیشه به هر جا روم به مکّه یا مدینه یا عالم قبر و محشر) به قدم صدق داخل و به قدم صدق خارج گردان و به من از جانب خود حجت روشنی که دائم یار و مددکار باشد عطا فرما"
        },
        {
            "chapter": 17,
            "verse": 81,
            "text": "و (به امت) بگو که (دین) حق آمد و باطل نابود شد، که باطل خود لایق محو نابودی ابدی است"
        },
        {
            "chapter": 17,
            "verse": 82,
            "text": "و ما آنچه از قرآن فرستیم شفا (ی دل) و رحمت (الهی) برای اهل ایمان است و ظالمان را به جز زیان (و شقاوت) چیزی نخواهد افزود"
        },
        {
            "chapter": 17,
            "verse": 83,
            "text": "و ما هرگاه به انسان نعمتی عطا کنیم از آن رو بگرداند و دوری جوید، و هرگاه شر و بلایی به او روی آورد به کلی مأیوس و ناامید شود"
        },
        {
            "chapter": 17,
            "verse": 84,
            "text": "بگو که هر کس بر حسب ذات و طبیعت خود عملی انجام خواهد داد، و خدای شما به آن که راهیافته‌تر است (از همه کس) آگاهتر است"
        },
        {
            "chapter": 17,
            "verse": 85,
            "text": "و تو را از حقیقت روح می‌پرسند، جواب ده که روح از (عالم) امر خداست (و بی‌واسطه جسمانیات به امر الهی به بدنها تعلق می‌گیرد) و (شما پی به حقیقت آن نمی‌برید زیرا) آنچه از علم به شما دادند بسیار اندک است"
        },
        {
            "chapter": 17,
            "verse": 86,
            "text": "و اگر ما بخواهیم آنچه را که به وحی بر تو آوردیم (از قرآن و علم و آیین) همه را باز می‌بریم و آن‌گاه تو بر (قهر) ما هیچ کارساز و مددکاری در این باره نخواهی یافت"
        },
        {
            "chapter": 17,
            "verse": 87,
            "text": "مگر رحمت و لطف پروردگار (از تو مدد کند) که فضل (و رحمت) او بر تو بزرگ و بسیار است"
        },
        {
            "chapter": 17,
            "verse": 88,
            "text": "بگو که اگر جن و انس متّفق شوند که مانند این قرآن کتابی بیاورند هرگز نتوانند مثل آن آورند هر چند همه پشتیبان یکدیگر باشند"
        },
        {
            "chapter": 17,
            "verse": 89,
            "text": "و همانا ما در این قرآن برای مردم هر گونه مثال آوردیم (تا مگر هدایت شوند) لیکن اکثر مردم به جز از کفر و عناد از هر چیز امتناع کردند"
        },
        {
            "chapter": 17,
            "verse": 90,
            "text": "و گفتند: ما هرگز به تو ایمان نخواهیم آورد تا آنکه از زمین برای ما (به اعجاز) چشمه آبی بیرون آری"
        },
        {
            "chapter": 17,
            "verse": 91,
            "text": "یا آنکه تو را باغی از خرما و انگور باشد که در میان آن باغ نهرهای آب جاری گردانی"
        },
        {
            "chapter": 17,
            "verse": 92,
            "text": "یا آنکه بنابر پندار و دعوی خودت پاره‌ای از آسمان را بر سر ما فرود آوری یا آنکه خدا را با فرشتگانش مقابل ما حاضر آری"
        },
        {
            "chapter": 17,
            "verse": 93,
            "text": "یا آنکه خانه‌ای از زر (و کاخی زرنگار) دارا باشی یا آنکه بر آسمان بالا روی و باز هم هرگز ایمان به آسمان رفتنت نیاوریم تا آنکه بر ما کتابی نازل کنی که آن را قرائت کنیم. بگو: خدای من منزه است (از آنکه من، او یا فرشتگان او را حاضر سازم) آیا من فرد بشری بیشترم که (از جانب خدا) به رسالت آمده‌ام؟"
        },
        {
            "chapter": 17,
            "verse": 94,
            "text": "و مردم را چیزی از (هدایت و) ایمان بازنداشت وقتی که هدایت (قرآن) بر آنان آمد جز این (خیال باطل) که گفتند: آیا خدا بشری را به رسالت فرستاده است؟"
        },
        {
            "chapter": 17,
            "verse": 95,
            "text": "بگو: اگر فرشتگان را در زمین مسکن و قرارگاه بودی ما هم فرشته‌ای را از آسمان به رسالت بر آنها می‌فرستادیم (که رسول باید از جنس امت باشد و گرنه حجت و معجزش پذیرفته نشود)"
        },
        {
            "chapter": 17,
            "verse": 96,
            "text": "(ای پیغمبر، پس از اتمام حجت به امت) بگو: خدا شاهد میان من و شما کافی است که او به (احوال) بندگانش آگاه و بصیر است"
        },
        {
            "chapter": 17,
            "verse": 97,
            "text": "و هر که را خدا رهنمایی کند آن کس به حقیقت هدایت یافته و هر که را به گمراهی واگذارد دیگر جز خدا هیچ (رهنما و) دوست و نگهبانی بر آنها نخواهی یافت و چون روز قیامت شود بر روی صورت (بکشانیم و) کور و گنگ و کر محشورشان خواهیم کرد؛ به دوزخ مسکن کنند که هرگه آن دوزخ آتشش خاموش شود باز شدیدتر بر آنها سوزان و فروزانش کنیم"
        },
        {
            "chapter": 17,
            "verse": 98,
            "text": "این است کیفر آن کافران چون به آیات ما کافر شدند و گفتند: آیا پس از آنکه ما استخوانی پوسیده و غباری پراکنده شویم از نو باز برانگیخته می‌شویم؟"
        },
        {
            "chapter": 17,
            "verse": 99,
            "text": "آیا ندیدند که آن خدایی که آسمانها و زمین را آفرید قادر است که مانند اینها را باز خلق کند و بر آنها وقت روز موعودی که بی‌شک خواهد آمد مقرر گرداند؟! (آری با این همه آیات و حجت قاطع) باز ستمکاران جز راه کفر و عناد نپیمودند"
        },
        {
            "chapter": 17,
            "verse": 100,
            "text": "بگو که شما اگر دارای گنجهای رحمت (بی‌انتهای) خدای من شوید باز هم از ترس فقر و خوف درویشی، بخل از انفاق خواهید کرد، که انسان طبعا بسیار ممسک و بخیل است"
        },
        {
            "chapter": 17,
            "verse": 101,
            "text": "و همانا ما به موسی نه آیت روشن و معجز آشکار عطا کردیم، این حکایت را از بنی اسرائیل سؤال کن که موسی بر آنها آمد، پس فرعون به او گفت: ای موسی، من تو را سحرزده (یا ساحر و سحر آموز) می‌پندارم"
        },
        {
            "chapter": 17,
            "verse": 102,
            "text": "موسی به فرعون پاسخ داد که تو خود کاملا دانسته‌ای که این آیات را برای هدایت و بینایی (خلق) جز خدای آسمانها و زمین نفرستاده و من ای فرعون، تو را شخصی جاهل و لایق هلاک می‌پندارم"
        },
        {
            "chapter": 17,
            "verse": 103,
            "text": "آن‌گاه فرعون اراده آن کرد که موسی و قومش را از زمین (مصر) براندازد، ما هم او و همدستانش را تمام به دریا غرق کردیم"
        },
        {
            "chapter": 17,
            "verse": 104,
            "text": "و بعد از آن بنی اسرائیل را فرمان دادیم که در آن زمین ساکن شوید تا از آن پس که وعده آخرت فرا رسد همه شما را باز جمعا مبعوث گردانیم (و هر کس را به کیفر و پاداش عمل خود برسانیم)"
        },
        {
            "chapter": 17,
            "verse": 105,
            "text": "و ما این آیات (قرآن عظیم) را به حق فرستادیم و به حق و راستی هم نازل شد، و نفرستادیم تو را جز برای آنکه بشارت دهی و بترسانی"
        },
        {
            "chapter": 17,
            "verse": 106,
            "text": "و قرآنی را جزء جزء (و به تدریج) بر تو فرستادیم که تو نیز بر مردم به تدریج قرائت کنی (و با صبر و تأنّی به هدایت خلق پردازی)، و این قرآن کتابی از تنزیلات بزرگ ماست"
        },
        {
            "chapter": 17,
            "verse": 107,
            "text": "بگو که شما به این کتاب ایمان بیاورید یا نیاورید (مرا یکسان است که) البته آنها که پیش از این به مقام علم و دانش رسیدند هرگاه این آیات بر ایشان تلاوت شود همه با کمال خضوع و فروتنی سر طاعت بر حکم آن فرود آورند"
        },
        {
            "chapter": 17,
            "verse": 108,
            "text": "و گویند: پروردگار ما پاک و منزه است، البته وعده خدای ما محققا واقع خواهد شد"
        },
        {
            "chapter": 17,
            "verse": 109,
            "text": "و آنها با چشم گریان همه سر به خاک عبودیت نهاده، و پیوسته بر فروتنی و ترسشان (از خدا) می‌افزاید"
        },
        {
            "chapter": 17,
            "verse": 110,
            "text": "بگو که خواه خدا را به اسم اللّه یا به اسم رحمان بخوانید، به هر اسمی بخوانید اسماء نیکو همه مخصوص اوست. و تو در نماز نه صدا را بسیار بلند و نه بسیار آهسته گردان بلکه حدّ وسط را اختیار کن"
        },
        {
            "chapter": 17,
            "verse": 111,
            "text": "و بگو: ستایش مخصوص خداست که نه هرگز فرزندی برگرفته و نه شریکی در ملک خود دارد و نه هرگز عزت و اقتدار او را نقصی رسد که به دوست و مددکاری نیازمند شود، و پیوسته ذات الهی را به بزرگترین اوصاف کمال ستایش کن"
        },
        {
            "chapter": 18,
            "verse": 1,
            "text": "ستایش و سپاس مخصوص خداست که بر بنده خاص خود (محمّد صلّی اللّه علیه و آله و سلّم) این کتاب بزرگ (قرآن) را نازل کرد و در آن هیچ نقص و کژی ننهاد"
        },
        {
            "chapter": 18,
            "verse": 2,
            "text": "کتابی است در نهایت استواری تا (به این کتاب بزرگ خلق را) از عذاب سخت خود بترساند و اهل ایمان را که اعمال آنها نیکوست به اجر بسیار نیکو بشارت دهد"
        },
        {
            "chapter": 18,
            "verse": 3,
            "text": "که در آن سر منزل پر نعمت بهشتی زندگانی ابدی خواهند داشت"
        },
        {
            "chapter": 18,
            "verse": 4,
            "text": "و بترساند آنان را که گفتند: خدا فرزندی (برای خود) برگرفته است"
        },
        {
            "chapter": 18,
            "verse": 5,
            "text": "آنها نه خود و نه پدرانشان از روی علم و دانش سخن نمی‌گویند، این کلمه بزرگی است که از دهنشان خارج می‌شود و جز دروغ چیزی نمی‌گویند"
        },
        {
            "chapter": 18,
            "verse": 6,
            "text": "نزدیک است که اگر امت تو به این سخن (قرآن) ایمان نیاورند جان عزیزت را از شدت حزن و تأسف بر آنان هلاک سازی"
        },
        {
            "chapter": 18,
            "verse": 7,
            "text": "ما آنچه را که در زمین جلوه‌گر است زینت و آرایش ملک زمین قرار دادیم تا مردم را امتحان کنیم که کدام یک عملشان نیکوتر خواهد بود"
        },
        {
            "chapter": 18,
            "verse": 8,
            "text": "و ما آنچه را زیور زمین گردانیدیم باز همه را به دست ویرانی و فنا می‌دهیم و زمین را دشتی خشک و بی‌گیاه خواهیم ساخت"
        },
        {
            "chapter": 18,
            "verse": 9,
            "text": "تو پنداری که (قصه) اصحاب کهف و رقیم (در مقابل این همه آیات قدرت و عجایب حکمتهای ما) از آیات عجیب ماست؟"
        },
        {
            "chapter": 18,
            "verse": 10,
            "text": "آن‌گاه که آن جوانمردان (از بیم دشمن) در غار کوه پنهان شدند و از درگاه خدا مسئلت کردند بار الها، تو در حق ما به لطف خاص خود رحمتی عطا فرما و بر ما وسیله رشد و هدایتی کامل مهیّا ساز"
        },
        {
            "chapter": 18,
            "verse": 11,
            "text": "پس ما (در آن غار از خواب) بر گوش و هوش آنها تا چند سالی پرده بیهوشی زدیم"
        },
        {
            "chapter": 18,
            "verse": 12,
            "text": "پس از آن خواب آنان را برانگیختیم تا معلوم گردانیم کدام یک از آن دو گروه (مؤمنان اهل کتاب که در خواب اصحاب کهف اختلاف داشتند) مدت درنگ در آن غار را بهتر احصا خواهند کرد (و پی به قدرت خدا می‌برند)"
        },
        {
            "chapter": 18,
            "verse": 13,
            "text": "ما قصه آنان را بر تو به درستی حکایت خواهیم کرد. آنها جوانمردانی بودند که به خدای خود ایمان آوردند و ما بر مقام (ایمان و) هدایتشان بیفزودیم"
        },
        {
            "chapter": 18,
            "verse": 14,
            "text": "و دلهای (پاک) آنها را سخت استوار و دلیر ساختیم آن‌گاه که آنها قیام کرده و گفتند: خدای ما پروردگار آسمانها و زمین است و ما هرگز جز خدای یکتا هیچ کس را به خدایی نمی‌خوانیم، که اگر بخوانیم سخت راه خطا و ظلم پیموده‌ایم"
        },
        {
            "chapter": 18,
            "verse": 15,
            "text": "این قوم ما که خدایانی غیر خدای یگانه برگرفتند چرا هیچ دلیلی روشن بر خدایی آنها نمی‌آورند؟ پس چه کسی ستمکارتر از آن کس که افترا و دروغ بر خدا می‌بندد؟"
        },
        {
            "chapter": 18,
            "verse": 16,
            "text": "و آن‌گاه اصحاب کهف با یکدیگر گفتند که شما چون از این مشرکان و خدایان باطلشان که جز خدا می‌پرستند دوری جستید باید به غار کوه گریخته و پنهان شوید تا خدا از رحمت خود به شما گشایش و توسعه بخشد و اسباب کار شما را با (روزی حلال و) آسایش مهیّا سازد. (آن‌گاه به غار کوه رفته و به خواب شدند)"
        },
        {
            "chapter": 18,
            "verse": 17,
            "text": "و گردش آفتاب را چنان مشاهده می‌کنی که هنگام طلوع از سمت راست غار آنها برکنار و هنگام غروب نیز از جانب چپ ایشان به دور می‌گردد و آنها در فضای گسترده غار قرار دارند (و کاملا از حرارت خورشید در آسایشند). این حکایت جوانمردان کهف یکی از آیات الهی است؛ هر کس را خدا راهنمایی کند او به حقیقت هدایت یافته و هر که را در گمراهی واگذارد دیگر هرگز برای چنین کس هیچ یار راهنمایی نخواهی یافت"
        },
        {
            "chapter": 18,
            "verse": 18,
            "text": "و آنها را بیدار پنداری و حال آنکه در خوابند و ما (برای رفع خستگی) آنان را به پهلوی راست و چپ می‌گردانیدیم و سگ آنها دو دست بر در آن غار گسترده داشت، و اگر بر حال ایشان مطلع شدی از آنها گریختی و از هیبت و عظمت آنان بسیار هراسان گردیدی"
        },
        {
            "chapter": 18,
            "verse": 19,
            "text": "و همچنین (که خوابشان کردیم) آنان را از خواب برانگیختیم تا (از زمان خوابشان که بر خود آنها مشتبه و نامعلوم بود) از یکدیگر بپرسند، یکی پرسید: چند مدت (در غار) درنگ کردید؟ جواب دادند: یک روز تمام یا که برخی از روز. دیگر بار گفتند: خدایتان داناتر است که چند مدت در غار بوده‌اید، باری شما یکی را با این درهمهاتان به شهر بفرستید و باید بنگرد که کدامشان طعام پاکیزه‌تر و حلال‌تر دارند تا از آن روزیی برایتان فراهم آرد و باید با دقت و ملاحظه این کار را انجام دهد و نباید هیچ‌کس را از حال شما آگاه سازد"
        },
        {
            "chapter": 18,
            "verse": 20,
            "text": "زیرا که اگر (این مردم کافر) بر شما آگهی و ظفر یابند شما را یا سنگسار خواهند کرد یا به آیین خودشان برمی‌گردانند و در آن صورت دیگر روی رستگاری نخواهید دید"
        },
        {
            "chapter": 18,
            "verse": 21,
            "text": "و این چنین ما مردم را بر حال اصحاب کهف آگاه ساختیم تا خلق بدانند که وعده خدا (به روز معاد و زنده کردن مردگان) به حق بوده و ساعت قیامت البته بی‌هیچ شک خواهد آمد، آن‌گاه که میانشان تنازع و خلاف در امر آنها بود (یعنی در عدد یا آیین آنها که قائل به معاد و قیامت بودند) پس بعضی گفتند: باید گرد آنها حصار و بنایی بسازیم (که در حبس از خلق مستور و ممنوع شوند) خدا به احوال آنها آگاه‌تر است و آنان که بر واقع احوال آنها ظفر و اطلاع یافتند (یعنی خداپرستان و نیکان امت با خود) گفتند: البته بر ایشان مسجدی بنا کنیم"
        },
        {
            "chapter": 18,
            "verse": 22,
            "text": "بعضی خواهند گفت که عده آن اصحاب کهف سه نفر بود چهارمین هم سگ آنها، و برخی دیگر از روی خیالبافی و غیب‌گویی می‌گویند عده آنها پنج نفر بود ششمین سگ آنها، و برخی دیگر گویند: هفت نفر بودند و هشتمین سگ آنها. بگو: خدای من به عده آنها آگاه‌تر است، که بر عدد آنها به جز افراد قلیلی (مانند انبیاء و اولیاء که از طرف حق به وحی دانسته‌اند) هیچ کس آگاه نیست، پس تو (با اهل کتاب) درباره آنها مجادله مکن جز آنکه هر چه به ظاهر وحی دانستی اظهار کن و دیگر هرگز فتوا از احدی در این باب مپرس"
        },
        {
            "chapter": 18,
            "verse": 23,
            "text": "و تو هرگز درباره چیزی مگو که من این کار را فردا خواهم کرد"
        },
        {
            "chapter": 18,
            "verse": 24,
            "text": "مگر آنکه بگویی (ان شاء اللّه) اگر خدا بخواهد، و چون فراموش کنی باز خدا را به یاد آر و به خلق بگو (این قدر بر سر قصه یاران کهف بحث و جدل بر پا مکنید که) امید است خدای من مرا به حقایقی بهتر و علومی برتر از این قصه هدایت فرماید"
        },
        {
            "chapter": 18,
            "verse": 25,
            "text": "و آنها در کهف کوه سیصد سال، نه سال هم افزون درنگ کردند (یهود بر علی علیه السّلام در این آیه اعتراض کردند که نه سال زیاده در تورات ما نیست. حضرت پاسخ داد که این نه سال بر این است که سال شما شمسی و سال ما قمری است)"
        },
        {
            "chapter": 18,
            "verse": 26,
            "text": "بگو: خدا به زمان اقامت آنان (در غار کوه) داناتر است که او به همه اسرار غیب آسمانها و زمین محیط است، و چقدر هم بینا و شنواست! و هیچ کس جز او سرپرست و نگهبان خلق نیست واحدی را در حکم خود شریک نمی‌سازد"
        },
        {
            "chapter": 18,
            "verse": 27,
            "text": "و آنچه از کتاب خدا بر تو وحی شد (بر خلق) تلاوت کن، که کلمات او را هیچ کس تغییر نتواند داد، و هرگز جز درگاه او پناهی نخواهی یافت"
        },
        {
            "chapter": 18,
            "verse": 28,
            "text": "و همیشه خویش را با کمال شکیبایی به محبت آنان که صبح و شام خدای خود را می‌خوانند و رضای او را می‌طلبند وادار کن، و مبادا دیدگانت از آنان بگردد از آن رو که به زینتهای دنیا مایل باشی، و هرگز از آن که ما دل او را از یاد خود غافل کرده‌ایم و تابع هوای نفس خود شده و به تبهکاری پرداخته متابعت مکن"
        },
        {
            "chapter": 18,
            "verse": 29,
            "text": "و بگو: دین حق همان است که از جانب پروردگار شما آمد، پس هر که می‌خواهد ایمان آرد و هر که می‌خواهد کافر شود، ما برای کافران ستمکار آتشی مهیا ساخته‌ایم که شعله‌های آن مانند خیمه‌های بزرگ گرد آنها احاطه کند و اگر (از شدت عطش) شربت آبی درخواست کنند آبی مانند مس گداخته سوزان به آنها دهند که رویها را بسوزاند و آن آب بسیار بد شربتی و آن دوزخ بسیار بد آسایشگاهی است"
        },
        {
            "chapter": 18,
            "verse": 30,
            "text": "آنان که ایمان آوردند و نیکوکار شدند ما هم اجر نیکوکاران را ضایع نخواهیم گذاشت"
        },
        {
            "chapter": 18,
            "verse": 31,
            "text": "آنهایند که بهشتهای عدن که نهرها زیر درختانش جاری است خاص آنهاست در حالی که آنان را در آن بهشت به دستبندها و زیورهای زرین بیارایند و لباس‌های سبز حریر و دیبا درپوشند و بر تخت‌ها تکیه زنند، که آن بهشت نیکو اجری و خوش آرامگاهی است"
        },
        {
            "chapter": 18,
            "verse": 32,
            "text": "و دو مرد (مؤمن و کافر) را برای امت مثل آر که به یکی از آنها دو باغ انگور دادیم و به نخل خرما اطرافش را پوشاندیم و عرصه میان آنها را کشتزار (برای گندم و سایر حبوبات) قرار دادیم"
        },
        {
            "chapter": 18,
            "verse": 33,
            "text": "آن دو باغ کاملا میوه‌های خود را بی‌هیچ آفت و نقصان بداد و در وسط آنها جوی آبی نیز روان ساختیم"
        },
        {
            "chapter": 18,
            "verse": 34,
            "text": "و این مرد که دو باغ میوه بسیار داشت با رفیق خود (که مردی مؤمن و فقیر بود) در مقام گفتگو و مفاخرت برآمد و گفت: من از تو به دارایی بیشتر و از حیث خدم و حشم نیز عزیزتر و توانمندترم"
        },
        {
            "chapter": 18,
            "verse": 35,
            "text": "و روزی به باغ خود در حالی که به نفس خود ستمکار بود (چون عمر را به کفر و گناه و غفلت از خدا می‌گذرانید با کمال غرور) داخل شد، گفت: گمان ندارم هرگز این باغ نابود شود"
        },
        {
            "chapter": 18,
            "verse": 36,
            "text": "و نیز گمان نمی‌کنم که روز قیامتی به پا شود و اگر (به فرض هم خدا و قیامتی باشد و) من به سوی خدای خود بازگردم البته (در آن جهان نیز) از این باغ دنیا منزلی بهتر خواهم یافت"
        },
        {
            "chapter": 18,
            "verse": 37,
            "text": "رفیق (با ایمان و فقیر) او در مقام گفتگو (و اندرز) بدو گفت: آیا به خدایی که نخست از خاک و بعد از نطفه تو را آفرید و آن‌گاه مردی کامل و آراسته خلقت ساخت کافر شدی؟"
        },
        {
            "chapter": 18,
            "verse": 38,
            "text": "لیکن من پروردگارم آن خدای یکتاست و هرگز به خدای خود احدی را شریک نخواهم ساخت"
        },
        {
            "chapter": 18,
            "verse": 39,
            "text": "و تو چرا وقتی به باغ خود درآمدی نگفتی که همه چیز به خواست خداست و جز قدرت خدا قوه‌ای نیست؟ اگر تو مرا از خود به مال و فرزند کمتر دانی (به خود مغرور مشو که)"
        },
        {
            "chapter": 18,
            "verse": 40,
            "text": "امید است خدا مرا بهتر از باغ تو (در آخرت و دنیا) بدهد و بر بوستان تو آتشی فرستد که باغت یکسره نابود و با خاک صرف یکسان گردد"
        },
        {
            "chapter": 18,
            "verse": 41,
            "text": "یا آبش به زمین فرو رود و دیگر هرگز نتوانی آب به دست آری (و باغت از بی‌آبی خشک شود)"
        },
        {
            "chapter": 18,
            "verse": 42,
            "text": "و ثمره و میوه‌هایش همه نابود گردید و او (از شدت حزن و اندوه) بر آنچه در باغ خرج کرده بود دست بر دست می‌زد که بنا و اشجارش همه ویران و خشک شده بود، و می‌گفت: ای کاش من احدی را به خدای خود شریک نمی‌ساختم"
        },
        {
            "chapter": 18,
            "verse": 43,
            "text": "و ابدا جز خدا هیچ گروهی نبود که آن گنهکار کافر را از قهر و خشم خدا یاری و حمایت کند و نه خود مدافع خویش بود"
        },
        {
            "chapter": 18,
            "verse": 44,
            "text": "آنجا ولایت و حکمفرمایی خاص خداست که به حق فرمان دهد و بهترین اجر و ثواب و عاقبت نیکو را هم او عطا کند"
        },
        {
            "chapter": 18,
            "verse": 45,
            "text": "و برای امت، زندگانی دنیا را چنین مثل زن که ما آب بارانی از آسمان نازل کنیم و به آن آب، درختان و نباتات گوناگون زمین درهم پیچیده و خرم بروید، سپس همه درهم شکسته و خشک شود و به دست بادها زیر و زبر و پراکنده گردد، و خدا بر هر چیز اقتدار کامل دارد"
        },
        {
            "chapter": 18,
            "verse": 46,
            "text": "مال و فرزندان زیب و زینت حیات دنیاست و اعمال صالح که (تا قیامت) باقی است نزد پروردگار از نظر ثواب بهتر و از نظر امیدمندی نیکوتر است"
        },
        {
            "chapter": 18,
            "verse": 47,
            "text": "و (یاد کن) روزی که ما کوهها را به رفتار آریم و زمین را صاف و بدون پست و بلندی آشکارا ببینی و همه را (در صف محشر از قبرها) برانگیزیم و یکی را فرو نگذاریم"
        },
        {
            "chapter": 18,
            "verse": 48,
            "text": "و خلایق را در صفی بر خدا عرضه کنند (و به کافران گفته شود: دیدید) همان گونه که اول بار شما را آفریدیم باز به سوی ما باز آمدید، اما شما (به خیال باطل) پنداشتید که هرگز برای شما وعده گاهی نمی‌نهیم (و معادی در کار نیست)"
        },
        {
            "chapter": 18,
            "verse": 49,
            "text": "و کتاب اعمال نیک و بد خلق را پیش نهند، آن گاه اهل عصیان را از آنچه در نامه عمل آنهاست ترسان و هراسان بینی در حالی که (با خود) گویند: ای وای بر ما، این چگونه کتابی است که اعمال کوچک و بزرگ ما را سر مویی فرو نگذاشته جز آنکه همه را احصا کرده است؟! و در آن کتاب همه اعمال خود را حاضر بینند و خدا به هیچ کس ستم نخواهد کرد"
        },
        {
            "chapter": 18,
            "verse": 50,
            "text": "و (یاد آر) وقتی که به فرشتگان فرمان دادیم که بر آدم همه سجده کنید، و آنها تمام سر به سجده فرود آوردند جز شیطان که از جنس جن (دیو) بود بدین جهت از طاعت خدای خود سرپیچید، پس آیا (شما فرزندان آدم) مرا فراموش کرده و شیطان و فرزندانش را دوست خود می‌گیرید در صورتی که آنها شما را سخت دشمنند؟ ظالمان را (که به جای خدا شیطان را به طاعت برگزیدند) بسیار بد بدلی است"
        },
        {
            "chapter": 18,
            "verse": 51,
            "text": "من در وقت آفرینش آسمانها و زمین و یا خلقت خود این مردم آنها را حاضر و گواه نساختم (و کمک از کسی نخواستم) و هرگز گمراه کنندگان را به مددکاری نگرفتم"
        },
        {
            "chapter": 18,
            "verse": 52,
            "text": "و (یاد آر) روزی که خدا به کافران گوید: اکنون آنان را که شریک من گمان داشتید بخوانید (تا به فریاد شما رسند)، آنها بخوانند و هیچ یک اجابت نکنند، و میان همه آنها (یعنی مشرکان و معبودانشان) جایگاهی سخت مهلک مقرر سازیم"
        },
        {
            "chapter": 18,
            "verse": 53,
            "text": "و آن‌گاه مردم بدکار آتش دوزخ را به چشم مشاهده کنند و بدانند که در آن خواهند افتاد و از آن ابدا مفرّی ندارند"
        },
        {
            "chapter": 18,
            "verse": 54,
            "text": "و ما در این قرآن هرگونه مثال و بیان برای (هدایت) خلق آوردیم و لیکن آدمی بیشتر از هر چیز (با سخن حق) به جدال و خصومت برخیزد"
        },
        {
            "chapter": 18,
            "verse": 55,
            "text": "و چون هدایت (الهی قرآن) به خلق رسید چیزی مردم را منع نکرد که آن هدایت را بپذیرند و به درگاه پروردگار خود توبه و استغفار کنند به جز آنکه (خواستند مستحق شوند تا) سنّت (عقوبت و هلاک) پیشینیان به اینان هم برسد و یا با مجازات و عذاب خدا روبرو شوند"
        },
        {
            "chapter": 18,
            "verse": 56,
            "text": "و ما رسولان را جز برای بشارت (نیکان) و ترسانیدن (بدان) نمی‌فرستیم و کافران با سخنان بیهوده باطل می‌خواهند جدل کرده و حق را پایمال کنند، و آیات مرا و آنچه برای تنبیه و انذارشان آمد به استهزاء گرفتند"
        },
        {
            "chapter": 18,
            "verse": 57,
            "text": "و کیست ستمکارتر از آن کسی که متذکر آیات خدایش ساختند و بدانها پندش دادند و باز از آنها اعراض کرد و از اعمال زشتی که کرده بود به کلی فراموش کرد و ما (پس از اتمام حجت) بر دلهایشان پرده‌ها (ی جهل و قساوت) انداختیم تا دیگر آیات ما را فهم نکنند، و گوش آنها را (از شنیدن سخن حق) سنگین ساختیم و اگر به هدایتشان بخوانی دیگر ابدا هدایت نخواهند یافت"
        },
        {
            "chapter": 18,
            "verse": 58,
            "text": "و خدای تو بسیار آمرزنده و بی‌نهایت دارای کرم و رحمت است، اگر خواهد تا خلق را به کردارشان مؤاخذه کند همانا در عذابشان تعجیل و تسریع کند و لیکن برای (عذاب) آنان وقت معین (در عالم قیامت) مقرر است که از آن هرگز پناه و گریزگاهی نخواهند یافت"
        },
        {
            "chapter": 18,
            "verse": 59,
            "text": "و این است شهر و دیارهایی که اهل آن را چون ظلم و ستم کردند هلاک ساختیم و بر وقت هلاکشان موعدی معلوم مقرر گردانیدیم"
        },
        {
            "chapter": 18,
            "verse": 60,
            "text": "و (به یاد آر) وقتی که موسی به شاگردش (یوشع که وصی و خلیفه او بود) گفت: من دست از طلب برندارم تا به مجمع البحرین (به محل برخورد دو دریا) برسم یا سالها عمر در طلب بگذرانم"
        },
        {
            "chapter": 18,
            "verse": 61,
            "text": "و چون موسی و شاگردش بدان مجمع البحرین رسیدند ماهی غذای خود را فراموش کردند و آن ماهی راه به دریا برگرفت و رفت"
        },
        {
            "chapter": 18,
            "verse": 62,
            "text": "پس چون که از آن مکان بگذشتند موسی به شاگردش گفت: چاشت ما را بیاور که ما در این سفر رنج بسیار دیدیم"
        },
        {
            "chapter": 18,
            "verse": 63,
            "text": "وی گفت: در نظر داری آنجا که بر سر سنگی منزل گرفتیم؟ من (آنجا) ماهی را فراموش کردم و آن را جز شیطان از یادم نبرد و شگفت آنکه ماهی بریان راه دریا گرفت و برفت"
        },
        {
            "chapter": 18,
            "verse": 64,
            "text": "موسی گفت: آنجا همان مقصدی است که ما در طلب آن بودیم، و از آن راهی که آمدند به آنجا برگشتند"
        },
        {
            "chapter": 18,
            "verse": 65,
            "text": "در آنجا بنده‌ای از بندگان خاص ما را یافتند که او را رحمت و لطف خاصی از نزد خود عطا کردیم و هم از نزد خود وی را علم (لدنّی و اسرار غیب الهی) آموختیم"
        },
        {
            "chapter": 18,
            "verse": 66,
            "text": "موسی به آن شخص دانا (و خضر زمان) گفت: آیا من تبعیت (و خدمت) تو کنم تا از علم لدنّی خود مرا بیاموزی؟"
        },
        {
            "chapter": 18,
            "verse": 67,
            "text": "آن عالم پاسخ داد که تو هرگز نمی‌توانی که (تحمل اسرار کرده و) با من صبر پیشه کنی"
        },
        {
            "chapter": 18,
            "verse": 68,
            "text": "و چگونه صبر توانی کرد بر چیزی که از علم آن آگهی کامل نیافته‌ای؟"
        },
        {
            "chapter": 18,
            "verse": 69,
            "text": "موسی گفت: به خواست خدا مرا با صبر و تحمل خواهی یافت و هرگز در هیچ امر با تو مخالفت نخواهم کرد"
        },
        {
            "chapter": 18,
            "verse": 70,
            "text": "آن عالم گفت: پس اگر تابع من شدی دیگر از هر چه من کنم هیچ سؤال مکن تا وقتی که من خود تو را از آن راز آگاه سازم"
        },
        {
            "chapter": 18,
            "verse": 71,
            "text": "سپس هر دو با هم برفتند تا وقتی که در کشتی سوار شدند. آن عالم کشتی را بشکست، موسی گفت: ای مرد، آیا کشتی شکستی تا اهل آن را به دریا غرق کنی؟! بسیار کار منکر و شگفتی به جای آوردی"
        },
        {
            "chapter": 18,
            "verse": 72,
            "text": "گفت: آیا من نگفتم که هرگز ظرفیت و توانایی آنکه با من صبر کنی نداری؟"
        },
        {
            "chapter": 18,
            "verse": 73,
            "text": "موسی گفت: (این یک بار) بر من مگیر که شرط خود را فراموش کردم و مرا تکلیف سخت طاقت فرسا نفرما"
        },
        {
            "chapter": 18,
            "verse": 74,
            "text": "و باز هم روان شدند تا به پسری برخوردند، او پسر را (بی‌گفتگو) به قتل رسانید. باز موسی گفت: آیا نفس محترمی که کسی را نکشته بود بی‌گناه کشتی؟ همانا کار بسیار منکر و ناپسندی کردی"
        },
        {
            "chapter": 18,
            "verse": 75,
            "text": "گفت: آیا با تو نگفتم که تو هرگز ظرفیت و مقام آنکه با من صبر کنی نخواهی داشت؟"
        },
        {
            "chapter": 18,
            "verse": 76,
            "text": "موسی گفت: اگر بار دیگر از تو مؤاخذه و اعتراضی کردم از آن بعد با من ترک صحبت و رفاقت کن که از (تقصیر) من عذر موجه (بر متارکه دوستی) به دست خواهی داشت"
        },
        {
            "chapter": 18,
            "verse": 77,
            "text": "باز با هم روان شدند تا وارد بر شهری شدند و از اهل آن شهر طعام خواستند، مردم از طعام دادن و مهمانی آنها ابا کردند (آنها هم از آن شهر به عزم خروج رفتند تا) در (نزدیکی دروازه آن) شهر به دیواری که نزدیک به انهدام بود رسیدند و آن عالم به استحکام و تعمیر آن پرداخت. باز موسی گفت: روا بود که بر این کار اجرتی می‌گرفتی"
        },
        {
            "chapter": 18,
            "verse": 78,
            "text": "آن عالم گفت: این (سه بار کم‌ظرفی و بی‌صبری و اعتراض، عذر) مفارقت بین من و توست، من همین ساعت تو را بر اسرار کارهایم که بر فهم آن صبر و ظرفیت نداشتی آگاه می‌سازم"
        },
        {
            "chapter": 18,
            "verse": 79,
            "text": "اما آن کشتی، صاحبش خانواده فقیری بود که در دریا کار می‌کردند (و از آن کشتی کسب و ارتزاق می‌نمودند) خواستم چون کشتی‌ها (ی بی‌عیب) را پادشاه در سر راه به غصب می‌گرفت این کشتی را ناقص کنم (تا برای آن فقیران باقی بماند)"
        },
        {
            "chapter": 18,
            "verse": 80,
            "text": "و اما آن پسر (کافر بود و) پدر و مادر او مؤمن بودند، از آن باک داشتیم که آن پسر آنها را به خوی کفر و طغیان خود درآورد"
        },
        {
            "chapter": 18,
            "verse": 81,
            "text": "خواستیم تا به جای او خدایشان فرزندی بهتر و صالح‌تر و مهذب‌تر و نزدیکتر به ارحام پرستی به آن پدر و مادر بخشد"
        },
        {
            "chapter": 18,
            "verse": 82,
            "text": "و اما آن دیوار از آن دو طفل یتیمی در آن شهر بود که پدری صالح داشتند و زیر آن گنجی برای آن دو نهفته بود، خدایت خواست تا به لطف خود آن اطفال به حد رشد رسند و خودشان گنج را استخراج کنند. و من این کارها نه از پیش خود (بلکه به امر خدا) کردم. این است مآل و باطن کارهایی که تو طاقت و ظرفیت بر انجام آن نداشتی"
        },
        {
            "chapter": 18,
            "verse": 83,
            "text": "و از تو (ای رسول) سؤال از ذوالقرنین می‌کنند، پاسخ ده که من به زودی حکایتی از او بر شما خواهم خواند"
        },
        {
            "chapter": 18,
            "verse": 84,
            "text": "ما او را در زمین تمکن و قدرت بخشیدیم و از هر چیزی رشته‌ای به دست او دادیم"
        },
        {
            "chapter": 18,
            "verse": 85,
            "text": "او هم رشته‌ای را پی گرفت"
        },
        {
            "chapter": 18,
            "verse": 86,
            "text": "تا هنگامی که (در سیر خود) به مغرب رسید خورشید را (که در دریای محیط غروب می‌کرد) چنین یافت که در چشمه آب تیره‌ای رخ نهان می‌کند و آنجا قومی را یافت که (چون کافر بودند) به ذوالقرنین دستور دادیم که درباره این قوم یا قهر و عذاب (اگر ایمان نیاوردند) یا لطف و رحمت (اگر ایمان آرند) به جای آور"
        },
        {
            "chapter": 18,
            "verse": 87,
            "text": "ذو القرنین به آن قوم گفت: اما هر کس (از شما) ظلم و ستم کرده او را به کیفر خواهیم رسانید و سپس هم که (بعد از مرگ) به سوی خدا بازگردد خدا او را به عذابی بسیار سخت کیفر خواهد کرد"
        },
        {
            "chapter": 18,
            "verse": 88,
            "text": "و اما هر کس به خدا ایمان آورد و نیکو کردار باشد نیکوترین اجر خواهد یافت و هم ما امر را بر او سهل و آسان گیریم"
        },
        {
            "chapter": 18,
            "verse": 89,
            "text": "و باز وسیله و رشته‌ای را پی گرفت (و سفر را ادامه داد)"
        },
        {
            "chapter": 18,
            "verse": 90,
            "text": "تا چون به مشرق زمین رسید آنجا دید که خورشید بر قومی می‌تابد که ما میان آنها و آفتاب ساتری قرار نداده‌ایم (یعنی لباس و خیمه و مسکنی که از حرارت خورشید سایبان کنند نداشتند)"
        },
        {
            "chapter": 18,
            "verse": 91,
            "text": "همچنین بود، و البته ما از احوال او کاملا باخبر بودیم"
        },
        {
            "chapter": 18,
            "verse": 92,
            "text": "باز وسیله و رشته‌ای را پی گرفت (و به سمت شمال سفر را ادامه داد)"
        },
        {
            "chapter": 18,
            "verse": 93,
            "text": "تا چون رسید میان دو سد (دو کوه بین دو کشور در شمال یا جنوب خاک ترکستان) آنجا قومی را یافت که سخنی فهم نمی‌کردند (و سخت وحشی و زبان نفهم بودند)"
        },
        {
            "chapter": 18,
            "verse": 94,
            "text": "آنان گفتند: ای ذوالقرنین، قومی به نام یأجوج و مأجوج در این سرزمین (پشت این کوه) فساد (و خونریزی و وحشیگری) بسیار می‌کنند، آیا چنانچه ما خرج آن را به عهده گیریم سدی میان ما و آنها می‌بندی (که ما از شر آنان آسوده شویم)"
        },
        {
            "chapter": 18,
            "verse": 95,
            "text": "ذوالقرنین گفت: تمکن و ثروتی که خدا به من عطا فرموده (از هزینه شما) بهتر است (نیازی به کمک مادی شما ندارم) اما شما با من به قوت بازو کمک کنید (مرد و کارگر از شما، وسایل و هزینه آن با من) تا سدی محکم برای شما بسازم (که به کلی مانع دستبرد آنها شود)"
        },
        {
            "chapter": 18,
            "verse": 96,
            "text": "برایم قطعات آهن بیاورید. (آن‌گاه دستور داد که زمین را تا به آب بکنند و از عمق زمین تا مساوی دو کوه از سنگ و آهن دیواری بسازند) تا چون میان آن دو کوه را برابر ساخت گفت: در آتش بدمید؛ تا چون آهن را بسان آتش بگداخت، گفت: برایم مس گداخته آورید تا بر آن فرو ریزم"
        },
        {
            "chapter": 18,
            "verse": 97,
            "text": "از آن پس آن قوم نه هرگز بر بالای آن سد شدن و نه بر شکستن آن سد و رخنه در آن توانایی یافتند"
        },
        {
            "chapter": 18,
            "verse": 98,
            "text": "ذو القرنین گفت که این (قدرت و تمکن بر بستن سد) لطف و رحمتی از خدای من است و آن‌گاه که وعده خدای من فرا رسد (که روز قیامت یا روز ظهور حضرت ولی اللّه اعظم است) آن سد را متلاشی و هموار با زمین گرداند و البته وعده خدای من محقق و راست است"
        },
        {
            "chapter": 18,
            "verse": 99,
            "text": "و روز آن وعده که فرا رسد (طایفه یأجوج و مأجوج یا) همه خلایق محشر چون موج مضطرب و سرگردان باشند و درهم آمیزند، و نفخه صور دمیده شود و همه خلق را در صحرای قیامت جمع آریم"
        },
        {
            "chapter": 18,
            "verse": 100,
            "text": "و در آن روز دوزخ را (که انکار می‌کردند) آشکار به کافران بنماییم"
        },
        {
            "chapter": 18,
            "verse": 101,
            "text": "آن کافرانی که بر چشم (قلب) شان پرده (غفلت) بود و از یاد من غافل بودند و (از فرط هوای نفس) هیچ توانایی بر شنیدن (آیات و کلمه الهی) نداشتند"
        },
        {
            "chapter": 18,
            "verse": 102,
            "text": "آیا کافران پندارند که بندگان من (چون فرشتگان و حضرت مسیح) را به جای من دوست و یاور خود می‌گیرند؟! ما برای کافران دوزخ را منزلگاه قرار داده‌ایم"
        },
        {
            "chapter": 18,
            "verse": 103,
            "text": "بگو که آیا می‌خواهید شما را بر زیانکارترین مردم آگاه سازیم؟"
        },
        {
            "chapter": 18,
            "verse": 104,
            "text": "(زیانکارترین مردم) آنها هستند که (عمر و) سعی‌شان در راه دنیای فانی تباه گردید و به خیال باطل می‌پنداشتند که نیکوکاری می‌کنند"
        },
        {
            "chapter": 18,
            "verse": 105,
            "text": "همین دنیا طلبانند که به آیات خدای خود کافر شدند و (روز) ملاقات خدا را انکار کردند، لذا اعمالشان همه تباه گشته و روز قیامت آنها را هیچ وزن و ارزشی نخواهیم داد"
        },
        {
            "chapter": 18,
            "verse": 106,
            "text": "این است که اینان چون کافر شده و آیات و پیمبران مرا استهزاء کردند به آتش دوزخ کیفر خواهند یافت"
        },
        {
            "chapter": 18,
            "verse": 107,
            "text": "آنان که به خدا ایمان آورده و نیکوکار شدند البته آنها در بهشت فردوس منزل خواهند یافت"
        },
        {
            "chapter": 18,
            "verse": 108,
            "text": "همیشه در آن بهشت ابد منزل یافته و هرگز از آنجا انتقال نخواهند یافت"
        },
        {
            "chapter": 18,
            "verse": 109,
            "text": "بگو که اگر دریا برای (نوشتن) کلمات پروردگار من مرکب شود پیش از آنکه کلمات پروردگارم به آخر رسد دریا خشک خواهد شد هر چند دریایی دیگر باز ضمیمه آن کنیم (یعنی عوالم وجود که کلمات تکوینی الهی است بی‌حد و نامتناهی است)"
        },
        {
            "chapter": 18,
            "verse": 110,
            "text": "بگو: جز این نیست که من مانند شما بشری هستم (دعوی احاطه به جهان‌های نامتناهی و کلیه کلمات الهی نکنم، تنها فرق من با شما این است) که به من وحی می‌رسد که خدای شما خدای یکتاست، پس هر کس به لقای (رحمت) پروردگارش امیدوار است باید نیکوکار شود و هرگز در پرستش خدایش احدی را با او شریک نگرداند"
        },
        {
            "chapter": 19,
            "verse": 1,
            "text": "کهیعص (این حروف رموز و اسراری است در میان خدا و رسول صلّی اللّه علیه و آله و سلّم)"
        },
        {
            "chapter": 19,
            "verse": 2,
            "text": "در این آیات پروردگار تو از رحمتش بر بنده خاصّ خود زکریا سخن می‌گوید"
        },
        {
            "chapter": 19,
            "verse": 3,
            "text": "(یاد کن حکایت او را) وقتی که خدای خود را پنهانی (و از صمیم قلب) ندا کرد"
        },
        {
            "chapter": 19,
            "verse": 4,
            "text": "عرض کرد که پروردگارا، استخوان من سست گشت و فروغ پیری بر سرم بتافت و با وجود این من از دعا به درگاه کرم تو خود را هرگز محروم ندانسته‌ام"
        },
        {
            "chapter": 19,
            "verse": 5,
            "text": "و من از این وارثان کنونی (که پسر عموهای من هستند) برای پس از خود بیمناکم (مبادا که پس از من در مال و مقامم خلف صالح نباشند و راه باطل پویند) و زوجه من هم نازا و عقیم است، تو از لطف خاص خود فرزندی به من عطا فرما"
        },
        {
            "chapter": 19,
            "verse": 6,
            "text": "که او وارث من و همه آل یعقوب باشد و تو ای خدا او را وارثی پسندیده و صالح مقرر فرما"
        },
        {
            "chapter": 19,
            "verse": 7,
            "text": "ای زکریا همانا تو را به فرزندی که نامش یحیی است و از این پیش همنام و همانندش (در تقوا) نیافریدیم بشارت می‌دهیم"
        },
        {
            "chapter": 19,
            "verse": 8,
            "text": "زکریا (از فرط شوق و شگفتی و برای حصول اطمینان) عرض کرد: الها، مرا از کجا پسری تواند بود در صورتی که زوجه من نازاست و من هم از شدت پیری خشک و فرتوت شده‌ام؟"
        },
        {
            "chapter": 19,
            "verse": 9,
            "text": "(فرشته‌ای از زبان خدا) گفت: چنین خواهد شد؛ پروردگارت گوید: این کار برای من بسیار آسان است و منم که تو را پس از هیچ و معدوم صرف بودن، نعمت وجود بخشیدم"
        },
        {
            "chapter": 19,
            "verse": 10,
            "text": "زکریا باز عرضه داشت: بارالها، برای من نشانه و حجتی بر این بشارت قرار ده، خدا فرمود: بدین نشان که تا سه شبانه‌روز با مردم تکلم نکنی (و بر سخن قادر نباشی) با آنکه تندرست هستی"
        },
        {
            "chapter": 19,
            "verse": 11,
            "text": "پس زکریا در حالی که از محراب (عبادت) بر قومش بیرون آمد به آنان اشاره کرد که صبح و شام به تسبیح و نماز قیام کنید"
        },
        {
            "chapter": 19,
            "verse": 12,
            "text": "(چون زکریا ذکر تسبیح و نماز کرد ما به او یحیی را عطا کردیم و چون سه ساله شد به وی خطاب کردیم که) ای یحیی، تو کتاب آسمانی ما را به قوت (نبوت) فراگیر، و به او در همان سن کودکی مقام نبوت بخشیدیم"
        },
        {
            "chapter": 19,
            "verse": 13,
            "text": "و نیز او را به لطف خاص خود رحمت و مهربانی و پاکی و پارسایی دادیم و او طریق تقوا پیش گرفت"
        },
        {
            "chapter": 19,
            "verse": 14,
            "text": "و هم در حق پدر و مادر خود بسیار نیکوکار بود و هرگز به احدی ستم نکرد و معصیت خدا را مرتکب نگردید"
        },
        {
            "chapter": 19,
            "verse": 15,
            "text": "و سلام حق بر او باد در روز ولادتش و روز وفاتش و روزی که زنده برانگیخته خواهد شد"
        },
        {
            "chapter": 19,
            "verse": 16,
            "text": "و یاد کن در کتاب خود احوال مریم را آن‌گاه که از اهل خانه خویش کنار گرفته به مکانی به مشرق (بیت المقدس برای عبادت) روی آورد"
        },
        {
            "chapter": 19,
            "verse": 17,
            "text": "و آن‌گاه که از همه خویشانش به کنج تنهایی محتجب و پنهان گردید ما روح خود را (روح القدس که فرشته اعظم است) بر او فرستادیم و او در صورت بشری زیبا و راست اندام بر او ظاهر شد"
        },
        {
            "chapter": 19,
            "verse": 18,
            "text": "مریم گفت: من از تو پناه به خدای رحمان می‌برم اگر مرد پرهیزکاری هستی"
        },
        {
            "chapter": 19,
            "verse": 19,
            "text": "گفت: من فرستاده خدای توام، آمده‌ام تا تو را پسری بخشم بسیار پاکیزه و پاک سیرت"
        },
        {
            "chapter": 19,
            "verse": 20,
            "text": "مریم گفت: از کجا مرا پسری تواند بود در صورتی که دست بشری به من نرسیده و کار ناشایسته‌ای هم نکرده‌ام؟"
        },
        {
            "chapter": 19,
            "verse": 21,
            "text": "گفت: این چنین کار البته خواهد شد، خدایت فرموده که بسیار بر من آسان است (تا قدرت ما را بر آن دریابی) و تا این پسر را آیت بزرگ و رحمت واسع خود برای خلق گردانیم؛ و قضای الهی بر این کار رفته است"
        },
        {
            "chapter": 19,
            "verse": 22,
            "text": "پس مریم (به مشاهده جبرئیل، در گریبانش نسیم اهتزازی یافت و) به آن پسر بار برداشت و (برای آنکه از سرزنش قوم جاهل برکنار باشد) با آن به مکانی دور خلوت گزید"
        },
        {
            "chapter": 19,
            "verse": 23,
            "text": "آن‌گاه درد زاییدن او را به کنار درخت خرمایی کشانید (و از شدت حزن و اندوه با خود) گفت: ای کاش من از این پیش مرده بودم و از صفحه عالم به کلی نامم فراموش شده بود"
        },
        {
            "chapter": 19,
            "verse": 24,
            "text": "پس از زیر آن درخت (روح القدس یا فرزندش عیسی) او را ندا کرد که غمگین مباش که خدای تو از زیر قدم تو چشمه آبی جاری کرد"
        },
        {
            "chapter": 19,
            "verse": 25,
            "text": "شاخ درخت را به سوی خود حرکت ده تا از آن بر تو رطب تازه فرو ریزد"
        },
        {
            "chapter": 19,
            "verse": 26,
            "text": "پس (از این رطب) تناول کن و (از این چشمه آب) بیاشام و چشم خود (به عیسی) روشن دار، و هر کس از جنس بشر را که ببینی (به اشاره) با او بگو: برای خدای رحمن نذر روزه (سکوت) کرده‌ام و امروز با هیچ انسانی سخن نخواهم گفت"
        },
        {
            "chapter": 19,
            "verse": 27,
            "text": "آن‌گاه کودک را برداشته نزد قوم خود آورد گفتند: ای مریم عجب کاری منکر و شگفت‌آور کردی"
        },
        {
            "chapter": 19,
            "verse": 28,
            "text": "ای خواهر هارون، تو را نه پدری ناصالح بود و نه مادری بدکار (پس تو دختر بکر از کجا فرزند یافتی)"
        },
        {
            "chapter": 19,
            "verse": 29,
            "text": "مریم به اشاره حواله به طفل کرد، آنها گفتند: ما چگونه با طفل گهواره‌ای سخن گوییم؟"
        },
        {
            "chapter": 19,
            "verse": 30,
            "text": "آن طفل (به امر خدا به زبان آمد و) گفت: همانا من بنده خاص خدایم که مرا کتاب آسمانی و شرف نبوت عطا فرمود"
        },
        {
            "chapter": 19,
            "verse": 31,
            "text": "و مرا هر کجا که باشم مایه برکت (و رحمت) گردانید، و تا زنده‌ام به عبادت نماز و زکات سفارش کرد"
        },
        {
            "chapter": 19,
            "verse": 32,
            "text": "و مرا نیکوکار به مادرم ساخت و مرا ستمکار و شقی نگردانید"
        },
        {
            "chapter": 19,
            "verse": 33,
            "text": "و سلام حق بر من است روزی که به دنیا آمدم و روزی که از جهان بروم و روزی که (برای زندگانی ابدی) باز زنده برانگیخته شوم"
        },
        {
            "chapter": 19,
            "verse": 34,
            "text": "این است (قضیه) عیسی بن مریم که مردم در امر خلقتش شک و ریب دارند، اکنون به سخن حق و صواب، حقیقت حالش بیان گردید"
        },
        {
            "chapter": 19,
            "verse": 35,
            "text": "خدا را هرگز نشاید که فرزندی اتخاذ کند، که وی منزه از آن است، (او قادری است که) چون حکم نافذش به ایجاد چیزی تعلق گیرد همین که گوید: «موجود باش» بی‌درنگ آن چیز موجود می‌شود"
        },
        {
            "chapter": 19,
            "verse": 36,
            "text": "خدای یکتا پروردگار من و شماست، او را پرستید که راه راست همین راه خداپرستی است"
        },
        {
            "chapter": 19,
            "verse": 37,
            "text": "آن‌گاه طوایف مردم (یعنی نصاری) در میان خود (درباره مسیح پسر مریم) اختلاف کردند (برخی او را از کفر و جهل، خدا دانستند و برخی پسر خدا و برخی پسر یوسف نجارش خواندند)، پس وای بر این مردم کافر از حضور در آن روز بزرگ قیامت"
        },
        {
            "chapter": 19,
            "verse": 38,
            "text": "روز محشر که خلق به سوی ما بازآیند چقدر شنوا و بینا شوند! ولی امروز (که باید حقیقت را بشنوند و ببینند) مردم ستمکار همه به گمراهی و ضلالت آشکار فرو رفته‌اند"
        },
        {
            "chapter": 19,
            "verse": 39,
            "text": "و (ای رسول ما) امت را از روز غم و حسرت (یعنی روز مرگ و قیامت) بترسان که آن روز دیگر کارشان گذشته است و آنها سخت از آن روز غافلند و به آن ایمان نمی‌آورند"
        },
        {
            "chapter": 19,
            "verse": 40,
            "text": "تنها ماییم که (پس از فنای خلق و انتقالشان به عالم آخرت) زمین و اهلش را وارث می‌شویم و همه به سوی ما بازگردانده خواهند شد"
        },
        {
            "chapter": 19,
            "verse": 41,
            "text": "و یاد کن در کتاب خود شرح حال ابراهیم را که او شخص بسیار راستگو و پیغمبری بزرگ بود"
        },
        {
            "chapter": 19,
            "verse": 42,
            "text": "هنگامی که با پدر خود (یعنی عموی خویش آزر) گفت: ای پدر، چرا بتی جماد را که چشم و گوش (و حس و هوشی) ندارد و هیچ رفع حاجتی از تو نتواند کرد پرستش می‌کنی؟"
        },
        {
            "chapter": 19,
            "verse": 43,
            "text": "ای پدر، مرا (از وحی خدا) علمی آموختند که تو را آن علم نیاموخته‌اند، پس تو مرا پیروی کن تا به راه راستت هدایت کنم"
        },
        {
            "chapter": 19,
            "verse": 44,
            "text": "ای پدر، هرگز شیطان را نپرست که شیطان سخت با خدای رحمان مخالفت و عصیان کرد"
        },
        {
            "chapter": 19,
            "verse": 45,
            "text": "ای پدر، از آن سخت می‌ترسم که از خدای مهربان بر تو قهر و عذاب رسد و (به دوزخ) با شیطان یار و یاور باشی"
        },
        {
            "chapter": 19,
            "verse": 46,
            "text": "گفت: ای ابراهیم، تو مگر از خدایان من روگردان و بی‌عقیده شدی؟ چنانچه دست (از مخالفت بتان) برنداری بی‌گمان تو را سنگسار کنم، و گرنه سالها از من به دور باش"
        },
        {
            "chapter": 19,
            "verse": 47,
            "text": "باز ابراهیم گفت: سلامت باشی، من از خدای خود برای تو آمرزش خواهم خواست، که او بسیار در حقّ من مهربان است"
        },
        {
            "chapter": 19,
            "verse": 48,
            "text": "من از شما و بتانی که به جای خدا می‌پرستید دوری کرده و خدای یکتایم را می‌خوانم و امیدوارم که چون او را بخوانم از درگاه لطفش محروم نمانم (و مرا از شرّ مشرکان حفظ کند)"
        },
        {
            "chapter": 19,
            "verse": 49,
            "text": "و چون ابراهیم از آن قوم و بتانی که به جای خدا می‌پرستیدند دوری گزید ما هم (به لطف و رحمت خود) به او اسحاق و (فرزند او) یعقوب را عطا کردیم و به همه شرف نبوت بخشیدیم"
        },
        {
            "chapter": 19,
            "verse": 50,
            "text": "و آنها را از رحمت خود بهره‌مند ساختیم و بر زبان عالمی آوازه نکونامی‌شان را بلند گردانیدیم"
        },
        {
            "chapter": 19,
            "verse": 51,
            "text": "و یاد کن در کتاب خود شرح حال موسی را که او بنده‌ای برگزیده و رسولی بزرگ و مبعوث به پیمبری بود"
        },
        {
            "chapter": 19,
            "verse": 52,
            "text": "و ما او را از جانب راست (وادی مقدس) طور ندا کردیم و به مقام قرب خود برای استماع کلام خویش برگزیدیم"
        },
        {
            "chapter": 19,
            "verse": 53,
            "text": "و از لطف و مرحمتی که داشتیم برادرش هارون پیامبر را نیز (برای مشارکت و مساعدت او) به او عطا کردیم"
        },
        {
            "chapter": 19,
            "verse": 54,
            "text": "و یاد کن در کتاب خود شرح حال اسماعیل را که بسیار در وعده صادق و رسول و پیغمبری بزرگوار بود"
        },
        {
            "chapter": 19,
            "verse": 55,
            "text": "و همیشه اهل بیت خود را به ادای نماز و زکات امر می‌کرد و او نزد خدایش بنده‌ای پسندیده بود"
        },
        {
            "chapter": 19,
            "verse": 56,
            "text": "و یاد کن در کتاب خود احوال ادریس را که او شخصی بسیار راستگو و پیغمبری عظیم الشأن بود"
        },
        {
            "chapter": 19,
            "verse": 57,
            "text": "و مقام او را بلند و مرتبه‌اش را رفیع گردانیدیم"
        },
        {
            "chapter": 19,
            "verse": 58,
            "text": "اینان (که از زکریا تا ادریس اوصافشان یاد شد) همان رسولانی هستند که خدا از میان همه اولاد آدم و اولاد آنان که با نوح در کشتی نشاندیم و اولاد ابراهیم و یعقوب و دیگر کسان که هدایت کرده و برگزیدیم، آنها را به لطف و انعام خود مخصوص گردانید (و حال آنها در بندگی چنان است) که هرگاه آیات خدای رحمن بر آنها تلاوت شود با گریه (شوق و محبت) روی اخلاص بر خاک نهند"
        },
        {
            "chapter": 19,
            "verse": 59,
            "text": "سپس جانشین آن مردم خداپرست قومی شدند که نماز را ضایع گذارده و شهوتهای نفس را پیروی کردند و اینها به زودی کیفر گمراهی را خواهند دید"
        },
        {
            "chapter": 19,
            "verse": 60,
            "text": "مگر آن کس که توبه کند و ایمان آرد و نیکوکار شود، که آنان در این صورت بی‌هیچ ستم به بهشت ابد داخل خواهند شد"
        },
        {
            "chapter": 19,
            "verse": 61,
            "text": "آن بهشتهای عدنی که خدای مهربان برای بندگان (صالح) خود در غیب این جهان وعده فرمود، و البته وعده خدا یقین به انجام می‌رسد"
        },
        {
            "chapter": 19,
            "verse": 62,
            "text": "در آن بهشت هرگز سخن لغوی نشنوند بلکه همه گفتارشان سلام (و ستایش یکدیگر) است و در آنجا روزی آنها صبح و شام (بی‌هیچ رنج) به آنها می‌رسد"
        },
        {
            "chapter": 19,
            "verse": 63,
            "text": "این همان بهشتی است که ما بندگان پاک متقی خود را بالخصوص وارث آن می‌گردانیم"
        },
        {
            "chapter": 19,
            "verse": 64,
            "text": "و ما (رسولان و فرشتگان خدا) جز به امر خدای تو از عالم بالا نازل نمی‌شویم، اوست که بر همه جهانهای پیش رو و پشت سر ما و بین آنها هر چه هست به احاطه علمی آگاه است و پروردگارت هرگز چیزی را فراموش نخواهد کرد"
        },
        {
            "chapter": 19,
            "verse": 65,
            "text": "همان خدایی که آفریننده آسمانها و زمین است و هر چه بین آنهاست، پس باید همان خدای یکتا را پرستش کنی و البته در راه بندگی او صبر و تحمل کن (که اگر او را به خدایی نپرستی) آیا دیگری را مانند او به نام خدا (یی لایق پرستش) خواهی یافت؟"
        },
        {
            "chapter": 19,
            "verse": 66,
            "text": "و انسان (بیچاره در امر معاد شک کند و) گوید: آیا چون من بمیرم باز به زودی مرا از قبر بیرون آورده و زنده خواهند کرد؟"
        },
        {
            "chapter": 19,
            "verse": 67,
            "text": "آیا آدمی (برای ایمان به معاد) متذکر آن نمی‌شود که اول که هیچ محض و معدوم صرف بود ما او را ایجاد کردیم؟"
        },
        {
            "chapter": 19,
            "verse": 68,
            "text": "قسم به خدای تو که البته آنها را با شیاطین در قیامت محشور می‌گردانیم، آن‌گاه همه را احضار خواهیم کرد تا گرد آتش جهنم به زانو درآیند"
        },
        {
            "chapter": 19,
            "verse": 69,
            "text": "سپس هر که عتوّ و سرکشی بر فرمان خدای مهربان بیشتر کرده یک یک را از هر فرقه بیرون آریم (تا به دوزخ درافکنیم)"
        },
        {
            "chapter": 19,
            "verse": 70,
            "text": "آن‌گاه ما آنهایی را که سزاوارتر به درآمدن به آتش دوزخند بهتر می‌شناسیم"
        },
        {
            "chapter": 19,
            "verse": 71,
            "text": "و هیچ یک از شما (نوع بشر) باقی نماند جز آنکه به دوزخ وارد شود؛ این حکم حتمی پروردگار توست"
        },
        {
            "chapter": 19,
            "verse": 72,
            "text": "پس از ورود همه در دوزخ، ما افرادی را که خداترس و باتقوا بوده‌اند نجات خواهیم داد و ستمکاران را فرو گذاریم تا در آن آتش به زانو درافتند"
        },
        {
            "chapter": 19,
            "verse": 73,
            "text": "و هرگاه (در فضیلت مؤمن بر کافر) آیات واضحه ما بر مردم تلاوت شود کافران (غنی و متکبر) به مؤمنان (در مقام مفاخره) گویند: کدام یک از ما دو فرقه مقاماتمان بهتر و مجلس و انجمنمان نیکوتر خواهد بود؟"
        },
        {
            "chapter": 19,
            "verse": 74,
            "text": "در صورتی که ما پیش از این کافران چه گروه‌های بسیاری را که از اینها داراتر و خوشتر بودند همه را هلاک گردانیدیم"
        },
        {
            "chapter": 19,
            "verse": 75,
            "text": "بگو که هر کس که به راه کفر و ضلالت رفت خدای مهربان به او مهلت می‌دهد تا آن ساعت که وعده عذاب را به چشم خود ببینند که یا عذاب (قتل و اسیری) چشد یا ساعت قیامت وی را فرا رسد، پس کافران به زودی خواهند دانست که (از مؤمن و کافر) کدام یک روزگارش بدتر و سپاهش ضعیف‌تر است"
        },
        {
            "chapter": 19,
            "verse": 76,
            "text": "و خدا هدایت یافتگان را بر هدایت می‌افزاید و اعمال صالحی که (اجرش نعمت) ابدی است نزد پروردگار تو بهتر (از مال و جاه فانی دنیا) است هم از جهت ثواب الهی و هم از جهت حسن عاقبت اخروی"
        },
        {
            "chapter": 19,
            "verse": 77,
            "text": "(ای رسول) دیدی حال آن کس را که به آیات ما کافر شد (مانند عاص بن وائل کافر) و (به خبّاب بن ارت مؤمن به استهزاء و مسخره) گفت: من البته مال و فرزند بسیار (در بهشت هم) خواهم داشت (و آنجا طلب تو را می‌دهم)؟"
        },
        {
            "chapter": 19,
            "verse": 78,
            "text": "آیا بر عالم غیب آگاهی یافته یا از خدای رحمن (بر خود) عهدی گرفته است (که در عالم آخرت هم دارای نعمت و ثروت باشد)"
        },
        {
            "chapter": 19,
            "verse": 79,
            "text": "هرگز چنین نیست، ما البته آنچه گوید خواهیم نوشت و سخت بر عذابش خواهیم افزود"
        },
        {
            "chapter": 19,
            "verse": 80,
            "text": "و آنچه (از مال و متاع و فرزند) که (به مفاخرت و غرور دایم) در گفتار داشت ما وارث آن شویم و او بی‌کس و تنها به جانب ما بازآید"
        },
        {
            "chapter": 19,
            "verse": 81,
            "text": "و مشرکان، خدای یگانه را ترک گفته و خدایان باطل (مانند بتها و فراعنه) را برای عزت و احترام دنیوی برگرفتند"
        },
        {
            "chapter": 19,
            "verse": 82,
            "text": "چنین نیست، بلکه به زودی پرستش آن خدایان باطل را انکار کنند و به خصومت آنها برخیزند"
        },
        {
            "chapter": 19,
            "verse": 83,
            "text": "آیا ندیدی که ما شیاطین را بر سر کافران فرستادیم تا سخت آنها را تحریک کنند (و به وهم و خیالات باطل دنیا آنان را به گناه اندازند و از سعادت ابد محرومشان سازند)"
        },
        {
            "chapter": 19,
            "verse": 84,
            "text": "پس تعجیل در کار آنها مکن که ما حساب (روز و ساعت عذاب) آنان را کاملا در نظر داریم"
        },
        {
            "chapter": 19,
            "verse": 85,
            "text": "(یاد آور) روزی که متقیان را به سوی خدای مهربان به اجتماع محشور گردانیم"
        },
        {
            "chapter": 19,
            "verse": 86,
            "text": "و بدکاران را تشنه لب به سوی آتش دوزخ برانیم"
        },
        {
            "chapter": 19,
            "verse": 87,
            "text": "در آن روز هیچ کس مالک شفاعت نباشد مگر کسی که (به پرستش حق) از خدای مهربان عهدنامه (توحید کامل و شفاعت) دریافته است"
        },
        {
            "chapter": 19,
            "verse": 88,
            "text": "و کافران گفتند که خدای رحمان فرزند برگرفته"
        },
        {
            "chapter": 19,
            "verse": 89,
            "text": "(ای کافران) همانا شما سخنی بسیار زشت و منکر بر زبان آوردید"
        },
        {
            "chapter": 19,
            "verse": 90,
            "text": "نزدیک است از این گفته زشت و عقیده باطل آسمانها از هم فرو ریزد و زمین بشکافد و کوهها متلاشی گردد"
        },
        {
            "chapter": 19,
            "verse": 91,
            "text": "چرا که برای خدای مهربان فرزندی (مسیح و عزیر و ملایک را) دعوی کردند"
        },
        {
            "chapter": 19,
            "verse": 92,
            "text": "در صورتی که هرگز خدای رحمن را (که منزه از مثل و مانند است) فرزند داشتن سزاوار نخواهد بود"
        },
        {
            "chapter": 19,
            "verse": 93,
            "text": "بلکه هیچ موجودی در آسمانها و زمین نیست جز اینکه خدا را بنده فرمانبردار است"
        },
        {
            "chapter": 19,
            "verse": 94,
            "text": "محقّقا او به شماره همه موجودات کاملا آگاه است"
        },
        {
            "chapter": 19,
            "verse": 95,
            "text": "و تمام آنها روز قیامت منفرد و تنها به پیشگاه حضرتش حضور می‌یابند"
        },
        {
            "chapter": 19,
            "verse": 96,
            "text": "همانا آنان که به خدا ایمان آوردند و نیکوکار شدند خدای رحمان آنها را (در نظر خلق و حق) محبوب می‌گرداند"
        },
        {
            "chapter": 19,
            "verse": 97,
            "text": "ما حقایق این قرآن را بی‌تردید به زبان تو سهل و آسان کردیم تا به آن اهل تقوا را بشارت دهی و معاندان لجوج را بترسانی"
        },
        {
            "chapter": 19,
            "verse": 98,
            "text": "و چه بسیار اقوامی از اهل عناد را که پیش از این معاندین هلاک ساختیم! آیا چشم تو به احدی از آنها دیگر خواهد افتاد؟ یا کمترین صدایی از آنان خواهی شنید؟"
        },
        {
            "chapter": 20,
            "verse": 1,
            "text": "طه (ای مشتاق حق و هادی خلق)"
        },
        {
            "chapter": 20,
            "verse": 2,
            "text": "ما قرآن را از آن بر تو نازل نکردیم که (از کثرت عبادت خدا و جهد و کوشش در هدایت خلق) خویشتن را به رنج درافکنی"
        },
        {
            "chapter": 20,
            "verse": 3,
            "text": "تنها غرض از نزول قرآن آن است که مردم خداترس را متذکر و بیدار سازی"
        },
        {
            "chapter": 20,
            "verse": 4,
            "text": "این کتاب بزرگ فرستاده آن کسی است که زمین و آسمانهای بلند را آفرید"
        },
        {
            "chapter": 20,
            "verse": 5,
            "text": "آن خدای مهربانی که بر عرش (عالم وجود و کلیه جهان آفرینش به علم و قدرت) مستولی و محیط است"
        },
        {
            "chapter": 20,
            "verse": 6,
            "text": "هر چه در آسمانها و زمین و بین آنها و زیر کره خاک موجود است همه ملک اوست"
        },
        {
            "chapter": 20,
            "verse": 7,
            "text": "و اگر به آواز بلند یا آهسته سخن گویی (یکسان است که) همانا خدا بر نهان و مخفی‌ترین امور جهان کاملا آگاه است"
        },
        {
            "chapter": 20,
            "verse": 8,
            "text": "به جز خدای یکتا که همه اسماء و صفات نیکو مخصوص اوست خدایی نیست"
        },
        {
            "chapter": 20,
            "verse": 9,
            "text": "و آیا داستان موسی به تو رسیده است؟"
        },
        {
            "chapter": 20,
            "verse": 10,
            "text": "آن‌گاه که آتشی مشاهده کرد و به اهل بیت خود (که در بیابان سرد به آتش محتاج بودند) گفت: اندکی مکث کنید که از دور آتشی به چشم دیدم، باشد که یا پاره‌ای از آن آتش بر شما بیاورم یا از آن (به جایی) راه یابم"
        },
        {
            "chapter": 20,
            "verse": 11,
            "text": "چون موسی به آن آتش نزدیک شد (در میان درختی آتشی روشن دید و از آنجا) ندا شد که ای موسی،"
        },
        {
            "chapter": 20,
            "verse": 12,
            "text": "منم پروردگار تو، نعلین (همه علایق غیر مرا) از خود به دور کن که اکنون در وادی مقدس طوی (و مقام قرب ما) قدم نهاده‌ای"
        },
        {
            "chapter": 20,
            "verse": 13,
            "text": "و من تو را (به رسالت خود) برگزیدم، در این صورت به سخن وحی گوش فرا ده"
        },
        {
            "chapter": 20,
            "verse": 14,
            "text": "منم خدای یکتا که هیچ خدایی جز من نیست، پس مرا (به یگانگی) بپرست و نماز را مخصوصا برای یاد من به پادار"
        },
        {
            "chapter": 20,
            "verse": 15,
            "text": "و محققا ساعت قیامت خواهد رسید و من خواهم که آن ساعت را پنهان دارم تا (مردم آزمایش شوند و) هر نفسی به پاداش اعمالش در (آن روز) برسد"
        },
        {
            "chapter": 20,
            "verse": 16,
            "text": "پس زنهار مردمی که به قیامت ایمان ندارند و پیرو هوای نفسند تو را از یاد آن (روز هولناک) بازندارند و غافل نکنند و گرنه هلاک خواهی شد"
        },
        {
            "chapter": 20,
            "verse": 17,
            "text": "و ای موسی، اینک بازگو تا چه به دست راست داری؟"
        },
        {
            "chapter": 20,
            "verse": 18,
            "text": "موسی عرضه داشت: این عصای من است که بر آن تکیه می‌زنم و با آن از درختان بر گوسفندانم برگ می‌ریزم و حوائجی دیگر (چون مدد راه رفتن و دفع دشمن و غیره) نیز به آن انجام می‌دهم"
        },
        {
            "chapter": 20,
            "verse": 19,
            "text": "خدا فرمود: ای موسی این عصا بیفکن"
        },
        {
            "chapter": 20,
            "verse": 20,
            "text": "موسی چون آن را به زمین افکند عصا اژدهایی مهیب شد که (به هر سو) می‌شتافت"
        },
        {
            "chapter": 20,
            "verse": 21,
            "text": "باز (حضرت احدیت) فرمود: عصا را برگیر و از آن مترس که ما آن را به حالت اولش برمی‌گردانیم"
        },
        {
            "chapter": 20,
            "verse": 22,
            "text": "و دست به زیر بغل خود بر تا دستی بی‌هیچ عیب سپید و رخشان بیرون آید و این معجزه دیگر تو خواهد بود"
        },
        {
            "chapter": 20,
            "verse": 23,
            "text": "تا باز هم از آیات بزرگ خود به تو ارائه دهیم"
        },
        {
            "chapter": 20,
            "verse": 24,
            "text": "اینک (به رسالت) به جانب فرعون روانه شو که وی سخت طغیان کرده است"
        },
        {
            "chapter": 20,
            "verse": 25,
            "text": "موسی عرضه داشت: پروردگارا، شرح صدرم عطا فرما (که از جفا و آزار مردم تنگدل نشوم)"
        },
        {
            "chapter": 20,
            "verse": 26,
            "text": "و کار مرا برایم آسان گردان"
        },
        {
            "chapter": 20,
            "verse": 27,
            "text": "و عقده را از زبانم بگشا"
        },
        {
            "chapter": 20,
            "verse": 28,
            "text": "تا مردم سخنم را نیکو فهم کنند"
        },
        {
            "chapter": 20,
            "verse": 29,
            "text": "و نیز از اهل بیت من یکی را وزیر و معاون من فرما"
        },
        {
            "chapter": 20,
            "verse": 30,
            "text": "برادرم هارون را (وزیر من گردان)"
        },
        {
            "chapter": 20,
            "verse": 31,
            "text": "پشت مرا به او محکم کن"
        },
        {
            "chapter": 20,
            "verse": 32,
            "text": "و او را در امر (رسالت با) من شریک ساز"
        },
        {
            "chapter": 20,
            "verse": 33,
            "text": "تا دائم به ستایش و سپاس تو پردازیم"
        },
        {
            "chapter": 20,
            "verse": 34,
            "text": "و تو را بسیار یاد کنیم"
        },
        {
            "chapter": 20,
            "verse": 35,
            "text": "که همانا بس تویی بصیر به احوال ما"
        },
        {
            "chapter": 20,
            "verse": 36,
            "text": "پروردگار فرمود: ای موسی آنچه از ما خواستی همه به تو اعطا گردید"
        },
        {
            "chapter": 20,
            "verse": 37,
            "text": "و همانا ما بر تو بار دیگر نیز منّت بزرگی نهادیم"
        },
        {
            "chapter": 20,
            "verse": 38,
            "text": "آن هنگام که (برای حفظ جان تو از بلای فرعونیان) به مادرت وحی مهمی نمودیم"
        },
        {
            "chapter": 20,
            "verse": 39,
            "text": "که کودک خود را در صندوقی گذار و به دریا افکن و باید که امواج دریا کودک را به ساحل رساند تا دشمن من و آن طفل (یعنی فرعون) از دریا طفل را برگیرد؛ و من به لطف خود از تو بر دلها (ی دشمن و دوست) محبت افکندم (تا تو را دوست بدارند) و تا تربیت و پرورشت زیر نظر من انجام گیرد"
        },
        {
            "chapter": 20,
            "verse": 40,
            "text": "آن‌گاه که (از مادر دور افتادی) خواهرت (در پی تو) روان بود (تا تو را نزد فرعونیان یافت) و می‌گفت: می‌خواهید یکی را که (شیر و تربیت) این طفل را تکفل کند به شما معرفی کنم؟ پس ما (بدین وسیله) تو را به مادرت برگردانیدیم تا به دیدار تو دیده‌اش روشن گردد و دیگر اندوه نخورد. و (باز منّت دیگر آنکه) یک نفر (از فرعونیان) را کشتی و ما از غم آن نیز تو را نجات دادیم و بارها تو را به امتحان و ابتلای سخت بیازمودیم، پس چند سالی در میان مردم مدین زیستی تا آنکه حال ای موسی به موقع آمدی (تا به مقام نبوت برسی)"
        },
        {
            "chapter": 20,
            "verse": 41,
            "text": "و تو را برای (مقام رسالت و محبت) خود پروردم"
        },
        {
            "chapter": 20,
            "verse": 42,
            "text": "اکنون تو و برادرت با معجزات و آیاتی که به شما دادم (از پی رسالت خود) بروید و سستی در ذکر من (در نزد فرعون) روا مدارید"
        },
        {
            "chapter": 20,
            "verse": 43,
            "text": "بروید به سوی فرعون که او سخت به راه طغیان شتافته است"
        },
        {
            "chapter": 20,
            "verse": 44,
            "text": "و با او کمال آرامی و نرمی سخن گویید، باشد که متذکر شود یا (از خدا) بترسد (و ترک ظلم کند)"
        },
        {
            "chapter": 20,
            "verse": 45,
            "text": "موسی و هارون عرض کردند: بارالها، می‌ترسیم که فرعون بی‌درنگ بر ما ظلم و عقوبت کند یا بر کفر و سرکشی خود بیفزاید"
        },
        {
            "chapter": 20,
            "verse": 46,
            "text": "خدا فرمود: هیچ نترسید که من با شمایم (و همه گفتار و رفتار شما را با او) می‌شنوم و می‌بینم"
        },
        {
            "chapter": 20,
            "verse": 47,
            "text": "اینک هر دو به جانب فرعون رفته و بگویید که ما دو رسول پروردگار توایم، پس بنی اسرائیل را با ما فرست و (بیش از این) عذاب به آنها نکن، که همانا ما با آیت و معجزه‌ای از جانب خدای آفریننده تو نزد تو آمده‌ایم، و سلام (حق) بر آن کس که طریق هدایت را پیروی کند"
        },
        {
            "chapter": 20,
            "verse": 48,
            "text": "به ما چنین وحی شده که همانا عذاب (سخت خدا) بر آن کس است که (خدا و رسولانش را) تکذیب کند و (از حق) روی بگرداند"
        },
        {
            "chapter": 20,
            "verse": 49,
            "text": "فرعون گفت: ای موسی، خدای شما کیست؟"
        },
        {
            "chapter": 20,
            "verse": 50,
            "text": "موسی پاسخ داد که خدای ما آن کسی است که همه موجودات عالم را نعمت وجود خاص خودش بخشیده و سپس (به راه کمالش) هدایت کرده است"
        },
        {
            "chapter": 20,
            "verse": 51,
            "text": "فرعون گفت: پس حال اقوام سلف (که خداشناس و خداپرست نبودند) چیست؟"
        },
        {
            "chapter": 20,
            "verse": 52,
            "text": "موسی پاسخ داد که احوالشان به علم ازلی خدای من در کتاب (لوح محفوظ) ثبت است؛ هرگز از حال احدی خدای مرا خطا و فراموشی نیست"
        },
        {
            "chapter": 20,
            "verse": 53,
            "text": "همان خدایی که زمین را آسایشگاه شما قرار داد و در آن راهها برای شما پدید آورد؛ و هم از آسمان آب نازل کرد تا به آن آب آسمانی انواع نباتات مختلف از زمین برویانیدیم"
        },
        {
            "chapter": 20,
            "verse": 54,
            "text": "شما از آن نعمتها تناول کنید و چهارپایانتان را هم بچرانید، که همانا در این کار آیاتی (از ربوبیت) برای خردمندان پدیدار است"
        },
        {
            "chapter": 20,
            "verse": 55,
            "text": "ما شما را هم از این خاک آفریدیم و هم به این خاک بازمی‌گردانیم و هم بار دیگر (روز قیامت) از این خاک بیرون می‌آوریم"
        },
        {
            "chapter": 20,
            "verse": 56,
            "text": "و همانا ما به فرعون (به واسطه موسی) همه آیات روشن خود را نمودیم و او همه را تکذیب کرد و از آنها سرباز زد"
        },
        {
            "chapter": 20,
            "verse": 57,
            "text": "فرعون گفت: ای موسی، تو آمده‌ای به طمع آنکه ما را از کشورمان به سحر و شعبده خود بیرون کنی؟"
        },
        {
            "chapter": 20,
            "verse": 58,
            "text": "ما هم در مقابل سحر تو سحری البته خواهیم آورد پس میان ما و خودت موعدی معین کن که بی‌آنکه هیچ‌یک از ما خلف وعده کنیم در سرزمین مسطحی (که خلایق ببینند، برای سحر و ساحری) مهیا شویم"
        },
        {
            "chapter": 20,
            "verse": 59,
            "text": "موسی گفت: وعده ما و شما روز زینت (یعنی روز عید قبطیان) باشد و مردم پیش از ظهر (به موعد برای مشاهده) همه گرد آورده شوند"
        },
        {
            "chapter": 20,
            "verse": 60,
            "text": "آن‌گاه فرعون (از موسی) رو گردانید و به تدبیر جمع آوری سحر و ساحران پرداخت، سپس (با ساحران بسیار به وعده‌گاه) آمد"
        },
        {
            "chapter": 20,
            "verse": 61,
            "text": "موسی ساحران را گفت: وای بر شما! زنهار بر خدا (به سحر) دروغ مبندید که به عذابی بنیاد شما را بر باد هلاک دهد، و هر کس به خدا افترا بست سخت زیانکار شد"
        },
        {
            "chapter": 20,
            "verse": 62,
            "text": "پس آنها در کارشان به گفت و شنید پرداختند و (در نتیجه گفتند که کار موسی سحر و ساحری نیست ولی) راز خود را پنهان داشتند"
        },
        {
            "chapter": 20,
            "verse": 63,
            "text": "فرعونیان گفتند: این دو تن (موسی و هارون) دو ساحرند که می‌خواهند به سحرانگیزی خود، شما مردم را از سرزمین خود بیرون کنند و طریقه نیکوی شما را (که اطاعت فرعون است) از میان ببرند"
        },
        {
            "chapter": 20,
            "verse": 64,
            "text": "پس (ای ساحران) باید شما با هر مکر و تدبیری توانید مهیا شده و (مقابل این دو ساحر) صف آرایی کنید، که امروز آن‌کس که غلبه و برتری یابد محققا او فیروزی یافته است"
        },
        {
            "chapter": 20,
            "verse": 65,
            "text": "ساحران گفتند: ای موسی تو نخست به کار خواهی پرداخت یا ما اول بساط خود بیفکنیم؟"
        },
        {
            "chapter": 20,
            "verse": 66,
            "text": "موسی گفت: شما اول بساط خود درافکنید، (آنها بساط خویش افکندند) که ناگاه در اثر سحر آنان رسنها و چوبهاشان پنداشتی در نظر به جنبش و رفتار آمد"
        },
        {
            "chapter": 20,
            "verse": 67,
            "text": "در آن حال موسی در دل خویش سخت بترسید (که مبادا امر بر مردم مشتبه شود و میان سحر ساحران با معجز موسی فرق نگذارند و حجت او بر خلق آشکار نگردد)"
        },
        {
            "chapter": 20,
            "verse": 68,
            "text": "ما گفتیم: مترس که تو البته همیشه غلبه و برتری خواهی داشت"
        },
        {
            "chapter": 20,
            "verse": 69,
            "text": "و اینک عصایی که در دست داری بیفکن تا (اژدها شود و یکباره) بساط سحر و ساحری اینان را فرو بلعد، که کار اینان حیله ساحری بیش نیست و ساحر هر جا رود (و هر چه کند) هرگز فلاح و فیروزی نخواهد یافت"
        },
        {
            "chapter": 20,
            "verse": 70,
            "text": "پس همه ساحران به سجده افتاده و گفتند: ما به خدای موسی و هارون ایمان آوردیم"
        },
        {
            "chapter": 20,
            "verse": 71,
            "text": "فرعون گفت: شما چرا پیش از آنکه من اجازه دهم به موسی ایمان آوردید؟ معلوم است که او در سحر معلم شما بوده، باری من شما را دست و پا بر خلاف یکدیگر می‌برم و بر تنه نخلهای خرما به دار می‌آویزم و خواهید دانست که عذاب (من و موسی) کدام سخت‌تر و پاینده‌تر است"
        },
        {
            "chapter": 20,
            "verse": 72,
            "text": "ساحران به فرعون پاسخ دادند که ما تو را هرگز بر این معجزات آشکار که به ما آمده و بر خدایی که ما را آفریده مقدم نخواهیم داشت، پس در حق ما هر چه توانی بکن که هر ظلمی کنی همین حیات دو روزه دنیاست"
        },
        {
            "chapter": 20,
            "verse": 73,
            "text": "ما به راستی به خدای خود ایمان آوردیم تا از خطاهای ما درگذرد و گناه سحری که تو ما را به اجبار بر آن داشتی ببخشد، و (لطف و مغفرت) خدا بهتر و پاینده‌تر (از حیات فانی دنیا) است"
        },
        {
            "chapter": 20,
            "verse": 74,
            "text": "که همانا هر کس به خدای خود طاغی و گنهکار وارد شود جزاء او جهنّم است که در آنجا نه بمیرد (تا از عذاب برهد) و نه زنده شود (که از لذت زندگی برخوردار باشد)"
        },
        {
            "chapter": 20,
            "verse": 75,
            "text": "و هر کس به خدای خود مؤمن باشد و با اعمال صالح بر او وارد شود اجر آنها هم عالی‌ترین درجات بهشتی است"
        },
        {
            "chapter": 20,
            "verse": 76,
            "text": "آن بهشتهای عدنی که دائم زیر درختانش نهرها جاری است و تا ابد در آنجا (از نعمت و حیات برخوردار) هستند و آن بهشت پاداش کسی است که خود را (از کفر و عصیان و شرک و طغیان) پاک و پاکیزه گرداند"
        },
        {
            "chapter": 20,
            "verse": 77,
            "text": "و همانا به موسی وحی کردیم که بندگان (مؤمن) مرا شبانه (از شهر مصر) بیرون برو (به اعجاز و لطف ما) راهی خشک از میان دریا بر آنها پدید آور که نه از تعقیب و رسیدن فرعونیان ترسناک باشی و نه (از غرق شدن) اندیشه داری"
        },
        {
            "chapter": 20,
            "verse": 78,
            "text": "و فرعون با سپاهش از پی آنها تاختند پس موج دریا چنان آنها را فرو برد که از آنان اثری باقی نگذاشت"
        },
        {
            "chapter": 20,
            "verse": 79,
            "text": "و فرعون پیروان خود را علاوه بر اینکه هدایت نکرد سخت به ضلالت و بدبختی افکند"
        },
        {
            "chapter": 20,
            "verse": 80,
            "text": "ای بنی اسرائیل، محققا ما شما را از شر دشمن نجات دادیم و با شما در جانب راست کوه طور وعده نهادیم (تا به مناجات موسی کلام حق را بشنوید) و (در بیابان که سرگردان شدید) برای قوت شما ترنجبین و مرغ بریان فرستادیم"
        },
        {
            "chapter": 20,
            "verse": 81,
            "text": "(و دستور دادیم که) از این رزق حلال و پاکیزه که نصیبتان کردیم تناول کنید و در آن (به کفر نعمت و ترک شکرگزاری) طغیان و سرکشی مکنید وگرنه مستحق غضب و خشم من می‌شوید، و هر کس مستوجب خشم من گردید همانا خوار و هلاک خواهد شد"
        },
        {
            "chapter": 20,
            "verse": 82,
            "text": "و البته بر آن کس که (از کفر) توبه کند و (به خدا) ایمان آرد و نکوکار گردد و درست به راه هدایت رود مغفرت و آمرزش من بسیار است"
        },
        {
            "chapter": 20,
            "verse": 83,
            "text": "و ای موسی بازگو که بر قومت چرا سبقت گرفته و با شتاب به وعده‌گاه آمدی؟"
        },
        {
            "chapter": 20,
            "verse": 84,
            "text": "موسی عرضه داشت: هم اینک قوم از پی من هستند و من خود برای خشنودی تو تعجیل کرده و بر آنها تقدم جستم"
        },
        {
            "chapter": 20,
            "verse": 85,
            "text": "خدا فرمود: همانا ما قوم تو را پس از آمدن تو آزمایش کردیم و سامری آنان را گمراه کرد"
        },
        {
            "chapter": 20,
            "verse": 86,
            "text": "موسی (که از فتنه سامری آگاه شد) متأسف و غضبناک به سوی قوم بازگشت و گفت: ای قوم من، مگر خدای شما به شما وعده احسان نداد (که شما را نعمت کتاب بزرگ تورات عطا کند)؟ آیا وعده خدا بر شما طولانی شد، یا مایل شدید که مستوجب قهر و غضب خدای خود شوید، که وعده مرا خلاف کردید (و عهد من شکستید)"
        },
        {
            "chapter": 20,
            "verse": 87,
            "text": "قوم به موسی گفتند: ما به میل و اختیار خود خلاف وعده تو نکردیم و لیکن اسباب تجمل و زینت بسیاری (از فرعونیان) بار دوش ما نهادند و ما آنها را در آتش افکندیم و چنین سامری (فتنه‌انگیز بر ما) القا کرد"
        },
        {
            "chapter": 20,
            "verse": 88,
            "text": "آن‌گاه سامری با آن زر و زیورها مجسّمه گوساله‌ای بساخت که صدایی شگفت داشت و (با این شعبده سامری و پیروانش) گفتند: خدای شما و خدای موسی همین گوساله است که موسی فراموش کرده است"
        },
        {
            "chapter": 20,
            "verse": 89,
            "text": "آیا این گوساله‌پرستان نمی‌نگرند که آن گوساله هیچ حرف و اثری و هیچ خیر و شری به آنها عاید نمی‌سازد؟"
        },
        {
            "chapter": 20,
            "verse": 90,
            "text": "و هارون هم پیش از آنکه موسی باز آید به آنان گفت: ای قوم، این گوساله اسباب فتنه و امتحان شما گردیده و محققا آفریننده شما خدای مهربان است (نه این گوساله سامری) پس شما پیرو من شوید و امر مرا فرمان برید"
        },
        {
            "chapter": 20,
            "verse": 91,
            "text": "قوم گفتند: ما بر این پرستش گوساله ثابت هستیم تا وقتی که موسی به سوی ما بازگردد"
        },
        {
            "chapter": 20,
            "verse": 92,
            "text": "موسی (چون بازگشت با عتاب به هارون) گفت: ای هارون مانع تو چه بود که چون دیدی که قوم گمراه شدند،"
        },
        {
            "chapter": 20,
            "verse": 93,
            "text": "از پی من نیامدی؟ آیا نافرمانی امر من کردی؟"
        },
        {
            "chapter": 20,
            "verse": 94,
            "text": "هارون گفت: ای برادر مهربان (بر من قهر و عتاب مکن و) سر و ریش من مگیر، ترسیدم بگویی تو میان بنی اسرائیل تفرقه انداختی و به سخنم وقعی ننهادی"
        },
        {
            "chapter": 20,
            "verse": 95,
            "text": "آن‌گاه موسی گفت: ای سامری این فتنه چه بود که تو برپا کردی؟"
        },
        {
            "chapter": 20,
            "verse": 96,
            "text": "سامری گفت: من چیزی را دیدم که قوم ندیدند، من مشتی خاک از اثر قدم رسول (حق، جبرئیل) برگرفته و (در گوساله) ریختم و نفس من چنین (فتنه انگیزی را) به نظرم جلوه داد"
        },
        {
            "chapter": 20,
            "verse": 97,
            "text": "موسی گفت: از میان ما برو که تو در زندگانی دنیا (به مرضی معذب خواهی شد که همه از تو متنفر شوند و) دایم گویی کسی مرا نزدیک نشود، و (در آخرت) هم وعده‌گاهی (در دوزخ) داری که با تو تخلف نخواهد شد، و اکنون این خدایت را که بر پرستش و خدمتش ایستادی بنگر که آن را در آتش می‌سوزانیم و خاکسترش را به آب دریا می‌دهیم"
        },
        {
            "chapter": 20,
            "verse": 98,
            "text": "تنها خدای شما آن یگانه خدایی است که جز او هیچ خدایی نیست و علمش به همه ذرات عوالم هستی محیط است"
        },
        {
            "chapter": 20,
            "verse": 99,
            "text": "و ما اخبار گذشتگان دیگر را این چنین بر تو حکایت خواهیم کرد و از نزد خود این ذکر (یعنی کتاب عظیم الشأن قرآن) را به تو عطا کردیم"
        },
        {
            "chapter": 20,
            "verse": 100,
            "text": "هر کس از این ذکر اعراض کند روز قیامت بار سنگینی از گناه را به دوش خواهد داشت"
        },
        {
            "chapter": 20,
            "verse": 101,
            "text": "اینان در عذاب آن اعمال زشت مخلدند و سخت است بسی در قیامت بار اعمال زشتی که به دوش گرفته‌اند"
        },
        {
            "chapter": 20,
            "verse": 102,
            "text": "روزی که در صور دمیده شود و (در آن روز) بدکاران را کبود چشم محشور کنیم (و چشم کبودشان نشانه جرم خواهد بود)"
        },
        {
            "chapter": 20,
            "verse": 103,
            "text": "و آنها (از هول و هراس آن روز) با یکدیگر آهسته زیر لب گویند که (ای افسوس) ده روزی بیش (در زندگی دنیا) درنگ نکردید (و نعمت ابدی بهشت را برای دنیای فانی از دست بدادید)"
        },
        {
            "chapter": 20,
            "verse": 104,
            "text": "ما به آنچه می‌گویند بهتر آگاهیم، که از آن بدکاران بهتر و درست‌ترینشان به آنها خواهد گفت: شما روزی بیش درنگ نکردید (دریغا چه زود عمر در شهوت و معصیت بگذشت و جرم و عقابش بماند)"
        },
        {
            "chapter": 20,
            "verse": 105,
            "text": "و (ای رسول) از تو پرسند که کوهها (در روز قیامت) چه می‌شود؟ جواب ده که خدای من کوهها را چنان از بنیاد برکند که خاک شده و خاکش بر باد دهد"
        },
        {
            "chapter": 20,
            "verse": 106,
            "text": "آن‌گاه پست و بلندیهای زمین را چنان هموار گرداند"
        },
        {
            "chapter": 20,
            "verse": 107,
            "text": "که در آن ابدا هیچ بلندی و پستی نخواهی دید"
        },
        {
            "chapter": 20,
            "verse": 108,
            "text": "در آن روز خلایق همه از پی کسی که آنها را به راه مستقیم به عرصه قیامت دعوت کند (یعنی اسرافیل) ناچار خواهند رفت، و صداها پیش خدای رحمان خاشع و خاموش گردد که جز زیر لب و آهسته صدایی نخواهی شنید"
        },
        {
            "chapter": 20,
            "verse": 109,
            "text": "در آن روز، شفاعت هیچ‌کس سود نبخشد جز آن‌کس که خدای رحمان به او رخصت شفاعت داده و سخنش را پسندیده باشد"
        },
        {
            "chapter": 20,
            "verse": 110,
            "text": "و خدا (به علم ازلی) بر همه آینده و گذشته خلایق آگاه است و خلق را ابدا به او احاطه و آگاهی نیست"
        },
        {
            "chapter": 20,
            "verse": 111,
            "text": "و بزرگان عالم همه در پیشگاه عزت آن خدای حی توانا ذلیل و خاضعند و (در آن روز) هر که بار ظلم و ستم به دوش دارد سخت زبون و زیانکار است"
        },
        {
            "chapter": 20,
            "verse": 112,
            "text": "و هر کس اعمالش نیکو است و (به خدا هم) ایمان دارد از هیچ ستم و آسیبی بیمناک نخواهد بود"
        },
        {
            "chapter": 20,
            "verse": 113,
            "text": "و ما این‌گونه این (قرآن عظیم) را قرآنی با فصاحت کامل عربی بر تو فرستادیم و در آن وعده‌ها و اهوال قیامت را به انواع گوناگون تذکر دادیم، باشد که مردم پرهیزکار شوند یا پندی از نو بر ایشان آورد"
        },
        {
            "chapter": 20,
            "verse": 114,
            "text": "پس بلند مرتبه است و بزرگوار خدایی که به حق و راستی پادشاه ملک وجود است و تو (ای رسول) پیش از آنکه وحی قرآن تمام و کامل به تو رسد تعجیل در (تلاوت و تعلیم) آن مکن و دائم بگو: پروردگارا بر علم من بیفزا"
        },
        {
            "chapter": 20,
            "verse": 115,
            "text": "و همانا ما پیش از این با آدم عهدی بستیم (که فریب شیطان نخورد) و او فراموش کرد و در آن عهد او را استوار و ثابت قدم نیافتیم"
        },
        {
            "chapter": 20,
            "verse": 116,
            "text": "و (یاد آر) هنگامی که فرشتگان را گفتیم به آدم سجده کنید، همه سجده کردند جز ابلیس که امتناع ورزید"
        },
        {
            "chapter": 20,
            "verse": 117,
            "text": "آن‌گاه گفتیم: ای آدم محققا این شیطان با تو و جفتت دشمن است، مبادا شما را از بهشت بیرون آرد و از آن پس به شقاوت و بدبختی گرفتار شوی"
        },
        {
            "chapter": 20,
            "verse": 118,
            "text": "همانا برای تو این هست که نه هرگز آنجا گرسنه شوی و نه برهنه و عریان مانی"
        },
        {
            "chapter": 20,
            "verse": 119,
            "text": "و نه هرگز در آنجا به تشنگی و به گرمای آفتاب آزار بینی"
        },
        {
            "chapter": 20,
            "verse": 120,
            "text": "باز شیطان در او وسوسه کرد، گفت: ای آدم آیا (میل داری) تو را بر درخت ابدیت و ملک جاودانی دلالت کنم؟"
        },
        {
            "chapter": 20,
            "verse": 121,
            "text": "پس آدم و حوّا (فریب خوردند و) از آن درخت تناول کردند، بدین جهت (لباسهای بهشتی از تنشان دور و عیوب و) عورت آنها در نظرشان پدیدار شد و شروع کردند به ساتری از برگ درختان بهشت خود را پوشاندن. و آدم نافرمانی خدای کرد و گمراه شد"
        },
        {
            "chapter": 20,
            "verse": 122,
            "text": "سپس خدا او را (به مقام نبوتش) برگزید و توبه او را پذیرفت و هدایتش فرمود"
        },
        {
            "chapter": 20,
            "verse": 123,
            "text": "آن‌گاه خدا (به آدم و حوا) فرمود: اکنون از عالی رتبه بهشت فرود آیید که برخی از شما با برخی دیگر دشمنید، پس اگر از جانب من برای شما راهنمایی بیاید آن هنگام هر که از راه من پیروی کند نه هرگز گمراه شود و نه شقی و بدبخت گردد"
        },
        {
            "chapter": 20,
            "verse": 124,
            "text": "و هر کس از یاد من اعراض کند همانا (در دنیا) معیشتش تنگ شود و روز قیامتش نابینا محشور کنیم"
        },
        {
            "chapter": 20,
            "verse": 125,
            "text": "گوید: الها، چرا مرا نابینا محشور کردی و حال آنکه من بینا بودم؟"
        },
        {
            "chapter": 20,
            "verse": 126,
            "text": "خدا به او فرماید: (آری) بدین گونه آیات ما برای هدایت تو آمد و همه را به طاق فراموشی و غفلت نهادی، و امروز هم تو فراموش (و بی‌بهره) خواهی شد"
        },
        {
            "chapter": 20,
            "verse": 127,
            "text": "و این چنین ما هر کس را که ظلم و نافرمانی کند و ایمان به آیات پروردگارش نیاورد مجازات سخت می‌کنیم با آنکه عذاب آخرتش سخت‌تر و پاینده‌تر خواهد بود"
        },
        {
            "chapter": 20,
            "verse": 128,
            "text": "آیا این کفار قریش را از مشاهده حال طوایف بسیاری از گذشتگان که ما همه را هلاک کردیم و اینان در منازل و عمارات آنها می‌روند (عبرت و پند و) هدایت نبود؟ بی‌شک احوال گذشتگان برای خردمندان بسیار مایه عبرت و آیه هدایت است"
        },
        {
            "chapter": 20,
            "verse": 129,
            "text": "اگر نه این بود که کلمه پروردگار (و تقدیر ازلیش بر این کار) سبقت یافته (که کافران و بدکاران این امت در قیامت به کیفر رسند) همانا عذاب (در دنیا بر آنها) لزوم می‌یافت و آن اجل معین فرا می‌رسید"
        },
        {
            "chapter": 20,
            "verse": 130,
            "text": "پس تو بر آنچه (امت جاهل بر انکار و طعن تو) می‌گویند صبر و تحمل پیش گیر و خدای را پیش از طلوع خورشید و بعد از غروب آن و ساعاتی از شب تار و اطراف روز روشن ستایش و تسبیح گو، باشد که (به مقام رفیع شفاعت) خشنود شوی"
        },
        {
            "chapter": 20,
            "verse": 131,
            "text": "و هرگز به متاع ناچیزی که به قومی از آنان (قومی کافر و جاهل) در جلوه حیات دنیای فانی برای امتحان داده‌ایم چشم آرزو مگشا، و رزق خدای تو بسیار بهتر و پاینده‌تر است"
        },
        {
            "chapter": 20,
            "verse": 132,
            "text": "تو اهل بیت خود را به نماز و طاعت خدا امر کن و خود نیز بر نماز و ذکر حق صبور باش، ما از تو روزی (کسی را) نمی‌طلبیم بلکه ما به تو (و دیگران) روزی می‌دهیم، و عاقبت نیکو مخصوص (اهل) پرهیزکاری و تقواست"
        },
        {
            "chapter": 20,
            "verse": 133,
            "text": "و کافران گفتند: چرا (محمد) آیت و دلیلی روشن از جانب خدا برای ما نمی‌آورد؟ آیا آیات بیّنه کتب پیشین (چون تورات و انجیل و صحف که در همه ذکر اوصاف نبوت هست) بر آنان نیامد؟"
        },
        {
            "chapter": 20,
            "verse": 134,
            "text": "و اگر ما پیش از فرستادن پیغمبر، کافران (و مشرکان قریش) را همه به نزول عذاب هلاک می‌کردیم البته آنها می‌گفتند: پروردگارا چرا بر ما رسولی نفرستادی تا از آیات تو پیروی کنیم پیش از آنکه به این عذاب و ذلت و خواری گرفتار شویم؟"
        },
        {
            "chapter": 20,
            "verse": 135,
            "text": "بگو: هر یک (از ما و شما) منتظریم، پس مترصد و منتظر (امر خدا) باشید که به زودی خواهید دانست (ما و شما) کدام به راه مستقیم سعادت رفته و طریق هدایت یافته‌ایم"
        },
        {
            "chapter": 21,
            "verse": 1,
            "text": "روز حساب مردم بسیار نزدیک شده و مردم سخت غافلند و اعراض می‌کنند"
        },
        {
            "chapter": 21,
            "verse": 2,
            "text": "این مردم غافل را هیچ پند و موعظه تازه‌ای از جانب پروردگارشان نیاید جز آنکه آن پند را شنیده و باز به بازی دنیا و لهو و لعب عمر می‌گذرانند"
        },
        {
            "chapter": 21,
            "verse": 3,
            "text": "دلهاشان به لهو و بازیچه دنیا متوجه است؛ و مردم ستمکار پنهان و آهسته با یکدیگر می‌گویند: آیا این شخص جز آن است که بشری مانند شماست؟ چرا شما که مردمی بصیر و دانا هستید سحر او را می‌پذیرید؟"
        },
        {
            "chapter": 21,
            "verse": 4,
            "text": "پیامبر گفت: خدای من هر حرفی که خلق در آسمان و زمین گویند همه را می‌داند، که او خدای شنوا و داناست"
        },
        {
            "chapter": 21,
            "verse": 5,
            "text": "بلکه این مردم (غافل نادان) گفتند که سخنان قرآن خواب و خیالی بی‌اساس است، بلکه این کلمات را خود فرابافته بلکه شاعر بزرگی است وگرنه باید مانند پیغمبران گذشته آیت و معجزه‌ای برای ما بیاورد"
        },
        {
            "chapter": 21,
            "verse": 6,
            "text": "پیش از اهل مکه هم ما اهل هر شهری که ایمان (به خدا و روز قیامت) نیاوردند همه را هلاک کردیم آیا اهل مکه ایمان خواهند آورد؟"
        },
        {
            "chapter": 21,
            "verse": 7,
            "text": "و ما پیش از تو کسی را به رسالت نفرستادیم جز مردانی (پاک) را که به آنها (هم مانند تو) وحی می‌فرستادیم؛ شما اگر خود نمی‌دانید بروید و از اهل ذکر (و دانشمندان امت) سؤال کنید"
        },
        {
            "chapter": 21,
            "verse": 8,
            "text": "و ما پیغمبران را (چون فرشته) بدون بدن دنیوی قرار ندادیم تا به غذا و طعام محتاج نباشند و در دنیا هم همیشه زنده نماندند"
        },
        {
            "chapter": 21,
            "verse": 9,
            "text": "آن‌گاه ما به وعده‌ای که به آنها دادیم وفا کردیم و آنان را با هر که خواستیم (از شر دشمنان) نجات دادیم و مسرفان ظالم را هلاک گردانیدیم"
        },
        {
            "chapter": 21,
            "verse": 10,
            "text": "همانا ما به سوی شما امت کتابی که مایه شرافت و عزت شماست فرستادیم، آیا نباید در این کتاب بزرگ تعقل کرده و حقایق آن را فهم کنید؟"
        },
        {
            "chapter": 21,
            "verse": 11,
            "text": "و چه بسیار مردم ستمگری در شهر و دیارها بودند که ما آنها را درهم شکسته و هلاک ساختیم و قومی دیگر به جای آنها بیافریدیم"
        },
        {
            "chapter": 21,
            "verse": 12,
            "text": "پس هنگامی که آن ستمکاران عذاب ما را به چشم مشاهده کردند از آن دیار رو به فرار نهادند"
        },
        {
            "chapter": 21,
            "verse": 13,
            "text": "(در آن حال به آنها خطاب شد که) مگریزید و رو به کامرانیها و خانه‌های خود آرید (و به اصلاح فسادکاری خویش بپردازید) که روزی ممکن است از آن بازخواست شوید"
        },
        {
            "chapter": 21,
            "verse": 14,
            "text": "ظالمان به حسرت و ندامت گفتند: وای بر ما که سخت ستمکار بودیم"
        },
        {
            "chapter": 21,
            "verse": 15,
            "text": "و پیوسته همین گفتار (حسرت بار) بر زبانشان بود تا آنکه ما همه را طعمه شمشیر مرگ و خاموش هلاکت ساختیم"
        },
        {
            "chapter": 21,
            "verse": 16,
            "text": "و ما آسمان و زمین و آنچه را که بین زمین و آسمان است به بازیچه نیافریدیم"
        },
        {
            "chapter": 21,
            "verse": 17,
            "text": "اگر می‌خواستیم جهان را به بازی گرفته و کاری بیهوده انجام دهیم می‌کردیم"
        },
        {
            "chapter": 21,
            "verse": 18,
            "text": "بلکه ما همیشه حق را بر باطل غالب و فیروز می‌گردانیم تا باطل را محو و نابود سازد و باطل بی‌درنگ نابود می‌شود، و وای بر شما که خدا را به وصف کار باطل و بازیچه متّصف می‌گردانید"
        },
        {
            "chapter": 21,
            "verse": 19,
            "text": "و هر چه در آسمانها و زمین است همه ملک خداست، و فرشتگان و ارواح قدسی که در پیشگاه حضرتش مقربند هیچ‌گاه از بندگیش گردنکشی و سرپیچی نکنند و (از عبادتی که به شوق و رغبت می‌کنند) هرگز خسته و ملول نشوند"
        },
        {
            "chapter": 21,
            "verse": 20,
            "text": "همه به شب و روز بی‌آنکه هیچ سستی کنند به تسبیح و ستایش او مشغولند"
        },
        {
            "chapter": 21,
            "verse": 21,
            "text": "مگر این مردم (مشرک نادان) خدایانی از همین زمین برگرفته‌اند که جان آفرین باشند؟"
        },
        {
            "chapter": 21,
            "verse": 22,
            "text": "اگر در آسمان و زمین غیر از خدای یکتا خدایانی وجود داشت همانا خلل و فساد در آسمان و زمین راه می‌یافت، پس (از نظم ثابت عالم) بدانید که پادشاه ملک وجود خدای یکتاست و از توصیف و اوهام مشرکان پاک و منزه است"
        },
        {
            "chapter": 21,
            "verse": 23,
            "text": "و او بر هر چه می‌کند بازخواست نشود ولی خلق از کردارشان بازخواست می‌شوند"
        },
        {
            "chapter": 21,
            "verse": 24,
            "text": "آیا خدا را رها کرده و خدایان باطل بی‌اثر را برگرفتند؟ بگو: برهانتان چیست؟ بیاورید. این ذکر (خدای یکتا و دعوت به توحید، سخن من و عالمان) امت من است و همه انبیاء و دانشمندان پیش از من، اما بیشتر این مشرکان به حق دانا نیستند که از آن اعراض می‌کنند"
        },
        {
            "chapter": 21,
            "verse": 25,
            "text": "و ما هیچ رسولی را پیش از تو به رسالت نفرستادیم جز آنکه به او وحی کردیم که به جز من خدایی نیست، پس مرا به یکتایی پرستش کنید و بس"
        },
        {
            "chapter": 21,
            "verse": 26,
            "text": "و مشرکان گفتند که خدای رحمان دارای فرزند است، (حاشا) خدا پاک و منزه از آن است، بلکه (کسانی را که مشرکان فرزند خدا پنداشتند از فرشتگان و مسیح و عزیر) همه بندگان گرامی و مقرب خدا هستند"
        },
        {
            "chapter": 21,
            "verse": 27,
            "text": "که هرگز پیش از امر خدا کاری نخواهند کرد و هر چه کنند به فرمان او کنند"
        },
        {
            "chapter": 21,
            "verse": 28,
            "text": "هر چه آنان از ازل کرده و تا ابد می‌کنند همه را خدا می‌داند و هرگز از احدی جز آن کسی که خدا از او راضی است شفاعت نکنند و آنها دائم از خوف (قهر) خدا هراسانند"
        },
        {
            "chapter": 21,
            "verse": 29,
            "text": "و هر کس از آنها بگوید که من خدای عالمم دون خدای به حق، ما او را به آتش دوزخ کیفر خواهیم کرد، که سرکشان و ستمکاران را البته چنین مجازات می‌کنیم"
        },
        {
            "chapter": 21,
            "verse": 30,
            "text": "آیا کافران ندیدند که آسمانها و زمین بسته بود ما آنها را بشکافتیم و از آب هر چیز زنده‌ای را آفریدیم؟ پس چرا باز (مردم طبیعت و ماده‌پرست) به خدا ایمان نمی‌آورند؟"
        },
        {
            "chapter": 21,
            "verse": 31,
            "text": "و در روی زمین کوههای استوار قرار دادیم تا خلق را از اضطراب زمین حفظ کند، و نیز راهها در کوه و جاده‌های پهناور در زمین برای هدایت و راهیابی مردم مقرر فرمودیم"
        },
        {
            "chapter": 21,
            "verse": 32,
            "text": "و آسمان را سقفی محفوظ و طاقی محکم آفریدیم، و این کافران از مشاهده آیات آن اعراض می‌کنند"
        },
        {
            "chapter": 21,
            "verse": 33,
            "text": "و اوست خدایی که شب و روز و خورشید و ماه را بیافرید که هر یک در مدار معینی سیر می‌کنند"
        },
        {
            "chapter": 21,
            "verse": 34,
            "text": "و ما به هیچ کس پیش از تو عمر ابد ندادیم (تا به تو دهیم) آیا اگر تو بمیری آنان ابدا به دنیا زنده مانند؟"
        },
        {
            "chapter": 21,
            "verse": 35,
            "text": "هر نفسی مرگ را می‌چشد، و ما شما را به بد و نیک و خیرات و شرور عالم مبتلا کنیم تا شما را بیازماییم و (هنگام مرگ) به سوی ما بازگردانده می‌شوید"
        },
        {
            "chapter": 21,
            "verse": 36,
            "text": "و کافران هنگام ملاقات تو، تو را جز به استهزاء نگرفته (و گویند) آیا این شخص است که بتان را که خدایان شما هستند (به اهانت و بدی) یاد می‌کند؟ و (ای رسول ما بدان که) محققا آنها به ذکر خدای مهربان (و کتاب و آیات او) کافر هستند"
        },
        {
            "chapter": 21,
            "verse": 37,
            "text": "آدمی در خلقت و طبیعت بسیار شتابکار است، (ای مردم) ما آیات (قدرت و حکمت بالغه) خود را به زودی به شما می‌نمایانیم (و شما را عذاب می‌کنیم) پس تعجیل مدارید"
        },
        {
            "chapter": 21,
            "verse": 38,
            "text": "و کافران می‌گویند: این وعده قیامت اگر راست می‌گویید کی خواهد بود؟"
        },
        {
            "chapter": 21,
            "verse": 39,
            "text": "اگر کافران بدانند وقتی که آتش دوزخ هر طرف از پیش روی و پشت سر به آنها احاطه می‌کند که نه خود دفع آن توانند و نه از سوی کسی یاری شوند (آن وقت از قیامت آگاه می‌شوند و دیگر درخواست عذاب نکنند)"
        },
        {
            "chapter": 21,
            "verse": 40,
            "text": "بلکه واقعه مرگ و قیامت ناگهانی فرا رسد و آنها را مبهوت و حیران کند که نه قدرت بر رد آن داشته و نه بر تأخیر آن مهلتی توانند یافت"
        },
        {
            "chapter": 21,
            "verse": 41,
            "text": "و همانا به رسولان پیش از تو نیز بسیار تمسخر و استهزاء شد تا آنکه کیفر آن استهزاء به آن استهزا کنندگان احاطه کرد"
        },
        {
            "chapter": 21,
            "verse": 42,
            "text": "بگو: کیست که شما را در شب و روز از (قهر) خدای مهربان محافظت می‌کند؟ بلکه این مردم از یاد خدای خود اعراض می‌کنند"
        },
        {
            "chapter": 21,
            "verse": 43,
            "text": "آیا برای این مشرکان غیر ما خدایانی هست که بتوانند عذاب ما را از اینان منع کنند در صورتی که نه آن خدایان قدرت بر دفاع از خود دارند و نه آنها از سوی ما همراهی و حمایت شوند؟"
        },
        {
            "chapter": 21,
            "verse": 44,
            "text": "بلکه تنها ماییم که این مردم و پدران پیشینشان را متمتّع (به نعمتهای دنیا) کردیم تا آنکه عمر دراز کردند، آیا مردم نمی‌بینند که ماییم که اراده کنیم و زمین (و اهلش) را از هر طرف (به مرگ و فنا) می‌کاهیم، آیا این خلق (عاجز بر ما) غلبه توانند کرد؟"
        },
        {
            "chapter": 21,
            "verse": 45,
            "text": "بگو که من شما را به وحی خدا (از عذابش) می‌ترسانم ولی گوش کر هنگام وعظ و اندرز، سخن و دعوت حق را نمی‌شنود"
        },
        {
            "chapter": 21,
            "verse": 46,
            "text": "و اگر از جانب خدای تو بر این کافران شمّه‌ای از عذاب فرا رسد در آن حال (به حسرت و پشیمانی) خواهند گفت: ای وای بر ما که مردم ستمکاری بودیم"
        },
        {
            "chapter": 21,
            "verse": 47,
            "text": "و ما ترازوهای عدل را به روز قیامت خواهیم نهاد و هیچ ستمی به هیچ نفسی نخواهد شد و اگر عملی به قدر دانه خردلی باشد در حساب آریم و تنها علم ما برای حسابگری کفایت خواهد کرد"
        },
        {
            "chapter": 21,
            "verse": 48,
            "text": "و همانا ما به موسی و برادرش هارون کتاب تورات را عطا کردیم که جدا سازنده میان حق و باطل و روشنی‌بخش (دلها) و یادآور متقیان است"
        },
        {
            "chapter": 21,
            "verse": 49,
            "text": "متقیان همانهایی هستند که از خدای خود در نهان می‌ترسند و از ساعت قیامت و روز جزا سخت هراسانند"
        },
        {
            "chapter": 21,
            "verse": 50,
            "text": "و این قرآن کتابی است با اندرز و تذکر و برکت بسیار که ما آن را فرستادیم، آیا شما آن را انکار خواهید کرد؟"
        },
        {
            "chapter": 21,
            "verse": 51,
            "text": "و همانا ما پیش از این ابراهیم را کاملا به رشد و کمال خود رسانیدیم (تا بیرق توحید و خداپرستی را در عالم برافرازد) و ما به شایستگی او بر این مقام دانا بودیم"
        },
        {
            "chapter": 21,
            "verse": 52,
            "text": "هنگامی که با پدرش (یعنی عمویش) و با قومش گفت: این مجسمه‌های بی‌روح و بتهای بی‌اثر چیست که شما به خدایی می‌پرستید و بر آن عمری متوقف شده‌اید؟"
        },
        {
            "chapter": 21,
            "verse": 53,
            "text": "آنها ابراهیم را پاسخ دادند که ما پدران خود را بر پرستش این بتان یافته‌ایم (و ما پیروی آنها خواهیم کرد)"
        },
        {
            "chapter": 21,
            "verse": 54,
            "text": "ابراهیم گفت: همانا شما خود و پدرانتان همه سخت در گمراهی بوده و هستید"
        },
        {
            "chapter": 21,
            "verse": 55,
            "text": "قوم به ابراهیم گفتند: آیا تو (بر علیه شرک و اثبات توحید) حرف حق و حجت قاطعی برای ما آورده‌ای یا سخنی به بازیچه و هزل می‌رانی؟"
        },
        {
            "chapter": 21,
            "verse": 56,
            "text": "ابراهیم پاسخ داد که خدای شما همان خدایی است که آفریننده آسمانها و زمین است و من بر این سخن به یقین گواهی می‌دهم"
        },
        {
            "chapter": 21,
            "verse": 57,
            "text": "و به خدا قسم که من این بتهای شما را چاره‌ای کنم (و با هر تدبیری توانم درهم می‌شکنم) بعد از آنکه شما (برای تفرج و رسوم عید به صحرا روید و از بتخانه) روی گردانید"
        },
        {
            "chapter": 21,
            "verse": 58,
            "text": "(در آن موقع به بتخانه شد) و همه بتها را درهم شکست به جز بت بزرگ آنها را تا (در مقام شکایت) به او رجوع کنند"
        },
        {
            "chapter": 21,
            "verse": 59,
            "text": "قوم ابراهیم گفتند: کسی که چنین کاری با خدایان ما کرده همانا بسیار ستمکار است"
        },
        {
            "chapter": 21,
            "verse": 60,
            "text": "(آنان که لعن بتان را از ابراهیم شنیده بودند) گفتند که ما جوانی ابراهیم نام را شنیده‌ایم که بتان را (به بدی و زشتی) یاد می‌کرد"
        },
        {
            "chapter": 21,
            "verse": 61,
            "text": "قوم گفتند: او را حاضر سازید در حضور جماعت تا بر این کار او گواهی دهند"
        },
        {
            "chapter": 21,
            "verse": 62,
            "text": "به او گفتند: ای ابراهیم آیا تو با خدایان ما چنین کردی؟"
        },
        {
            "chapter": 21,
            "verse": 63,
            "text": "ابراهیم (در مقام احتجاج) گفت: بلکه این کار را بزرگ آنها کرده است، شما از این بتان سؤال کنید اگر سخن می‌گویند"
        },
        {
            "chapter": 21,
            "verse": 64,
            "text": "آن‌گاه با خود فکر کردند و باهم گفتند: البته شما ستمکارید (که این بتان عاجز و بی‌اثر را می‌پرستید نه ابراهیم که آنها را درهم شکسته است)"
        },
        {
            "chapter": 21,
            "verse": 65,
            "text": "و سپس همه سر به زیر شدند و گفتند: تو می‌دانی که این بتان را نطق و گویایی نیست"
        },
        {
            "chapter": 21,
            "verse": 66,
            "text": "ابراهیم گفت: پس چرا خدا را (که هر نفعی به دست اوست) رها کرده و بتهایی را می‌پرستید که هیچ نفع و ضرری برای شما ندارند؟"
        },
        {
            "chapter": 21,
            "verse": 67,
            "text": "اف بر شما و بر آنچه به جز خدای یکتا می‌پرستید، آیا شما عقل خود را هیچ‌کار نمی‌بندید؟"
        },
        {
            "chapter": 21,
            "verse": 68,
            "text": "قوم گفتند: ابراهیم را بسوزانید و خدایان خود را یاری کنید اگر (بر رضای خدایان) کاری خواهید کرد"
        },
        {
            "chapter": 21,
            "verse": 69,
            "text": "(پس آن قوم آتشی سخت افروختند و ابراهیم را در آن افکندند) ما خطاب کردیم که ای آتش سرد و سالم برای ابراهیم باش (آتش به خطاب خدا گل و ریحان گردید)"
        },
        {
            "chapter": 21,
            "verse": 70,
            "text": "و قوم در مقام کید و کینه او برآمدند و ما (کیدشان را باطل کرده) آنها را به سخت‌ترین زیان و حسرت انداختیم"
        },
        {
            "chapter": 21,
            "verse": 71,
            "text": "و ما ابراهیم را با (برادرزاده‌اش) لوط (از شر نمرودیان) برهانیدیم و به (شام) سرزمینی که مایه برکت جهانیان قرار دادیم آنها را بفرستادیم"
        },
        {
            "chapter": 21,
            "verse": 72,
            "text": "و به او اسحاق و افزون بر آن (فرزندزاده‌اش) یعقوب را عطا کردیم و همه را صالح و شایسته (مقام نبوت) گردانیدیم"
        },
        {
            "chapter": 21,
            "verse": 73,
            "text": "و آنان را پیشوای مردم ساختیم تا (خلق را) به امر ما هدایت کنند و هر کار نیکو را (از انواع عبادات و خیرات) و خصوص اقامه نماز و اداء زکات را به آنها وحی کردیم و آنها هم به عبادت ما پرداختند"
        },
        {
            "chapter": 21,
            "verse": 74,
            "text": "و لوط را هم مقام حکمفرمایی (و یا حکمت و نبوت) و علم عطا نمودیم و او را از شهری که اهلش به اعمال زشت (و کار پلید لواط) می‌پرداختند نجات دادیم که آنها بسیار بدکار و فاسق مردمی بودند"
        },
        {
            "chapter": 21,
            "verse": 75,
            "text": "و او را در رحمت خود داخل کردیم زیرا که از مردم بسیار صالح و نیکوکار به شمار بود"
        },
        {
            "chapter": 21,
            "verse": 76,
            "text": "و (یاد کن حکایت) نوح را که پیش از این (خدا را به یاری خود) خواند، ما هم او را پاسخ دادیم و او و اهل بیتش (و گرویدگانش) را از اندوه و بلای سخت (طوفان) نجات دادیم"
        },
        {
            "chapter": 21,
            "verse": 77,
            "text": "و او را بر دفع آن قومی که آیات ما را تکذیب کردند نصرت دادیم، که آن قوم بسیار بدکار (و کافر) بودند و ما همه آنها را یکسر (به طوفان) غرق کردیم"
        },
        {
            "chapter": 21,
            "verse": 78,
            "text": "و (یاد کن احوال) داود و سلیمان را وقتی که درباره گوسفندان بی‌شبانی که در مزرعی چریدند (و آن را تباه کردند) قضاوت می‌نمودند (که از شیرشان صاحب زرع به قدر زراعتش استفاده کند) و ما بر حکم آنها گواه بودیم"
        },
        {
            "chapter": 21,
            "verse": 79,
            "text": "و ما آن قضاوت را به سلیمان به وحی آموختیم و به هر یک (از سلیمان و داود) مقام حکمفرمایی و دانش عطا کردیم و کوهها و مرغان را مسخر داود گردانیدیم که با (آهنگ تسبیح و نغمه) او تسبیح می‌کردند، و ما این معجزات را از او پدید آوردیم"
        },
        {
            "chapter": 21,
            "verse": 80,
            "text": "و ما به داود صنعت زره ساختن برای شما آموختیم تا شما را از زخم شمشیر و آزار یکدیگر محفوظ دارد، آیا شکر به جای می‌آورید؟"
        },
        {
            "chapter": 21,
            "verse": 81,
            "text": "و باد تند سیر صرصر را ما مسخر سلیمان گردانیدیم که به امر او بدان سرزمین (سرزمین شامات) که با برکت برای جهانیان کردیم حرکت می‌کرد، و ما به همه امور عالم داناییم"
        },
        {
            "chapter": 21,
            "verse": 82,
            "text": "و نیز برخی از دیوان را مسخر سلیمان کردیم که به دریا برای او غواصی کنند و یا به کارهای دیگر در دستگاه او بپردازند، و ما نگهبان دیوان (برای حفظ ملک سلیمان) بودیم"
        },
        {
            "chapter": 21,
            "verse": 83,
            "text": "و (یاد کن حال) ایوب را وقتی که پروردگار خود را خواند که مرا بیماری و رنج سخت رسیده و تو (بر بندگانت) از همه مهربانان عالم مهربان‌تری"
        },
        {
            "chapter": 21,
            "verse": 84,
            "text": "پس ما دعای او را مستجاب کردیم و درد و رنجش را برطرف ساختیم و اهل و فرزندانش را (که از او گرفته بودیم) با عده دیگر به مثل آنها باز به او عطا کردیم تا هم لطف و رحمتی در حق او کرده باشیم و هم اهل عبادت متذکر (لطف و احسان ما) شوند"
        },
        {
            "chapter": 21,
            "verse": 85,
            "text": "و (نیز یاد آر حال) اسماعیل و ادریس و ذو الکفل را که همه بندگان صابر ما بودند"
        },
        {
            "chapter": 21,
            "verse": 86,
            "text": "و ما آنها را به رحمت (خاص) خود درآوردیم، زیرا آنان از نیکان عالم به شمار بودند"
        },
        {
            "chapter": 21,
            "verse": 87,
            "text": "و (یاد آر حال) ذو النون (یعنی یونس) را هنگامی که (از میان قوم خود) غضبناک بیرون رفت و چنین پنداشت که ما هرگز او را در مضیقه و سختی نمی‌افکنیم (تا آنکه به ظلمات دریا و شکم ماهی در شب تار گرفتار شد) آن گاه در آن ظلمتها فریاد کرد که خدایی به جز ذات یکتای تو نیست، تو (از شریک و هر عیب و آلایش) پاک و منزهی و من از ستمکاران بودم (که بر نفس خود ستم کردم)"
        },
        {
            "chapter": 21,
            "verse": 88,
            "text": "پس ما دعای او را مستجاب کردیم و او را از گرداب غم نجات دادیم و اهل ایمان را هم این گونه نجات می‌دهیم"
        },
        {
            "chapter": 21,
            "verse": 89,
            "text": "و (یاد آر حال) زکریا را هنگامی که خدای خود را ندا کرد که بار الها، مرا یک تن و تنها وامگذار (و به من فرزندی که وارث من باشد عطا فرما) که تو بهترین وارث اهل عالم هستی"
        },
        {
            "chapter": 21,
            "verse": 90,
            "text": "ما هم دعای او را مستجاب کردیم و یحیی را به او عطا فرمودیم و جفتش را (که نازا بود) برای او شایسته (همسری و قابل ولادت) گردانیدیم، زیرا آنها در کارهای خیر تعجیل می‌کردند و در حال بیم و امید ما را می‌خواندند و همیشه به درگاه ما خاضع و خاشع بودند"
        },
        {
            "chapter": 21,
            "verse": 91,
            "text": "و (یاد کن حال) آن زن (یعنی مریم) را که دامنش را پاکیزه نگاه داشت و ما در آن از روح خود بدمیدیم و او را با فرزندش (عیسی) معجز و آیتی بزرگ برای اهل عالم قرار دادیم"
        },
        {
            "chapter": 21,
            "verse": 92,
            "text": "این طریقه شما آیین یگانه (و پاک اسلام) است و من یکتا پروردگار و آفریننده شما هستم، پس تنها مرا پرستش کنید"
        },
        {
            "chapter": 21,
            "verse": 93,
            "text": "و امت (با این سفارش) باز در کار دین، بین خود تفرقه و اختلاف انداختند (و ملت واحد را پریشان و متفرق ساختند ولی) باز رجوع همه به سوی ما خواهد بود"
        },
        {
            "chapter": 21,
            "verse": 94,
            "text": "پس هر کس اعمالش نیکو و دارای ایمان است سعیش (در راه دین) ضایع نخواهد شد و ما آن را کاملا می‌نویسیم"
        },
        {
            "chapter": 21,
            "verse": 95,
            "text": "و اهل دیاری را که ما هلاک گردانیم دیگر زندگانی بر آنها حرام است و هرگز (به دنیا یا به ایمان) باز نخواهند گشت"
        },
        {
            "chapter": 21,
            "verse": 96,
            "text": "تا روزی که راه یأجوج و مأجوج باز شود و آنان از هر جانب (پست و) بلند زمین شتابان درآیند (که روز قیامت یا قیام ولی عصر علیه السّلام مقصود است)"
        },
        {
            "chapter": 21,
            "verse": 97,
            "text": "و وعده (ثواب و عقاب) حق بسیار نزدیک شود و ناگهان چشم کافران از حیرت بی‌حرکت فرو ماند (و فریاد کنند) ای وای بر ما که از این روز غافل بودیم بلکه سخت به راه ستمکاری شتافتیم"
        },
        {
            "chapter": 21,
            "verse": 98,
            "text": "(و به آن کافران خطاب شود) البته شما و آنچه غیر خدا می‌پرستید امروز همه آتش افروز دوزخید و در آن آتش وارد می‌شوید"
        },
        {
            "chapter": 21,
            "verse": 99,
            "text": "اگر این بتان (که شما می‌پرستید) به راستی خدایان بودند به دوزخ نمی‌شدند در صورتی که (شما و بتانتان) همه در آتش مخلد خواهید بود"
        },
        {
            "chapter": 21,
            "verse": 100,
            "text": "آن کافران را در دوزخ زفیر و ناله بسیار دردناکی است و در آنجا هیچ سخنی (که مایه امید و نشاط شود) نخواهند شنید"
        },
        {
            "chapter": 21,
            "verse": 101,
            "text": "و البته (مؤمنان) آنان که توفیق و وعده نیکوی ما (در سرنوشت ازلی) بر آنها سبقت یافته از آن دوزخ به دور خواهند بود"
        },
        {
            "chapter": 21,
            "verse": 102,
            "text": "آنها هرگز آواز جهنم را نخواهند شنید و به آنچه مشتاق و مایل آنند تا ابد متنعّمند"
        },
        {
            "chapter": 21,
            "verse": 103,
            "text": "و هیچ گاه فزع اکبر و هنگامه بزرگ قیامت آنها را محزون نخواهد ساخت و با آنان فرشتگان (رحمت) ملاقات کنند (و گویند) این است آن روز (سعادت) شما که در دنیا به شما وعده می‌دادند"
        },
        {
            "chapter": 21,
            "verse": 104,
            "text": "روزی که آسمانها را مانند طومار در هم پیچیم و به حال اول که آفریدیم باز برگردانیم، این وعده ماست که البته انجام خواهیم داد"
        },
        {
            "chapter": 21,
            "verse": 105,
            "text": "و ما بعد از تورات در زبور (داود) نوشتیم که البته بندگان نیکوکار من ملک زمین را وارث و متصرف خواهند شد"
        },
        {
            "chapter": 21,
            "verse": 106,
            "text": "بی‌شک در این قرآن برای اهل عبادت مایه وصول به مقصد حق نهفته است"
        },
        {
            "chapter": 21,
            "verse": 107,
            "text": "و (ای رسول) ما تو را نفرستادیم مگر آنکه رحمت برای اهل عالم باشی"
        },
        {
            "chapter": 21,
            "verse": 108,
            "text": "بگو که بر من به یقین و درست این وحی می‌رسد که خدای شما خدایی است یکتا، پس آیا شما تسلیم (امر او) خواهید شد؟"
        },
        {
            "chapter": 21,
            "verse": 109,
            "text": "و چنانچه کافران (از حق) رو گردانیدند به آنان بگو: من (بر حسب وظیفه رسالت) شما را یکسان آگاه کردم و دیگر نمی‌دانم که آن وعده روز سخت قیامت که به شما دادند دور یا نزدیک خواهد بود"
        },
        {
            "chapter": 21,
            "verse": 110,
            "text": "همانا خدا به همه سخنان آشکار و اندیشه‌های پنهان شما آگاه است"
        },
        {
            "chapter": 21,
            "verse": 111,
            "text": "و خود ندانم شاید این (تأخیر عذاب) برای شما امتحانی باشد و تمتّعی (در دنیا) تا به هنگامی (که مرگ فرا رسد)"
        },
        {
            "chapter": 21,
            "verse": 112,
            "text": "رسول گفت: الها، تو به حق (میان ما) حکم کن، و پروردگار ما همان خدای مهربان است و بر ابطال آنچه شما بر خلاف حق می‌گویید تنها از او یاری باید خواست"
        },
        {
            "chapter": 22,
            "verse": 1,
            "text": "ای مردمان، خدا ترس و پرهیزکار باشید که زلزله روز قیامت بر خلایق بسیار حادثه بزرگ و واقعه سختی خواهد بود"
        },
        {
            "chapter": 22,
            "verse": 2,
            "text": "آن روز که آن هنگامه بزرگ را مشاهده کنید خواهید دید که هر زن شیرده طفل خود را (از هول) فراموش کند و هر آبستن بار رحم را بیفکند، و مردم را (از وحشت آن روز) بی‌خود و مست بنگری در صورتی که مست نیستند و لیکن عذاب خدا سخت است"
        },
        {
            "chapter": 22,
            "verse": 3,
            "text": "و از مردم کسی هست که از جهل و نادانی در کار خدا جدل کند و از پی هر شیطان گمراه کننده‌ای رود"
        },
        {
            "chapter": 22,
            "verse": 4,
            "text": "(در لوح تقدیر) بر آن شیطان چنین فرض و لازم شده که هر کس او را دوست و پیشوای خود سازد وی او را گمراه کند و به عذاب سوزان دوزخش رهبر شود"
        },
        {
            "chapter": 22,
            "verse": 5,
            "text": "ای مردم، اگر شما در (روز قیامت و قدرت خدا بر) بعث مردگان شک و ریبی دارید (برای رفع شک خود بدین دلیل توجه کنید که) ما شما را نخست از خاک آفریدیم آن گاه از آب نطفه، آن گاه از خون بسته، آنگاه از پاره‌ای گوشت با آفرینشی تمام و ناتمام، تا (در این انتقال و تحولات قدرت خود را) بر شما آشکار سازیم و (از نطفه‌ها) آنچه را مشیّت ما تعلق گیرد در رحمها قرار می‌بخشیم تا به وقتی معین، آن گاه شما را به صورت طفلی (چون گوهر از صدف رحم) بیرون آریم تا (زیست کرده و) سپس به حد بلوغ و رشد خود برسید و برخی از شما (در این بین) بمیرد و برخی به سن پیری و دوران ضعف و ناتوانی رسد تا آنجا که پس از دانش و هوش خرف شود و هیچ فهم نکند، و (دلیل دیگر از ادله قدرت خدا بر معاد آن که) زمین را بنگری وقتی خشک و بی‌گیاه باشد آن گاه چون باران بر آن فرو باریم سبز و خرم شود و (تخم‌ها در آن) نمو کند و از هر نوع گیاه زیبا برویاند"
        },
        {
            "chapter": 22,
            "verse": 6,
            "text": "این (آثار قدرت) دلیل است که خدا حق است و هم او البته مردگان را زنده خواهد کرد و او محققا بر هر چیز تواناست"
        },
        {
            "chapter": 22,
            "verse": 7,
            "text": "و محققا ساعت قیامت بی‌هیچ شک بیاید و خدا به یقین مردگان را از قبرها برانگیزد"
        },
        {
            "chapter": 22,
            "verse": 8,
            "text": "و از مردم کس هست که از روی جهل و گمراهی و بی‌هیچ هدایت و کتاب و حجت روشن در کار خدا جدل می‌کند"
        },
        {
            "chapter": 22,
            "verse": 9,
            "text": "با تکبر و نخوت از حق اعراض کرده تا (خلق را) از راه خدا گمراه گرداند، چنین کسی را در دنیا ذلت و خواری نصیب باشد و در آخرت عذاب آتش سوزانش خواهیم چشانید"
        },
        {
            "chapter": 22,
            "verse": 10,
            "text": "این عذاب آتش به سزای همان اعمال زشتی است که با دست خود پیش فرستادی و این که خدا هرگز کمترین ستم در حق بندگان نخواهد کرد"
        },
        {
            "chapter": 22,
            "verse": 11,
            "text": "و از مردم کس هست که خدا را به زبان و به ظاهر می‌پرستد (نه از باطن و حقیقت) از این رو هرگاه خیر و نعمتی به او رسد اطمینان خاطر پیدا کند و اگر آزمونی (از شر و فقر و آفتی) به او رسد (از دین خدا) رو بگرداند. چنین کس در دنیا و آخرت زیانکار است و این (نفاق و دورویی) زیانی است که بر همه کس آشکار است"
        },
        {
            "chapter": 22,
            "verse": 12,
            "text": "(این کافر نگون‌بخت) خدا را رها کرده و چیزی را می‌خواند (و می‌پرستد) که هیچ نفع و ضرری به حال او ندارد، و این حقا همان گمراهی دور (از هر سعادت) است"
        },
        {
            "chapter": 22,
            "verse": 13,
            "text": "چیزی را که به ضرر نزدیک‌تر از نفع است می‌خواند (و می‌پرستد)، وی بسیار بد یاوری یافته و بسیار بد دمساز و پشتیبانی اختیار کرده است"
        },
        {
            "chapter": 22,
            "verse": 14,
            "text": "همانا خدا آنان را که اهل ایمان و نیکوکارند داخل بهشت‌هایی کند که زیر درختانش نهرها جاری است، که خدا هر چه اراده کند خواهد کرد"
        },
        {
            "chapter": 22,
            "verse": 15,
            "text": "آن کس که پندارد خدا هرگز او را (یعنی رسولش را) در دنیا و آخرت یاری نخواهد کرد (و اینک نصرت‌های الهی را در حق او می‌بیند) پس طنابی به سقف بندد و خود را از آن بیاویزد تا خفه شود، آن گاه بنگرد که آیا این حیله و کید او خشمش را از بین می‌برد؟"
        },
        {
            "chapter": 22,
            "verse": 16,
            "text": "و ما همچنین (مانند سایر کتب آسمانی) این قرآن بزرگ را به صورت آیاتی روشن فرستادیم، و خدا (به این آیات) هر که را بخواهد هدایت می‌کند"
        },
        {
            "chapter": 22,
            "verse": 17,
            "text": "البته خدا بین اهل ایمان و یهود و صابئان و نصاری و گبران و آنان که به خدا شرک آوردند محققا روز قیامت جدایی افکند (و هر کس را به جایگاه استحقاقش برد) که خدا بر (احوال و پاداش) همه موجودات عالم (بصیر و) گواه است"
        },
        {
            "chapter": 22,
            "verse": 18,
            "text": "آیا (ای هوشمند به چشم بصیرت) مشاهده نکردی که هر که در آسمانها و هر که در زمین است و خورشید و ماه و ستارگان و کوهها و درختان و جنبندگان و بسیاری از آدمیان همه (با کمال شوق) به سجده خدا (و اطاعت او) مشغولند و بسیاری از مردم هم (در اثر کفر و عصیان) مستوجب عذاب حق شدند؟ و هر که را خدا خوار و ذلیل گرداند دیگر کسی او را عزیز و گرامی نتواند کرد که البته خدا هر چه مشیّت کامله‌اش تعلق گیرد خواهد کرد"
        },
        {
            "chapter": 22,
            "verse": 19,
            "text": "این دو گروه (مؤمن و کافر) مخالف و دشمن یکدیگرند که در (دین) خدای خود باهم به جدال برخاستند، و کافران را لباسی از آتش دوزخ به قامت بریده‌اند و بر سر آنان آب سوزان جهنم فرو ریزند"
        },
        {
            "chapter": 22,
            "verse": 20,
            "text": "که آنچه در درون آنهاست (از امعاء و احشاء همه) و پوست بدنشان به آن آب سوزان گداخته شود"
        },
        {
            "chapter": 22,
            "verse": 21,
            "text": "و گرزگران و عمودهای آهنین بر (سر) آنها مهیا باشد"
        },
        {
            "chapter": 22,
            "verse": 22,
            "text": "هرگاه خواهند از دوزخ به درآیند تا از غم و اندوه آن نجات یابند باز (فرشتگان عذاب) آنان را به دوزخ برگردانند و (گویند باز باید) عذاب آتش سوزان را بچشید"
        },
        {
            "chapter": 22,
            "verse": 23,
            "text": "البته خداوند آنان را که ایمان آوردند و نیکوکار شدند همه را در بهشت‌هایی داخل گرداند که زیر درختانش نهرها جاری است و در آنجا طلا و مروارید بر دست زیور بندند و تن به جامه حریر بیارایند"
        },
        {
            "chapter": 22,
            "verse": 24,
            "text": "و به گفتار خوش و طریق خدای ستوده هدایت شوند"
        },
        {
            "chapter": 22,
            "verse": 25,
            "text": "آنان که کافر شده و (مردم را) از راه خدا منع می‌کنند و نیز از مسجد الحرامی که (ما حرمت احکام) آن را برای اهل آن شهر و بادیه‌نشینان یکسان قرار دادیم مانع می‌شوند، و هر کسی که در آنجا اراده الحاد و تعدی کرده و (به خلق) ظلم و ستم کند همه را (به کیفر کفر و ظلمشان) از عذابی دردناک می‌چشانیم"
        },
        {
            "chapter": 22,
            "verse": 26,
            "text": "و (یاد آر) آن گاه که ما ابراهیم را در آن بیت الحرام تمکین دادیم (و به او وحی کردیم) که با من هیچ کس را شریک و انباز نگیر و خانه مرا برای طواف حاجیان و نمازگزاران و رکوع و سجود کنندگان (از لوث بتان و بت پرستان) پاک و پاکیزه دار"
        },
        {
            "chapter": 22,
            "verse": 27,
            "text": "و در میان مردم به (اداء مناسک) حج اعلام کن تا خلق پیاده و سواره بر شتران لاغر اندام تیزرو از هر راه دور به سوی تو جمع آیند"
        },
        {
            "chapter": 22,
            "verse": 28,
            "text": "تا (در آنجا) بر سر منافع (دنیوی و اخروی بسیار) خود حضور یابند و نام خدا را در ایامی معین یاد کنند که آنها را از حیوانات بهائم (یعنی شتر و گاو و گوسفند) روزی داده است. پس از آن تناول کرده و فقیران بیچاره را نیز (از قربانیها) طعام دهید"
        },
        {
            "chapter": 22,
            "verse": 29,
            "text": "آن گاه باید مناسک حج و حلق و تقصیر را به جای آرند (یعنی سر بتراشند و ناخن و موی بسترند تا از احرام به درآیند) و به هر نذر و عهدی که (در حج) کردند (یا به هر پیمانی که با خدا و خلق بسته‌اند) وفا کنند و طواف را گرد خانه عتیق (بیت الحرام کعبه) به جای آرند"
        },
        {
            "chapter": 22,
            "verse": 30,
            "text": "این است (احکام حج) و هر کس اموری را که خدا حرمت نهاده بزرگ و محترم شمارد البته این برایش نزد خدا بهتر خواهد بود. و چهارپایان غیر آنچه تلاوت خواهد شد [در سوره مائده آیه 3 آمده است. (م)] همه برای شما حلال گردید، پس از پلید حقیقی یعنی بتها اجتناب کنید و نیز از قول باطل (مانند دروغ و شهادت ناحق و سخنان لهو و غنا) دوری گزینید"
        },
        {
            "chapter": 22,
            "verse": 31,
            "text": "و خاص و خالص بی‌هیچ شائبه شرک خدا را پرستید، و هر کس به خدا شرک آرد (در عجز و بیچارگی) بدان ماند که از آسمان درافتد و مرغان (در فضا) بدنش را به منقار (قطعه قطعه) بربایند یا بادی تند او را به مکانی دور (از هر وسیله نجات) درافکند"
        },
        {
            "chapter": 22,
            "verse": 32,
            "text": "این است (سخن حق) و هر کس شعائر (دین) خدا را بزرگ و محترم دارد این از صفت دلهای باتقواست"
        },
        {
            "chapter": 22,
            "verse": 33,
            "text": "شما را در این شعائر و احکام الهی (یا این شتران یا تجارات) تا وقتی معین منفعتهاست، آن گاه محل هدی و سایر مناسک حج، حرم و بیت العتیق است (که پرستشگاه دیرین و معبد محترم خداست)"
        },
        {
            "chapter": 22,
            "verse": 34,
            "text": "و ما برای هر امتی شریعت و معبدی مقرر فرمودیم تا به ذکر نام خدا پردازند که آنها را از بهائم (یعنی گاو و گوسفند و شتر) روزی داد پس خدای شما خدایی است یکتا، همه تسلیم (فرمان) او باشید، و تو (ای رسول ما) متواضعان و مطیعان را (به سعادت ابدی) بشارت ده"
        },
        {
            "chapter": 22,
            "verse": 35,
            "text": "آنهایی که چون یاد خدا شود دلهاشان هراسان شود و (در راه او) هر چه مصیبت بینند صبور باشند و نماز به پا دارند و از آنچه روزیشان کردیم انفاق کنند"
        },
        {
            "chapter": 22,
            "verse": 36,
            "text": "و (نحر) شتران فربه را برای شما از شعائر خدا (و احکام حج) مقرر داشتیم که در آن قربانی شما را خیر و صلاح است، پس هنگام ذبح آنها تا برپا ایستاده‌اند نام خدا را یاد کنید و چون پهلوشان به زمین افتد (و نحر کامل شوند) از گوشت آنها تناول نموده و به فقیر وسائل هم اطعام کنید. ما این چنین این بهائم را مسخر و مطیع شما ساختیم تا شکر (نعمتهای ما را) به جای آرید"
        },
        {
            "chapter": 22,
            "verse": 37,
            "text": "(بدانید که) هرگز گوشت و خون این قربانیها نزد خدا (به درجه قبول) نمی‌رسد لیکن تقوای شماست که به (پیشگاه قبول) او خواهد رسید. این چنین این بهایم را مسخر شما ساخته تا خدا را به پاس آنکه شما را هدایت فرمود تکبیر و تسبیح گویید (و شکر نعمتش به جای آرید) و تو (ای رسول) نیکوکاران را (به سعادت ابد) بشارت ده"
        },
        {
            "chapter": 22,
            "verse": 38,
            "text": "خدا مؤمنان را از هر مکر و شر دشمن نگاه می‌دارد، که خدا هرگز خیانتکار کافر ناسپاس را دوست نمی‌دارد"
        },
        {
            "chapter": 22,
            "verse": 39,
            "text": "به مسلمانان که مورد قتل (و غارت) قرار گرفته‌اند رخصت (جنگ با دشمنان) داده شد، زیرا آنها از دشمن سخت ستم کشیدند و همانا خدا بر یاری آنها قادر است"
        },
        {
            "chapter": 22,
            "verse": 40,
            "text": "آن مؤمنانی که به ناحق از خانه‌هاشان آواره شده (و جرمی نداشتند) جز آنکه می‌گفتند: پروردگار ما خدای یکتاست. و اگر خدا (رخصت جنگ ندهد و) دفع شر بعضی از مردم را به بعض دیگر نکند همانا صومعه‌ها و دیرها و کنشت‌ها و مساجدی که در آن (نماز و) ذکر خدا بسیار می‌شود همه خراب و ویران شود. و هر که خدا را یاری کند البته خدا او را یاری خواهد کرد، که خدا را منتهای اقتدار و توانایی است"
        },
        {
            "chapter": 22,
            "verse": 41,
            "text": "(آنان که خدا را یاری می‌کنند) آنهایی هستند که اگر در روی زمین به آنان اقتدار و تمکین دهیم نماز به پا می‌دارند و زکات می‌دهند و امر به معروف و نهی از منکر می‌کنند و (از هیچ کس جز خدا نمی‌ترسند چون می‌دانند که) عاقبت کارها به دست خداست"
        },
        {
            "chapter": 22,
            "verse": 42,
            "text": "و اگر کافران امت، تو را تکذیب کنند (افسرده خاطر مباش که) پیش از اینان قوم نوح و عاد و ثمود نیز (رسولان حق را) تکذیب کردند"
        },
        {
            "chapter": 22,
            "verse": 43,
            "text": "و همچنین قوم ابراهیم و قوم لوط"
        },
        {
            "chapter": 22,
            "verse": 44,
            "text": "و نیز (قوم شعیب) اصحاب مدین (همه رسولان خود را تکذیب نمودند) و موسی نیز تکذیب شد و من هم کافران را (برای امتحان) مهلت دادم سپس آنها را (به عقوبت) گرفتم، و چقدر مؤاخذه و عقاب من (بر کافران) سخت است"
        },
        {
            "chapter": 22,
            "verse": 45,
            "text": "پس چه بسیار شهر و دیاری که ما اهلش را در آن حال که به ظلم و ستم مشغول بودند به خاک هلاک نشاندیم و اینک آن شهرها از بنیاد ویران است و چه چاه و قناتهای آب که معطل بماند و چه قصرهای عالی بی‌صاحب گشت"
        },
        {
            "chapter": 22,
            "verse": 46,
            "text": "آیا (این کافران) در روی زمین به سیر و تماشا نرفتند تا دلهاشان بینش و هوش یابد و گوششان به حقیقت شنوا گردد؟ که (این کافران را) چشمهای سر گرچه کور نیست لیکن چشم باطن و دیده دلها کور است"
        },
        {
            "chapter": 22,
            "verse": 47,
            "text": "و کافران (به سخریه) از تو تقاضای تعجیل در عذاب می‌کنند و هرگز خدا در وعده خود (به عذاب آنان) خلف نخواهد کرد، و همانا یک روز نزد خدا (و از نظر حلم او) چون هزار سال به حساب شماست"
        },
        {
            "chapter": 22,
            "verse": 48,
            "text": "و بسا شهر و دیاری که به اهلش با آنکه ستمکار بودند مهلت دادم تا روزی آنها را به انتقام گرفتم و بازگشت (خلق) به سوی من است (و هر نیک و بد را جزا خواهم داد)"
        },
        {
            "chapter": 22,
            "verse": 49,
            "text": "بگو که ای مردم، من برای شما رسول ترساننده مشفقی آشکار بیش نیستم"
        },
        {
            "chapter": 22,
            "verse": 50,
            "text": "پس آنان که ایمان آوردند و نیکوکار گردیدند بر آنها آمرزش حق و رزق با لطف و کرامت عالی است"
        },
        {
            "chapter": 22,
            "verse": 51,
            "text": "و آنان که در رد و انکار آیات ما سعی و کوشش کردند تا ما را به زانو درآورند آنها اهل آتش دوزخند"
        },
        {
            "chapter": 22,
            "verse": 52,
            "text": "و ما پیش از تو هیچ رسول و پیمبری نفرستادیم جز آنکه چون آیاتی (برای هدایت خلق) تلاوت کرد شیطان (جن و انس) در آن آیات الهی القاء دسیسه کرد، آن گاه خدا آنچه شیطان القاء می‌کند محو و نابود می‌سازد سپس آیات خود را محکم و استوار می‌گرداند، و خدا دانا (به حقایق امور) و درستکار (در نظام عالم) است"
        },
        {
            "chapter": 22,
            "verse": 53,
            "text": "تا خدا به آن القائات شیطان کسانی را که دلهایشان مبتلا به مرض (نفاق و شک یا کفر) و قساوت است بیازماید (و باطن آنها را پدیدار سازد) و همانا (کافران و) ستمکاران عالم سخت در ستیزه و دشمنی دور (از حق) می‌باشند"
        },
        {
            "chapter": 22,
            "verse": 54,
            "text": "و تا آنکه اهل علم و معرفت به یقین بدانند که این آیات قرآن به حق از جانب پروردگار تو نازل گردیده که بدان ایمان آورند و دلهاشان پیش او خاضع و خاشع شود، و البته خدا اهل ایمان را به راهی راست هدایت خواهد کرد"
        },
        {
            "chapter": 22,
            "verse": 55,
            "text": "و آنان که کافرند در (اینکه نزول) قرآن (از جانب خداست یا در وعد و وعید قرآن) همیشه شک دارند تا وقتی که ناگهان ساعت مرگ (یا قیامت) فرا رسد یا عذاب روز عقیم بی‌خیر (که شب آسایش و خیر و سعادت در پی ندارد) بر آنها فرود آید"
        },
        {
            "chapter": 22,
            "verse": 56,
            "text": "در آن روز سلطنت و حکمفرمایی تنها مخصوص خداست، که میان آنان حکم می‌کند، پس آنان که ایمان آورده و نیکوکار شدند در بهشت پر نعمتند"
        },
        {
            "chapter": 22,
            "verse": 57,
            "text": "و آنان که کافر شده و تکذیب آیات ما کردند آنها را عذابی خوار کننده و ذلّت بار است"
        },
        {
            "chapter": 22,
            "verse": 58,
            "text": "و آنان که در راه خدا از وطن خود هجرت گزیده و کشته شدند یا مرگشان فرا رسید البته خدا رزق و روزی نیکویی (در بهشت ابد) نصیبشان می‌گرداند، و همانا خداوند بهترین رزق و روزی بخشنده است"
        },
        {
            "chapter": 22,
            "verse": 59,
            "text": "و بی‌گمان آنها را (در بهشت) منزلی عنایت کند که بسیار بدان خشنود باشند، و همانا خدا (بر احوال خلق) دانا و (بر گناهانشان) بردبار است"
        },
        {
            "chapter": 22,
            "verse": 60,
            "text": "(سخن حق) این است، و هر کس به همان قدر ظلمی که به او شده در مقام انتقام برآید و باز بر او ظلم شود البته خدا او را یاری می‌کند (در این آیه ترغیب خلق است برگرفتن حق مظلوم از ظالم)، همانا خدا را عفو و آمرزش بسیار است"
        },
        {
            "chapter": 22,
            "verse": 61,
            "text": "این است (برهان حق) که خدا شب تار را در روز روشن پنهان می‌کند و روز روشن را در شب تار، و خدا (به صدای اهل عالم) شنوا و (به دقایق امور خلق) بیناست"
        },
        {
            "chapter": 22,
            "verse": 62,
            "text": "حقیقت این است که خدای یکتا حق مطلق است و هر چه جز او خوانند باطل صرف است، و علوّ مقام و بزرگی شأن مخصوص ذات پاک خداست"
        },
        {
            "chapter": 22,
            "verse": 63,
            "text": "(ای بشر) آیا ندیدی که خدا از آسمان آبی فرو بارد و زمین سبز و خرم گردد؟ (این دلیل قدرت و رحمت آفریننده است)، همانا خدا را (با خلق) عنایت و لطف بسیار است و (به دقیق‌ترین امور عالم) آگاه است"
        },
        {
            "chapter": 22,
            "verse": 64,
            "text": "آنچه در آسمانها و آنچه در زمین است همه ملک خداست و تنها خداست که بی‌نیاز و به همه اوصاف کمال آراسته است"
        },
        {
            "chapter": 22,
            "verse": 65,
            "text": "(ای بشر) آیا ندیدی که هر چه در زمین است خدا مسخر شما گردانید و کشتی به فرمان او در دریا سیر می‌کند و آسمان را (دستور) او نگاه می‌دارد که بر زمین نیفتد مگر به اذن او؟ همانا خدا به مردم بسیار رئوف و مهربان است"
        },
        {
            "chapter": 22,
            "verse": 66,
            "text": "و اوست خدایی که شما را اول بار زنده کرد و دیگر بار بمیراند و باز دوباره زنده کند، (با وجود این آیت قدرت و نعمت بزرگ) باز انسان بسیار ناسپاس و کافر کیش است"
        },
        {
            "chapter": 22,
            "verse": 67,
            "text": "ما برای هر امتی پرستشگاهی مقرر کردیم تا به خدا توجه کنند (و آنجا جهت وحدت و انس و الفت آن امت شود) پس (ای رسول) نباید مردم (در امر کعبه و قربانگاه و سایر دستورهای الهی) با تو به منازعت برخیزند و تو (خلق را) به سوی خدا دعوت کن که خود به راهی راست و هدایتی کامل هستی"
        },
        {
            "chapter": 22,
            "verse": 68,
            "text": "و اگر (کافران) با تو (در اوامر حق) جدل و خصومت کنند آنها را بازگو که خدا به آنچه می‌کنید بهتر آگاه است"
        },
        {
            "chapter": 22,
            "verse": 69,
            "text": "خدا در روز قیامت میان شما در آنچه (با من) خلاف و نزاع می‌کردید حکم خواهد فرمود"
        },
        {
            "chapter": 22,
            "verse": 70,
            "text": "(ای بشر) آیا ندانستی که خدا از آنچه در آسمان و زمین است آگاه است؟ و این (جهان و همه حوادث آن) در کتابی (کتاب علم خدا) محفوظ و مسطور است و این (حفظ و نگهبانی) بر خدا کاری بسیار سهل است"
        },
        {
            "chapter": 22,
            "verse": 71,
            "text": "و (این مشرکان) خدا را رها کرده و چیزی غیر او را می‌پرستند که بر پرستش آن هیچ دلیل و برهانی نفرستاده و نه خود علم و بصیرتی بدان دارند، (مشرکان، نادان و ستمکارند) و هرگز ستمکاران را یار و یاوری نخواهد بود"
        },
        {
            "chapter": 22,
            "verse": 72,
            "text": "و هرگاه بر این کافران معاند آیات روشن ما تلاوت شود در چهره آن کافران به حدی اثر مخالفت و انکار مشاهده کنی که نزدیک است (از فرط غضب) بر مؤمنانی که آیات ما را بر آنان قرائت می‌کنند حمله‌ور شوند، (به آنها) بگو: آیا شما را به عذابی بدتر از این خبر دهم؟ آن آتش دوزخ است که خدا آن را به کافران وعده داده است و آنجا بسیار بد بازگشتگاهی خواهد بود"
        },
        {
            "chapter": 22,
            "verse": 73,
            "text": "ای مردم (مشرک کافر) مثلی زده شده بدان گوش فرا دارید (تا حقیقت حال خود بدانید): آن بتهای جماد که به جای خدا (معبود خود) می‌خوانید هرگز بر خلقت مگسی هر چند همه اجتماع کنند قادر نیستند، و اگر مگس (ناتوان) چیزی از آنها بگیرد قدرت بر باز گرفتن آن ندارند، (بدانید که) طالب و مطلوب (یعنی بت و بت‌پرست یا عابد و معبود یا مگس و بتان) هر دو ناچیز و ناتوانند"
        },
        {
            "chapter": 22,
            "verse": 74,
            "text": "(این مشرکان) مقام خدا را آن گونه که شایسته اوست نشناختند، (و گرنه جماد ناتوانی را خدا نمی‌خواندند) خدا ذاتی است بی‌نهایت توانا و بی‌همتای شکست ناپذیر"
        },
        {
            "chapter": 22,
            "verse": 75,
            "text": "خداست که از میان فرشتگان و آدمیان رسولانی برمی‌گزیند، که همانا خدا (به سخن عالمیان) شنوا و (به لیاقت آنان) بیناست"
        },
        {
            "chapter": 22,
            "verse": 76,
            "text": "او به علم ازلی آنچه در نظر این مردم پیدا و آنچه ناپیداست همه را می‌داند و بازگشت کلیه امور به سوی خداست"
        },
        {
            "chapter": 22,
            "verse": 77,
            "text": "ای اهل ایمان، در برابر خدا رکوع و سجود آرید و (با توجه و بی‌ریا و خالص) پروردگار خود را پرستید و کار نیکو کنید، باشد که رستگار شوید"
        },
        {
            "chapter": 22,
            "verse": 78,
            "text": "و حق جهاد در راه او را (با دشمنان دین و با نفس امّاره) به جای آرید (و در طلب رضای او به قدر طاقت بکوشید) او شما را برگزیده (و به دین خود سرافراز کرده) و در مقام تکلیف بر شما مشقت و رنج ننهاده (و این آیین اسلام) مانند آیین پدر شما ابراهیم (خلیل است)، او (خدا) شما امت را پیش از این (در صحف او) و در این قرآن مسلمان نامیده تا این رسول بر شما و شما بر سایر خلق گواه (خداپرستی) باشید، پس نماز به پا دارید و زکات بدهید و به خدا (و کتاب او) متوسل شوید، که او مولی (و پادشاه و نگهبان و حافظ و ناصر) شماست و نیکو مولی و نیکو ناصری است"
        },
        {
            "chapter": 23,
            "verse": 1,
            "text": "همانا اهل ایمان به فیروزی و رستگاری رسیدند"
        },
        {
            "chapter": 23,
            "verse": 2,
            "text": "آنان که در نماز خود خاضع و خاشعند"
        },
        {
            "chapter": 23,
            "verse": 3,
            "text": "و آنان که از لغو و سخن باطل اعراض و احتراز می‌کنند"
        },
        {
            "chapter": 23,
            "verse": 4,
            "text": "و آنان که زکات (مال خود را به فقرا) می‌دهند"
        },
        {
            "chapter": 23,
            "verse": 5,
            "text": "و آنان که فروج و اندامشان را از عمل حرام نگاه می‌دارند"
        },
        {
            "chapter": 23,
            "verse": 6,
            "text": "مگر بر جفتهاشان (که زنان عقدی آنها باشند) یا کنیزان ملکی متصرفی آنها که هیچ‌گونه ملامتی (در مباشرت این زنان) بر آنها نیست"
        },
        {
            "chapter": 23,
            "verse": 7,
            "text": "و کسی که غیر این (زنان حلال) را به مباشرت طلبد البته چنین کسانی ستمکار و متعدی خواهند بود"
        },
        {
            "chapter": 23,
            "verse": 8,
            "text": "و آنان که به امانتها و عهد و پیمان خود کاملا وفا می‌کنند"
        },
        {
            "chapter": 23,
            "verse": 9,
            "text": "و آنان که بر نمازهاشان (و همه اوقات و شرایط ظاهر و باطن نماز) محافظت دارند"
        },
        {
            "chapter": 23,
            "verse": 10,
            "text": "چنین کسان وارث (مقام عالی بهشت) اند"
        },
        {
            "chapter": 23,
            "verse": 11,
            "text": "که بهشت فردوس ارث آن خوبان و منزلگاه ابدی آن پاکان است"
        },
        {
            "chapter": 23,
            "verse": 12,
            "text": "و همانا ما آدمی را از گل خالص آفریدیم"
        },
        {
            "chapter": 23,
            "verse": 13,
            "text": "آن‌گاه او را نطفه گردانیده و در جای استوار (صلب و رحم) قرار دادیم"
        },
        {
            "chapter": 23,
            "verse": 14,
            "text": "آن‌گاه نطفه را علقه و علقه را گوشت پاره و باز آن گوشت را استخوان ساختیم و سپس بر استخوانها گوشت پوشانیدیم (و پیکری کامل کردیم) پس از آن (به دمیدن روح پاک مجرد) خلقتی دیگرش انشا نمودیم؛ آفرین بر (قدرت کامل) خدای که بهترین آفرینندگان است"
        },
        {
            "chapter": 23,
            "verse": 15,
            "text": "باز شما آدمیان همه خواهید مرد"
        },
        {
            "chapter": 23,
            "verse": 16,
            "text": "و آن‌گاه روز قیامت به یقین تمام مبعوث خواهید شد"
        },
        {
            "chapter": 23,
            "verse": 17,
            "text": "و همانا مافوق شما (خاکیان) هفت آسمان (عالم پاک) را فراز یکدیگر آفریدیم و لحظه‌ای از توجه به خلق غافل نبوده و نخواهیم بود"
        },
        {
            "chapter": 23,
            "verse": 18,
            "text": "و ما آب را به قدر معین از آسمان نازل و در زمین ساکن ساختیم و محققا بر بردن و نابود ساختن آن نیز قادریم"
        },
        {
            "chapter": 23,
            "verse": 19,
            "text": "آن‌گاه ما به آن آب برای شما باغها و نخلستانهای خرما و انگور ایجاد کردیم که شما را در آنها میوه‌های گوناگون بسیاری است که از آن تناول می‌کنید"
        },
        {
            "chapter": 23,
            "verse": 20,
            "text": "و نیز درختی که از طور سینا برآید و روغن زیت بار آورد و نان خورش مردم گردد"
        },
        {
            "chapter": 23,
            "verse": 21,
            "text": "و بی‌شک برای شما در (مطالعه حال) چهارپایان و حیوانات اهلی عبرت خواهد بود که از شیر آنها به شما می‌آشامانیم و در آنها برای شما منافع بسیاری است (مانند فرشها و لباسها و اثاثیه و باربری و فواید بسیار دیگر) و از گوشت آنها نیز تناول می‌کنید"
        },
        {
            "chapter": 23,
            "verse": 22,
            "text": "و بر آن چهارپایان و نیز بر کشتیها سوار می‌شوید"
        },
        {
            "chapter": 23,
            "verse": 23,
            "text": "و همانا ما پیغمبر خود نوح را (به رسالت) به سوی امتش فرستادیم. نوح به قوم خود گفت که خدا را پرستید که جز آن ذات یکتا شما را خدایی نیست، آیا شما مردم خداترس و باتقوا نمی‌شوید؟"
        },
        {
            "chapter": 23,
            "verse": 24,
            "text": "اشراف قوم او که کافر شدند (به مردم) گفتند که این شخص جز آنکه بشری است مانند شما که می‌خواهد بر شما برتری یابد فضیلت دیگری ندارد و اگر خدا می‌خواست (رسول بر بشر بفرستد) همانا از جنس فرشتگان می‌فرستاد، ما این سخنانی که این شخص می‌گوید در میان پدران پیشین خود هیچ نشنیده‌ایم"
        },
        {
            "chapter": 23,
            "verse": 25,
            "text": "این شخص جز مردی دیوانه به شمار نیست، پس باید تا مدتی با او (مدارا کنید و) انتظار برید (تا یا از مرض جنون بهبود یابد یا بمیرد)"
        },
        {
            "chapter": 23,
            "verse": 26,
            "text": "نوح عرض کرد: خدایا، تو مرا بر اینان که تکذیب من کردند یاری فرما"
        },
        {
            "chapter": 23,
            "verse": 27,
            "text": "ما هم به او وحی کردیم که در حضور ما و به وحی و دستور ما به ساختن کشتی پرداز، تا آن‌گاه که فرمان (طوفان از جانب) ما آمد و آب از تنور فوران کرد پس در آن کشتی با خود از هر نوع جفتی (نر و ماده) همراه بر و اهل بیت خود را هم جز آن کس که در علم ازلی ما هلاک او گذشته (یعنی زن و فرزند نااهلت را) تمام به کشتی بنشان، و به شفاعت ستمکاران با من سخن مگو، که البته آنها باید همه غرق شوند"
        },
        {
            "chapter": 23,
            "verse": 28,
            "text": "پس چون با همراهانت در کشتی نشستی بگو: ستایش خدای را که ما را از (ظلم) ستمکاران نجات داد"
        },
        {
            "chapter": 23,
            "verse": 29,
            "text": "و باز بگو: پروردگارا، مرا به منزلی مبارک فرود آور که تو بهترین کسی هستی که به منزل خیر و سعادت توانی فرود آورد"
        },
        {
            "chapter": 23,
            "verse": 30,
            "text": "همانا در این حکایت آیت و عبرتهاست و البته ما (بندگان را به این‌گونه حوادث) آزمایش کننده‌ایم"
        },
        {
            "chapter": 23,
            "verse": 31,
            "text": "پس از هلاک قوم نوح باز قوم دیگری ایجاد کردیم"
        },
        {
            "chapter": 23,
            "verse": 32,
            "text": "و در میان آن قوم باز رسولی از خودشان (یعنی هود را) فرستادیم که خدای یکتا را پرستش کنید که جز او شما را خدایی نیست، آیا خداترس و باتقوا نمی‌شوید؟"
        },
        {
            "chapter": 23,
            "verse": 33,
            "text": "و باز اشراف و اعیان قوم وی که کافر شدند و عالم آخرت را تکذیب کردند و ما متنعّمشان در حیات دنیا کرده بودیم (به مردم) گفتند که این شخص بشری مانند شما بیش نیست که از هر چه شما بشر می‌خورید و می‌آشامید او هم می‌خورد و می‌آشامد"
        },
        {
            "chapter": 23,
            "verse": 34,
            "text": "و شما مردم اگر بشری مانند خود را اطاعت کنید بسیار زیانکار خواهید بود"
        },
        {
            "chapter": 23,
            "verse": 35,
            "text": "آیا به شما نوید می‌دهد که پس از آنکه مردید و استخوانهای شما هم پوسید و خاک شد باز (از گور) بیرونتان آرند؟"
        },
        {
            "chapter": 23,
            "verse": 36,
            "text": "هیهات، هیهات که این وعده‌ها که به شما می‌دهند راست باشد"
        },
        {
            "chapter": 23,
            "verse": 37,
            "text": "زندگانی جز این چند روزه حیات دنیایمان بیش نیست که زنده شده و خواهیم مرد و دیگر هرگز برانگیخته نخواهیم شد"
        },
        {
            "chapter": 23,
            "verse": 38,
            "text": "و این شخص جز آنکه مردی است که دروغ و افترا بر خدا می‌بندد هیچ مزیّت ندارد و ما هرگز به او ایمان نخواهیم آورد"
        },
        {
            "chapter": 23,
            "verse": 39,
            "text": "آن رسول هم عرض کرد: خدایا، مرا بر این قوم که تکذیب من کردند یاری فرما"
        },
        {
            "chapter": 23,
            "verse": 40,
            "text": "خدا فرمود: اندک زمانی نگذرد که این قوم سخت پشیمان خواهند شد"
        },
        {
            "chapter": 23,
            "verse": 41,
            "text": "تا آن‌گاه که صیحه و بانگ آسمانی (عذاب) آنها را بگرفت و ما آنان را خار و خاشاک بیابان ساختیم، که ستمکاران را (از رحمت الهی) دوری باد"
        },
        {
            "chapter": 23,
            "verse": 42,
            "text": "پس از هلاک اینان باز اقوامی دیگر پدید آوردیم"
        },
        {
            "chapter": 23,
            "verse": 43,
            "text": "هیچ قومی از اجل خود پس و پیش نخواهند افتاد"
        },
        {
            "chapter": 23,
            "verse": 44,
            "text": "سپس پیغمبران خود را پی در پی فرستادیم و هر قومی که رسول بر آنها آمد آن رسول را تکذیب و انکار کردند، ما هم آنها را از پی یکدیگر همه را هلاک کردیم و داستانهای هلاک آن اقوام را عبرت دیگران ساختیم، که قوم بی‌ایمان را (از رحمت خدا) دوری باد"
        },
        {
            "chapter": 23,
            "verse": 45,
            "text": "آن‌گاه موسی و برادرش هارون را فرستادیم با آیات و معجزات خود و حجّت روشن"
        },
        {
            "chapter": 23,
            "verse": 46,
            "text": "به سوی فرعون و اشراف قومش، آنها هم تکبر و نخوت کردند، زیرا آنان مردمی متکبّر و سرکش بودند"
        },
        {
            "chapter": 23,
            "verse": 47,
            "text": "از این رو گفتند: چرا ما به دو بشر مثل خودمان ایمان آریم در صورتی که طایفه این دو مرد ما را اطاعت و بندگی می‌کنند؟"
        },
        {
            "chapter": 23,
            "verse": 48,
            "text": "پس موسی و هارون را تکذیب کرده و بدین سبب همه هلاک شدند"
        },
        {
            "chapter": 23,
            "verse": 49,
            "text": "و همانا ما به موسی کتاب تورات را فرستادیم، باشد که آنها هدایت شوند"
        },
        {
            "chapter": 23,
            "verse": 50,
            "text": "و ما پسر مریم و مادرش را آیت و معجزه بزرگ گردانیدیم و هر دو را به سرزمین بلندی که آنجا مکانی هموار و چشمه‌سار بود (شام و بیت المقدس) منزل دادیم"
        },
        {
            "chapter": 23,
            "verse": 51,
            "text": "ای رسولان، از غذاهای پاکیزه (حلال) تناول کنید و به نیکوکاری و اعمال صالح پردازید که من به هر چه می‌کنید آگاهم"
        },
        {
            "chapter": 23,
            "verse": 52,
            "text": "و این مردم همه یک دین و متفق الکلمه یک امت شمایند و من یگانه خدای شما هستم، پس از من بترسید"
        },
        {
            "chapter": 23,
            "verse": 53,
            "text": "آن‌گاه مردم (با وجود این سفارش خدا) امر (دین) خود را پاره پاره کردند (و در آیین، فرقه فرقه شدند) و هر گروهی به آنچه نزد خود پسندیدند دلخوش گشتند"
        },
        {
            "chapter": 23,
            "verse": 54,
            "text": "پس بگذار که این بی‌خبران در جهل و غفلت خود به سر برند تا هنگامی معین (که روز مرگ و قیامت باشد)"
        },
        {
            "chapter": 23,
            "verse": 55,
            "text": "آیا این مردم کافر می‌پندارند این که ما آنها را مدد به مال و فرزندان می‌کنیم،"
        },
        {
            "chapter": 23,
            "verse": 56,
            "text": "برای آن است که می‌خواهیم در حق ایشان مساعدت و تعجیل به خیرات دنیا کنیم؟ (نه چنین است) بلکه (برای امتحان است و) آنها نمی‌فهمند"
        },
        {
            "chapter": 23,
            "verse": 57,
            "text": "همانا آن مؤمنانی که از خوف خدا ترسان و هراسانند"
        },
        {
            "chapter": 23,
            "verse": 58,
            "text": "و آنان که به آیات خدای خود ایمان می‌آورند"
        },
        {
            "chapter": 23,
            "verse": 59,
            "text": "و آنان که هرگز به پروردگارشان مشرک نمی‌شوند"
        },
        {
            "chapter": 23,
            "verse": 60,
            "text": "و آنان که آنچه وظیفه بندگی و ایمان است به جای آورده و باز از این که (روزی) به خدای خود رجوع می‌کنند دلهاشان ترسان است"
        },
        {
            "chapter": 23,
            "verse": 61,
            "text": "چنین بندگانی تعجیل در خیرات می‌کنند و اینان هستند که به کارهای نیکو سبقت می‌جویند"
        },
        {
            "chapter": 23,
            "verse": 62,
            "text": "و ما هیچ نفسی را بیش از وسع و توانایی او تکلیف نمی‌کنیم و نزد ما کتابی است (از لوح محفوظ الهی) که آن کتاب سخن به حق گوید و به هیچ کس هرگز ستم نخواهد شد"
        },
        {
            "chapter": 23,
            "verse": 63,
            "text": "بلکه دلهای کافران از این (کتاب حق) در جهل و غفلت است و اعمالی که این کافران عامل آنند غیر اعمال آن اهل ایمان است (که در آیات سابق ذکر شد)"
        },
        {
            "chapter": 23,
            "verse": 64,
            "text": "(این کافران به همین کردار بد مشغولند) تا آن‌گاه که ما متنعّمان آنها را به عذاب بگیریم در آن حال فریاد آنها بلند شود"
        },
        {
            "chapter": 23,
            "verse": 65,
            "text": "(و ما فرماییم که) امروز فریاد مکنید، که از ما به شما هیچ مدد و یاری نخواهد رسید"
        },
        {
            "chapter": 23,
            "verse": 66,
            "text": "زیرا همانا آیات من بر شما تلاوت می‌شد و شما واپس می‌رفتید (و بر کفر می‌افزودید)"
        },
        {
            "chapter": 23,
            "verse": 67,
            "text": "در حالتی که به هذیان و افسانه‌های شبانه خود (از شنیدن کلام خدا) تکبر و دوری می‌کردید"
        },
        {
            "chapter": 23,
            "verse": 68,
            "text": "آیا در این سخن (خدا و قرآن بزرگ) فکر و اندیشه نمی‌کنند (تا حقانیت آن را درک کنند) یا آنکه کتاب و رسول تنها بر اینان آمده و بر پدران پیشین آنها نیامده؟"
        },
        {
            "chapter": 23,
            "verse": 69,
            "text": "یا آنکه اینان رسول خود را نشناخته‌اند که او را انکار و تکذیب می‌کنند"
        },
        {
            "chapter": 23,
            "verse": 70,
            "text": "یا آنکه می‌گویند که این رسول را جنونی عارض شده (که دعوی رسالت می‌کند)؟ (چنین نیست) بلکه دین حق را بر آنها آورده و لیکن اکثر آنها از حق روگردان و متنفرند"
        },
        {
            "chapter": 23,
            "verse": 71,
            "text": "و اگر حق تابع هوای نفس آنان شود همانا آسمانها و زمین و هر که در آنهاست فاسد خواهد شد. (و کافران از جهل نسبت جنون به رسول ما دادند؛ چنین نیست) بلکه ما اندرز قرآن بزرگ را بر آنها فرستادیم و آنان از این اندرز خود اعراض کنند"
        },
        {
            "chapter": 23,
            "verse": 72,
            "text": "مگر تو از این امت خرج و مزد رسالت می‌خواهی؟ (هرگز!) مزدی که خدا به تو دهد (از هر چیز) بهتر است، که خدا بهترین روزی دهنده است"
        },
        {
            "chapter": 23,
            "verse": 73,
            "text": "و البته تو خلق را به راه راست می‌خوانی"
        },
        {
            "chapter": 23,
            "verse": 74,
            "text": "و لیکن آنان که به آخرت ایمان نمی‌آورند از آن راه راست برمی‌گردند"
        },
        {
            "chapter": 23,
            "verse": 75,
            "text": "و اگر ما با آنها مهربانی کرده و هر گونه الم و رنج و عذابی که دارند برطرف سازیم آنها سخت‌تر در طغیان و سرکشی خود فرو می‌روند"
        },
        {
            "chapter": 23,
            "verse": 76,
            "text": "و همانا ما آنها را به عذاب سخت گرفتار کردیم و باز آن کافران به تضرع و توبه و ناله رو به درگاه خدای خود نیاوردند"
        },
        {
            "chapter": 23,
            "verse": 77,
            "text": "تا آنکه بر آنها دری از بلا و عذاب سخت گشودیم که دیگر ناگاه در آن عذاب (از هر سو) نومید شدند"
        },
        {
            "chapter": 23,
            "verse": 78,
            "text": "و اوست خدایی که برای شما گوش و چشمها و قلبها آفرید (ولی) عده بسیار کمی از شما شکر او به جای می‌آورید"
        },
        {
            "chapter": 23,
            "verse": 79,
            "text": "و اوست خدایی که شما را در زمین پدید آورد و باز (روز قیامت) رجوع و حشر شما به سوی او خواهد بود"
        },
        {
            "chapter": 23,
            "verse": 80,
            "text": "و اوست خدایی که زنده گرداند و بمیراند و اختلاف و حرکت شب و روز به امر اوست، آیا شما عقل خود را کار نمی‌بندید (تا خداشناس شوید و اطاعت امر او کنید)"
        },
        {
            "chapter": 23,
            "verse": 81,
            "text": "بلکه این مردم کافر هم همان سخن کافران پیشین را گفتند"
        },
        {
            "chapter": 23,
            "verse": 82,
            "text": "که گفتند: از کجا که چون ما مردیم و استخوانی پوسیده و خاک شدیم باز مبعوث و زنده شویم؟"
        },
        {
            "chapter": 23,
            "verse": 83,
            "text": "از این وعده‌ها بسیار به ما و پیش از این به پدران ما داده شد ولی اینها جز افسانه‌های پیشینیان نیست"
        },
        {
            "chapter": 23,
            "verse": 84,
            "text": "بگو که زمین و هر کس که در او موجود است از کیست اگر شما فهم و دانش دارید؟"
        },
        {
            "chapter": 23,
            "verse": 85,
            "text": "البته جواب خواهند داد که از خداست، بگو: پس چرا متذکر (قدرت خدا) نمی‌شوید (تا به عالم آخرت ایمان آرید)"
        },
        {
            "chapter": 23,
            "verse": 86,
            "text": "باز به آنها بگو: پروردگار آسمانهای هفتگانه و خداوند عرش بزرگ کیست؟"
        },
        {
            "chapter": 23,
            "verse": 87,
            "text": "البته باز جواب دهند که آنها از خداست، بگو: پس چرا متقی و خداترس نمی‌شوید؟"
        },
        {
            "chapter": 23,
            "verse": 88,
            "text": "باز بگو: آن کیست که (ملک و) ملکوت همه عالم به دست اوست و او به همه پناه دهد و از همه حمایت کند ولی از (عذاب) او کسی پناه نتواند داد؟ اگر می‌دانید (کیست باز گویید)"
        },
        {
            "chapter": 23,
            "verse": 89,
            "text": "محققا خواهند گفت که اینها همه از خداست. بگو: پس چرا به فریب و فسون مفتون می‌شوید؟ (و از خدا غافل می‌گردید؟)"
        },
        {
            "chapter": 23,
            "verse": 90,
            "text": "بلکه ما حق را به ایشان فرستادیم و آنها دروغ می‌گویند"
        },
        {
            "chapter": 23,
            "verse": 91,
            "text": "خدا هرگز فرزندی اتخاذ نکرده و هرگز خدایی با او شریک نبوده، که اگر شریکی بود در این صورت هر خدایی مخلوق خود را به سویی بردی (و نظم وحدانی عالم از هم گسیختی) و بعضی از خدایان بر بعضی دیگر علو و برتری جستی! خدا از آنچه مشرکان گویند پاک و منزه است"
        },
        {
            "chapter": 23,
            "verse": 92,
            "text": "او دانا به عالم غیب و شهود است و ذات پاکش از شرک و شریک که برایش آرند برتر و والاتر است"
        },
        {
            "chapter": 23,
            "verse": 93,
            "text": "بگو: بارالها، اگر وعده‌های عذاب این کافران را به من بنمایانی،"
        },
        {
            "chapter": 23,
            "verse": 94,
            "text": "پس مرا در میان قوم ستمکار وامگذار"
        },
        {
            "chapter": 23,
            "verse": 95,
            "text": "و البته ما قادریم عذابی را که به کافران وعده می‌دهیم به تو بنمایانیم"
        },
        {
            "chapter": 23,
            "verse": 96,
            "text": "تو آزار و بدیهای امت را به آنچه نیکوتر است دفع کن ما (جزای) گفتار آنها را بهتر می‌دانیم"
        },
        {
            "chapter": 23,
            "verse": 97,
            "text": "و بگو: بارالها، من از وسوسه و فریب شیاطین (انس و جن) به تو پناه می‌آورم"
        },
        {
            "chapter": 23,
            "verse": 98,
            "text": "و هم به تو پناه می‌برم بار خدایا از آنکه شیاطین به مجلسم حضور به هم رسانند (و مرا از یاد تو غافل سازند)"
        },
        {
            "chapter": 23,
            "verse": 99,
            "text": "(کافران در جهل و غفلتند) تا آن گاه که وقت مرگ هر یک از آنها فرا رسد، در آن حال گوید: بارالها، مرا به دنیا بازگردانید"
        },
        {
            "chapter": 23,
            "verse": 100,
            "text": "تا شاید به تدارک گذشته عملی صالح به جای آرم. (به او خطاب شود که) هرگز نخواهد شد، این کلمه‌ای است که (از حسرت) همی بگوید (و ثمری نمی‌بخشد) و در برابر آنها عالم برزخ است تا روزی که برانگیخته شوند"
        },
        {
            "chapter": 23,
            "verse": 101,
            "text": "پس آن‌گاه که نفخه صور قیامت دمیده شد دیگر نسب و خویشی در میانشان نماند و کسی از کس دیگر حال نپرسد"
        },
        {
            "chapter": 23,
            "verse": 102,
            "text": "پس (در آن روز) هر که اعمالش سنگین و وزین است آنان رستگارانند"
        },
        {
            "chapter": 23,
            "verse": 103,
            "text": "و هر که اعمالش سبک وزن است آنان کسانی هستند که نفس خویش را در زیان افکنده، به دوزخ مخلد خواهند بود"
        },
        {
            "chapter": 23,
            "verse": 104,
            "text": "آتش دوزخ صورتهای آنها را می‌سوزاند و در جهنم، زشت منظر خواهند زیست"
        },
        {
            "chapter": 23,
            "verse": 105,
            "text": "(و به آنها خطاب شود) آیا آیات من برای شما تلاوت نمی‌شد؟ و شما تکذیب آیات من می‌کردید؟"
        },
        {
            "chapter": 23,
            "verse": 106,
            "text": "گویند: بارالها (رحم کن که) شقاوت بر ما غلبه کرد و کار ما به گمراهی کشید"
        },
        {
            "chapter": 23,
            "verse": 107,
            "text": "پروردگارا، ما را از جهنم بیرون آر، که اگر دیگر بار عصیان تو کردیم همانا بسیار ستمکار (و محکوم به هر گونه کیفر و عذاب سخت) خواهیم بود"
        },
        {
            "chapter": 23,
            "verse": 108,
            "text": "باز به آنان خطاب سخت شود: (ای سگان) دور شوید و به دوزخ درآیید و با من لب از سخن فروبندید"
        },
        {
            "chapter": 23,
            "verse": 109,
            "text": "زیرا شمایید که چون طایفه‌ای از بندگان (صالح) من عرض می‌کردند: بارالها، ما به تو ایمان آوردیم، تو از گناهان ما درگذر و در حق ما لطف و مهربانی فرما، که تو بهترین مهربانان هستی"
        },
        {
            "chapter": 23,
            "verse": 110,
            "text": "در آن وقت (شما کافران) آن بندگان خاص مرا تمسخر می‌کردید تا آنجا که این سبب شد که مرا به کلی فراموش کردید و بر آن خداپرستان خنده و استهزاء می‌نمودید"
        },
        {
            "chapter": 23,
            "verse": 111,
            "text": "من هم امروز جزای صبر (بر آزار و سخریه شما) را به آن بندگان پاک خود خواهم داد که آنها امروز سعادتمند و رستگاران عالمند"
        },
        {
            "chapter": 23,
            "verse": 112,
            "text": "(آن‌گاه خدا به کافران) گوید که می‌دانید شما چند سال در زمین درنگ کردید؟"
        },
        {
            "chapter": 23,
            "verse": 113,
            "text": "آنها پاسخ دهند که یک روز بود یا یک جزء از روز؛ (اگر ما خطا می‌گوییم) از شمارندگان (یعنی فرشتگانی که حساب عمر خلق دانند) باز پرس"
        },
        {
            "chapter": 23,
            "verse": 114,
            "text": "خدا فرماید: شما اگر (از حال زندگانی خود) آگاه بودید می‌دانستید که مدت درنگتان در دنیا بسیار اندک بوده است"
        },
        {
            "chapter": 23,
            "verse": 115,
            "text": "آیا چنین پنداشتید که ما شما را به عبث و بازیچه آفریده‌ایم و هرگز به سوی ما بازگردانده نمی‌شوید؟"
        },
        {
            "chapter": 23,
            "verse": 116,
            "text": "پس (بدانید که) خدای پادشاه به حق، برتر است (از آنکه از او فعل عبث و بیهوده صادر شود) که هیچ خدایی به جز همان پروردگار عرش مبارک نیست"
        },
        {
            "chapter": 23,
            "verse": 117,
            "text": "و هر کس غیر خدا کسی دیگر را به الهیت خواند که هیچ دلیلی بر آن ندارد حساب کار او نزد خدای اوست و البته کافران را (در روز کیفر) فلاح و رستگاری نیست"
        },
        {
            "chapter": 23,
            "verse": 118,
            "text": "و بگو: بارالها، بیامرز و ببخشای و تو بهترین بخشندگان عالم وجودی"
        },
        {
            "chapter": 24,
            "verse": 1,
            "text": "این سوره را فرستادیم و (احکامش را) فریضه (بندگان) کردیم و در آن آیات روشن (توحید و معارف و احکام الهی) نازل ساختیم، باشد که شما متذکر (آن حقایق) شوید"
        },
        {
            "chapter": 24,
            "verse": 2,
            "text": "باید هر یک از زنان و مردان زنا کار را به صد تازیانه مجازات و تنبیه کنید و هرگز درباره آنان در دین خدا رأفت و ترحم روا مدارید اگر به خدا و روز قیامت ایمان دارید، و باید عذاب آن بدکاران را جمعی از مؤمنان مشاهده کنند"
        },
        {
            "chapter": 24,
            "verse": 3,
            "text": "مرد زناکار جز با زن زناکار و مشرک نکاح نمی‌کند و زن زانیه را هم جز مرد زانی و مشرک به نکاح نخواهد گرفت و این کار بر مردان مؤمن حرام است"
        },
        {
            "chapter": 24,
            "verse": 4,
            "text": "و آنان که به زنان با عفت مؤمنه نسبت زنا دهند آن‌گاه چهار شاهد (عادل) بر دعوی خود نیاورند آنان را به هشتاد تازیانه کیفر دهید، و دیگر هرگز شهادت آنها را نپذیرید، و آنان مردمی فاسق و نادرستند"
        },
        {
            "chapter": 24,
            "verse": 5,
            "text": "مگر آنهایی که بعد از آن فسق و بهتان به درگاه خدا توبه کنند و در مقام اصلاح عمل خود برآیند، در این صورت خدا البته بسیار آمرزنده و مهربان است"
        },
        {
            "chapter": 24,
            "verse": 6,
            "text": "و آنان که به زنان خود نسبت زنا دهند و جز خود بر آن شاهد و گواهی ندارند (چون حد لازم آید، برای رفع حد) باید از آن زن و مرد نخست مرد چهار مرتبه شهادت و قسم به نام خدا یاد کند که البته او (در این دعوی زنا) از راستگویان است"
        },
        {
            "chapter": 24,
            "verse": 7,
            "text": "و بار پنجم قسم یاد کند که لعن خدا بر او باد اگر از دروغگویان باشد"
        },
        {
            "chapter": 24,
            "verse": 8,
            "text": "و (چون بعد از این پنج قسم شوهر، بر زن حد لازم آید) برای رفع عذاب حد، آن زن نیز نخست چهار مرتبه شهادت و قسم به نام خدا یاد کند که البته شوهرش دروغ می‌گوید"
        },
        {
            "chapter": 24,
            "verse": 9,
            "text": "و بار پنجم قسم یاد کند که غضب خدا بر او اگر این مرد (در این دعوی) از راستگویان باشد"
        },
        {
            "chapter": 24,
            "verse": 10,
            "text": "و اگر فضل و رحمت خدا شامل حال شما مؤمنان نبود و اگر نه این بود که خدای مهربان البته توبه‌پذیر است و کار به حکمت کند (حدود و تکلیف را چنین آسان نمی‌گرفت و به توبه رفع عذاب از شما نمی‌کرد)"
        },
        {
            "chapter": 24,
            "verse": 11,
            "text": "همانا کسانی که آن بهتان را بستند (و به عایشه تهمت کار ناشایست زدند که رسول و مؤمنان را بیازارند) گروهی همدست از (منافقان) شمایند؛ نپندارید ضرری از آن به آبروی شما می‌رسد بلکه خیر و ثواب نیز (چون بر تهمت صبر کنید از خدا) خواهید یافت؛ هر یک از آنها به عقاب گناه خود خواهند رسید؛ و آن کس از منافقان که رأس و منشأ این بهتان بزرگ گشت هم او به عذابی بزرگ معذب خواهد شد"
        },
        {
            "chapter": 24,
            "verse": 12,
            "text": "آیا سزاوار این نبود که چون (از منافقان) چنین بهتان و دروغها شنیدید مردان و زنان مؤمن حسن ظنّشان درباره یکدیگر بیشتر شده و گویند: این دروغی است آشکار؟"
        },
        {
            "chapter": 24,
            "verse": 13,
            "text": "چرا (منافقان) بر دعوی خود چهار شاهد (عادل) اقامه نکردند؟ پس حالی که شاهد نیاوردند البته نزد خدا مردمی دروغزنند"
        },
        {
            "chapter": 24,
            "verse": 14,
            "text": "و اگر فضل و رحمت خدا در دنیا و عقبی شامل حال شما (مؤمنان) نبود به مجرّد خوض در این‌گونه سخنان (نفاق انگیز) به شما عذابی بزرگ می‌رسید"
        },
        {
            "chapter": 24,
            "verse": 15,
            "text": "زیرا شما آن سخنان را از زبان یکدیگر تلقّی کرده و حرفی بر زبان می‌گفتید که علم به آن نداشتید و این کار را سهل و کوچک می‌پنداشتید در صورتی که نزد خدا (گناهی) بسیار بزرگ بود"
        },
        {
            "chapter": 24,
            "verse": 16,
            "text": "چرا به محض شنیدن این سخن نگفتید که هرگز ما را تکلم به این روا نیست، پاک خدایا، این بهتانی بزرگ است؟"
        },
        {
            "chapter": 24,
            "verse": 17,
            "text": "خدا به شما (مؤمنان) موعظه و اندرز می‌کند که زنهار دیگر گرد این چنین سخن نگردید اگر اهل ایمانید"
        },
        {
            "chapter": 24,
            "verse": 18,
            "text": "و خدا آیات خود را برای شما بیان می‌کند، و او (به حقایق امور و سرائر خلق) دانا و (به مصالح بندگان و نظام عالم کاملا) آگاه است"
        },
        {
            "chapter": 24,
            "verse": 19,
            "text": "آنان که (چون عبد اللّه ابیّ سلول و منافقان دیگر) دوست می‌دارند که در میان اهل ایمان کار منکری اشاعه و شهرت یابد آنها را در دنیا و آخرت عذابی دردناک خواهد بود و خدا (فتنه‌گری و دروغشان را) می‌داند و شما نمی‌دانید"
        },
        {
            "chapter": 24,
            "verse": 20,
            "text": "و اگر فضل و رحمت خدا و رأفت و مهربانی او شامل حال شما (مؤمنان) نبود (در عقاب گناهتان تعجیل کردی و توبه نپذیرفتی)"
        },
        {
            "chapter": 24,
            "verse": 21,
            "text": "ای کسانی که ایمان آورده‌اید، زنهار پیروی شیطان مکنید، که هر کس قدم به قدم از پی شیطان رفت او به کار زشت منکر وامی‌دارد، و اگر فضل و رحمت خدا شامل شما نبود احدی از شما (از گناه و زشتی) پاک و پاکیزه نشدی، لیکن خدا هر کس را می‌خواهد منزه و پاک می‌گرداند، و خدا شنوا و داناست"
        },
        {
            "chapter": 24,
            "verse": 22,
            "text": "و نباید صاحبان ثروت و نعمت از شما درباره خویشاوندان خود و در حق مسکینان و مهاجران راه خدا از بخشش و انفاق کوتاهی کنند، باید مؤمنان عفو و صفح پیشه کنند و از بدیها درگذرند، آیا دوست نمی‌دارید که خدا هم در حق شما مغفرت (و احسان) فرماید؟ و خدا بسیار آمرزنده و مهربان است"
        },
        {
            "chapter": 24,
            "verse": 23,
            "text": "کسانی که به زنان باایمان عفیفه (مبرّا و) بی‌خبر از کار بد تهمت زنند محققا در دنیا و آخرت ملعون و محروم از رحمت حق هستند و هم آنان به عذابی بزرگ معذب خواهند شد"
        },
        {
            "chapter": 24,
            "verse": 24,
            "text": "در روزی که زبان و دست و پای ایشان بر اعمال (ناشایسته) آنها گواهی دهد"
        },
        {
            "chapter": 24,
            "verse": 25,
            "text": "در آن روز خدا حساب و کیفر شایسته آنها را تمام و کامل خواهد پرداخت و خواهند دانست که خداوند حق آشکار است"
        },
        {
            "chapter": 24,
            "verse": 26,
            "text": "زنان بدکار و ناپاک شایسته مردانی بدین وصفند و مردان زشتکار و ناپاک نیز شایسته زنانی بدین صفتند و (بالعکس) زنان پاکیزه نیکو لا یق مردانی چنین و مردان پاکیزه نیکو لایق زنانی همین گونه‌اند، و این پاکیزگان از سخنان بهتانی که ناپاکان درباره آنان گویند منزهند و بر ایشان آمرزش و رزق نیکوست"
        },
        {
            "chapter": 24,
            "verse": 27,
            "text": "ای اهل ایمان، هرگز به هیچ خانه مگر خانه‌های خودتان تا با صاحبش انس و اجازه ندارید وارد نشوید و (چون رخصت یافته و داخل شوید) به اهل آن خانه نخست سلام کنید که این (ورود با اجازه و تحیت، برای حسن معاشرت و ادب انسانیت) شما را بسی بهتر است، باشد که متذکر (شئون یکدیگر و حافظ آداب رفاقت) شوید"
        },
        {
            "chapter": 24,
            "verse": 28,
            "text": "و اگر کسی را نیافتید باز وارد نشوید تا اجازه یابید، و چون (به خانه‌ای درآمدید و) گفتند: برگردید، به زودی بازگردید که این برای تنزیه و پاکی شما بهتر است، و خدا به هر چه می‌کنید داناست"
        },
        {
            "chapter": 24,
            "verse": 29,
            "text": "باکی بر شما نیست که به خانه غیر مسکونی که در آن متاعی دارید (بی‌اجازه) در آیید، و (بدانید که) خدا به همه کار آشکار و پنهان شما آگاه است"
        },
        {
            "chapter": 24,
            "verse": 30,
            "text": "(ای رسول ما) مردان مؤمن را بگو تا چشمها (از نگاه ناروا) بپوشند و فروج و اندامشان را (از کار زشت با زنان) محفوظ دارند که این بر پاکیزگی (جسم و جان) آنان اصلح است، و البته خدا به هر چه کنید کاملا آگاه است"
        },
        {
            "chapter": 24,
            "verse": 31,
            "text": "و زنان مؤمن را بگو تا چشمها (از نگاه ناروا) بپوشند و فروج و اندامشان را (از عمل زشت) محفوظ دارند و زینت و آرایش خود جز آنچه قهرا ظاهر می‌شود (بر بیگانه) آشکار نسازند، و باید سینه و بر و دوش خود را به مقنعه بپوشانند و زینت و جمال خود را آشکار نسازند جز برای شوهران خود یا پدران یا پدران شوهر یا پسران خود یا پسران شوهر یا برادران خود یا پسران برادران و پسران خواهران خود یا زنان خود (یعنی زنان مسلمه) یا کنیزان ملکی خویش یا مردان اتباع خانواده که رغبت به زنان ندارند یا اطفالی که هنوز بر عورت و محارم زنان آگاه نیستند (و از غیر این اشخاص مذکور احتجاب و احتراز کنند) و آن طور پای به زمین نزنند که خلخال و زیور پنهان پاهایشان معلوم شود. و ای اهل ایمان، همه به درگاه خدا توبه کنید، باشد که رستگار شوید"
        },
        {
            "chapter": 24,
            "verse": 32,
            "text": "و البته باید مردان بی‌زن و زنان بی‌شوهر و کنیزان و بندگان شایسته خود را به نکاح یکدیگر درآورید، اگر آن مردان و زنان فقیرند خدا به لطف و فضل خود آنان را بی‌نیاز و مستغنی خواهد فرمود و خدا رحمتش وسیع و نامتناهی و (به احوال بندگان) آگاه است"
        },
        {
            "chapter": 24,
            "verse": 33,
            "text": "و آنان که وسیله نکاح نیابند باید عفت نفس پیشه کنند تا خدا آنها را به لطف و فضل خود بی‌نیاز گرداند. و از بردگانتان آنان که تقاضای مکاتبه کنند (یعنی خواهند که خود را از مولا به مبلغی مشروط یا مطلق خریداری کنند) تقاضای آنها را اگر خیر و صلاحی در ایشان مشاهده کنید بپذیرید و (برای کمک به آزاد شدن آنها) از مال خدا که به شما اعطا فرموده (به عنوان زکات و صدقات در وجه مال المکاتبه) به آنها بدهید، و کنیزکان خود را که مایلند به عفت، زنهار برای طمع مال دنیا جبرا به زنا وادار مکنید، که هر کس آنها را اکراه به زنا کند خدا در حق آنها که مجبور بودند بسیار آمرزنده و مهربان است (لیکن شما را که آنها را به زنا مجبور کنید به جای آنان عقاب خواهد کرد)"
        },
        {
            "chapter": 24,
            "verse": 34,
            "text": "و همانا ما به سوی شما آیاتی روشن نازل گردانیدیم و داستانی از آنان که پیش از شما درگذشتند و موعظه‌ای برای اهل تقوا فرستادیم"
        },
        {
            "chapter": 24,
            "verse": 35,
            "text": "خدا نور (وجودبخش) آسمانها و زمین است، داستان نورش به مشکاتی ماند که در آن روشن چراغی باشد و آن چراغ در میان شیشه‌ای که از تلألؤ آن گویی ستاره‌ای است درخشان، و روشن از درخت مبارک زیتون که (با آنکه) شرقی و غربی نیست (شرق و غرب جهان بدان فروزان است) و بی‌آنکه آتشی زیت آن را برافروزد خود به خود (جهانی را) روشنی بخشد، پرتو آن نور (حقیقت) بر روی نور (معرفت) قرار گرفته است. و خدا هر که را خواهد به نور خود (و اشراقات وحی خویش) هدایت کند و (این) مثلها را خدا برای مردم (هوشمند) می‌زند (که به راه معرفتش هدایت یابند) و خدا به همه امور داناست"
        },
        {
            "chapter": 24,
            "verse": 36,
            "text": "(و آن مشکات) در خانه‌هایی (قرار دارد مانند معابد و مساجد و منازل انبیاء و اولیاء) که خدا رخصت داده که آنجا رفعت یابد و در آنها ذکر او شود و صبح و شام تسبیح و تنزیه ذات پاک او کنند"
        },
        {
            "chapter": 24,
            "verse": 37,
            "text": "پاکمردانی که هیچ کسب و تجارت آنان را از یاد خدا و به پا داشتن نماز و دادن زکات غافل نگرداند و از روزی که دل و دیده‌ها در آن روز حیران و مضطرب است ترسان و هراسانند"
        },
        {
            "chapter": 24,
            "verse": 38,
            "text": "تا خدا در مقابل بهترین اعمال ایشان جزاء و ثواب کامل عطا فرماید و از فضل و احسان خویش بر آنها بیفزاید، و خدا هر که را خواهد روزی بی‌حد و حساب بخشد"
        },
        {
            "chapter": 24,
            "verse": 39,
            "text": "و آنان که کافرند اعمالشان در مثل به سرابی ماند در بیابان هموار بی‌آب که شخص تشنه آن را آب پندارد (و به جانب آن شتابد) چون بدانجا رسید هیچ آب نیابد، و (آن کافر) خدا را حاضر و ناظر اعمال خویش بیند که به حساب کارش تمام و کامل برسد و خدا به یک لحظه حساب تمام خلایق می‌کند"
        },
        {
            "chapter": 24,
            "verse": 40,
            "text": "یا (مثل اعمال کافران) به ظلمات دریای موّاج عمیقی ماند که امواج آن (که شک و جهل و اعمال زشت است) بعضی بالای بعضی دیگر دریا را بپوشاند و ابر تیره (کفر) نیز فراز آن برآید تا ظلمت‌ها چنان متراکم فوق یکدیگر قرار گیرد که چون دست بیرون آرد آن را نتواند دید، و هر که را خدا نور (علم و معرفت و ایمان) نبخشید هرگز (جان) روشنی نخواهد یافت"
        },
        {
            "chapter": 24,
            "verse": 41,
            "text": "آیا ندیدی که هر کس در آسمانها و زمین است تا مرغهایی که در هوا پر گشایند همه به تسبیح و ثنای خدا مشغولند؟ و همه آنان صلاة و تسبیح خود بدانند، و خدا به هر چه کنند آگاه است"
        },
        {
            "chapter": 24,
            "verse": 42,
            "text": "و (بدانید که) ملک و پادشاهی آسمانها و زمین خاص خداست و بازگشت (همه خلایق) به سوی خداست"
        },
        {
            "chapter": 24,
            "verse": 43,
            "text": "آیا ندیدی که خدا ابر را (از هر طرف) براند و به هم در پیوندد و باز انبوه و متراکم سازد آن گاه بنگری قطرات باران از میان ابر فرو ریزد؟ و نیز از آسمان، از کوههایی (از ابرهای منجمد شده) که در آن است تگرگ فرو بارد و زیان آن را به هر که خود خواهد برساند (و اشجار و کشتزار او را تباه گرداند) و آن را از هر که خواهد باز دارد (تا تگرگش زیان نرساند) و روشنی برق آن چنان بتابد که خواهد روشنی دیده‌ها را از بین ببرد"
        },
        {
            "chapter": 24,
            "verse": 44,
            "text": "خدا شب و روز را (بر یکدیگر) می‌گرداند، همانا صاحبان بصیرت را در این (آیت الهی و حکمت خدا) عبرتی است"
        },
        {
            "chapter": 24,
            "verse": 45,
            "text": "و خدا هر حیوانی را از آب آفرید، که بعضی (مانند مارها) بر شکم روند و برخی (مانند انسان) بر دو پا و برخی (چون اسب و گاو و شتر) بر چهار پا حرکت کنند. و خدا هر چه خواهد بیافریند که خدا بر همه کار تواناست"
        },
        {
            "chapter": 24,
            "verse": 46,
            "text": "همانا ما آیات و ادله بسیار روشن فرستادیم. و خدا هر که را خواهد به راه راست هدایت می‌کند"
        },
        {
            "chapter": 24,
            "verse": 47,
            "text": "و (منافقان هم مانند مؤمنان) می‌گویند که ما به خدا و رسول ایمان آورده و اطاعت می‌کنیم، و لیکن با این همه قول باز گروهی (وقت عمل، از حق) روی می‌گردانند و اصلا آنان ایمان ندارند"
        },
        {
            "chapter": 24,
            "verse": 48,
            "text": "و هر گاه به سوی خدا و رسول خوانده شوند تا (رسول به حکم خدا) میان آنها قضاوت کند گروهی از ایشان (از این دعوت) اعراض می‌کنند"
        },
        {
            "chapter": 24,
            "verse": 49,
            "text": "و اگر دعوی خود را بر حق بدانند البته با کمال انقیاد به سوی رسول می‌آیند"
        },
        {
            "chapter": 24,
            "verse": 50,
            "text": "آیا در دلهایشان مرض (جهل و نفاق) است یا شک و ریبی دارند یا می‌ترسند که خدا و رسول (در مقام قضاوت) بر آنها جور و ستمی کنند؟ (خدا ظلم نخواهد کرد) بلکه آنها خود مردمی ظالم و متعدیند"
        },
        {
            "chapter": 24,
            "verse": 51,
            "text": "آن مؤمنانند که چون به سوی حکم خدا و رسولشان بخوانند تا (رسول به حکم خدا) میان آنها حکم کند (از دل و جان) خواهند گفت که شنیده و اطاعت می‌کنیم. و رستگاران عالم به حقیقت اینها هستند"
        },
        {
            "chapter": 24,
            "verse": 52,
            "text": "و هر کس فرمان خدا و رسول را اطاعت کند و خدا ترس و پرهیزگار باشد چنین کسان را فیروزی و سعادت خواهد بود"
        },
        {
            "chapter": 24,
            "verse": 53,
            "text": "و منافقان شدیدترین قسم را به نام خدا یاد کنند که اگر تو آنها را امر کنی البته همه (به جهاد دشمن) بیرون خواهند رفت، بگو: سوگند یاد مکنید، که طاعت پسندیده و مطلوب است (نه سوگند دروغ منافقانه. و بترسید که) خدا به هر چه می‌کنید کاملا آگاه است"
        },
        {
            "chapter": 24,
            "verse": 54,
            "text": "بگو که خدا را فرمان برید و رسول را اطاعت کنید. پس اگر اطاعت نکردید بر او بار رسالت اوست و بر شما بار تکلیف خویش است، و اگر او را اطاعت کنید هدایت (و سعادت) خواهید یافت، و بر رسول جز ابلاغ روشن رسالت تکلیفی نیست"
        },
        {
            "chapter": 24,
            "verse": 55,
            "text": "خدا به کسانی از شما بندگان که (به خدا و حجّت عصر علیه السّلام) ایمان آرند و نیکوکار گردند وعده فرمود که (در ظهور امام زمان) در زمین خلافتشان دهد چنانکه امم صالح پیمبران سلف را جانشین پیشینیان آنها نمود، و دین پسندیده آنان را (که اسلام واقعی است بر همه ادیان) تمکین و تسلط عطا کند و به همه آنان پس از خوف و اندیشه از دشمنان ایمنی کامل دهد که مرا به یگانگی، بی هیچ شائبه، شرک و ریا پرستش کنند، و بعد از آن هر که کافر شود پس آنان به حقیقت همان فاسقان تبهکارند"
        },
        {
            "chapter": 24,
            "verse": 56,
            "text": "و نماز را به پا دارید و زکات بدهید و رسول ما را اطاعت کنید، باشد که مورد لطف و رحمت شوید"
        },
        {
            "chapter": 24,
            "verse": 57,
            "text": "(ای رسول) هرگز مپندار که کافران در زمین معجز و قدرتی خواهند یافت، و جایگاهشان (نیز در آخرت) دوزخ است که بسیار منزلگاه بدی است"
        },
        {
            "chapter": 24,
            "verse": 58,
            "text": "ای کسانی که ایمان آورده‌اید (بدانید که) بندگان ملکی شما و اطفال شما که هنوز به وقت احتلام و زمان بلوغ نرسیده‌اند باید (شبانه روزی) سه مرتبه از شما اجازه ورود بخواهند: یک بار پیش از نماز صبح و دیگر هنگام ظهر که جامه‌ها را از تن برمی‌گیرید و دیگر پس از نماز خفتن، که این سه وقت هنگام عورت و خلوت شماست (اکثر برهنه یا در لباس کوتاهید) و بعد از این سه بار اجازه، دیگر باکی بر شما و آنها نیست که (بی‌دستور) با بندگان و اطفال خود گرد یکدیگر جمع شوید و هر ساعت در کارها به شما مراجعه کنند. خدا آیات را بر شما چنین روشن بیان می‌کند، و خدا (به کار بندگان) دانا و (به مصالح خلق) آگاه است"
        },
        {
            "chapter": 24,
            "verse": 59,
            "text": "و آن گاه که اطفال شما به حد بلوغ و احتلام رسیدند باید مانند سایر بالغان (البته همه وقت) با اجازه وارد شوند. خدا آیات خود را برای شما بدین روشنی بیان می‌کند، و خدا (به صلاح بندگان) دانا و (در وضع تکلیف) محکم کار است"
        },
        {
            "chapter": 24,
            "verse": 60,
            "text": "و زنان سالخورده که (از ولادت و عادت) باز نشسته‌اند و امید ازدواج و نکاح ندارند بر آنان باکی نیست در صورتی که اظهار تجملات و زینت خود نکنند که جامه‌های خود (یعنی لباسهای رو مانند عبا و چادر و روپوش و امثال آن) را نزد نامحرمان برگیرند، و باز هم عفت و تقوا گزینی (و بر نگرفتن جامه) بر آنان (در دین و دنیا) بهتر است، و خدا (به سخنان خلق) شنوا و (به اغراض و نیّات آنها) آگاه است"
        },
        {
            "chapter": 24,
            "verse": 61,
            "text": "بر نابینایان و لنگان و بیماران باکی نیست (که به جهاد نروند یا تندرستان با آنها معاشر و همسفره شوند) و نیز باکی بر شما نیست که از خانه‌های خود و پدران خود و مادرانتان و برادران و خواهران و عمو و عمه و خالو و خاله خویش غذا تناول کنید یا آنکه از هر جا که کلید آن در دست شماست یا خانه رفیق خود باکی نیست که از مجموع یا هر یک از این خانه‌ها طعامی خورید. و (با وجود این دستور باز) هرگاه بخواهید به خانه‌ای (از اینها) داخل شوید نخست بر خویش سلام کنید (یعنی چون به خانه یا مسجدی درآیید بر مسلمانان و همدینان خودتان یا اگر کسی نباشد بر نفس خود باز سلام کنید و خلاصه باخبر وارد شوید) که سلام تحیّتی با برکت و نیکو از جانب خداست. خدا آیات خود را این گونه برای شما روشن بیان می‌کند باشد که (در آنها) تعقل کنید (و طریق سعادت و هدایت بازجویید)"
        },
        {
            "chapter": 24,
            "verse": 62,
            "text": "مؤمنان حقیقی آنهایی هستند که به خدا و رسولش ایمان (و انقیاد کامل) دارند و هرگاه در کاری اجتماعشان به حضور رسول (صلّی اللّه علیه و آله و سلّم) لازم باشد حاضر آیند و تا اجازه نخواهند هرگز از محضر او بیرون نمی‌روند. و (ای رسول ما) آنان که از تو اجازه می‌خواهند اینان به حقیقت اهل ایمان به خدا و رسولند، پس چون از تو اجازت طلبند که بعضی مشاغل و امور خود را انجام دهند از آنان هر که را خواهی اجازه ده و بر آنها از خدا طلب مغفرت و آمرزش کن، که خدا بسیار آمرزنده و مهربان است"
        },
        {
            "chapter": 24,
            "verse": 63,
            "text": "(ای مؤمنان) شما دعای رسول (صلّی اللّه علیه و آله و سلّم) و ندا کردن او را مانند ندای بین یکدیگر (بدون حفظ ادب مقام رسالت) قرار مدهید (یا دعای او را مانند دعای خود نامستجاب مپندارید)، خدا به حال آنان که (برای سرپیچی از حکمش) به یکدیگر پناه برده و از میان شما رخ پنهان می‌دارند آگاه است. پس باید کسانی که امر خدا را مخالفت می‌کنند و از آن روی می‌گردانند بترسند که مبادا به فتنه‌ای بزرگ (تسلط سلطان جور) یا عذاب دردناک دیگر (مانند قتل و اسارت) گرفتار شوند"
        },
        {
            "chapter": 24,
            "verse": 64,
            "text": "آگاه باشید که آنچه در آسمانها و زمین است همه ملک خداست، شما به هر حالی باشید البته خدا از آن آگاه است. و روزی که بندگان را به سوی او بازگردانند (یعنی هنگام مرگ یا قیامت) آن روز به (جزای) هر نیک و بدی که کرده‌اند آگاهشان می‌گرداند، و خدا به هر چیزی کاملا داناست"
        },
        {
            "chapter": 25,
            "verse": 1,
            "text": "بزرگوار است پاک خداوندی که فرقان را بر بنده خاص خود نازل فرمود تا (به اندرزهای وی) اهل عالم را متذکر و خدا ترس گرداند"
        },
        {
            "chapter": 25,
            "verse": 2,
            "text": "آن خدایی که پادشاهی آسمانها و زمین از آن اوست و هرگز فرزندی نگرفته و شریکی در ملک هستی نداشته و همه موجودات را او خلق کرده و حد و قدر هر چیز را معین فرموده است"
        },
        {
            "chapter": 25,
            "verse": 3,
            "text": "و (مشرکان نادان) خدا را که مبدأ کل و مرجع همه امور عالم است فراموش کرده و غیر او (یعنی بتهای بی اثر) را به خدایی برگرفتند و حال آنکه آن بتان هیچ چیزی نتوانند آفرید و خودشان هم مخلوقند و نه هیچ بر نفع و ضرر خود قادرند و نه امر موت و حیات و بعث به دست آنهاست"
        },
        {
            "chapter": 25,
            "verse": 4,
            "text": "و کافران گفتند این کتاب (که محمّد و حیش می‌شمرد) جز آنکه به دروغ از خود فرابافته و دیگران (از اهل کتاب) نیز (در قصص و احکام) به او کمک کرده‌اند بچیز دیگری نیست. و البته این سخن کافران ظلمی بزرگ (درباره قرآن الهی) و نسبتی نا حق (در حقّ پیغمبر خدا) است"
        },
        {
            "chapter": 25,
            "verse": 5,
            "text": "و باز گفتند که این کتاب افسانه‌های پیشینیان و حکایات سابقین است که خود از آنها نسخه برداشته و (اصحابش) صبح و شام بر او املا و قرائت می‌کنند (تا کامل و آراسته گردانند)"
        },
        {
            "chapter": 25,
            "verse": 6,
            "text": "بگو: این کتاب را آن خدایی فرستاده که از اسرار آسمانها و زمین آگاه است (و شما از این انکار و کفر و گناه باز گردید که) هم او البته بسیار آمرزنده و مهربان است"
        },
        {
            "chapter": 25,
            "verse": 7,
            "text": "و باز کافران گفتند: چرا این رسول (اگر به راستی پیغمبر خداست) غذا تناول می‌کند و در (کوچه و) بازارها راه می‌رود؟ چرا فرشته محسوس و ظاهری بر او نازل نشده تا به همراه او بیم دهد (و گواه صدق او باشد)"
        },
        {
            "chapter": 25,
            "verse": 8,
            "text": "یا چرا بر این رسول گنجی فرو نیفتد یا چرا باغی ندارد که از میوه‌هایش تناول کند؟ و ستمکاران (پس از این همه چون و چراها به مردم) گفتند که شما پیروی نمی‌کنید مگر مردی را که سحر و شعبده از راهش برده است"
        },
        {
            "chapter": 25,
            "verse": 9,
            "text": "بنگر تا چه داستان و مثلها برای تو زدند؟ پس چنان گمراه شدند که دیگر هیچ راه رشد و هدایتی نتوانند یافت"
        },
        {
            "chapter": 25,
            "verse": 10,
            "text": "بزرگوار است پاک خدایی که اگر خواستی برای تو بهتر از آنچه این کافران گفتند قرار دادی و آن بهشتهایی است که زیر درختانش نهرها جاری است و (در آن بهشت) قصرهای بسیار عالی خاص تو قرار می‌داد"
        },
        {
            "chapter": 25,
            "verse": 11,
            "text": "بلکه این کافران ساعت قیامت را تکذیب کردند و ما آتش سوزان دوزخ را بر آن که قیامت را تکذیب کرد مهیا داشته‌ایم"
        },
        {
            "chapter": 25,
            "verse": 12,
            "text": "چون آتش دوزخ آنان را از مکانی دور ببیند خروش و فریاد وحشتناک دوزخ را از دور به گوش خود می‌شنوند"
        },
        {
            "chapter": 25,
            "verse": 13,
            "text": "و چون آن کافران را در زنجیر بسته به مکان تنگی از جهنم درافکنند در آن حال همه فریاد و اویلا از دل برکشند"
        },
        {
            "chapter": 25,
            "verse": 14,
            "text": "(و به آنها عتاب شود که) امروز فریاد حسرت و ندامت شما یکی دو تا نیست بلکه بسیار از این آه و واویلاها از دل برکشید"
        },
        {
            "chapter": 25,
            "verse": 15,
            "text": "بگو: آیا این بهتر است یا بهشت ابدی که به متّقیان وعده دادند که آن بهشت پاداش و منزل ایشان است"
        },
        {
            "chapter": 25,
            "verse": 16,
            "text": "که در آن بهشت هر چه خواهند و آرزو کنند بر آنها حاضر است و آن مقام همیشگی آنهاست، وعده‌ای است بر خدا که مؤمنان از او درخواست کرده‌اند و او اجابت فرموده است"
        },
        {
            "chapter": 25,
            "verse": 17,
            "text": "و روزی که این مشرکان را با معبودانی که به جای خدا می‌پرستیدند به عرصه قیامت محشور گرداند، آن گاه بدان معبودان گوید: آیا شما بندگان مرا از راه بردید یا خود به راه ضلالت شتافتند؟"
        },
        {
            "chapter": 25,
            "verse": 18,
            "text": "آنها گویند: پاک و منزه پروردگارا، ما خود را هرگز سزاوار آن نمی‌دانستیم که جز تو کسی را دوست خود اختیار کنیم، و لیکن تو این کافران و پدرانشان را متمتّع (به دنیا و نعمتهای آن) گردانیدی تا آنکه ذکر تو (و قرآن عظیم تو که سرمایه سعادت بود) را فراموش کردند و مردمی شقی و تبه روزگار بودند"
        },
        {
            "chapter": 25,
            "verse": 19,
            "text": "پس آن معبودان، شما مشرکان را در آنچه گویید تکذیب کردند (و در اثر آن به عذاب ما گرفتار شدید) پس نه شما توانید آن عذاب را برطرف گردانید و نه یاری خود توانید کرد، و هر کسی از شما بندگان (با شرک آوردن) ظلم و ستم نماید ما او را به عذابی بزرگ گرفتار می‌گردانیم"
        },
        {
            "chapter": 25,
            "verse": 20,
            "text": "و ما هیچ رسولی پیش از تو به خلق نفرستادیم مگر آنکه آنها هم (مانند تو) غذا می‌خوردند و در میان بازارها راه می‌رفتند (پس امّت به این عذر تکذیب رسالت تو نتوانند کرد)، و ما بعضی از شما بندگان را سبب آزمایش بعضی دیگر می‌گردانیم تا آیا صبر (در طاعت خدا) خواهید کرد؟ و پروردگار تو (به احوال و اعمال همه خلق) بیناست"
        },
        {
            "chapter": 25,
            "verse": 21,
            "text": "و آنان که امید لقای ما را ندارند (و به قیامت معتقد نیستند) گویند: چرا فرشتگان بر ما نازل نشدند؟ یا چرا ما خدا را به چشم نمی‌بینیم (تا در ایمان، به رسول محتاج نباشیم)؟ همانا آنان در حق خویش راه تکبر و نخوت پیش گرفتند و به سرکشی و طغیانی شدید شتافتند"
        },
        {
            "chapter": 25,
            "verse": 22,
            "text": "روزی که فرشتگان را ببینند مجرمان در آن روز بشارتی (از فرشته) نیابند و به آنها گویند: محروم و ممنوع (از لقاء رحمت و جنّت خدا) باشید"
        },
        {
            "chapter": 25,
            "verse": 23,
            "text": "و ما توجه به اعمال (فاسد بی‌خلوص و حقیقت) آنها کرده و همه را (باطل و نابود چون) غباری پراکنده می‌گردانیم"
        },
        {
            "chapter": 25,
            "verse": 24,
            "text": "اهل بهشت در آن روز مسکن و مقرّی بهتر و آرامش و خوابگاهی نیکوتر خواهند داشت"
        },
        {
            "chapter": 25,
            "verse": 25,
            "text": "و (یاد کن) روزی که آسمان با ابر از هم شکافته و فرشتگان با سرعت تمام (به امر حق) فرود آیند"
        },
        {
            "chapter": 25,
            "verse": 26,
            "text": "پادشاهی به حق در آن روز خاص خدای رحمان است، و بر کافران روز بسیار سختی خواهد بود"
        },
        {
            "chapter": 25,
            "verse": 27,
            "text": "و روزی که شخص ظالم پشت دست حسرت به دندان گرفته و گوید: ای کاش من (در دنیا) با رسول حق راهی (برای دوستی و طاعت) پیش می‌گرفتم"
        },
        {
            "chapter": 25,
            "verse": 28,
            "text": "وای بر من، ای کاش که فلان (مرد کافر و رفیق فاسق) را دوست نمی‌گرفتم"
        },
        {
            "chapter": 25,
            "verse": 29,
            "text": "رفاقت او مرا از پیروی قرآن پس از آنکه به من رسید محروم ساخت و گمراه گردانید، آری شیطان برای انسان مایه خذلان (و گمراهی) است"
        },
        {
            "chapter": 25,
            "verse": 30,
            "text": "در آن روز رسول (به شکوه از امت در پیشگاه رب العزّه) عرض کند: بارالها (تو آگاهی که) امّت من این قرآن را به کلّی متروک و رها کردند"
        },
        {
            "chapter": 25,
            "verse": 31,
            "text": "و همچنین ما برای هر پیغمبری دشمنی از جنس بدکاران (امّتش) قرار دادیم، و تنها خدای تو برای هدایت و نصرت و یاری تو کفایت است"
        },
        {
            "chapter": 25,
            "verse": 32,
            "text": "و باز (کافران جاهل) به اعتراض گفتند که چرا این قرآن (اگر از جانب خداست) یکجا برای رسول نازل نشد؟ ما آن را این چنین فرستادیم تا (تدریجا) تو را به آیات آن دل آرام کنیم و اطمینان قلب دهیم و (بدین سبب) آیات آن را بر تو مرتب به ترتیبی روشن و به آهستگی برخواندیم"
        },
        {
            "chapter": 25,
            "verse": 33,
            "text": "و کافران بر تو هیچ مثل (باطل و اعتراض ناحق) نیاورند مگر آنکه ما در مقابل برای تو سخن حق را با بهترین بیان پاسخ آنها آریم"
        },
        {
            "chapter": 25,
            "verse": 34,
            "text": "آنان که به رو به سوی آتش دوزخ برندشان به بدترین مکان شتافته و سخت‌ترین راه ضلالت یافته‌اند"
        },
        {
            "chapter": 25,
            "verse": 35,
            "text": "و همانا ما به موسی کتاب (تورات) را عطا کردیم و برادرش هارون را وزیر او قرار دادیم"
        },
        {
            "chapter": 25,
            "verse": 36,
            "text": "آن گاه گفتیم که رو به جانب آن قوم که آیات ما را تکذیب کردند روید. پس آنها را (پس از تکذیب آن دو) سخت هلاک گردانیدیم"
        },
        {
            "chapter": 25,
            "verse": 37,
            "text": "و نیز قوم نوح چون رسولان حق را تکذیب کردند ما آنها را به طوفان هلاک سپردیم و آیت عبرت مردم ساختیم، و برای ستمکاران عذاب دردناک مهیا گردانیده‌ایم"
        },
        {
            "chapter": 25,
            "verse": 38,
            "text": "و نیز قوم عاد و ثمود و اصحاب رسّ (شاید قوم شعیب‌اند که نزد چشمه یا چاه آبی که رسّ نامند منزل داشتند) و طوایف دیگر بسیاری بین اینها همه را به کیفر کردارشان هلاک کردیم"
        },
        {
            "chapter": 25,
            "verse": 39,
            "text": "و ما برای هر یک از این طوایف مثلها (و پندها برای هدایت و اتمام حجت) زدیم و همه را به کلی هلاک ساختیم"
        },
        {
            "chapter": 25,
            "verse": 40,
            "text": "و همانا این کافران آمدند و دیدند آن دیار (قوم لوط) را که بر آن باران عذاب و هلاکت ببارانیدیم، آیا اینان به چشم خود دیار خراب آنها را ندیده‌اند؟ (آری دیدند) و لیکن امید و بیمی از قیامت و کیفر ندارند"
        },
        {
            "chapter": 25,
            "verse": 41,
            "text": "این کافران هرگاه تو را ببینند (از حسد) کاری ندارند جز آنکه تو را تمسخر کرده (و گویند) آیا این مرد همان است که خدا به رسالت بر خلق فرستاده؟"
        },
        {
            "chapter": 25,
            "verse": 42,
            "text": "نزدیک بود که او ما را اگر بر بت‌پرستی خود پایدار نبودیم به کلی گمراه کند و از پرستش خدایانمان باز دارد. و (این مشرکان که از جهل، توحید را گمراهی خواندند) چون عذاب حق را مشاهده کنند خواهند دانست که گمراه‌تر از آنها در عالم نیست"
        },
        {
            "chapter": 25,
            "verse": 43,
            "text": "آیا دیدی حال آن کس را که (از غرور) هوای نفسش را خدای خود ساخته؟ آیا تو حافظ و نگهبان او (از هلاکت) توانی شد؟"
        },
        {
            "chapter": 25,
            "verse": 44,
            "text": "یا پنداری که اکثر این کافران حرفی می‌شنوند یا فکر و تعقلی دارند؟ اینان (در بی‌عقلی) بس مانند چهار پایانند بلکه (نادان‌تر و) گمراه‌ترند"
        },
        {
            "chapter": 25,
            "verse": 45,
            "text": "آیا ندیدی که خدای تو چگونه سایه را با آنکه اگر خواستی ساکن کردی (بر سر عالمیان) بگسترانید؟ آن گاه آفتاب را بر آن دلیل قرار دادیم"
        },
        {
            "chapter": 25,
            "verse": 46,
            "text": "سپس ظلّ آن آفتاب (منبسط) را به سوی خود تدریجا قبض می‌کنیم"
        },
        {
            "chapter": 25,
            "verse": 47,
            "text": "و او خدایی است که شب را برای شما لباس گردانید (تا همه در سیاه جامه شب مستور شوید) و خواب را مایه سکون و آرامش شما قرار داد و روز روشن را برای جنبش و کار مقرر داشت"
        },
        {
            "chapter": 25,
            "verse": 48,
            "text": "و او خدایی است که بادها را برای بشارت پیشاپیش باران رحمت خود فرستاد، و از آسمان آبی طاهر و مطهّر نازل کردیم"
        },
        {
            "chapter": 25,
            "verse": 49,
            "text": "تا به آن باران زمین خشک و مرده را زنده سازیم و آنچه آفریدیم از چهارپایان و آدمیان بسیار همه را از آن سیراب گردانیم"
        },
        {
            "chapter": 25,
            "verse": 50,
            "text": "و ما تغییرات و گردش باد و باران (و سایر انقلابات عالم) را بین مردم آوردیم تا پند گرفته و متذکر حق شوند، لیکن اکثر مردم جز راه کفران و جحود پیش نگرفتند"
        },
        {
            "chapter": 25,
            "verse": 51,
            "text": "و اگر ما می‌خواستیم در بین مردم هر قریه پیغمبری که (خلق را از عذاب خدا) بترساند می‌فرستادیم"
        },
        {
            "chapter": 25,
            "verse": 52,
            "text": "پس تو هرگز تابع کافران مباش و با آنها چنان که مخالفت قرآن و دین حق کنند سخت جهاد و کارزار کن"
        },
        {
            "chapter": 25,
            "verse": 53,
            "text": "و او خدایی است که دو دریا را به هم درآمیخت که این آب گوارا و شیرین و آن دیگر شور و تلخ است، و بین این دو آب (در عین به هم آمیختن) واسطه و حایلی قرار داد که همیشه از هم منفصل و جدا باشند"
        },
        {
            "chapter": 25,
            "verse": 54,
            "text": "و او خدایی است که از آب (نطفه) بشر را آفرید و بین آنها خویشی نسب و بستگی ازدواج قرار داد، و خدای تو (بر هر چیز) قادر است"
        },
        {
            "chapter": 25,
            "verse": 55,
            "text": "و (این مشرکان نادان) به جای خدا بتهایی که هیچ سود و زیانی به حال آنان ندارد می‌پرستند، و کافر پشت به امر پروردگار خود می‌کند"
        },
        {
            "chapter": 25,
            "verse": 56,
            "text": "و ما تو را نفرستادیم مگر برای آنکه (خلق را به رحمت ما) بشارت دهی و (از عذاب ما) بترسانی"
        },
        {
            "chapter": 25,
            "verse": 57,
            "text": "بگو: من از شما امّت مزد رسالت نمی‌خواهم، اجر من همین بس که هر که بخواهد (از پی من) راهی به سوی خدای خود پیش گیرد"
        },
        {
            "chapter": 25,
            "verse": 58,
            "text": "و تو بر خدای زنده ابدی که هرگز نمیرد توکل کن و به ستایش ذات او وی را تسبیح و تنزیه گو، و هم او که به گناه بندگانش کاملا آگاه است کفایت است (هر که را بخواهد می‌بخشد و هر که را بخواهد مؤاخذه می‌کند)"
        },
        {
            "chapter": 25,
            "verse": 59,
            "text": "آن خدایی که آسمانها و زمین و هر چه در بین آنهاست همه را در شش روز بیافرید آن گاه همین خدای رحمان بر عرش (قدرت و فرمانروایی) قرار گرفت، پس از خداشناسی آگاه، حقیقت را بازجو"
        },
        {
            "chapter": 25,
            "verse": 60,
            "text": "و چون به این مردم کافر گفته شود بیایید خدای رحمان را سجده کنید، در جواب گویند: خدای رحمان چیست؟ آیا ما به آنچه تو امر می‌کنی سجده کنیم؟ و دعوت به خدای یکتا (به جای اطاعت) بر نفرتشان بیفزاید"
        },
        {
            "chapter": 25,
            "verse": 61,
            "text": "بزرگوار آن خدایی که در آسمان برجها مقرر داشت و در آن چراغ روشن خورشید و ماه تابان را روشن ساخت"
        },
        {
            "chapter": 25,
            "verse": 62,
            "text": "و او خدایی است که شب و روز را جانشین یکدیگر قرار داد برای آن کس که خواهد به شب یا روز متذکر (خدا) شود یا شکر او به جای آرد"
        },
        {
            "chapter": 25,
            "verse": 63,
            "text": "و بندگان خاص خدای رحمان آنان هستند که بر روی زمین به تواضع و فروتنی راه روند و هرگاه مردم جاهل به آنها خطاب (و عتابی) کنند با سلامت نفس (و زبان خوش) جواب دهند"
        },
        {
            "chapter": 25,
            "verse": 64,
            "text": "و آنان هستند که شب را به سجده و قیام نماز در برابر خدایشان روز کنند"
        },
        {
            "chapter": 25,
            "verse": 65,
            "text": "و آنان هستند که دایم (به دعا و تضرّع) گویند: پروردگارا عذاب جهنم را از ما بگردان، که سخت عذاب مهلک و دایمی است"
        },
        {
            "chapter": 25,
            "verse": 66,
            "text": "که آنجا بسیار بد قرارگاه و بد منزلگاهی است"
        },
        {
            "chapter": 25,
            "verse": 67,
            "text": "و آنان هستند که هنگام انفاق (به مسکینان) اسراف نکرده و بخل هم نورزند، بلکه احسان آنها در حد میانه و اعتدال باشد"
        },
        {
            "chapter": 25,
            "verse": 68,
            "text": "و آنان هستند که با خدای یکتا کسی را شریک نمی‌خوانند و نفس محترمی را که خدا حرام کرده جز به حق به قتل نمی‌رسانند، و هرگز گرد عمل زنا نمی‌گردند، که هر که این عمل کند کیفر گناهش را خواهد دید"
        },
        {
            "chapter": 25,
            "verse": 69,
            "text": "عذابش در قیامت مضاعف شود و با ذلّت و خواری به دوزخ مخلّد گردد"
        },
        {
            "chapter": 25,
            "verse": 70,
            "text": "مگر آن کسانی که از گناه توبه کنند و عمل صالح به جای آرند، پس خدا گناهان آنها را بدل به حسنات گرداند، و خداوند بسیار آمرزنده و مهربان است"
        },
        {
            "chapter": 25,
            "verse": 71,
            "text": "و هر کس توبه کند و نیکوکار شود البته توبه‌اش به درگاه (قبول) خدا خواهد رسید"
        },
        {
            "chapter": 25,
            "verse": 72,
            "text": "و آنان هستند که به ناحق شهادت ندهند و هرگاه به عمل لغوی (از مردم غافل) بگذرند بزرگوارانه از آن درگذرند"
        },
        {
            "chapter": 25,
            "verse": 73,
            "text": "و آنان هستند که هرگاه به آیات خدای خود متذکرشان سازند کر و کورانه در آن آیات ننگرند (بلکه با دل آگاه و چشم بینا مشاهده آن کنند تا بر مقام معرفت و ایمانشان بیفزاید)"
        },
        {
            "chapter": 25,
            "verse": 74,
            "text": "و آنان هستند که گویند: پروردگارا، ما را زنان و فرزندانی مرحمت فرما که مایه چشم روشنی ما باشند، و ما را (سر خیل پاکان و) پیشوای اهل تقوا قرار ده"
        },
        {
            "chapter": 25,
            "verse": 75,
            "text": "چنین بندگان را به پاداش صبرشان (در راه عبادت)، عالی غرفه‌های جنّت و قصرهای بهشتی دهند و در آنجا با تحیّت و سلام روبرو شوند"
        },
        {
            "chapter": 25,
            "verse": 76,
            "text": "در حالی که در آن بهشت که بسیار نیکو منزل و مقامی است تا ابد مخلّد و متنعّم خواهند بود"
        },
        {
            "chapter": 25,
            "verse": 77,
            "text": "بگو که اگر دعای شما (و ناله و زاری و توبه شما) نبود خدا به شما چه توجه و اعتنایی داشت؟ که شما کافران (آیات حق را) تکذیب کردید و به کیفر همیشگی آن گرفتار خواهید شد"
        }
    ]
}
{
    "maqras": [
        {
            "chapter": 16,
            "verse": 1,
            "text": "Allahın emri geldi. Artık onu vakfından evvel istemeyin. O, onların (müşriklerin) eş tutmakda oldukları şeylerden münezzehdir, yücedir"
        },
        {
            "chapter": 16,
            "verse": 2,
            "text": "O, kendi emriyle kullarından kimi dilerse ona (peygamberlerine) vahy ile melekleri (Cebrâili) indirir. «Benden başka hiçbir Tanrı olmadığı hakîkatiyle (onları) inzâr edin, benden korkun diye (bildirin)»"
        },
        {
            "chapter": 16,
            "verse": 3,
            "text": "O, gökleri ve yeri hak (kın ikaamesine sebeb) olarak yaratdı. O, (kâfirlerin) eş tutmakda oldukları şeylerden (münezzeh ve) yücedir"
        },
        {
            "chapter": 16,
            "verse": 4,
            "text": "İnsanı bir damla sudan yaratdı O. (Böyle iken) bakarsın ki o, apaçık (yaman) bir hasım (kesilmiş) dir"
        },
        {
            "chapter": 16,
            "verse": 5,
            "text": "Davarları da (sizin fâidenize) O yaratmışdır ki bunlarda sizin için ısıtıcı ve koruyucu maddeler ve nice nice menfeatler vardır. Onlardan yersiniz de"
        },
        {
            "chapter": 16,
            "verse": 6,
            "text": "Akşamlayın getirirken, sabahlayın salıverirken onlarda sizin için (ne) güzel bir zînet (ve zevk) vardır"
        },
        {
            "chapter": 16,
            "verse": 7,
            "text": "Onlar sizin ağırlıklarınızı yüklenir (ler), yarı canınız tükenmeden varamayacağınız bir memlekete (sizi) götürür (ler). Şüphesiz ki Rabbiniz çok esirgeyicidir, çok merhamet edicidir"
        },
        {
            "chapter": 16,
            "verse": 8,
            "text": "Hem onlara binmeniz için, hem zînet için de atları, katırları, merkepleri yaratdı. Sizin bilmeyeceğiniz daha neler yaratıyor O"
        },
        {
            "chapter": 16,
            "verse": 9,
            "text": "Doğru yolu bildirmek Allaha âiddir. Kimi (yol) ise eğridir. (Allah) dileseydi muhakkak hepinizi topdan hidâyete erdirirdi"
        },
        {
            "chapter": 16,
            "verse": 10,
            "text": "O, sizin îçin gökden (bulutdan) su (yağmur) indirendir. İçilecek (ler) bundan, içinde (hayvanlarınızı) yaymakda olduğunuz ot (lar) da bundandır"
        },
        {
            "chapter": 16,
            "verse": 11,
            "text": "(Allah) onunla (su ile) sizin için ekin (ler), zeytin (ler), hurma ağaçları, üzümler ve meyvelerin her birinden (nice rızıklar) bitiriyor. Bunların her birinde tefekkür edecek bir zümre için elbette birer âyet vardır"
        },
        {
            "chapter": 16,
            "verse": 12,
            "text": "Geceyi, gündüzü, güneşi, ayı siz (in hizmetiniz) e O raam etdi. Yıldızlar da Onun emrine boyun eğmişlerdir. Bunların her birinde aklını kullanacak bir zümre için elbette âyetler vardır"
        },
        {
            "chapter": 16,
            "verse": 13,
            "text": "Sizin için yerde çeşidli renklerle yaratdığı neler varsa (onları da size müsahhar kılmışdır). Bunların her birinde öğüd alacak, (iyi düşünecek) bir zümre için elbette birer âyet vardır"
        },
        {
            "chapter": 16,
            "verse": 14,
            "text": "O, denizi — ondan taze bir et yemeniz, ondan giyeceğiniz (kullanacağınız) zîneti çıkarmanız için — (hizmetinize) raam edendir. Gemilerin orada (suları) yararak gitdiklerini görüyorsun ki (bu, sırf Allahın) lutf-ü kereminden (nasıyb) aramanız ve (Ona) şükr etmeniz içindir"
        },
        {
            "chapter": 16,
            "verse": 15,
            "text": "O, sizi sallayıp çalkalar diye, yer yüzüne sabit ve muhkem dağlar, (bundan başka da) ırmaklar, yollar koydu. Tâki maksadlarınıza ulaşasınız"
        },
        {
            "chapter": 16,
            "verse": 16,
            "text": "(Yer yüzünde) daha nice alâmetler (peyda etdi). Yıldız (lar) la da onlar (insanlar) yollarını doğrulturlar"
        },
        {
            "chapter": 16,
            "verse": 17,
            "text": "Yaratan (Allah), yaratmayan kişi gibi midir? Artık iyice düşünmeyecek misiniz"
        },
        {
            "chapter": 16,
            "verse": 18,
            "text": "Allahın ni´metini birer birer saysanız (bu, ne mümkin? Onu) icmal suretiyle bile sayamazsınız. Şeksiz şübhesiz Allah çok yarlığayıcı, çok esirgeyicidir"
        },
        {
            "chapter": 16,
            "verse": 19,
            "text": "Allah, neyi gizler, neyi açıklarsanız bilir"
        },
        {
            "chapter": 16,
            "verse": 20,
            "text": "Halbuki Allahı bırakıb da çağırdıkları (tapdıkları nesneler) hiç bir şey yaratmazlar. Onların kendileri yaratılıb duruyorlar"
        },
        {
            "chapter": 16,
            "verse": 21,
            "text": "(Onlar) diriler değil, ölülerdir. Ne zaman dirileceklerine şuurları da yokdur"
        },
        {
            "chapter": 16,
            "verse": 22,
            "text": "Sizin Tanrınız bir tek Tanrıdır. Âhirete inanmazların kalbleri (bunu) inkâr edicidir. Onlar büyüksenen (kimse) lerdir"
        },
        {
            "chapter": 16,
            "verse": 23,
            "text": "Şübhe yok ki Allah onların gizleyecekleri şeyleri de, açıklayacakları şeyleri de bilir. Hakıykat O, büyüksenenleri sevmez"
        },
        {
            "chapter": 16,
            "verse": 24,
            "text": "Onlara: «Size Rabbiniz ne indirdi?» denildiği zaman «evvelkilerin masallarını» dediler"
        },
        {
            "chapter": 16,
            "verse": 25,
            "text": "(Böyle söylemeleri ancak şu akıbete uğrayacakları içindir:) Çünkü onlar kıyamet gününde kendilerinin günâh yüklerini kamilen taşıdıktan başka sapdırdıkları bilgisiz kimselerin veballerinden bir kısmını da yükleneceklerdir. Dikkat et ki onların sırtlayacakları bu yükler ne kötüdür"
        },
        {
            "chapter": 16,
            "verse": 26,
            "text": "Kendilerinden öncekiler de (tıbkı müşrikler gibi peygamberleri aleyhine) faasid pilânlar kurmuşlardır. Nihayet Allah, onların binalarını tâ temellerinden (yıkmayı) diledi de üstlerindeki tavan tepelerine göçdü (onları helak etdi). Hem bu azâb onlara şuurlarının eremeyeceği tarafdan gelmişdir"
        },
        {
            "chapter": 16,
            "verse": 27,
            "text": "Sonra kıyamet gününde de (Allah) onları rüsvay edecek ve diyecek ki: «Hani sizin, uğurlarında (mü´minlere) düşman kesildiğiniz ortaklarım nerede»?! Kendilerine ilim verilen (mü´min) ler: «Bu gün, (dediler), hakıykat rüsvaylık, zillet ve azâb kâfirlerin üstündedir»"
        },
        {
            "chapter": 16,
            "verse": 28,
            "text": "Melekler, kendilerine (küfürleri sebebiyle) zulmedenlerin canlarını alacakları Zaman onlar: «Biz hiç bir fenalık yapmazdık» (diye diye) teslîm (oldular). Hayır, Allah sizin neler işler olduğunuzu muhakkak ki çok iyi bilendir"
        },
        {
            "chapter": 16,
            "verse": 29,
            "text": "O halde, içinde ebedî kalıcı olarak, girin cehennemin kapılarından. (Bak) büyüklük taslayanların mevkii ne kötüdür"
        }
    ]
}
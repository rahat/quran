{
    "maqras": [
        {
            "chapter": 4,
            "verse": 114,
            "text": "Nema kakva dobra u mnogim njihovim tajnim razgovorima, osim kada traže da se milostinja udjeljuje ili da se dobra djela čine ili da se uspostavlja sloga među ljudima. A ko to čini iz želje da Allahovu naklonost stekne Mi ćemo mu, sigurno, veliku nagradu dati"
        },
        {
            "chapter": 4,
            "verse": 115,
            "text": "Onoga ko se suprotstavi Poslaniku, a poznat mu je Pravi put, i koji pođe putem koji nije put vjernīkā, pustićemo da čini šta hoće, i bacićemo ga u Džehennem – a užasno je on boravište"
        },
        {
            "chapter": 4,
            "verse": 116,
            "text": "Allah, sigurno, neće oprostiti da Njemu druge smatraju ravnim, a oprostiće kome hoće ono što je manje od toga. A daleko je zalutao onaj ko smatra da je Allahu neko ravan"
        },
        {
            "chapter": 4,
            "verse": 117,
            "text": "Oni se mimo Allaha ženskim kumirima klanjaju, a ne klanjaju se drugom do šejtanu prkosniku"
        },
        {
            "chapter": 4,
            "verse": 118,
            "text": "prokleo ga Allah! A on je rekao: \"Ja ću se, sigurno, potruditi da preotmem za sebe određen broj Tvojih robova"
        },
        {
            "chapter": 4,
            "verse": 119,
            "text": "i navodiću ih, sigurno, na stranputice, i primamljivaću ih, sigurno, lažnim nadama, i sigurno ću im zapovijediti pa će stoci uši rezati, i sigurno ću im narediti pa će stvorenja Allahova mijenjati!\" A onaj ko za zaštitnika šejtana prihvati, a ne Allaha, doista će propasti"
        },
        {
            "chapter": 4,
            "verse": 120,
            "text": "On im obećava i primamljuje ih lažnim nadama, a ono što im šejtan obeća samo je obmana"
        },
        {
            "chapter": 4,
            "verse": 121,
            "text": "Njihovo prebivalište biće Džehennem i oni iz njega neće naći spasa"
        },
        {
            "chapter": 4,
            "verse": 122,
            "text": "One koje vjeruju i čine dobra djela uvešćemo u džennetske bašče kroz koje će rijeke teći, u kojima će vječno i zauvijek ostati – Allahovo je istinito obećanje, a čije su riječi od Allahovih istinitije"
        },
        {
            "chapter": 4,
            "verse": 123,
            "text": "To neće biti ni po vašim željama ni po željama sljedbenika Knjige; onaj ko radi zlo biće kažnjen za to i neće naći, osim Allaha, ni zaštitnika ni pomagača"
        },
        {
            "chapter": 4,
            "verse": 124,
            "text": "a onaj ko čini dobro, bio muškarac ili žena, a vjernik je – ući će u Džennet i neće mu se učiniti ni koliko trun jedan nepravda"
        },
        {
            "chapter": 4,
            "verse": 125,
            "text": "Ko je bolje vjere od onoga koji se iskreno preda Allahu, čineći još i dobra djela, i koji slijedi vjeru Ibrahimovu, vjeru pravu? – A Ibrahima je Allah uzeo za prijatelja"
        },
        {
            "chapter": 4,
            "verse": 126,
            "text": "Allahovo je ono što je na nebesima i ono što je na Zemlji; i Allah sve zna"
        },
        {
            "chapter": 4,
            "verse": 127,
            "text": "Oni traže od tebe propise o ženama. Reci: \"Allah će vam objasniti propise o njima – nešto vam je već kazano u Knjizi o ženama sirotama, kojima uskraćujete ono što im je propisano a ne želite se njima oženiti, i o nejakoj djeci, i o tome da sa siročadi trebate pravedno postupati. A Allah, sigurno, zna za dobro koje učinite"
        },
        {
            "chapter": 4,
            "verse": 128,
            "text": "Ako se neka žena plaši da će joj se muž početi joguniti ili da će je zanemariti, onda se oni neće ogriješiti ako se nagode – a nagodba je najbolji način – ta ljudi su stvoreni lakomi! I ako vi budete lijepo postupali i Allaha se bojali – pa, Allah dobro zna ono što radite"
        },
        {
            "chapter": 4,
            "verse": 129,
            "text": "Vi ne možete potpuno jednako postupati prema ženama svojim ma koliko to željeli, ali ne dopustite sebi takvu naklonost pa da jednu ostavite u neizvjesnosti. I ako vi budete odnose popravili i nasilja se klonili – pa, Allah će, zaista, oprostiti i samilostan biti"
        },
        {
            "chapter": 4,
            "verse": 130,
            "text": "A ako se njih dvoje ipak rastave, Allah će ih, iz obilja Svoga, neovisnim učiniti – Allah je neizmjerno dobar i mudar"
        },
        {
            "chapter": 4,
            "verse": 131,
            "text": "Allahovo je ono što je na nebesima i ono što je na Zemlji. Mi smo onima kojima je data Knjiga prije vas, a i vama, već zapovijedili da se bojite Allaha. A ako ne budete vjerovali – pa, uistinu, Allahovo je ono što je na nebesima i ono što je na Zemlji, Allah nije ni o kome ovisan i On je hvale dostojan"
        },
        {
            "chapter": 4,
            "verse": 132,
            "text": "Allahovo je ono što je na nebesima i ono što je na Zemlji, i Allah je kao Gospodar dovoljan"
        },
        {
            "chapter": 4,
            "verse": 133,
            "text": "Ako On hoće, vas će ukloniti, o ljudi, a druge dovesti; On je kadar to učiniti"
        },
        {
            "chapter": 4,
            "verse": 134,
            "text": "Onaj ko želi nagradu na ovome svijetu – pa, u Allaha je nagrada i ovoga i onoga svijeta – a Allah sve čuje i sve vidi"
        }
    ]
}
{
    "maqras": [
        {
            "chapter": 4,
            "verse": 135,
            "text": "O vjernici, budite uvijek pravedni, svjedočite Allaha radi, pa i na svoju štetu ili na štetu roditelja i rođaka, bio on bogat ili siromašan, ta Allahovo je da se brine o njima! Zato ne slijedite strasti – kako ne biste bili nepravedni. A ako budete krivo svjedočili ili svjedočenje izbjegavali – pa, Allah zaista zna ono što radite"
        },
        {
            "chapter": 4,
            "verse": 136,
            "text": "O vjernici, vjerujte u Allaha, i Poslanika Njegova, i u Knjigu koju On Svome Poslaniku objavljuje, i u Knjigu koju je objavio prije. A onaj ko ne bude vjerovao u Allaha, i u meleke Njegove, i u knjige Njegove, i u poslanike Njegove, i u onaj svijet – daleko je zalutao"
        },
        {
            "chapter": 4,
            "verse": 137,
            "text": "Onima koji su bili vjernici, i zatim postali nevjernici, pa opet postali vjernici i ponovo postali nevjernici, i pojačali nevjerovanje, Allah doista neće oprostiti i neće ih na Pravi put izvesti"
        },
        {
            "chapter": 4,
            "verse": 138,
            "text": "Bolnu patnju navijesti licemjerima"
        },
        {
            "chapter": 4,
            "verse": 139,
            "text": "koji prijateljuju sa nevjernicima, a ne s vjernicima! Zar kod njih traže snagu, a sva snaga pripada samo Allahu"
        },
        {
            "chapter": 4,
            "verse": 140,
            "text": "On vam je već u Knjizi objavio: kad čujete da Allahove riječi poriču i da im se izruguju, ne sjedite s onima koji to čine dok ne stupe u drugi razgovor, inače, bićete kao i oni. Allah će, sigurno, zajedno sastaviti u Džehennemu licemjere i nevjernike"
        },
        {
            "chapter": 4,
            "verse": 141,
            "text": "one koji iščekuju šta će biti s vama: pa ako vam Allah daruje pobjedu, oni reknu: \"Zar nismo bili uz vas?\" A ako sreća posluži nevjernike, onda govore njima: \"Zar vas nismo mogli pobijediti i zar vas nismo odbranili od vjernika?\" Na Sudnjem danu Allah će vam svima presuditi! A Allah neće dati priliku nevjernicima da unište vjernike"
        },
        {
            "chapter": 4,
            "verse": 142,
            "text": "Licemjeri misle da će Allaha prevariti, i On će ih za varanje njihovo kazniti. Kada ustaju da molitvu obave, lijeno se dižu, i samo zato da bi se pokazali pred svijetom, a Allaha gotovo da i ne spomenu"
        },
        {
            "chapter": 4,
            "verse": 143,
            "text": "neodlučni su kome će se privoljeti, da li ovima ili onima. A onoga koga Allah u zabludi ostavi – ti nećeš naći načina da ga na Pravi put uputiš"
        },
        {
            "chapter": 4,
            "verse": 144,
            "text": "O vjernici, ne prijateljujte sa nevjernicima umjesto s vjernicima! Zar hoćete pružiti Allahu očigledan dokaz protiv sebe"
        },
        {
            "chapter": 4,
            "verse": 145,
            "text": "Licemjeri će na samom dnu Džehennema biti i ti im nećeš zaštitnika naći"
        },
        {
            "chapter": 4,
            "verse": 146,
            "text": "ali oni koji se pokaju i poprave i koji čvrsto Allaha prihvate i vjeru svoju u Allaha iskreno ispolje, biće s vjernicima, a Allah će, sigurno, vjernicima veliku nagradu dati"
        },
        {
            "chapter": 4,
            "verse": 147,
            "text": "Zašto bi vas Allah kažnjavao ako budete zahvaljivali i vjerovali? Allah je blagodaran i sveznajući"
        }
    ]
}
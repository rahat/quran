{
    "juzs": [
        {
            "chapter": 21,
            "verse": 1,
            "text": "Ljudima se bliži čas polaganja računa njihova, a oni, bezbrižni, ne mare za to"
        },
        {
            "chapter": 21,
            "verse": 2,
            "text": "I ne dođe im nijedna nova opomena od Gospodara njihova kojoj se, slušajući je, ne podsmjehuju"
        },
        {
            "chapter": 21,
            "verse": 3,
            "text": "srcā rasijanih. A mnogobošci govore šapatom: \"Da li je ovaj nešto drugo do čovjek kao i vi? Zar ćete slijediti vradžbinu, a vidite da jest"
        },
        {
            "chapter": 21,
            "verse": 4,
            "text": "Gospodar moj zna\" – reče on – \"šta se govori i na nebu i na Zemlji; On sve čuje i sve zna"
        },
        {
            "chapter": 21,
            "verse": 5,
            "text": "Oni, čak, govore: \"To su samo smušeni snovi; on ga izmišlja; on je pjesnik; neka nam donese kakvo čudo kao i prijašnji poslanici"
        },
        {
            "chapter": 21,
            "verse": 6,
            "text": "Nijedan grad koji smo Mi prije njih uništili nije u čudo povjerovao, pa zar će ovi vjerovati"
        },
        {
            "chapter": 21,
            "verse": 7,
            "text": "I prije tebe smo samo ljude slali kojima smo objavljivali, zato pitajte sljedbenike Knjige ako ne znate vi"
        },
        {
            "chapter": 21,
            "verse": 8,
            "text": "Mi ih nismo stvarali kao bića koja žive bez hrane, ni oni nisu besmrtni bili"
        },
        {
            "chapter": 21,
            "verse": 9,
            "text": "Poslije smo im obećanje ispunjavali, i njih, i one koje smo htjeli, spašavali, a one koji su nevaljali bili uništavali"
        },
        {
            "chapter": 21,
            "verse": 10,
            "text": "Mi vam Knjigu objavljujemo u kojoj je slava vaša, pa zašto se ne opametite"
        },
        {
            "chapter": 21,
            "verse": 11,
            "text": "A koliko je bilo nevjerničkih sela i gradova koje smo uništili i poslije kojih smo druge narode podigli"
        },
        {
            "chapter": 21,
            "verse": 12,
            "text": "I čim bi silu Našu osjetili, kud koji bi se iz njih razbježali"
        },
        {
            "chapter": 21,
            "verse": 13,
            "text": "Ne bježite, vratite se uživanjima vašim i domovima vašim, možda će vas neko što upitati"
        },
        {
            "chapter": 21,
            "verse": 14,
            "text": "Teško nama\" – oni bi govorili – \"mi smo, zaista, nevjernici bili"
        },
        {
            "chapter": 21,
            "verse": 15,
            "text": "I kukali bi tako sve dok ih ne bismo učinili, kao žito požnjeveno, nepomičnim"
        },
        {
            "chapter": 21,
            "verse": 16,
            "text": "Mi nismo stvorili nebo i Zemlju, i ono što je između njih, da se zabavljamo"
        },
        {
            "chapter": 21,
            "verse": 17,
            "text": "Da smo se htjeli zabavljati, zabavljali bismo se onako kako Nama dolikuje, ali Mi to ne činimo"
        },
        {
            "chapter": 21,
            "verse": 18,
            "text": "nego istinom suzbijamo laž, istina je uguši i laži nestane; a teško vama zbog onoga što o Njemu iznosite"
        },
        {
            "chapter": 21,
            "verse": 19,
            "text": "Njegovo je ono što je na nebesima i na Zemlji! A oni koji su kod Njega ne zaziru da Mu se klanjaju, i ne zamaraju se"
        },
        {
            "chapter": 21,
            "verse": 20,
            "text": "hvale Ga noću i danju, ne malaksavaju"
        },
        {
            "chapter": 21,
            "verse": 21,
            "text": "Zar će kumiri, koje oni od zemlje prave, mrtve oživiti"
        },
        {
            "chapter": 21,
            "verse": 22,
            "text": "Da Zemljom i nebesima upravljaju drugi bogovi, a ne Allah, poremetili bi se. Pa nek je uzvišen Allah, Gospodar svemira, od onoga što Mu pripisuju"
        },
        {
            "chapter": 21,
            "verse": 23,
            "text": "On neće biti pitan za ono što radi, a oni će biti pitani"
        },
        {
            "chapter": 21,
            "verse": 24,
            "text": "Zar da pored Njega oni uzimaju bogove?! Reci: \"Dokažite!\" Ova Knjiga je pouka za moje sljedbenike, a bilo je knjiga i za one koji su prije mene bili i nestali. Međutim, većina njih ne zna istinu, pa zato glave okreću"
        },
        {
            "chapter": 21,
            "verse": 25,
            "text": "Prije tebe nijednog poslanika nismo poslali, a da mu nismo objavili: \"Nema boga osim Mene, zato se Meni klanjajte"
        },
        {
            "chapter": 21,
            "verse": 26,
            "text": "Oni govore: \"Milostivi ima dijete!\" Hvaljen neka je On! A meleki su samo robovi poštovani"
        },
        {
            "chapter": 21,
            "verse": 27,
            "text": "Oni ne govore dok On ne odobri i postupaju onako kako On naredi"
        },
        {
            "chapter": 21,
            "verse": 28,
            "text": "On zna šta su radili i šta će uraditi, i oni će se samo za onoga kojim On bude zadovoljan zauzimati, a oni su i sami, iz strahopoštovanja prema Njemu, brižni"
        },
        {
            "chapter": 21,
            "verse": 29,
            "text": "A onoga od njih koji bi rekao: \"Ja sam, doista, pored Njega, bog!\" – kaznili bismo Džehennemom, jer Mi tako kažnjavamo mnogobošce"
        },
        {
            "chapter": 21,
            "verse": 30,
            "text": "Zar ne znaju nevjernici da su nebesa i Zemlja bili jedna cjelina, pa smo ih Mi raskomadali, i da Mi od vode sve živo stvaramo? I zar neće vjerovati"
        },
        {
            "chapter": 21,
            "verse": 31,
            "text": "Mi smo po Zemlji nepomične planine razmjestili da ih ona ne potresa, i po njima smo staze i bogaze stvorili da bi oni kuda žele stizali"
        },
        {
            "chapter": 21,
            "verse": 32,
            "text": "I to što je nebeski svod osiguran Naše je djelo, a oni se ipak okreću od znamenja koja su na njemu"
        },
        {
            "chapter": 21,
            "verse": 33,
            "text": "I noć i dan Njegovo su djelo, i Sunce i Mjesec, i svi oni nebeskim svodom plove"
        },
        {
            "chapter": 21,
            "verse": 34,
            "text": "Nijedan čovjek prije tebe nije bio besmrtan; ako ti umreš, zar će oni dovijeka živjeti"
        },
        {
            "chapter": 21,
            "verse": 35,
            "text": "Svako živo biće smrt će okusiti! Mi vas stavljamo na kušnju i u zlu i u dobru i Nama ćete se vratiti"
        },
        {
            "chapter": 21,
            "verse": 36,
            "text": "Kada te vide nevjernici, samo ti se rugaju: \"Je li to onaj koji vaše bogove huli?\" A oni sami ne vjeruju kada se spomene Milostivi"
        },
        {
            "chapter": 21,
            "verse": 37,
            "text": "Čovjek je stvoren od žurbe. Pokazaću Ja vama, doista, dokaze Svoje, zato Me ne požurujte"
        },
        {
            "chapter": 21,
            "verse": 38,
            "text": "Oni govore: \"Kada će već jednom ta prijetnja, ako istinu govorite"
        },
        {
            "chapter": 21,
            "verse": 39,
            "text": "A da nevjernici znaju da tada neće moći otkloniti vatru od lica svojih i leđa svojih, i da im niko neće moći pružiti pomoć"
        },
        {
            "chapter": 21,
            "verse": 40,
            "text": "nego će im nenadano doći i zaprepastiti ih i neće je moći nazad vratiti i neće im se vremena dati"
        },
        {
            "chapter": 21,
            "verse": 41,
            "text": "I prije tebe su poslanike ruglu izvrgavali, pa je one koji su im se rugali stiglo baš ono čemu su se rugali"
        },
        {
            "chapter": 21,
            "verse": 42,
            "text": "Reci: \"Ko će vas od Milostivog noću i danju štititi?\" Niko! Pa ipak oni od Kur'ana glave okreću"
        },
        {
            "chapter": 21,
            "verse": 43,
            "text": "Zar će ih njihova božanstva, a ne Mi, odbraniti? Ta ona sama sebi ne mogu pomoći, i niko nevjernike od Naše kazne ne može pod okrilje uzeti"
        },
        {
            "chapter": 21,
            "verse": 44,
            "text": "Mi smo ovima, a i precima njihovim, dali da uživaju, pa su im dani radosti dugi. A zar oni ne vide da Mi u zemlju njihovu dolazimo i da je s krajeva njezinih umanjujemo, pa kako bi oni bili pobjednici"
        },
        {
            "chapter": 21,
            "verse": 45,
            "text": "Reci: \"Ja vas opominjem Objavom!\" – ali, gluhi ne čuju poziv kad se opominju"
        },
        {
            "chapter": 21,
            "verse": 46,
            "text": "A da ih samo dašak kazne Gospodara tvoga dotakne, sigurno bi povikali: \"Teško nama, doista smo sami sebi nepravdu učinili"
        },
        {
            "chapter": 21,
            "verse": 47,
            "text": "Mi ćemo na Sudnjem danu ispravne terazije postaviti, pa se nikome krivo neće učiniti; ako nešto bude teško koliko zrno gorušice, Mi ćemo za to kazniti ili nagraditi. A dosta je to što ćemo Mi račune ispitivati"
        },
        {
            "chapter": 21,
            "verse": 48,
            "text": "Mi smo Musau i Harunu dali Tevrat, svjetlo i pouku za one koji se budu grijeha klonili"
        },
        {
            "chapter": 21,
            "verse": 49,
            "text": "za one koji se Gospodara svoga budu bojali i kad ih niko ne vidi, i koji od časa oživljenja budu strepjeli"
        },
        {
            "chapter": 21,
            "verse": 50,
            "text": "A i ovaj Kur'an je blagoslovljena pouka koju objavljujemo, pa zar da ga vi poričete"
        },
        {
            "chapter": 21,
            "verse": 51,
            "text": "Mi smo još prije Ibrahimu razboritost dali i dobro smo ga poznavali"
        },
        {
            "chapter": 21,
            "verse": 52,
            "text": "Kad on ocu svome i narodu svome reče: \"Kakvi su ovo kumiri kojima se i dan i noć klanjate"
        },
        {
            "chapter": 21,
            "verse": 53,
            "text": "Oni odgovoriše: \"I naši preci su im se klanjali"
        },
        {
            "chapter": 21,
            "verse": 54,
            "text": "I vi ste, a i preci vaši su bili u očitoj zabludi\" – reče"
        },
        {
            "chapter": 21,
            "verse": 55,
            "text": "Govoriš li ti to ozbiljno ili se samo šališ?\" – upitaše oni"
        },
        {
            "chapter": 21,
            "verse": 56,
            "text": "Ne\" – reče – \"Gospodar vaš je Gospodar nebesa i Zemlje, On je njih stvorio, i ja ću vam to dokazati"
        },
        {
            "chapter": 21,
            "verse": 57,
            "text": "Tako mi Allaha, ja ću, čim se udaljite, vaše kumire udesiti!\" –"
        },
        {
            "chapter": 21,
            "verse": 58,
            "text": "I porazbija ih on u komade, osim onog najvećeg, da bi se njemu obratili"
        },
        {
            "chapter": 21,
            "verse": 59,
            "text": "Ko uradi ovo sa bogovima našim\" – povikaše oni – \"zaista je nasilnik"
        },
        {
            "chapter": 21,
            "verse": 60,
            "text": "Čuli smo jednog momka kako ih huli\" – rekoše – \"ime mu je Ibrahim"
        },
        {
            "chapter": 21,
            "verse": 61,
            "text": "Dovedite ga da ga ljudi vide\" – rekoše – \"da posvjedoče"
        },
        {
            "chapter": 21,
            "verse": 62,
            "text": "Jesi li ti uradio ovo s bogovima našim, o Ibrahime?\" – upitaše"
        },
        {
            "chapter": 21,
            "verse": 63,
            "text": "To je učinio ovaj najveći od njih, pitajte ih ako umiju govoriti\" – reče on"
        },
        {
            "chapter": 21,
            "verse": 64,
            "text": "I oni se zamisliše, pa sami sebi rekoše: \"Vi ste, zaista, nepravedni"
        },
        {
            "chapter": 21,
            "verse": 65,
            "text": "Zatim glave oboriše i rekoše: \"Ta ti znaš da ovi ne govore"
        },
        {
            "chapter": 21,
            "verse": 66,
            "text": "Pa zašto se onda, umjesto Allahu, klanjate onima koji vam ne mogu ni koristiti niti od vas kakvu štetu otkloniti?\" – upita on"
        },
        {
            "chapter": 21,
            "verse": 67,
            "text": "Teško vama i onima kojima se, umjesto Allahu, klanjate! Zašto se ne opametite?\" –"
        },
        {
            "chapter": 21,
            "verse": 68,
            "text": "Spalite ga i bogove vaše osvetite, ako hoćete išta učiniti!\" – povikaše"
        },
        {
            "chapter": 21,
            "verse": 69,
            "text": "O vatro\" – rekosmo Mi – \"postani hladna, i spas Ibrahimu"
        },
        {
            "chapter": 21,
            "verse": 70,
            "text": "I oni mu htjedoše postaviti zamku, ali ih Mi onemogućismo"
        },
        {
            "chapter": 21,
            "verse": 71,
            "text": "i spasismo i njega i Luta u zemlju koju smo za ljude blagoslovili"
        },
        {
            "chapter": 21,
            "verse": 72,
            "text": "i poklonismo mu Ishaka, i Jakuba kao unuka, i sve ih učinismo dobrim"
        },
        {
            "chapter": 21,
            "verse": 73,
            "text": "i učinismo ih vjerovjesnicima da upućuju prema zapovijedi Našoj, i objavismo im da čine dobra djela, i da molitve obavljaju, i da milostinju udjeljuju, a samo su se Nama klanjali"
        },
        {
            "chapter": 21,
            "verse": 74,
            "text": "I Lutu mudrost i znanje dadosmo i iz grada ga, u kom su stanovnici njegovi odvratne stvari činili, izbavismo – to, uistinu, bijaše narod razvratan i zao –"
        },
        {
            "chapter": 21,
            "verse": 75,
            "text": "i u milost Našu ga uvedosmo; on je, doista, od onih dobrih"
        },
        {
            "chapter": 21,
            "verse": 76,
            "text": "I Nuhu se, kad u davno vrijeme zavapi, odazvasmo i njega i čeljad njegovu od jada velikog spasismo"
        },
        {
            "chapter": 21,
            "verse": 77,
            "text": "i od naroda ga, koji je smatrao neistinitim dokaze Naše, zaštitismo. To bijahu opaki ljudi, pa ih sve potopismo"
        },
        {
            "chapter": 21,
            "verse": 78,
            "text": "I Davudu i Sulejmanu, kada su sudili o usjevu što su ga noću ovce nečije opasle – i Mi smo bili svjedoci suđenju njihovu –"
        },
        {
            "chapter": 21,
            "verse": 79,
            "text": "i učinismo da Sulejman pronikne u to, a obojici smo mudrost i znanje dali. I potčinismo planine i ptice da s Davudom Allaha hvale; to smo Mi bili kadri učiniti"
        },
        {
            "chapter": 21,
            "verse": 80,
            "text": "I naučismo ga da izrađuje pancire za vas da vas štite u borbi s neprijateljem – pa zašto niste zahvalni"
        },
        {
            "chapter": 21,
            "verse": 81,
            "text": "A Sulejmanu vjetar jaki poslušnim učinismo – po zapovijedi njegovoj je puhao prema zemlji koju smo blagoslovili; a Mi sve dobro znamo"
        },
        {
            "chapter": 21,
            "verse": 82,
            "text": "i šejtane neke da zbog njega rone, a radili su i poslove druge, i nad njima smo Mi bdjeli"
        },
        {
            "chapter": 21,
            "verse": 83,
            "text": "I Ejjubu se, kada je Gospodaru svome zavapio: \"Mene je nevolja snašla, a Ti si od milostivih najmilostiviji!\" –"
        },
        {
            "chapter": 21,
            "verse": 84,
            "text": "odazvasmo i nevolju mu koja ga je morila otklonismo i vratismo mu, milošću Našom, čeljad njegovu i uz njih još toliko i da bude pouka onima koji se Nama klanjaju"
        },
        {
            "chapter": 21,
            "verse": 85,
            "text": "I Ismailu, i Idrisu, i Zulkiflu, a svi su oni bili strpljivi"
        },
        {
            "chapter": 21,
            "verse": 86,
            "text": "I obasusmo ih milošću Našom, oni doista bijahu dobri"
        },
        {
            "chapter": 21,
            "verse": 87,
            "text": "I Zunnunu se, kada srdit ode i pomisli da ga nećemo kazniti – pa poslije u tminama zavapi: \"Nema boga osim Tebe, hvaljen neka si, a ja sam se zaista ogriješio prema sebi!\" –"
        },
        {
            "chapter": 21,
            "verse": 88,
            "text": "odazvasmo i tegobe ga spasismo; eto, tako Mi spašavamo vjernike"
        },
        {
            "chapter": 21,
            "verse": 89,
            "text": "I Zekerijjau se – kada zamoli Gospodara svoga: \"Gospodaru moj, ne ostavljaj me sama, a Ti si jedini vječan!\" –"
        },
        {
            "chapter": 21,
            "verse": 90,
            "text": "odazvasmo i, izliječivši mu ženu, Jahjaa mu poklonismo. Oni su se trudili da što više dobra učine i molili su Nam se u nadi i strahu, i bili su prema Nama ponizni"
        },
        {
            "chapter": 21,
            "verse": 91,
            "text": "A i onu koja je sačuvala djevičanstvo svoje, u njoj život udahnusmo i nju i sina njezina znamenjem svjetovima učinismo"
        },
        {
            "chapter": 21,
            "verse": 92,
            "text": "Ova vaša vjera – jedina je prava vjera, a Ja sam – vaš Gospodar, zato se samo Meni klanjajte"
        },
        {
            "chapter": 21,
            "verse": 93,
            "text": "I oni su se između sebe u vjeri podvojili, a svi će se Nama vratiti"
        },
        {
            "chapter": 21,
            "verse": 94,
            "text": "Ko bude dobra djela činio i uz to vjernik bio, trud mu neće lišen nagrade ostati, jer smo mu ga, sigurno, Mi pribilježili"
        },
        {
            "chapter": 21,
            "verse": 95,
            "text": "A nezamislivo je da se stanovnici bilo kojeg naselja koje smo Mi uništili neće Nama vratiti"
        },
        {
            "chapter": 21,
            "verse": 96,
            "text": "I kada se otvore Jedžudž i Medžudž i kada se ljudi budu niz sve strmine žurno spuštali"
        },
        {
            "chapter": 21,
            "verse": 97,
            "text": "i približi se istinita prijetnja, tada će se pogledi nevjernika ukočiti. \"Teško nama, mi smo prema ovome ravnodušni bili; mi smo sami sebi nepravdu učinili"
        },
        {
            "chapter": 21,
            "verse": 98,
            "text": "I vi, i oni kojima se, pored Allaha, klanjate – bićete gorivo u Džehennemu, a u nj ćete doista ući"
        },
        {
            "chapter": 21,
            "verse": 99,
            "text": "Da su oni bogovi, ne bi u nj ušli, i svi će u njemu vječno boraviti"
        },
        {
            "chapter": 21,
            "verse": 100,
            "text": "u njemu će prigušeno uzdisati, u njemu ništa radosno neće čuti"
        },
        {
            "chapter": 21,
            "verse": 101,
            "text": "A oni kojima smo još prije lijepu nagradu obećali, oni će od njega daleko biti"
        },
        {
            "chapter": 21,
            "verse": 102,
            "text": "huku njegovu neće čuti, i vječno će u onome što im budu duše željele uživati"
        },
        {
            "chapter": 21,
            "verse": 103,
            "text": "neće ih brinuti najveći užas, nego će ih meleki dočekivati: \"Evo ovo je vaš dan, vama obećan!\" –"
        },
        {
            "chapter": 21,
            "verse": 104,
            "text": "onoga Dana kada smotamo nebesa kao što se smota list papira za pisanje. Onako kako smo prvi put iz ničega stvorili, tako ćemo ponovo iz ništa stvoriti – to je obećanje Naše, Mi smo doista kadri to učiniti"
        },
        {
            "chapter": 21,
            "verse": 105,
            "text": "Mi smo u Zeburu, poslije Tevrata, napisali da će Zemlju Moji čestiti robovi naslijediti"
        },
        {
            "chapter": 21,
            "verse": 106,
            "text": "U ovome je doista pouka za ljude koji se budu Allahu klanjali"
        },
        {
            "chapter": 21,
            "verse": 107,
            "text": "a tebe smo samo kao milost svjetovima poslali"
        },
        {
            "chapter": 21,
            "verse": 108,
            "text": "Reci: \"Meni se objavljuje da je vaš Bog – jedan Bog, zato se samo Njemu klanjajte"
        },
        {
            "chapter": 21,
            "verse": 109,
            "text": "I ako oni leđa okrenu, ti reci: \"Ja sam vas sve, bez razlike, opomenuo, a ne znam da li je blizu ili daleko ono čime vam se prijeti"
        },
        {
            "chapter": 21,
            "verse": 110,
            "text": "On zna glasno izgovorene riječi, zna i ono što krijete"
        },
        {
            "chapter": 21,
            "verse": 111,
            "text": "a ja ne znam da nije to vama iskušenje, i pružanje uživanja još za izvjesno vrijeme"
        },
        {
            "chapter": 21,
            "verse": 112,
            "text": "Gospodaru moj, presudi onako kako su zaslužili!\" – reče on – \"a od Gospodara našeg, Milostivog, treba tražiti pomoć protiv onoga što vi iznosite"
        },
        {
            "chapter": 22,
            "verse": 1,
            "text": "O ljudi, Gospodara svoga se bojte! Zaista će potres, kada Smak svijeta nastupi, veliki događaj biti"
        },
        {
            "chapter": 22,
            "verse": 2,
            "text": "Na dan kad ga doživite svaka dojilja će ono što doji zaboraviti, a svaka trudnica će svoj plod pobaciti, i ti ćeš vidjeti ljude pijane, a oni neće pijani biti, već će tako izgledati zato što će Allahova kazna strašna biti"
        },
        {
            "chapter": 22,
            "verse": 3,
            "text": "Ima ljudi koji se bez ikakva znanja prepiru o Allahu i koji slijede svakog šejtana prkosnoga"
        },
        {
            "chapter": 22,
            "verse": 4,
            "text": "za koga je već određeno da će svakog onog ko ga uzme za zaštitnika na stranputicu zavesti i u patnju ga ognjenu dovesti"
        },
        {
            "chapter": 22,
            "verse": 5,
            "text": "O ljudi, kako možete sumnjati u oživljenje – pa, Mi vas stvaramo od zemlje, zatim od kapi sjemena, potom od ugruška, zatim od grude mesa vidljivih i nevidljivih udova, da vam pokažemo moć Našu! A u materice smještamo šta hoćemo, do roka određenog, zatim činimo da se kao dojenčad rađate i da poslije do muževnog doba uzrastate; jedni od vas umiru, a drugi duboku starost doživljavaju, pa začas zaboravljaju ono što saznaju. I ti vidiš zemlju kako je zamrla, ali kad na nju kišu spustimo, ona ustrepće i uzbuja, i iz nje iznikne svakovrsno bilje prekrasno"
        },
        {
            "chapter": 22,
            "verse": 6,
            "text": "zato što Allah postoji, i što je On kadar mrtve oživiti, i što On sve može"
        },
        {
            "chapter": 22,
            "verse": 7,
            "text": "i što će Čas oživljenja, u to nema sumnje, doći i što će Allah one u grobovima oživiti"
        },
        {
            "chapter": 22,
            "verse": 8,
            "text": "Ima ljudi koji se o Allahu prepiru bez ikakva znanja i bez ikakva nadahnuća i bez Knjige svjetilje"
        },
        {
            "chapter": 22,
            "verse": 9,
            "text": "hodeći nadmeno da bi s Allahova puta odvraćali; njih na ovome svijetu čeka poniženje, a na onome svijetu daćemo im da iskuse patnju u ognju"
        },
        {
            "chapter": 22,
            "verse": 10,
            "text": "Eto to je zbog djêlā ruku tvojih, jer Allah nije nepravedan prema robovima Svojim"
        },
        {
            "chapter": 22,
            "verse": 11,
            "text": "Ima ljudi koji se Allahu klanjaju, ali bez pravog uvjerenja; ako ga prati sreća, on je smiren, a ako zapadne i u najmanje iskušenje, vraća se nevjerstvu, pa tako izgubi i ovaj i onaj svijet. To je, uistinu, očiti gubitak"
        },
        {
            "chapter": 22,
            "verse": 12,
            "text": "On se, pored Allaha, klanja onome koji od njega ne može nikakvu štetu otkloniti niti mu može bilo kakvu korist pribaviti; to je, zaista, velika zabluda"
        },
        {
            "chapter": 22,
            "verse": 13,
            "text": "klanja se onome čije će mu klanjanje prije nauditi nego od koristi biti; a takav je, doista, loš zaštitnik i zao drug"
        },
        {
            "chapter": 22,
            "verse": 14,
            "text": "Allah će one koji vjeruju i čine dobra djela, zaista, uvesti u džennetske bašče kroz koje će rijeke teći; Allah radi ono što hoće"
        },
        {
            "chapter": 22,
            "verse": 15,
            "text": "Onaj ko misli da Poslaniku Allah neće pomoći ni na ovome ni na onome svijetu, neka rastegne uže do tavanice i neka razmisli da li će njegov postupak, ako se objesi, otkloniti ono zbog čega se on ljuti"
        },
        {
            "chapter": 22,
            "verse": 16,
            "text": "I tako, eto, Mi ga u vidu jasnih ajeta objavljujemo, a Allah će onome kome On hoće na Pravi put ukazati"
        },
        {
            "chapter": 22,
            "verse": 17,
            "text": "Allah će na Sudnjem danu odvojiti vjernike od jevreja, sabijaca, kršćana, poklonika vatre i mnogobožaca. Allah je, zaista, o svemu obaviješten"
        },
        {
            "chapter": 22,
            "verse": 18,
            "text": "Zar ne znaš da se i onī na nebesima i onī na Zemlji Allahu klanjaju, a i Sunce, i Mjesec, i zvijezde, i planine, i drveće, i životinje, i mnogi ljudi, a mnogi i kaznu zaslužuju. A koga Allah ponizi, niko ga ne može poštovanim učiniti; Allah ono što hoće radi"
        },
        {
            "chapter": 22,
            "verse": 19,
            "text": "Ova dva protivnička tabora spore se oko Gospodara svoga; onima koji ne budu vjerovali biće odijela od vatre skrojena, a ključala voda biće na glave njihove ljevana"
        },
        {
            "chapter": 22,
            "verse": 20,
            "text": "od nje će se istopiti ono što je u trbusima njihovim, i koža"
        },
        {
            "chapter": 22,
            "verse": 21,
            "text": "a gvozdenim maljevima biće mlaćeni"
        },
        {
            "chapter": 22,
            "verse": 22,
            "text": "kad god pokušaju zbog teškog jada iz nje izići, biće u nju vraćeni: \"Iskusite patnju u užasnoj vatri"
        },
        {
            "chapter": 22,
            "verse": 23,
            "text": "A one koji budu vjerovali i dobra djela činili – Allah će sigurno uvesti u džennetske bašče, kroz koje će rijeke teći, u njima će se narukvicama od zlata i biserom kititi, a odjeća će im svilena biti"
        },
        {
            "chapter": 22,
            "verse": 24,
            "text": "Oni su bili nadahnuti da govore lijepe riječi i bili su nadahnuti na Put Onoga koji je hvale dostojan"
        },
        {
            "chapter": 22,
            "verse": 25,
            "text": "Nevjernicima i onima koji odvraćaju od Allahova puta i Časnoga hrama – a Mi smo ga namijenili svim ljudima, kako za mještanina tako i za došljaka – i onome ko u njemu bilo kakvo nasilje učini daćemo da patnju nesnosnu iskusi"
        },
        {
            "chapter": 22,
            "verse": 26,
            "text": "I kada smo kao pribježište Ibrahimu pokazali mjesto gdje je Hram, rekli smo: \"Ne smatraj Nama nikoga ravnim, i očisti ovaj Hram Moj za one koji će ga obilaziti, koji će tu u blizini njegovoj stanovati, i koji će molitvu obavljati"
        },
        {
            "chapter": 22,
            "verse": 27,
            "text": "i oglasi ljudima hadž!\" – dolaziće ti pješke i na kamilama iznurenim; dolaziće iz mjêstā dalekih"
        },
        {
            "chapter": 22,
            "verse": 28,
            "text": "da bi koristi imali i da bi u određene dane, prilikom klanja kurbana, kojim ih je Allah opskrbio, Njegovo ime spominjali. Jedite meso njihovo, a nahranite i siromaha ubogog"
        },
        {
            "chapter": 22,
            "verse": 29,
            "text": "Zatim, neka sa sebe prljavštinu uklone, neka svoje zavjete ispune i neka oko Hrama drevnog obilaze"
        },
        {
            "chapter": 22,
            "verse": 30,
            "text": "Eto toliko! A ko poštuje Allahove svetinje, uživaće milost Gospodara svoga – a dozvoljena vam je stoka, osim one o kojoj vam je rečeno – pa budite što dalje od kumira poganih i izbjegavajte što više govor neistiniti"
        },
        {
            "chapter": 22,
            "verse": 31,
            "text": "budite iskreno Allahu odani, ne smatrajte nikoga Njemu ravnim! A onaj ko bude smatrao da Allahu ima iko ravan – biće kao onaj koji je s neba pao i koga su ptice razgrabile, ili kao onaj kojeg je vjetar u daleki predio odnio"
        },
        {
            "chapter": 22,
            "verse": 32,
            "text": "Eto toliko! Pa ko poštiva Allahove propise – znak je čestita srca"
        },
        {
            "chapter": 22,
            "verse": 33,
            "text": "Vama one služe do određenog roka, a poslije, njihovo mjesto je kraj Drevnoga hrama"
        },
        {
            "chapter": 22,
            "verse": 34,
            "text": "Svakoj vjerskoj zajednici propisali smo klanje kurbana da bi spominjali Allahovo ime prilikom klanja stoke koju im On daje. Vaš Bog je jedan Bog, zato se samo Njemu iskreno predajte! A radosnom viješću obraduj poslušne"
        },
        {
            "chapter": 22,
            "verse": 35,
            "text": "čija srca, kad se Allah spomene, strah obuzme, i one koji strpljivo podnose nevolje koje ih zadese, i one koji molitvu obavljaju i koji, od onoga što im Mi dajemo, udjeljuju"
        },
        {
            "chapter": 22,
            "verse": 36,
            "text": "A kamile smo vam učinili jednim od Allahovih obreda hadža, i vi od njih imate koristi; zato spominjite Allahovo ime kada budu u redove poredane; a kad padnu na zemlju, jedite ih, a nahranite i onoga koji ne prosi, a i onoga koji prosi; tako smo vam ih potčinili da biste zahvalni bili"
        },
        {
            "chapter": 22,
            "verse": 37,
            "text": "Do Allaha neće doprijeti meso njihovo i krv njihova, ali će Mu stići iskreno učinjena dobra djela vaša; tako vam ih je potčinio da biste Allaha veličali zato što vas je uputio. I obraduj one koji dobra djela čine"
        },
        {
            "chapter": 22,
            "verse": 38,
            "text": "Allah doista štiti vjernike, Allah sigurno ne voli nijednog izdajnika, nezahvalnika"
        },
        {
            "chapter": 22,
            "verse": 39,
            "text": "Dopušta se odbrana onima koje drugi napadnu, zato što im se nasilje čini – a Allah ih je, doista, kadar pomoći –"
        },
        {
            "chapter": 22,
            "verse": 40,
            "text": "onima koji su ni krivi ni dužni iz zavičaja svoga prognani samo zato što su govorili: \"Gospodar naš je Allah!\" A da Allah ne suzbija neke ljude drugima, do temelja bi bili porušeni manastiri, i crkve, i havre, a i džamije u kojima se mnogo spominje Allahovo ime. A Allah će sigurno pomoći one koji vjeru Njegovu pomažu – ta Allah je zaista moćan i silan –"
        },
        {
            "chapter": 22,
            "verse": 41,
            "text": "one koji će, ako im damo vlast na Zemlji, molitvu obavljati i milostinju udjeljivati i koji će tražiti da se čine dobra djela, a odvraćati od nevaljalih – A Allahu se na kraju sve vraća"
        },
        {
            "chapter": 22,
            "verse": 42,
            "text": "A to što te oni smatraju lažnim – pa i prije njih su narod Nuhov, i Ad, i Semud poslanike smatrali lažnim"
        },
        {
            "chapter": 22,
            "verse": 43,
            "text": "i narod Ibrahimov, i narod Lutov"
        },
        {
            "chapter": 22,
            "verse": 44,
            "text": "i stanovnici Medjena; a lažnim je smatran i Musa, i Ja sam nevjernicima vremena davao, zatim sam ih kažnjavao, i kakva je samo bila kazna Moja"
        },
        {
            "chapter": 22,
            "verse": 45,
            "text": "I koliko smo naselja uništili, čiji su žitelji grješni bili, i ona su opustjela, samo su ruševine ostale! I koliko bunareva ima zapuštenih i koliko visokih palata ima praznih"
        },
        {
            "chapter": 22,
            "verse": 46,
            "text": "Zašto oni po svijetu ne putuju pa da srca njihova shvate ono što trebaju shvatiti i da uši njihove čuju ono što trebaju čuti, ali, oči nisu slijepe, već srca u grudima"
        },
        {
            "chapter": 22,
            "verse": 47,
            "text": "Oni od tebe traže da ih kazna što prije stigne, i Allah će ispuniti prijetnju Svoju; samo jedan dan u Gospodara tvoga traje koliko hiljadu godina, po vašem računanju"
        },
        {
            "chapter": 22,
            "verse": 48,
            "text": "I koliko je bilo naselja čiji su žitelji bili nepravedni, kojima sam Ja kaznu odlagao, da bih ih, najzad, kaznio! A Meni se sve vraća"
        },
        {
            "chapter": 22,
            "verse": 49,
            "text": "Reci: \"O ljudi, ja sam tu da vas javno opomenem"
        },
        {
            "chapter": 22,
            "verse": 50,
            "text": "one koji budu vjerovali i dobra djela činili čeka oproštaj i opskrba plemenita"
        },
        {
            "chapter": 22,
            "verse": 51,
            "text": "a oni koji se budu trudili da dokaze Naše poreknu, uvjereni da će Nam umaći, biće stanovnici u Džehennemu"
        },
        {
            "chapter": 22,
            "verse": 52,
            "text": "Prije tebe Mi nijednog poslanika i vjerovjesnika nismo poslali, a da šejtan nije, kad bi on što kazivao, u kazivanje njegovo nešto ubacio; Allah bi ono što bi šejtan ubacio uklonio, a zatim bi riječi Svoje učvrstio – Allah sve zna i mudar je –"
        },
        {
            "chapter": 22,
            "verse": 53,
            "text": "da bi ono što je šejtan ubacio učinio iskušenjem za one čija su srca bolesna i za one čija su svirepa – a nevjernici su, zaista, u beskrajnoj neslozi –"
        },
        {
            "chapter": 22,
            "verse": 54,
            "text": "i da bi oni koji su znanjem obdareni spoznali da je Kur'an istina od Gospodara tvoga, pa u nj povjerovali i da mu srca njihova budu sklona. A Allah će vjernike, doista, na Pravi put izvesti"
        },
        {
            "chapter": 22,
            "verse": 55,
            "text": "A nevjernici neće prestati u nj sumnjati, sve dok im iznenada smrt ne dođe ili dok ne osjete patnju na onome svijetu"
        },
        {
            "chapter": 22,
            "verse": 56,
            "text": "Tog dana vlast će samo Allah imati, On će im suditi: vjernici i oni koji su dobra djela činili biće u džennetskim baščama uživanja"
        },
        {
            "chapter": 22,
            "verse": 57,
            "text": "a nevjernici i oni koji su ajete Naše poricali, oni će u patnji sramnoj boraviti"
        },
        {
            "chapter": 22,
            "verse": 58,
            "text": "Allah će zaista lijepo nagraditi one koji su svoj rodni kraj napustili da bi se na Allahovu putu borili, pa zatim poginuli ili umrli – jer Allah najbolje nagrađuje"
        },
        {
            "chapter": 22,
            "verse": 59,
            "text": "On će ih u mjesto kojim će oni biti zadovoljni doista uvesti! – A Allah sve zna i blag je"
        },
        {
            "chapter": 22,
            "verse": 60,
            "text": "Eto tako! A onome ko istom mjerom uzvrati za učinjeno zlo, i kome opet nepravda bude učinjena, Allah će, sigurno, pomoći. – Allah je Onaj koji grijehe poništava i koji ih prašta"
        },
        {
            "chapter": 22,
            "verse": 61,
            "text": "Eto tako! A Allah smjenjuje noć danom, a dan noću, i Allah je Onaj koji sve čuje i sve vidi"
        },
        {
            "chapter": 22,
            "verse": 62,
            "text": "To je zato što Allah – postoji, a oni kojima se oni, pored Allaha, klanjaju – ne postoje, i zato što je Allah uzvišen i velik"
        },
        {
            "chapter": 22,
            "verse": 63,
            "text": "Zar ne vidiš da Allah s neba spušta kišu od koje zemlja zazeleni? – Allah je zaista dobar i Sveznajući"
        },
        {
            "chapter": 22,
            "verse": 64,
            "text": "Njegovo je ono što je na nebesima i ono što je na Zemlji! Allah, doista, nije ni o kome ovisan, i On je jedini hvale dostojan"
        },
        {
            "chapter": 22,
            "verse": 65,
            "text": "Zar ne vidiš da je Allah sve što je na Zemlji vama podredio, pa i lađe koje, voljom Njegovom, morem plove? On drži ono što je na nebu da ne bi palo na Zemlju, osim ako On to dopusti. – Allah je, uistinu, prema ljudima blag i milostiv"
        },
        {
            "chapter": 22,
            "verse": 66,
            "text": "On vam daje život i zatim će vam ga oduzeti i poslije vas opet oživiti; a čovjek je, zaista, nezahvalan"
        },
        {
            "chapter": 22,
            "verse": 67,
            "text": "Svakoj vjerskoj zajednici propisali smo vjerozakon prema kojem se trebala vladati, i ne dopusti, nikako, da se s tobom o tome raspravljaju. Ti pozivaj svome Gospodaru jer ti si, uistinu, na Pravome putu"
        },
        {
            "chapter": 22,
            "verse": 68,
            "text": "A ako se oni budu s tobom prepirali, reci: \"Allah dobro zna ono što vi radite"
        },
        {
            "chapter": 22,
            "verse": 69,
            "text": "Allah će vam na Sudnjem danu presuditi o onome u čemu se razilazite"
        },
        {
            "chapter": 22,
            "verse": 70,
            "text": "Zar ne znaš da je Allahu poznato sve što je na nebu i na Zemlji? To je sve u Knjizi; to je, uistinu, Allahu lahko"
        },
        {
            "chapter": 22,
            "verse": 71,
            "text": "Mnogobošci se, pored Allaha, klanjaju onima za koje im On nije poslao nikakav dokaz, i o njima sami ništa ne znaju. A mnogobošcima neće niko pomoći"
        },
        {
            "chapter": 22,
            "verse": 72,
            "text": "A kad im se Naši jasni ajeti kazuju, ti primjećuješ veliko negodovanje na licima onih što ne vjeruju, koji umalo da ne nasrnu na one koji im riječi Naše kazuju. Reci: \"Hoćete li da vam kažem što će vam biti mrže od toga? – Vatra kojom Allah nevjernicima prijeti, a grozno će ona prebivalište biti"
        },
        {
            "chapter": 22,
            "verse": 73,
            "text": "O ljudi, evo jednog primjera, pa ga poslušajte: \"Oni kojima se vi, pored Allaha, klanjate ne mogu nikako ni mušicu stvoriti, makar se radi nje sakupili. A ako bi im mušica nešto ugrabila, oni to ne bi mogli od nje izbaviti; nejak je i onaj koji se klanja, a i onaj kome se klanja"
        },
        {
            "chapter": 22,
            "verse": 74,
            "text": "Oni ne poznaju Allaha kako treba; a Allah je, uistinu, moćan i silan"
        },
        {
            "chapter": 22,
            "verse": 75,
            "text": "Allah odabire poslanike među melekima i ljudima. – Allah sve čuje i sve vidi"
        },
        {
            "chapter": 22,
            "verse": 76,
            "text": "On zna šta su uradili i šta će uraditi. A Allahu se sve vraća"
        },
        {
            "chapter": 22,
            "verse": 77,
            "text": "O vjernici, molitvu obavljajte i Gospodaru svome se klanjajte, i dobra djela činite da biste postigli ono što želite"
        },
        {
            "chapter": 22,
            "verse": 78,
            "text": "i borite se, Allaha radi, onako kako se treba boriti! On vas je izabrao i u vjeri vam nije ništa teško propisao, u vjeri pretka vašeg Ibrahima. Allah vas je odavno muslimanima nazvao, i u ovom Kur'anu, da bi Poslanik bio svjedok protiv vas, i da biste vi bili svjedoci protiv ostalih ljudi. Zato, molitvu obavljajte i zekat dajite i u Allaha se pouzdajte; On je Gospodar vaš, i to kakav Gospodar i kakav zaštitnik"
        }
    ]
}
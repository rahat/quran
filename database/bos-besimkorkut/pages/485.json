{
    "pages": [
        {
            "chapter": 42,
            "verse": 16,
            "text": "A dokazi onih koji se o Allahovoj vjeri raspravljaju ništavni su kod njihova Gospodara kada su joj se već mnogi odazvali; na njih će pasti gnjev i čeka ih patnja teška"
        },
        {
            "chapter": 42,
            "verse": 17,
            "text": "Allah objavljuje Knjigu, samo istinu i pravednost. A šta ti znaš – možda je Smak svijeta blizu"
        },
        {
            "chapter": 42,
            "verse": 18,
            "text": "Požuruju ga oni koji u nj ne vjeruju, a oni koji vjeruju zbog njega – strahuju i da je istina znaju. O, kako su, doista, daleko zalutali oni koji o Času oživljenja raspravljaju"
        },
        {
            "chapter": 42,
            "verse": 19,
            "text": "Allah je dobar prema robovima Svojim; on daje opskrbu kome hoće, i On je moćan i silan"
        },
        {
            "chapter": 42,
            "verse": 20,
            "text": "Onome ko bude želio nagradu na onom svijetu – umnogostručićemo mu je, a onome ko bude želio nagradu na ovom svijetu – daćemo mu je, ali mu na onom svijetu nema udjela"
        },
        {
            "chapter": 42,
            "verse": 21,
            "text": "Zar oni da imaju bogove koji im propisuju da vjeruju ono što Allah nije naredio? Da nije Riječi prije izrečene, među njima bi već bilo presuđeno. – A nevjernike, doista, čeka patnja nesnosna"
        },
        {
            "chapter": 42,
            "verse": 22,
            "text": "Vidjećeš nevjernike kako strepe zbog onoga što su činili, i kazna će ih stići; a oni koji su vjerovali i dobra djela činili biće u divnim džennetskim baščama, sve što zažele imaće u Gospodara svoga; biće to blagodat velika"
        }
    ]
}
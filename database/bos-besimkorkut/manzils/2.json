{
    "manzils": [
        {
            "chapter": 5,
            "verse": 1,
            "text": "O vjernici, ispunjavajte obaveze! Dozvoljava vam se stoka, ali ne ona koja će vam se navesti; dok obrede hadža obavljate, nije vam dozvoljeno loviti. Uistinu, Allah propisuje što On hoće"
        },
        {
            "chapter": 5,
            "verse": 2,
            "text": "O vjernici, ne omalovažavajte Allahove odredbe hadža, ni sveti mjesec, ni kurbane, naročito one ogrlicama obilježene, ni one ljude koji su krenuli ka Časnome hramu želeći nagradu i naklonost Gospodara svoga. A kad obrede hadža obavite, onda loviti možete. I neka vas mržnja koju prema nekim ljudima nosite, zato što su vam spriječili pristup Časnome hramu, nikako ne navede da ih napadnete! Jedni drugima pomažite u dobročinstvu i čestitosti, a ne sudjelujte u grijehu i neprijateljstvu; i bojte se Allaha, jer Allah strašno kažnjava"
        },
        {
            "chapter": 5,
            "verse": 3,
            "text": "Zabranjuje vam se strv, i krv, i svinjsko meso, i ono što je zaklano u nečije drugo, a ne u Allahovo ime, i što je udavljeno i ubijeno; i što je strmoglavljeno, i rogom ubodeno, ili od zvijeri načeto – osim ako ste ga preklali – i što je na žrtvenicima žrtvovano, i zabranjuje vam se gatanje strjelicama. To je porok! – Danas su nevjernici izgubili svaku nadu da ćete vi otpasti od svoje vjere, zato se ne bojte njih – već se bojte Mene. Sada sam vam vjeru vašu usavršio i blagodat Svoju prema vama upotpunio i zadovoljan sam da vam islam bude vjera. – A onome ko bude primoran – kad hara glad, bez namjere da učini grijeh, Allah će oprostiti i samilostan biti"
        },
        {
            "chapter": 5,
            "verse": 4,
            "text": "Pitaju te što im se dozvoljava. Reci: \"Dozvoljavaju vam se lijepa jela i ono što vam ulove životinje koje ste lovu podučili, onako kako je Allah vas naučio. Jedite ono što vam one uhvate i spomenite Allahovo ime pri tome, i bojte se Allaha, jer Allah, zaista, brzo sviđa račune"
        },
        {
            "chapter": 5,
            "verse": 5,
            "text": "Od sada vam se dozvoljavaju sva lijepa jela; i dozvoljavaju vam se jela onih kojima je data Knjiga, i vaša jela su njima dozvoljena; i čestite vjernice su vam dozvoljene, i čestite kćeri onih kojima je data Knjiga prije vas, kad im vjenčane darove njihove dadete s namjerom da se njima oženite, a ne da s njima blud činite i da ih za prilježnice uzimate. A onaj ko otpadne od prave vjere – uzalud će mu biti djela njegova i on će, na onome svijetu, nastradati"
        },
        {
            "chapter": 5,
            "verse": 6,
            "text": "O vjernici, kad hoćete molitvu obaviti, lica svoja i ruke svoje do iza lakata operite – a dio glava svojih potarite – i noge svoje do iza članaka; a ako ste džunubi, onda se okupajte; a ako ste bolesni ili na putu ili ako ste izvršili prirodnu potrebu ili ako ste se sastajali sa ženama, a ne nađete vode, onda rukama svojim čistu zemlju dotaknite i njima preko lica svojih i ruku svojih pređite. Allah ne želi da vam pričini poteškoće, već želi da vas učini čistim i da vam blagodat Svoju upotpuni, da biste bili zahvalni"
        },
        {
            "chapter": 5,
            "verse": 7,
            "text": "I sjetite se Allahove milosti kojom vas je obasuo i zavjeta kojim vas je obavezao, kad ste rekli: \"Slušamo i pokoravamo se!\" I bojte se Allaha, jer Allah zna svačije misli"
        },
        {
            "chapter": 5,
            "verse": 8,
            "text": "O vjernici, dužnosti prema Allahu izvršavajte, i pravedno svjedočite! Neka vas mržnja koju prema nekim ljudima nosite nikako ne navede da nepravedni budete! Pravedni budite, to je najbliže čestitosti, i bojte se Allaha, jer Allah dobro zna ono što činite"
        },
        {
            "chapter": 5,
            "verse": 9,
            "text": "Onima koji budu vjerovali i dobra djela činili Allah obećava oprost i nagradu veliku"
        },
        {
            "chapter": 5,
            "verse": 10,
            "text": "a oni koji ne budu vjerovali i dokaze Naše budu poricali – biće stanovnici Džehennema"
        },
        {
            "chapter": 5,
            "verse": 11,
            "text": "O vjernici, sjetite se Allahove blagodati prema vama kada su neki ljudi htjeli da vas se dočepaju, a On je zadržao ruke njihove. I bojte se Allaha, i neka se vjernici samo u Allaha pouzdaju"
        },
        {
            "chapter": 5,
            "verse": 12,
            "text": "Allah je prihvatio zavjet sinova Israilovih – a između njih bili smo postavili dvanaest starješina – i Allah je rekao: \"Ja sam s vama! Ako budete molitvu obavljali i milostinju davali, i ako budete u poslanike Moje vjerovali, pomagali im i drage volje zajam Allahu davali, sigurno ću preći preko hrđavih postupaka vaših i uvešću vas u džennetske bašče kroz koje će rijeke teći. A onaj među vama koji ni poslije ovoga ne bude vjerovao – s Pravog puta je skrenuo"
        },
        {
            "chapter": 5,
            "verse": 13,
            "text": "Ali, zato što su zavjet svoj prekršili, Mi smo ih prokleli i srca njihova okrutnim učinili. Oni su riječi s mjesta na kojima su bile uklanjali, a dobar dio onoga čime su bili opominjani izostavili. I ti ćeš kod njih, osim malo njih, neprestano na vjerolomstvo nailaziti, ali im oprosti i ne karaj ih! – Allah, uistinu, voli one koji čine dobro"
        },
        {
            "chapter": 5,
            "verse": 14,
            "text": "Mi smo zavjet prihvatili i od onih koji govore: \"Mi smo kršćani\" – ali su i oni dobar dio onoga čime su bili opominjani zaboravili, zato smo među njih neprijateljstvo i mržnju do Sudnjega dana ubacili; a Allah će ih, sigurno, obavijestiti o onome što su radili"
        },
        {
            "chapter": 5,
            "verse": 15,
            "text": "O sljedbenici Knjige, došao vam je poslanik Naš da vam ukaže na mnogo šta što vi iz Knjige krijete, i preko čega će i preći. A od Allaha vam dolazi svjetlost i Knjiga jasna"
        },
        {
            "chapter": 5,
            "verse": 16,
            "text": "kojom Allah upućuje na puteve spasa one koji nastoje steći zadovoljstvo Njegovo i izvodi ih, po volji Svojoj, iz tmina na svjetlo i na Pravi put im ukazuje"
        },
        {
            "chapter": 5,
            "verse": 17,
            "text": "Nevjernici su oni koji govore: \"Bog je – Mesih, sin Merjemin!\" Reci: \"Ko može spriječiti Allaha da, ako hoće, uništi Mesiha, sina Merjemina, i majku njegovu, i sve one koji su na Zemlji?\" Allahova je vlast na nebesima i na Zemlji i na onome što je između njih; On stvara što hoće, i Allah sve može"
        },
        {
            "chapter": 5,
            "verse": 18,
            "text": "I jevreji i kršćani kažu: \"Mi smo djeca Božija i miljenici Njegovi.\" Reci: \"Pa zašto vas onda On kažnjava zbog grijehova vaših?\" A nije tako! Vi ste kao i ostali ljudi koje On stvara: kome hoće On će oprostiti, a koga hoće, On će kazniti. Allahova je vlast na nebesima i na Zemlji i na onome što je između njih, i Njemu će se svi vratiti"
        },
        {
            "chapter": 5,
            "verse": 19,
            "text": "O sljedbenici Knjige, došao vam je poslanik Naš – nakon što je neko vrijeme prekinuto slanje poslanika – da vam objasni, da ne biste rekli: \"Nije nam dolazio ni onaj koji donosi radosne vijesti, ni onaj koji opominje!\" Pa, došao vam je, eto, onaj koji donosi radosne vijesti i koji opominje. – A Allah sve može"
        },
        {
            "chapter": 5,
            "verse": 20,
            "text": "A kada Musa reče narodu svome: \"O narode moj, sjetite se Allahove blagodati prema vama kada je neke od vas vjerovjesnicima učinio, a mnoge vladarima, i dao vam ono što nijednom narodu nije dao"
        },
        {
            "chapter": 5,
            "verse": 21,
            "text": "o narode moj, uđite u Svetu zemlju, koju vam je Allah dodijelio, i ne uzmičite nazad, pa da se vratite izgubljeni\" –"
        },
        {
            "chapter": 5,
            "verse": 22,
            "text": "oni rekoše: \"O Musa, u njoj je nemilosrdan narod i mi u nju nećemo ući dok god oni iz nje ne iziđu; pa ako oni iz nje iziđu, mi ćemo onda, sigurno, ući"
        },
        {
            "chapter": 5,
            "verse": 23,
            "text": "Dva čovjeka koja su se Allaha bojala i kojima je On darovao milost Svoju – rekoše: \"Navalite im na kapiju, pa kad kroz nju prođete, bićete, sigurno, pobjednici; a u Allaha se pouzdajte, ako ste vjernici"
        },
        {
            "chapter": 5,
            "verse": 24,
            "text": "O Musa\" – rekoše oni – \"dok god su oni u njoj mi nećemo u nju ulaziti! Hajde ti i Gospodar tvoj pa se bijte, mi ćemo ovdje ostati"
        },
        {
            "chapter": 5,
            "verse": 25,
            "text": "Gospodaru moj\" – reče Musa – \"ja osim sebe imam moć samo nad bratom svojim; zato presudi nama i ljudima grješnim"
        },
        {
            "chapter": 5,
            "verse": 26,
            "text": "Četrdeset godina oni će zemljom lutati\" – reče On – \"jer će im Sveta zemlja zabranjena biti, a ti ne tuguj za narodom grješnim"
        },
        {
            "chapter": 5,
            "verse": 27,
            "text": "I ispričaj im o dvojici Ademovih sinova, onako kako je bilo, kada su njih dvojica žrtvu prinijeli, pa kada je od jednog bila primljena, a od drugog nije, ovaj je rekao: \"Sigurno ću te ubiti!\" – \"Allah prima samo od onih koji su dobri\" – reče onaj"
        },
        {
            "chapter": 5,
            "verse": 28,
            "text": "I kad bi ti pružio ruku svoju prema meni da me ubiješ, ja ne bih pružio svoju prema tebi da te ubijem, jer ja se bojim Allaha, Gospodara svjetova"
        },
        {
            "chapter": 5,
            "verse": 29,
            "text": "Ja želim da ti poneseš i moj i svoj grijeh i da budeš stanovnik u vatri. A ona je kazna za sve nasilnike"
        },
        {
            "chapter": 5,
            "verse": 30,
            "text": "I strast njegova navede ga da ubije brata svoga, pa ga on ubi i posta jedan od izgubljenih"
        },
        {
            "chapter": 5,
            "verse": 31,
            "text": "Allah onda posla jednog gavrana da kopa po zemlji da bi mu pokazao kako da zakopa mrtvo tijelo brata svoga. \"Teško meni!\" – povika on – \"zar i ja ne mogu, kao ovaj gavran, da zakopam mrtvo tijelo brata svoga!\" I pokaja se"
        },
        {
            "chapter": 5,
            "verse": 32,
            "text": "Zbog toga smo Mi propisali sinovima Israilovim: ako neko ubije nekoga koji nije ubio nikoga, ili onoga koji na Zemlji nered ne čini – kao da je sve ljude poubijao; a ako neko bude uzrok da se nečiji život sačuva – kao da je svim ljudima život sačuvao. Naši poslanici su im jasne dokaze donosili, ali su mnogi od njih, i poslije toga, na Zemlji sve granice zla prelazili"
        },
        {
            "chapter": 5,
            "verse": 33,
            "text": "Kazna za one koji protiv Allaha i Poslanika Njegova vojuju i koji nered na Zemlji čine jeste: da budu ubijeni, ili razapeti, ili da im se unakrst ruke i noge odsijeku ili da se iz zemlje prognaju. To im je poniženje na ovome svijetu, a na onome svijetu čeka ih patnja velika"
        },
        {
            "chapter": 5,
            "verse": 34,
            "text": "ali ne i za one koji se pokaju prije nego što ih se domognete! I znajte da Allah prašta i da je milostiv"
        },
        {
            "chapter": 5,
            "verse": 35,
            "text": "O vjernici, Allaha se bojte i nastojte da Mu se umilite i na Putu Njegovu se borite da biste postigli što želite"
        },
        {
            "chapter": 5,
            "verse": 36,
            "text": "Kada bi sve ono što je na Zemlji bilo u posjedu nevjernika, i još toliko, i kada bi se htjeli otkupiti od patnje na onome svijetu, ne bi im se primilo. Njih čeka muka nesnosna"
        },
        {
            "chapter": 5,
            "verse": 37,
            "text": "Zaželjeće oni da iz vatre iziđu, ali im iz nje neće izlaska biti, za njih će biti patnja neprestana"
        },
        {
            "chapter": 5,
            "verse": 38,
            "text": "Kradljivcu i kradljivici odsijecite ruke njihove, neka im to bude kazna za ono što su učinili i opomena od Allaha! A Allah je silan i mudar"
        },
        {
            "chapter": 5,
            "verse": 39,
            "text": "A onome ko se poslije nedjela svoga pokaje i popravi se – Allah će, sigurno, oprostiti. Allah doista prašta i samilostan je"
        },
        {
            "chapter": 5,
            "verse": 40,
            "text": "Ti, sigurno, znaš da samo Allah ima vlast na nebesima i na Zemlji. On kažnjava onoga koga hoće, a prašta onome kome hoće. Allah sve može"
        },
        {
            "chapter": 5,
            "verse": 41,
            "text": "O Poslaniče, neka te ne zabrinjava to što brzo nevjerovanje ispoljavaju oni koji ustima svojim govore: \"Vjerujemo!\", a srcem ne vjeruju, i jevreji koji izmišljotine mnogo slušaju i koji tuđe riječi rado prihvaćaju, a tebi ne dolaze, koji smisao riječi s mjesta njihovih izvrću i govore: \"Ako vam se ovako presudi, onda pristanite na to, a ako vam se ne presudi, onda nemojte pristati!\" A onoga koga Allah želi u njegovoj zabludi ostaviti, ti mu Allahovu naklonost ne možeš nikako osigurati. To su oni čija srca Allah ne želi očistiti; njih na ovome svijetu čeka poniženje, a na onome svijetu patnja golema"
        },
        {
            "chapter": 5,
            "verse": 42,
            "text": "Oni mnogo laži slušaju i rado ono što je zabranjeno jedu; pa ako ti dođu, ti im presudi ili se okreni od njih; ako se okreneš od njih, oni ti ne mogu nimalo nauditi. A ako im budeš sudio, sudi im pravo jer Allah voli pravedne"
        },
        {
            "chapter": 5,
            "verse": 43,
            "text": "A otkud da oni traže od tebe da im sudiš kad imaju Tevrat, u kome su Allahovi propisi? Oni ni poslije presude tvoje ne bi bili zadovoljni jer nisu nikakvi vjernici"
        },
        {
            "chapter": 5,
            "verse": 44,
            "text": "Mi smo objavili Tevrat, u kome je uputstvo i svjetlo. Po njemu su jevrejima sudili vjerovjesnici, koji su bili Allahu poslušni i čestiti ljudi, i učeni, od kojih je traženo da čuvaju Allahovu knjigu, i oni su nad njom bdjeli. Zato se, kada budete sudili, ne bojte ljudi, već se bojte Mene, i ne zamjenjujte riječi Moje za nešto što malo vrijedi! A oni koji ne sude prema onome što je Allah objavio, oni su pravi nevjernici"
        },
        {
            "chapter": 5,
            "verse": 45,
            "text": "Mi smo im u njemu propisali: glava za glavu, i oko za oko, i nos za nos, i uho za uho, i zub za zub, a da rane treba uzvratiti. A onome ko od odmazde odustane, biće mu to od grijeha iskupljenje. Oni koji ne sude prema onom što je Allah objavio pravi su nasilnici"
        },
        {
            "chapter": 5,
            "verse": 46,
            "text": "Poslije njih poslali smo Isaa, sina Merjemina, koji je priznavao Tevrat prije njega objavljen, a njemu smo dali Indžil, u kome je bilo uputstvo i svjetlo, i da potvrdi Tevrat, prije njega objavljen, u kome je također bilo uputstvo i pouka onima koji su se Allaha bojali"
        },
        {
            "chapter": 5,
            "verse": 47,
            "text": "i sljedbenicima Indžila smo bili naredili da sude prema onome što je Allah objavio u njemu. Oni koji nisu sudili prema onome što je Allah objavio – pravi su grješnici"
        },
        {
            "chapter": 5,
            "verse": 48,
            "text": "A tebi objavljujemo Knjigu, samu istinu, da potvrdi knjige prije nje objavljene i da nad njima bdi. I ti im sudi prema onome što Allah objavljuje i ne povodi se za prohtjevima njihovim, i ne odstupaj od Istine koja ti dolazi; svima vama smo zakon i pravac propisali. A da je Allah htio, On bi vas sljedbenicima jedne vjere učinio, ali, On hoće da vas iskuša u onome što vam propisuje, zato se natječite ko će više dobra učiniti; Allahu ćete se svi vratiti, pa će vas On o onome u čemu ste se razilazili obavijestiti"
        },
        {
            "chapter": 5,
            "verse": 49,
            "text": "I sudi im prema onome što Allah objavljuje i ne povodi se za prohtjevima njihovim, i čuvaj ih se da te ne odvrate od nečega što ti Allah objavljuje. A ako ne pristaju, ti onda znaj da Allah želi da ih zbog nekih grijehova njihovih kazni. A mnogi ljudi su, zaista, nevjernici"
        },
        {
            "chapter": 5,
            "verse": 50,
            "text": "Zar oni traže da im se kao u pagansko doba sudi? A ko je od Allaha bolji sudija narodu koji čvrsto vjeruje"
        },
        {
            "chapter": 5,
            "verse": 51,
            "text": "O vjernici, ne uzimajte za zaštitnike jevreje i kršćane! Oni su sami sebi zaštitnici! A njihov je onaj među vama koji ih za zaštitnike prihvati; Allah uistinu neće ukazati na Pravi put ljudima koji sami sebi nepravdu čine"
        },
        {
            "chapter": 5,
            "verse": 52,
            "text": "Zato ti vidiš one čija su srca bolesna kako se žure da s njima prijateljstvo sklope, govoreći: \"Bojimo se da nas kakva nevolja ne zadesi.\" A Allah će, sigurno, pobjedu ili nešto drugo od sebe dati, pa će se oni zbog onoga što su u dušama svojim krili kajati"
        },
        {
            "chapter": 5,
            "verse": 53,
            "text": "a oni koji vjeruju reći će: \"Zar su to oni koji su se zaklinjali Allahom, svojom najtežom zakletvom, da su zaista s vama?\" Djela njihova biće poništena, i oni će nastradati"
        },
        {
            "chapter": 5,
            "verse": 54,
            "text": "O vjernici, ako neko od vas od vjere svoje otpadne – pa, Allah će, sigurno, umjesto njih dovesti ljude koje On voli i koji Njega vole, prema vjernicima ponizne, a prema nevjernicima ponosite; oni će se na Allahovu putu boriti i neće se ničijeg prijekora bojati. To je Allahov dar, koji On daje kome hoće – a Allah je neizmjerno dobar i zna sve"
        },
        {
            "chapter": 5,
            "verse": 55,
            "text": "Vaši zaštitnici su samo Allah i Poslanik Njegov i vjernici koji ponizno molitvu obavljaju i zekat daju"
        },
        {
            "chapter": 5,
            "verse": 56,
            "text": "Onaj ko za zaštitnika uzme Allaha i Poslanika Njegova i vjernike – pa, Allahova strana će svakako pobijediti"
        },
        {
            "chapter": 5,
            "verse": 57,
            "text": "O vjernici, ne prijateljujte s onima koji vjeru vašu za podsmijeh i zabavu uzimaju, bili to oni kojima je data Knjiga prije vas, ili bili mnogobošci – i Allaha se bojte ako ste vjernici –"
        },
        {
            "chapter": 5,
            "verse": 58,
            "text": "i kad pozivate na molitvu i to za podsmijeh i zabavu uzimaju, zato što su oni ljudi koji ne shvaćaju"
        },
        {
            "chapter": 5,
            "verse": 59,
            "text": "Reci: \"O sljedbenici Knjige, zar da nas osuđujete zato što vjerujemo u Allaha i u ono što nam se objavljuje, i u ono što je objavljeno prije – a većina ste grješnici"
        },
        {
            "chapter": 5,
            "verse": 60,
            "text": "Reci: \"Hoćete li da vam kažem koji su gori od takvih i koje će Allah još teže kazniti? Oni koje je Allah prokleo i na koje se rasrdio i u majmune i svinje pretvorio, oni koji su se šejtanu klanjali – njih čeka najgore mjesto, jer oni su najdalje s Pravoga puta odlutali"
        },
        {
            "chapter": 5,
            "verse": 61,
            "text": "A kada vam dolaze, oni govore: \"Vjerujemo!\" ali oni dolaze kao nevjernici, a takvi i odlaze, a Allah dobro zna ono što oni kriju"
        },
        {
            "chapter": 5,
            "verse": 62,
            "text": "Vidiš mnoge od njih kako u grijehe i nasilje srljaju i kako ono što je zabranjeno jedu; ružno li je to kako postupaju"
        },
        {
            "chapter": 5,
            "verse": 63,
            "text": "Trebalo bi da ih čestiti i učeni ljudi od lažna govora i zabranjena jela odvraćaju; ružno li je to kako postupaju"
        },
        {
            "chapter": 5,
            "verse": 64,
            "text": "Jevreji govore: \"Allahova ruka je stisnuta!\" Stisnute bile ruke njihove i prokleti bili zbog toga što govore! Ne, obje ruke Njegove su otvorene, On udjeljuje koliko hoće! A to što ti objavljuje Gospodar tvoj pojačaće kod mnogih od njih zabludu i nevjerovanje. Mi smo ubacili među njih neprijateljstvo i mržnju sve do Smaka svijeta. Kad god pokušaju potpaliti ratnu vatru, Allah je ugasi. Oni nastoje na Zemlji smutnju praviti, a Allah ne voli smutljivce"
        },
        {
            "chapter": 5,
            "verse": 65,
            "text": "A da sljedbenici Knjige vjeruju i grijeha se čuvaju, Mi bismo prešli preko ružnih postupaka njihovih i uveli bismo ih, sigurno, u džennetske bašče uživanja"
        },
        {
            "chapter": 5,
            "verse": 66,
            "text": "Da se oni pridržavaju Tevrata i Indžila i onoga što im objavljuje Gospodar njihov, imali bi šta jesti, i od onoga što je iznad njih i od onoga što je ispod nogu njihovih. Ima ih i umjerenih, ali ružno je ono što radi većina njih"
        },
        {
            "chapter": 5,
            "verse": 67,
            "text": "O Poslaniče, kazuj ono što ti se objavljuje od Gospodara tvoga – ako ne učiniš, onda nisi dostavio poslanicu Njegovu – a Allah će te od ljudi štititi. Allah doista neće ukazati na Pravi put narodu koji neće da vjeruje"
        },
        {
            "chapter": 5,
            "verse": 68,
            "text": "Reci: \"O sljedbenici Knjige, vi niste nikakve vjere ako se ne budete pridržavali Tevrata i Indžila, i onoga što vam objavljuje Gospodar vaš.\" A to što ti objavljuje Gospodar tvoj pojačaće, uistinu, kod mnogih od njih nepokornost i nevjerovanje, ali, ti ne izgaraj zbog naroda koji neće da vjeruje"
        },
        {
            "chapter": 5,
            "verse": 69,
            "text": "Oni koji su vjerovali, pa i oni koji su bili jevreji, i sabejci, i kršćani – oni koji su u Allaha i u onaj svijet vjerovali i dobra djela činili – ničega se oni neće bojati i ni za čim oni neće tugovati"
        },
        {
            "chapter": 5,
            "verse": 70,
            "text": "Mi smo od sinova Israilovih zavjet uzeli i poslanike im slali. Kad god bi im koji poslanik donio ono što nije godilo dušama njihovim, jedne su u laž utjerivali, a druge ubijali"
        },
        {
            "chapter": 5,
            "verse": 71,
            "text": "Mislili su da neće biti na muke stavljeni, pa su bili i slijepi i gluhi, i onda kad je Allah primio pokajanje njihovo, mnogi od njih su opet bili i slijepi i gluhi; a Allah dobro vidi ono što oni rade"
        },
        {
            "chapter": 5,
            "verse": 72,
            "text": "Nevjernici su oni koji govore: \"Bog je – Mesih, sin Merjemin!\" A Mesih je govorio: \"O sinovi Israilovi, klanjajte se Allahu, i mome i vašem Gospodaru! Ko drugog Allahu smatra ravnim, Allah će mu ulazak u Džennet zabraniti i boravište njegovo će Džehennem biti; a nevjernicima neće niko pomoći"
        },
        {
            "chapter": 5,
            "verse": 73,
            "text": "Nevjernici su oni koji govore: \"Allah je jedan od trojice!\" A samo je jedan Bog! I ako se ne okane onoga što govore, nesnosna patnja će, zaista, stići svakog od njih koji nevjernik ostane"
        },
        {
            "chapter": 5,
            "verse": 74,
            "text": "Zašto se oni ne pokaju Allahu i ne zamole oprost od Njega, ta Allah prašta i samilostan je"
        },
        {
            "chapter": 5,
            "verse": 75,
            "text": "Mesih, sin Merjemin, samo je poslanik – i prije njega su dolazili i odlazili poslanici – a majka njegova je uvijek istinu govorila; i oboje su hranu jeli. Pogledaj kako Mi iznosimo jasne dokaze, i pogledaj, zatim, njih kako se odmeću"
        },
        {
            "chapter": 5,
            "verse": 76,
            "text": "Reci: \"Kako se možete, pored Allaha, klanjati onome koji vam nije u stanju kakvu štetu učiniti, niti vam neku korist pribaviti, a Allah je Taj koji sve čuje i zna"
        },
        {
            "chapter": 5,
            "verse": 77,
            "text": "Reci: \"O sljedbenici Knjige, ne zastranjujte u vjerovanju svome, suprotno istini, i ne povodite se za prohtjevima ljudi koji su još davno zalutali, i mnoge u zabludu odveli, i sami s Pravoga puta skrenuli"
        },
        {
            "chapter": 5,
            "verse": 78,
            "text": "Jezikom Davuda i Isaa, sina Merjemina, prokleti su oni od sinova Israilovih koji nisu vjerovali – zato što su se bunili i uvijek granice zla prelazili"
        },
        {
            "chapter": 5,
            "verse": 79,
            "text": "jedni druge nisu odvraćali od grješnih postupaka koje su radili. Ružno li je zaista to kako su postupali"
        },
        {
            "chapter": 5,
            "verse": 80,
            "text": "Ti vidiš mnoge od njih kako s mnogobošcima prijateljuju. Ružno li je zaista ono što sami sebi pripremaju: da se Allah na njih rasrdi i da u patnji vječno ostanu"
        },
        {
            "chapter": 5,
            "verse": 81,
            "text": "A da vjeruju u Allaha i Vjerovjesnika i u ono što se njemu objavljuje, oni s njima ne bi prijateljevali, ali, mnogi od njih su nevjernici"
        },
        {
            "chapter": 5,
            "verse": 82,
            "text": "Ti ćeš, sigurno, naći da su vjernicima najljući neprijatelji jevreji i mnogobošci; i svakako ćeš naći da su vjernicima najbliži prijatelji oni koji govore: \"Mi smo kršćani\", zato što među njima ima svećenika i monaha i što se oni ne ohole"
        },
        {
            "chapter": 5,
            "verse": 83,
            "text": "Kada slušaju ono što se objavljuje Poslaniku, vidiš kako im liju suze iz očiju jer znaju da je to Istina, pa govore: \"Gospodaru naš, mi vjerujemo, pa upiši i nas među one koji su posvjedočili"
        },
        {
            "chapter": 5,
            "verse": 84,
            "text": "Zašto da ne vjerujemo u Allaha i u Istinu koja nam dolazi, kada jedva čekamo da i nas Gospodar naš uvede s dobrim ljudima"
        },
        {
            "chapter": 5,
            "verse": 85,
            "text": "I Allah će im, zbog onoga što govore, kao nagradu džennetske bašče dati, kroz koje će rijeke teći, u kojima će vječno boraviti; a to će biti nagrada za sve one koji dobra djela čine"
        },
        {
            "chapter": 5,
            "verse": 86,
            "text": "A oni koji ne budu vjerovali i dokaze Naše poricali biće stanovnici u Džehennemu"
        },
        {
            "chapter": 5,
            "verse": 87,
            "text": "O vjernici, ne uskraćujte sebi lijepe stvari koje vam je Allah dozvolio, samo ne prelazite mjeru, jer Allah ne voli one koji pretjeruju"
        },
        {
            "chapter": 5,
            "verse": 88,
            "text": "I jedite ono što vam Allah daje, što je dozvoljeno i lijepo; i bojte se Allaha, u kojeg vjerujete"
        },
        {
            "chapter": 5,
            "verse": 89,
            "text": "Allah vas neće kazniti ako se zakunete nenamjerno, ali će vas kazniti ako se zakunete namjerno. Otkup za prekršenu zakletvu je: da deset siromaha običnom hranom kojom hranite čeljad svoju nahranite, ili da ih odjenete, ili da roba ropstva oslobodite. A onaj ko ne bude mogao – neka tri dana posti. Tako se za zakletve vaše otkupljujte kada se zakunete; a o zakletvama svojim brinite se! Eto, tako vam Allah objašnjava propise Svoje da biste bili zahvalni"
        },
        {
            "chapter": 5,
            "verse": 90,
            "text": "O vjernici, vino i kocka i kumiri i strjelice za gatanje su odvratne stvari, šejtanovo djelo; zato se toga klonite da biste postigli što želite"
        },
        {
            "chapter": 5,
            "verse": 91,
            "text": "Šejtan želi da pomoću vina i kocke unese među vas neprijateljstvo i mržnju i da vas od sjećanja na Allaha i od obavljanja molitve odvrati. Pa hoćete li se okaniti"
        },
        {
            "chapter": 5,
            "verse": 92,
            "text": "I budite poslušni Allahu i budite poslušni Poslaniku i oprezni budite! A ako glave okrenete, onda znajte da je Poslanik Naš dužan samo jasno obznaniti"
        },
        {
            "chapter": 5,
            "verse": 93,
            "text": "Onima koji vjeruju i dobra djela čine nama nikakva grijeha u onome što oni pojedu i popiju kad se klone onoga što im je zabranjeno i kad vjeruju i dobra djela čine, zatim se Allaha boje i vjeruju i onda se grijeha klone i dobro čine. A Allah voli one koji drugima dobro čine"
        },
        {
            "chapter": 5,
            "verse": 94,
            "text": "O vjernici, Allah će vas dovoditi u iskušenje sa divljači koja će biti nadohvat ruku vaših i kopalja vaših – da Allah ukaže na onoga koji Ga se boji kad ga niko ne vidi. A onoga ko i poslije toga nasilje učini čeka bolna patnja"
        },
        {
            "chapter": 5,
            "verse": 95,
            "text": "O vjernici, ne ubijajte divljač dok obavljate obrede hadža! Onome od vas ko je hotimično ubije kazna je da jednu domaću životinju, čiju će vrijednost procijeniti dvojica vaših pravednih ljudi, pokloni Kabi, ili da se iskupi time što će, ravno tome, nahraniti siromahe, ili postiti, da bi osjetio pogubnost postupka svoga. A Allah je već oprostio ono što je bilo. Onoga ko to opet uradi – Allah će kazniti. Allah je silan i strog"
        },
        {
            "chapter": 5,
            "verse": 96,
            "text": "Vama se dopušta da u moru lovite i da ulov jedete, da se njime vi i putnici koristite, a zabranjuje vam se da na kopnu lovite dok obrede hadža obavljate. I bojte se Allaha, pred kojim ćete se sabrati"
        },
        {
            "chapter": 5,
            "verse": 97,
            "text": "Allah je učinio da Kaba, Časni hram, bude preporod za ljude, a tako i sveti mjesec i kurbani, naročito oni ogrlicama označeni, zato da znate da je Allahu poznato ono što je na nebesima i ono što je na Zemlji, da Allah, zaista, sve zna"
        },
        {
            "chapter": 5,
            "verse": 98,
            "text": "Neka znate da Allah strogo kažnjava, ali i da prašta i da je milostiv"
        },
        {
            "chapter": 5,
            "verse": 99,
            "text": "Poslaniku je jedino dužnost da objavi, a Allah zna i ono što javno činite i ono što sakrijete"
        },
        {
            "chapter": 5,
            "verse": 100,
            "text": "Reci: \"Nije isto ono što je zabranjeno i ono što je dozvoljeno, makar te iznenađivalo mnoštvo onoga što je zabranjeno.\" Zato se Allaha bojte, o vi koji ste razumom obdareni, da biste ono što želite postigli"
        },
        {
            "chapter": 5,
            "verse": 101,
            "text": "O vjernici, ne zapitkujte o onome što će vam pričiniti neprijatnosti ako vam se objasni; a ako budete pitali za to dok se Kur'an objavljuje, objasniće vam se, ono ranije Allah vam je već oprostio. – A Allah prašta i blag je"
        },
        {
            "chapter": 5,
            "verse": 102,
            "text": "Neki ljudi su prije vas pitali za to, pa poslije u to nisu povjerovali"
        },
        {
            "chapter": 5,
            "verse": 103,
            "text": "Allah nije propisao ni behīru, ni sāibu, ni vasīlu, a ni hāma; to oni koji ne vjeruju govore o Allahu laži, i većina njih nema pameti"
        },
        {
            "chapter": 5,
            "verse": 104,
            "text": "A kada im se kaže: \"Pristupite onome što Allah objavljuje, i Poslaniku!\", oni odgovaraju: \"Dovoljno nam je ono što smo od predaka naših zapamtili.\" – Zar i ako preci njihovi nisu ništa znali i ako nisu na Pravome putu bili"
        },
        {
            "chapter": 5,
            "verse": 105,
            "text": "O vjernici, brinite se o sebi; ako ste na Pravome putu, neće vam nauditi onaj ko je zalutao! Allahu ćete se svi vratiti i On će vas obavijestiti o onome šta ste radili"
        },
        {
            "chapter": 5,
            "verse": 106,
            "text": "O vjernici, kada vam se približi smrt, prilikom davanja oporuke neka vam posvjedoče dvojica pravednih rođaka vaših ili neka druga dvojica, koji nisu vaši – ako ste na putu, a pojave se znaci smrti. A ako posumnjate, zadržite ih poslije obavljene molitve i neka se Allahom zakunu: \"Mi zakletvu ni za kakvu cijenu nećemo prodati makar se radilo i o kakvu rođaku i svjedočenje koje je Allah propisao nećemo uskratiti, jer bismo tada bili, doista, grješnici"
        },
        {
            "chapter": 5,
            "verse": 107,
            "text": "A ako se dozna da su njih dvojica zgriješila, onda će njih zamijeniti druga dvojica od onih kojima je šteta nanesena, i neka se Allahom zakunu: \"Naše zakletve su vjerodostojnije od zakletvi njihovih, mi se nismo krivo zakleli, jer bismo tada, zaista, nepravedni bili"
        },
        {
            "chapter": 5,
            "verse": 108,
            "text": "Najlakše tako oni mogu izvršiti svjedočenje svoje onako kako treba, i da se ne plaše da će njihove zakletve drugim zakletvama biti pobijene. I bojte se Allaha i slušajte! A Allah neće ukazati na Pravi put ljudima koji su veliki grješnici"
        },
        {
            "chapter": 5,
            "verse": 109,
            "text": "Na Dan kada Allah sakupi poslanike i upita: \"Da li su vam se odazvali?\" – oni će reći: \"Mi ne znamo, jer samo Ti znaš sve tajne"
        },
        {
            "chapter": 5,
            "verse": 110,
            "text": "Kad Allah rekne: \"O Isa, sine Merjemin, sjeti se blagodati Moje prema tebi i majci tvojoj: kada sam te Džibrilom pomogao pa si s ljudima, u bešici i kao zreo muž, razgovarao; i kada sam te pismenosti i mudrosti, i Tevratu i Indžilu naučio; i kada si, voljom Mojom, od blata nešto poput ptice napravio i u nju udahnuo, i kada je ona, voljom Mojom, postala ptica; i kada si, voljom Mojom, od rođenja slijepa i gubavca iscijelio; i kada si, voljom Mojom, mrtve dizao; i kada sam od tebe sinove Israilove odbio, kad si im ti jasne dokaze donio, pa su onī među njima koji nisu vjerovali – povikali: 'Ovo nije ništa drugo do prava vradžbina"
        },
        {
            "chapter": 5,
            "verse": 111,
            "text": "I kada sam učenicima naredio: 'Vjerujte u Mene i Poslanika Moga!' – oni su odgovorili: 'Vjerujemo, a Ti budi svjedok da smo mi muslimani"
        },
        {
            "chapter": 5,
            "verse": 112,
            "text": "A kada učenici rekoše: \"O Isa, sine Merjemin, može li nam Gospodar tvoj trpezu s neba spustiti?\" – on reče: \"Bojte se Allaha ako ste vjernici"
        },
        {
            "chapter": 5,
            "verse": 113,
            "text": "Mi želimo\" – rekoše oni – \"da s nje jedemo i da naša srca budu smirena i da se uvjerimo da si nam istinu govorio, i da o njoj budemo svjedoci"
        },
        {
            "chapter": 5,
            "verse": 114,
            "text": "Isa, sin Merjemin, reče: \"O Allahu, Gospodaru naš, spusti nam s neba trpezu da nam bude blagdan, i prvima od nas i onima kasnijim, i čudo Tvoje, i nahrani nas, a Ti si hranitelj najbolji"
        },
        {
            "chapter": 5,
            "verse": 115,
            "text": "Ja ću vam je spustiti\" – reče Allah – \"ali ću one među vama koji i poslije ne budu vjerovali kazniti kaznom kakvom nikoga na svijetu neću kazniti"
        },
        {
            "chapter": 5,
            "verse": 116,
            "text": "A kada Allah rekne: \"O Isa, sine Merjemin, jesi li ti govorio ljudima: 'Prihvatite mene i majku moju kao dva boga uz Allaha!'\" – on će reći: \"Hvaljen neka si Ti! Meni nije priličilo da govorim ono što nemam pravo. Ako sam ja to govorio, Ti to već znaš; Ti znaš šta ja znam, a ja ne znam šta Ti znaš; Samo Ti jedini sve što je skriveno znaš"
        },
        {
            "chapter": 5,
            "verse": 117,
            "text": "Ja sam im samo ono govorio što si mi Ti naredio: 'Klanjajte se Allahu, i mome i svome Gospodaru!' I ja sam nad njima bdio dok sam među njima bio, a kad si mi Ti dušu uzeo, Ti si ih jedini nadzirao; Ti nad svim bdiš"
        },
        {
            "chapter": 5,
            "verse": 118,
            "text": "Ako ih kazniš, robovi su Tvoji, a ako im oprostiš, silan i mudar Ti si"
        },
        {
            "chapter": 5,
            "verse": 119,
            "text": "Allah će reći: \"Ovo je Dan u kome će iskrenima od koristi iskrenost njihova biti; njima će džennetske bašče, kroz koje rijeke teku, pripasti, vječno i zauvijek će u njima ostati. Allah će zadovoljan njima biti, a i oni Njim. To će veliki uspjeh biti"
        },
        {
            "chapter": 5,
            "verse": 120,
            "text": "Allahova je vlast na nebesima i na Zemlji i nad onim što je na njima; On sve može"
        },
        {
            "chapter": 6,
            "verse": 1,
            "text": "Hvaljen neka je Allah, koji je nebesa i Zemlju stvorio i tmine i svjetlo dao, pa opet oni koji ne vjeruju – druge sa Gospodarom svojim izjednačuju"
        },
        {
            "chapter": 6,
            "verse": 2,
            "text": "On vas od zemlje stvara i čas smrti određuje, i samo On zna kada će Smak svijeta biti, a vi opet sumnjate"
        },
        {
            "chapter": 6,
            "verse": 3,
            "text": "On je Allah na nebesima i na Zemlji, On zna i što krijete i što pokazujete, i On zna ono što radite"
        },
        {
            "chapter": 6,
            "verse": 4,
            "text": "A nevjernicima ne dođe nijedan dokaz od Gospodara njihova od koga oni glave ne okrenu"
        },
        {
            "chapter": 6,
            "verse": 5,
            "text": "Oni smatraju da je laž Istina koja im dolazi, ali, njih će, sigurno, stići posljedice onoga čemu se rugaju"
        },
        {
            "chapter": 6,
            "verse": 6,
            "text": "Zar oni ne znaju koliko smo Mi naroda prije njih uništili, kojima smo na Zemlji mogućnosti davali kakve vama nismo dali i kojima smo kišu obilatu slali i učinili da rijeke pored njih teku, pa smo ih, zbog grijehova njihovih, uništavali, i druga pokoljenja, poslije njih, stvarali"
        },
        {
            "chapter": 6,
            "verse": 7,
            "text": "A i da ti Knjigu na papiru spustimo i da je oni rukama svojim opipaju, opet bi sigurno rekli oni koji neće da vjeruju: \"Ovo nije ništa drugo do prava vradžbina"
        },
        {
            "chapter": 6,
            "verse": 8,
            "text": "Oni govore: \"Trebalo je da mu se pošalje melek!\" A da meleka pošaljemo, s njima bi svršeno bilo, ni cigli čas vremena im se ne bi više dao"
        },
        {
            "chapter": 6,
            "verse": 9,
            "text": "A da ga melekom učinimo, opet bismo ga kao čovjeka stvorili i opet bismo im učinili nejasnim ono što im nije jasno"
        },
        {
            "chapter": 6,
            "verse": 10,
            "text": "Poslanicima su se i prije tebe rugali, pa je one koji su im se rugali stiglo baš ono čemu su se rugali"
        },
        {
            "chapter": 6,
            "verse": 11,
            "text": "Reci: \"Putujte po svijetu, zatim pogledajte kako su završili oni koji su poslanike lažnim smatrali"
        },
        {
            "chapter": 6,
            "verse": 12,
            "text": "Upitaj: \"Čije je sve ono što je na nebesima i na Zemlji?\" – i odgovori: \"Allahovo!\" On je Sebi propisao da bude milostiv. On će vas na Sudnjem danu sakupiti, u to nema nikakve sumnje; oni koji su sebe upropastili, pa – oni neće vjerovati"
        },
        {
            "chapter": 6,
            "verse": 13,
            "text": "Njemu pripada sve što postoji u noći i danu; On sve čuje i sve zna"
        },
        {
            "chapter": 6,
            "verse": 14,
            "text": "Reci: \"Zar da za zaštitnika uzmem nekog drugog osim Allaha, stvoritelja nebesa i Zemlje? On hrani, a Njega niko ne hrani!\" Reci: \"Meni je naređeno da budem prvi među onima koji se pokoravaju\" – i: \"Nikako ne budi od onih koji Mu druge ravnim smatraju"
        },
        {
            "chapter": 6,
            "verse": 15,
            "text": "Reci: \"Ako ne budem poslušan svome Gospodaru, ja se plašim patnje na Velikom danu"
        },
        {
            "chapter": 6,
            "verse": 16,
            "text": "A onaj ko toga dana bude pošteđen, On mu se smilovao, i to je očiti uspjeh"
        },
        {
            "chapter": 6,
            "verse": 17,
            "text": "Ako te od Allaha neka nevolja pogodi – pa, niko je osim Njega ne može otkloniti; a ako ti kakvo dobro podari – pa, samo je On Svemoćni"
        },
        {
            "chapter": 6,
            "verse": 18,
            "text": "i jedini On vlada robovima Svojim; On je Mudri i Sveznajući"
        },
        {
            "chapter": 6,
            "verse": 19,
            "text": "Reci: \"Ko je svjedok najpouzdaniji?\" – i odgovori: \"Allah, On će između mene i vas svjedok biti. A meni se ovaj Kur'an objavljuje i da njime vas i one do kojih on dopre opominjem. Zar vi, zaista, tvrdite da pored Allaha ima i drugih bogova?\" Reci: \"Ja ne tvrdim.\" Reci: \"Samo je On – Bog, i ja nemam ništa s tim što vi smatrate druge Njemu ravnim"
        },
        {
            "chapter": 6,
            "verse": 20,
            "text": "Oni kojima smo Knjigu dali poznaju Poslanika kao što poznaju sinove svoje; oni koji su sebe upropastili, pa – oni neće vjerovati"
        },
        {
            "chapter": 6,
            "verse": 21,
            "text": "Ima li nepravednijeg od onoga koji o Allahu govori laži ili ne priznaje dokaze Njegove? Nepravedni zaista neće uspjeti"
        },
        {
            "chapter": 6,
            "verse": 22,
            "text": "A na Dan kada ih sve sakupimo, pa upitamo one koji su druge Njemu ravnim smatrali: \"Gdje su vam božanstva vaša koja ste bogovima držali"
        },
        {
            "chapter": 6,
            "verse": 23,
            "text": "neće im ništa drugo preostati nego da reknu: \"Allaha nam, Gospodara nam našeg, mi nismo nikoga Allahu ravnim smatrali"
        },
        {
            "chapter": 6,
            "verse": 24,
            "text": "Gledaj kako će oni sami sebi lagati, a neće im biti onih koje su bili izmislili"
        },
        {
            "chapter": 6,
            "verse": 25,
            "text": "Ima onih koji dolaze da te slušaju, ali Mi smo na srca njihova zastore stavili, da Kur'an ne bi razumjeli, i gluhim ih učinili, pa i ako bi sve dokaze vidjeli, opet u njih ne bi povjerovali. A kada ti dolaze da se s tobom raspravljaju, govore oni koji ne vjeruju: \"To su samo izmišljotine naroda davnašnjih"
        },
        {
            "chapter": 6,
            "verse": 26,
            "text": "Oni zabranjuju da se u Kur'an vjeruje, i sami se od njega udaljavaju, i sami sebe upropaštavaju, a da i ne primjećuju"
        },
        {
            "chapter": 6,
            "verse": 27,
            "text": "A da ti je vidjeti kako će, kad pred vatrom budu zadržani, reći: \"Da nam je da povraćeni budemo, pa da dokaze Gospodara našeg ne poričemo i da vjernici postanemo"
        },
        {
            "chapter": 6,
            "verse": 28,
            "text": "Ne, ne! Njima će očevidno postati ono što su prije krili; a kada bi i bili povraćeni, opet bi nastavili raditi ono što im je bilo zabranjeno, jer oni su doista lažljivci"
        },
        {
            "chapter": 6,
            "verse": 29,
            "text": "i rekli bi: \"Nema života osim na ovome svijetu i mi nećemo biti oživljeni"
        },
        {
            "chapter": 6,
            "verse": 30,
            "text": "A da ti je vidjeti kako će, kada pred Gospodarom svojim budu zaustavljeni i kad ih On upita: \"Zar ovo nije istina?\" – odgovoriti: \"Jeste, tako nam Gospodara našeg!\" – a i kako će On reći: \"E pa iskusite onda patnju zbog toga što niste vjerovali"
        },
        {
            "chapter": 6,
            "verse": 31,
            "text": "Oni koji ne vjeruju da će pred Allaha stati nastradaće kad im iznenada Čas oživljenja dođe, i reći će: \"O, žalosti naše, šta smo sve na Zemlji propustili!\", i grijehe svoje će na leđima svojim nositi, a užasno je ono što će uprtiti"
        },
        {
            "chapter": 6,
            "verse": 32,
            "text": "Život na ovome svijetu je samo igra i zabava, a onaj svijet je, zaista, bolji za one koji se Allaha boje. Zašto se ne opametite"
        },
        {
            "chapter": 6,
            "verse": 33,
            "text": "Mi znamo da tebe zaista žalosti to što oni govore. Oni, doista, ne okrivljuju tebe da si ti lažac, nego nevjernici poriču Allahove riječi"
        },
        {
            "chapter": 6,
            "verse": 34,
            "text": "A poslanici su i prije tebe lažnim smatrani, pa su trpjeli što su ih u laž ugonili i mučili sve dok im ne bi došla pomoć Naša – a niko ne može Allahove riječi izmijeniti – i do tebe su doprle o poslanicima neke vijesti"
        },
        {
            "chapter": 6,
            "verse": 35,
            "text": "Ako je tebi teško to što oni glave okreću, onda, ako možeš, potraži kakav otvor u Zemlji ili kakve ljestve ka nebu, pa im donesi jedno čudo! Da Allah hoće, On bi ih sve na Pravome putu sakupio; zato nikako ne budi od onih koji to ne znaju"
        },
        {
            "chapter": 6,
            "verse": 36,
            "text": "Odazvaće se jedino oni koji su poslušni. – A Allah će umrle oživiti; zatim, Njemu će se svi vratiti"
        },
        {
            "chapter": 6,
            "verse": 37,
            "text": "Oni govore: \"Zašto mu Gospodar njegov ne pošalje kakvo čudo?\" Reci: \"Allah je kadar poslati čudo, ali većina njih ne zna"
        },
        {
            "chapter": 6,
            "verse": 38,
            "text": "Sve životinje koje po Zemlji hode i sve ptice koje na krilima svojim lete svjetovi su poput vas – u Knjizi Mi nismo ništa izostavili – i sakupiće se poslije pred Gospodarom svojim"
        },
        {
            "chapter": 6,
            "verse": 39,
            "text": "A oni koji dokaze Naše poriču gluhi su i nijemi, u tminama su. Onoga koga hoće – Allah ostavlja u zabludi, a onoga koga hoće – na Pravi put izvodi"
        },
        {
            "chapter": 6,
            "verse": 40,
            "text": "Reci: \"Kažite vi meni, ako istinu govorite, kad bi vam došla Allahova kazna ili vas iznenadio Smak svijeta, da li biste ikoga drugog osim Allaha prizivali, ako istinu govorite"
        },
        {
            "chapter": 6,
            "verse": 41,
            "text": "Njega biste samo molili da, ako hoće, otkloni od vas ono za što ste Ga molili, a ne bi vam ni na um pali oni koje ste Mu ravnim smatrali"
        },
        {
            "chapter": 6,
            "verse": 42,
            "text": "A poslanike smo i narodima prije tebe slali i neimaštinom i bolešću ih kažnjavali ne bi li poslušni postali"
        },
        {
            "chapter": 6,
            "verse": 43,
            "text": "Trebalo je da su poslušni postali kad bi im kazna Naša došla! Ali, srca njihova su ostala tvrda, a šejtan im je lijepim prikazivao ono što su radili"
        },
        {
            "chapter": 6,
            "verse": 44,
            "text": "I kada bi zaboravili ono čime su opominjani, Mi bismo im kapije svega otvorili; a kad bi se onome što im je dato obradovali, iznenada bismo ih kaznili i oni bi odjednom svaku nadu izgubili"
        },
        {
            "chapter": 6,
            "verse": 45,
            "text": "i zameo bi se trag narodu koji čini zlo, i neka je hvaljen Allah, Gospodar svjetova"
        },
        {
            "chapter": 6,
            "verse": 46,
            "text": "Reci: \"Kažite vi meni, ako bi vas Allah sluha vašeg i vida vašeg lišio i srca vaša zapečatio, koji bi vam bog, osim Allaha, to vratio?\" Pogledaj kako dokaze iznosimo, a oni opet glave okreću"
        },
        {
            "chapter": 6,
            "verse": 47,
            "text": "Reci: \"Kažite vi meni, ako bi vas Allahova kazna stigla neočekivano ili javno, zar bi iko drugi do narod nevjernički nastradao"
        },
        {
            "chapter": 6,
            "verse": 48,
            "text": "Mi šaljemo poslanike samo zato da donose radosne vijesti i da opominju; neka se zato oni koji vjeruju i dobra djela čine ničega ne boje i ni za čim neka ne tuguju"
        },
        {
            "chapter": 6,
            "verse": 49,
            "text": "A one koji u dokaze Naše ne vjeruju stići će kazna zato što grješno postupaju"
        },
        {
            "chapter": 6,
            "verse": 50,
            "text": "Reci: \"Ja vam ne kažem: 'U mene su Allahove riznice', niti: 'Meni je poznat nevidljivi svijet', niti vam kažem: 'Ja sam melek' – ja slijedim samo ono što mi se objavljuje.\" Reci: \"Zar su isti slijepac i onaj koji vidi? Zašto ne razmislite"
        },
        {
            "chapter": 6,
            "verse": 51,
            "text": "I opominji Kur'anom one koji strahuju što će pred Gospodarom svojim sakupljeni biti, kad osim Njega ni zaštitnika ni zagovornika neće imati – da bi se Allaha bojali"
        },
        {
            "chapter": 6,
            "verse": 52,
            "text": "I ne tjeraj od sebe one koji se ujutro i navečer Gospodaru svome mole želeći naklonost Njegovu – ti nećeš za njih odgovarati, a ni oni neće odgovarati za tebe, jer bi, ako bi ih otjerao, nasilnik bio"
        },
        {
            "chapter": 6,
            "verse": 53,
            "text": "I tako Mi jedne drugima iskušavamo da bi nevjernici rekli: \"Zar su to oni kojima je Allah, između nas, milost ukazao?\" – A zar Allah dobro ne poznaje one koji su zahvalni"
        },
        {
            "chapter": 6,
            "verse": 54,
            "text": "A kada ti dođu oni koji u riječi Naše vjeruju, ti reci: \"Mir vama! Gospodar vaš je sam Sebi propisao da bude milostiv: ako neko od vas kakvo ružno djelo iz lahkomislenosti učini, pa se poslije pokaje i popravi – pa, Allah će doista oprostiti i samilostan biti"
        },
        {
            "chapter": 6,
            "verse": 55,
            "text": "Tako Mi potanko izlažemo dokaze, i da bi očevidan bio put kojim idu grješnici"
        },
        {
            "chapter": 6,
            "verse": 56,
            "text": "Reci: \"Meni je zabranjeno da se klanjam onima kojima se vi, pored Allaha, klanjate.\" Reci: \"Ja se ne povodim za željama vašim, jer bih tada zalutao i ne bih na Pravome putu bio"
        },
        {
            "chapter": 6,
            "verse": 57,
            "text": "Reci: \"Meni je doista jasno ko je Gospodar moj, a vi Ga ne priznajete. Nije u mojoj vlasti ono što vi požurujete; pita se samo Allah, On sudi po pravdi i On je sudija najbolji"
        },
        {
            "chapter": 6,
            "verse": 58,
            "text": "Reci: \"Da je u mojoj vlasti ono što požurujete, između mene i vas bilo bi svršeno, a Allah dobro zna nevjernike"
        },
        {
            "chapter": 6,
            "verse": 59,
            "text": "U Njega su ključevi svih tajni, samo ih On zna, i On jedini zna šta je na kopnu i šta je u moru, i nijedan list ne opadne, a da On za nj ne zna; i nema zrna u tminama Zemlje niti ičega svježeg niti ičega suhog, ničega što nije u jasnoj Knjizi"
        },
        {
            "chapter": 6,
            "verse": 60,
            "text": "On vas noću uspavljuje – a zna i šta ste preko dana griješili – zatim vas budi, sve dok ne dođe čas smrti. Na kraju, Njemu ćete se vratiti i On će vas o onome što ste radili obavijestiti"
        },
        {
            "chapter": 6,
            "verse": 61,
            "text": "On vlada robovima Svojim i šalje vam čuvare; a kad nekome od vas smrt dođe, izaslanici Naši mu, bez oklijevanja, dušu uzmu"
        },
        {
            "chapter": 6,
            "verse": 62,
            "text": "Oni će, poslije, biti vraćeni Allahu, svome istinskom Gospodaru. Samo će se On pitati i On će najbrže obračun svidjeti"
        },
        {
            "chapter": 6,
            "verse": 63,
            "text": "Reci: \"Ko vas iz strahota na kopnu i moru izbavlja kad Mu se i javno i tajno ponizno molite: 'Ako nas On iz ovoga izbavi, sigurno ćemo biti zahvalni"
        },
        {
            "chapter": 6,
            "verse": 64,
            "text": "Reci: \"Allah vas iz njih i iz svake nevolje izbavlja, pa vi ipak smatrate da ima Njemu ravnih"
        },
        {
            "chapter": 6,
            "verse": 65,
            "text": "Reci: \"On je kadar poslati protiv vas kaznu iznad vaših glava ili ispod vaših nogu ili da vas u stranke podijeli i učini da silu jedni drugih iskusite.\" Pogledaj samo kako Mi potanko iznosimo dokaze da bi se oni urazumili"
        },
        {
            "chapter": 6,
            "verse": 66,
            "text": "Tvoj narod kaznu poriče, a ona je istina. Reci: \"Ja nisam vaš čuvar"
        },
        {
            "chapter": 6,
            "verse": 67,
            "text": "svaki nagovještaj ima svoje vrijeme, i vi ćete znati"
        },
        {
            "chapter": 6,
            "verse": 68,
            "text": "Kada vidiš one koji se riječima Našim rugaju, nek si daleko od njih sve dok na drugi razgovor ne pređu. A ako te šejtan navede da zaboraviš, onda ne sjedi više s nevjernicima kad se opomene sjetiš"
        },
        {
            "chapter": 6,
            "verse": 69,
            "text": "Oni koji se boje Allaha neće za njih račun polagati, ali su dužni opominjati ne bi li se okanili"
        },
        {
            "chapter": 6,
            "verse": 70,
            "text": "Ostavi one koji vjeru svoju kao igru i zabavu uzimaju, i koje je život na ovome svijetu obmanuo, a opominji Kur'anom da čovjek, zbog onoga što radi, ne bi stradao, jer osim Allaha – ni zaštitnika ni posrednika neće imati i jer se od njega nikakva otkupnina neće primiti. Oni će, zbog onoga što su radili, biti u muci zadržani; njih čeka piće od ključale vode i patnja nesnosna, zato što nisu vjerovali"
        },
        {
            "chapter": 6,
            "verse": 71,
            "text": "Reci: \"Zar da se, pored Allaha, klanjamo onima koji nam ne mogu nikakvu korist pribaviti ni neku štetu otkloniti pa da budemo vraćeni stopama našim – a Allah nas je već uputio – i da budemo kao onaj koga su na Zemlji šejtani zaveli pa ništa ne zna, a koga drugovi njegovi zovu na Pravi put: 'Hodi nama!'\" Reci: \"Allahov put je – jedini Pravi put, i nama je naređeno da Gospodara svjetova slušamo"
        },
        {
            "chapter": 6,
            "verse": 72,
            "text": "i da molitvu obavljamo i da se Njega bojimo; On je Taj pred kojim ćete biti sakupljeni"
        },
        {
            "chapter": 6,
            "verse": 73,
            "text": "i On je Taj koji je nebesa i Zemlju mudro stvorio: čim On za nešto rekne: 'Budi!' – ono biva; riječ Njegova je Istina; samo će On imati vlast na Dan kad se u rog puhne; On zna nevidljivi i vidljivi svijet, i On je Mudri i Sveznajući"
        },
        {
            "chapter": 6,
            "verse": 74,
            "text": "A kad Ibrahim reče svome ocu Azeru: \"Zar kumire smatraš bogovima?! Vidim da ste i ti i narod tvoj u pravoj zabludi"
        },
        {
            "chapter": 6,
            "verse": 75,
            "text": "I Mi pokazasmo Ibrahimu carstvo nebesa i Zemlje da bi čvrsto vjerovao"
        },
        {
            "chapter": 6,
            "verse": 76,
            "text": "I kad nastupi noć, on ugleda zvijezdu i reče: \"Ovo je Gospodar moj!\" A pošto zađe, reče: \"Ne volim one koji zalaze"
        },
        {
            "chapter": 6,
            "verse": 77,
            "text": "A kad ugleda Mjesec kako izlazi, reče: \"Ovo je Gospodar moj!\" A pošto zađe, on reče: \"Ako me Gospodar moj na Pravi put ne uputi, biću, sigurno, jedan od onih koji su zalutali"
        },
        {
            "chapter": 6,
            "verse": 78,
            "text": "A kad ugleda Sunce kako se rađa, on uzviknu: \"Ovo je Gospodar moj, ovo je najveće!\" – A pošto zađe, on reče: \"Narode moj, ja nemam ništa s tim što vi Njemu druge ravnim smatrate"
        },
        {
            "chapter": 6,
            "verse": 79,
            "text": "Ja okrećem lice svoje, kao pravi vjernik, prema Onome koji je nebesa i Zemlju stvorio, ja nisam od onih koji Njemu druge ravnim smatraju"
        },
        {
            "chapter": 6,
            "verse": 80,
            "text": "I narod njegov se s njim raspravljao. \"Zar da se sa mnom raspravljate o Allahu, a On je mene uputio?\" – reče on. \"Ja se ne bojim onih koje vi Njemu ravnim smatrate, biće samo ono što Gospodar moj bude htio. Gospodar moj znanjem Svojim obuhvaća sve. Zašto se ne urazumite"
        },
        {
            "chapter": 6,
            "verse": 81,
            "text": "A kako bih se ja bojao onih koje s Njim izjednačujete, kada se vi ne bojite što Allahu druge ravnim smatrate, iako vam On za to nije nikakav dokaz dao? I znate li vi ko će, mi ili vi, biti siguran"
        },
        {
            "chapter": 6,
            "verse": 82,
            "text": "Biće sigurni samo oni koji vjeruju i vjerovanje svoje s mnogoboštvom ne miješaju; oni će biti na Pravome putu"
        },
        {
            "chapter": 6,
            "verse": 83,
            "text": "To su dokazi Naši koje dadosmo Ibrahimu za narod njegov. Mi više stepene dajemo onima kojima Mi hoćemo. Gospodar tvoj je, uistinu, Mudri i Sveznajući"
        },
        {
            "chapter": 6,
            "verse": 84,
            "text": "I Mi mu poklonismo i Ishaka i Jakuba; i svakog uputismo – a Nuha smo još prije uputili – i od potomaka njegovih Davuda, i Sulejmana, i Ejjuba, i Jusufa, i Musaa, i Haruna – eto, tako Mi nagrađujemo one koji dobra djela čine –"
        },
        {
            "chapter": 6,
            "verse": 85,
            "text": "i Zekerijjaa, i Jahjaa, i Isaa, i Iljasa – svi su oni bili dobri –"
        },
        {
            "chapter": 6,
            "verse": 86,
            "text": "i Ismaila i Eljese‘a i Junusa i Luta – i svima smo prednost nad svijetom ostalim dali –"
        },
        {
            "chapter": 6,
            "verse": 87,
            "text": "i neke pretke njihove i potomke njihove i braću njihovu – njih smo odabrali i na Pravi put im ukazali"
        },
        {
            "chapter": 6,
            "verse": 88,
            "text": "To je Allahovo uputstvo na koje On ukazuje onima kojima hoće od robova Svojih. A da su oni druge Njemu ravnim smatrali, sigurno bi im propalo ono što su činili"
        },
        {
            "chapter": 6,
            "verse": 89,
            "text": "To su oni kojima smo Mi knjige i mudrost i vjerovjesništvo dali. Pa ako ovi u to ne vjeruju, Mi smo time zadužili ljude koji će u to vjerovati"
        },
        {
            "chapter": 6,
            "verse": 90,
            "text": "Njih je Allah uputio, zato slijedi njihov Pravi put. Reci: \"Ja od vas ne tražim nagradu za Kur'an, on je samo pouka svjetovima"
        },
        {
            "chapter": 6,
            "verse": 91,
            "text": "Jevreji ne poznaju Allaha kako treba – kad govore: \"Nijednom čovjeku Allah nije ništa objavio!\" Reci: \"A ko je objavio Knjigu koju je donio Musa kao svjetlo i putokaz ljudima, koju na listove stavljate i pokazujete – a mnogo i krijete – i poučavate se onome što ni vi ni preci vaši niste znali?\" Reci: \"Allah!\" Zatim ih ostavi neka se lažima svojim zabavljaju"
        },
        {
            "chapter": 6,
            "verse": 92,
            "text": "A ova Knjiga, koju objavljujemo, blagoslovljena je, ona potvrđuje onu prije nje da opominješ Mekku i ostali svijet. A oni koji u onaj svijet vjeruju – vjeruju i u nju i o molitvama svojim brigu brinu"
        },
        {
            "chapter": 6,
            "verse": 93,
            "text": "Ko je nepravedniji od onoga koji laži o Allahu iznosi ili koji govori: \"Objavljuje mi se\" – a ništa mu se ne objavljuje, ili koji kaže: \"I ja ću reći isto onako kao što Allah objavljuje.\" A da ti je vidjeti nevjernike u smrtnim mukama, kada meleki budu ispružili ruke svoje prema njima: \"Spasite se ako možete! Od sada ćete neizdržljivom kaznom biti kažnjavani zato što ste na Allaha ono što nije istina iznosili i što ste se prema dokazima Njegovim oholo ponašali"
        },
        {
            "chapter": 6,
            "verse": 94,
            "text": "A doći ćete Nam pojedinačno, onakvi kakve smo vas prvi put stvorili, napustivši dobra koja smo vam bili darovali. \"Mi ne vidimo s vama božanstva vaša koja ste Njemu ravnim smatrali, pokidane su veze među vama i nema vam onih koje ste posrednicima držali"
        },
        {
            "chapter": 6,
            "verse": 95,
            "text": "Allah čini da zrnje i košpice proklijaju. On iz neživa izvodi živo, iz živa neživo – to vam je, eto, Allah, pa kuda se onda odmećete"
        },
        {
            "chapter": 6,
            "verse": 96,
            "text": "On čini da zora sviće, On je noć odredio za počinak, a Sunce i Mjesec za računanje vremena; to je odredba Silnoga, Sveznajućeg"
        },
        {
            "chapter": 6,
            "verse": 97,
            "text": "On vam je stvorio zvijezde da se po njima u mraku upravljate, na kopnu i moru. – Mi potanko objašnjavamo znamenja Naša ljudima koji znaju"
        },
        {
            "chapter": 6,
            "verse": 98,
            "text": "On vas stvara od jednog čovjeka da na Zemlji živite i da u njoj sahranjeni budete. – Mi potanko pružamo dokaze ljudima koji razumiju"
        },
        {
            "chapter": 6,
            "verse": 99,
            "text": "On vodu s neba spušta, pa Mi onda činimo da pomoću nje niču sve vrste bilja i da iz njega izrasta zelenilo, a iz njega klasje gusto, i iz palmi, iz zametka njihova, grozdovi koje je lahko ubrati, i vrtovi lozom zasađeni, naročito masline i šipci, slični i različiti. Posmatrajte, zato, plodove njihove, kad se tek pojave i kad zru. To je zaista dokaz za ljude koji vjeruju"
        },
        {
            "chapter": 6,
            "verse": 100,
            "text": "Nevjernici smatraju džine ravnim Allahu, a On je njih stvorio, i izmislili su, ne misleći šta govore, da On ima sinove i kćeri. Hvaljen neka je On i vrlo visoko iznad onoga kako Ga oni opisuju"
        },
        {
            "chapter": 6,
            "verse": 101,
            "text": "On je stvoritelj nebesa i Zemlje! Otkud Njemu dijete kad nema žene, On sve stvara, i samo On sve zna"
        },
        {
            "chapter": 6,
            "verse": 102,
            "text": "To vam je Allah, Gospodar vaš, nema drugog boga osim Njega, Stvoritelja svega; zato se Njemu klanjajte; On nad svim bdi"
        },
        {
            "chapter": 6,
            "verse": 103,
            "text": "Pogledi do Njega ne mogu doprijeti, a On do pogleda dopire; On je milostiv i upućen u sve"
        },
        {
            "chapter": 6,
            "verse": 104,
            "text": "Od Gospodara vašeg dolaze vam dokazi, pa onaj ko ih usvaja – u svoju korist to čini, a onaj ko je slijep – na svoju štetu je slijep, a ja nisam vaš čuvar"
        },
        {
            "chapter": 6,
            "verse": 105,
            "text": "I, eto, tako, Mi na razne načine izlažemo dokaze da bi oni rekli: \"Ti si učio!\", i da bismo to objasnili ljudima koji hoće da znaju"
        },
        {
            "chapter": 6,
            "verse": 106,
            "text": "Ti ono što ti Gospodar tvoj objavljuje slušaj – drugog boga osim Njega nema! – i mnogobošce izbjegavaj"
        },
        {
            "chapter": 6,
            "verse": 107,
            "text": "Da Allah hoće, oni ne bi druge Njemu ravnim smatrali, a Mi tebe nismo čuvarom njihovim učinili niti si ti njihov staratelj"
        },
        {
            "chapter": 6,
            "verse": 108,
            "text": "Ne grdite one kojima se oni, pored Allaha, klanjaju, da ne bi i oni nepravedno i ne misleći šta govore Allaha grdili. – Kao i ovima, tako smo svakom narodu lijepim postupke njihove predstavljali. Oni će se, na kraju, Gospodaru svome vratiti, pa će ih On o onom što su radili obavijestiti"
        },
        {
            "chapter": 6,
            "verse": 109,
            "text": "Oni se zaklinju Allahom, najtežom zakletvom, da će, ako im dođe čudo, sigurno, zbog njega vjernici postati. Reci: \"Sva čuda su samo u Allaha!\" A odakle vi znate da će oni, kad bi im ono došlo, vjernici postati"
        },
        {
            "chapter": 6,
            "verse": 110,
            "text": "i da Mi srca njihova i oči njihove nećemo zapečatiti, i da neće vjerovati kao što ni prije nisu vjerovali, i da ih nećemo ostaviti da u zabludi svojoj lutaju smeteni"
        },
        {
            "chapter": 6,
            "verse": 111,
            "text": "Kada bismo im meleke poslali, i kad bi im mrtvi progovorili, i kad bismo pred njih očigledno sve dokaze sabrali – oni opet ne bi vjerovali, osim ako bi Allah htio, ali većina njih ne zna"
        },
        {
            "chapter": 6,
            "verse": 112,
            "text": "Tako smo svakom vjerovjesniku neprijatelje određivali, šejtane u vidu ljudi i džina koji su jedni drugima kićene besjede govorili da bi ih obmanuli – a da je Gospodar tvoj htio, oni to ne bi učinili; zato ti ostavi njih, i ono što izmišljaju –"
        },
        {
            "chapter": 6,
            "verse": 113,
            "text": "i da bi srca onih koji u onaj svijet ne vjeruju bila sklona tome i zadovoljna time, i da bi počinili grijehe koje su počinili"
        },
        {
            "chapter": 6,
            "verse": 114,
            "text": "Zašto da pored Allaha tražim drugog sudiju, kad vam On objavljuje Knjigu potanko? A oni kojima smo Mi dali Knjigu dobro znaju da Kur'an objavljuje Gospodar tvoj istinito, zato ti ne sumnjaj nikako"
        },
        {
            "chapter": 6,
            "verse": 115,
            "text": "Riječi Gospodara tvoga su vrhunac istine i pravde; Njegove riječi niko ne može promijeniti i On sve čuje i sve zna"
        },
        {
            "chapter": 6,
            "verse": 116,
            "text": "Ako bi se ti pokoravao većini onih koji žive na Zemlji, oni bi te od Allahova puta odvratili; oni se samo za pretpostavkama povode i oni samo neistinu govore"
        },
        {
            "chapter": 6,
            "verse": 117,
            "text": "Gospodaru tvom su dobro poznati oni koji su skrenuli s Njegova puta i On dobro zna one koji su na Pravome putu"
        },
        {
            "chapter": 6,
            "verse": 118,
            "text": "Zato jedite ono pri čijem klanju je spomenuto Allahovo ime, ako vjerujete u Njegove ajete"
        },
        {
            "chapter": 6,
            "verse": 119,
            "text": "A zašto da ne jedete ono pri čijem klanju je spomenuto Allahovo ime kad vam je On objasnio šta vam je zabranio – osim kad ste u nevolji; mnogi, prema prohtjevima svojim, nemajući za to nikakva dokaza, zavode druge u zabludu. A Gospodar tvoj dobro zna one koji u zlu prelaze svaku mjeru"
        },
        {
            "chapter": 6,
            "verse": 120,
            "text": "Ne griješite ni javno ni tajno! Oni koji griješe sigurno će biti kažnjeni za ono što su zgriješili"
        },
        {
            "chapter": 6,
            "verse": 121,
            "text": "Ne jedite ono pri čijem klanju nije spomenuto Allahovo ime, to je, uistinu, grijeh! A šejtani navode štićenike svoje da se s vama raspravljaju, pa ako biste im se pokorili, i vi biste, sigurno, mnogobošci postali"
        },
        {
            "chapter": 6,
            "verse": 122,
            "text": "Zar je onaj koji je bio u zabludi, a kome smo Mi dali život i svjetlo pomoću kojeg se među ljudima kreće, kao onaj koji je u tminama iz kojih ne izlazi? A nevjernicima se čini lijepim to što oni rade"
        },
        {
            "chapter": 6,
            "verse": 123,
            "text": "I isto tako Mi učinismo da u svakom gradu velikaši postanu grješnici i da u njemu zamke postavljaju, ali oni samo sebi zamke postavljaju, a da i ne primjećuju"
        },
        {
            "chapter": 6,
            "verse": 124,
            "text": "A kada njima dokaz dolazi, oni govore: \"Mi nećemo vjerovati sve dok se i nama ne dâ nešto slično onome što je Allahovim poslanicima dato.\" A Allah dobro zna kome će povjeriti poslanstvo Svoje. One koji griješe sigurno će stići od Allaha poniženje i patnja velika zato što spletkare"
        },
        {
            "chapter": 6,
            "verse": 125,
            "text": "Onome koga Allah želi uputiti – On srce njegovo prema islamu raspoloži, a onome koga želi u zabludi ostaviti – On srce njegovo stegne i umornim učini kao kad čini napor da na nebo uzleti. Eto, tako Allah one koji ne vjeruju bez podrške ostavi"
        },
        {
            "chapter": 6,
            "verse": 126,
            "text": "Ovo je Pravi put Gospodara tvoga. A Mi objašnjavamo dokaze ljudima koji pouku primaju"
        },
        {
            "chapter": 6,
            "verse": 127,
            "text": "Njih čeka Kuća blagostanja u Gospodara njihova; On će biti zaštitnik njihov zbog onoga što su činili"
        },
        {
            "chapter": 6,
            "verse": 128,
            "text": "A na Dan kada On sve sakupi: \"O skupe šejtanski, vi ste mnoge ljude zaveli!\" – \"Gospodaru naš\" – reći će ljudi, štićenici njihovi – \"mi smo jedni drugima bili od koristi i stigli smo do roka našeg koji si nam odredio Ti!\" – \"Vatra će biti prebivalište vaše\" – reći će On – \"u njoj ćete vječno ostati, osim ako Allah drugačije ne odredi.\" Gospodar tvoj je zaista Mudri i Sveznajući"
        },
        {
            "chapter": 6,
            "verse": 129,
            "text": "Tako isto Mi prepuštamo vlast jednim silnicima nad drugim zbog onoga što su zaradili"
        },
        {
            "chapter": 6,
            "verse": 130,
            "text": "O skupe džinski i ljudski, zar vam iz redova vas samih poslanici nisu dolazili koji su vam ajete Moje kazivali i upozoravali vas da ćete ovaj vaš dan dočekati?\" Oni će reći: \"Mi to priznajemo na svoju štetu.\" Njih je život na Zemlji bio obmanuo i oni će sami protiv sebe posvjedočiti da su bili nevjernici"
        },
        {
            "chapter": 6,
            "verse": 131,
            "text": "Tako je, jer Gospodar tvoj nije uništavao sela i gradove zbog zuluma njihova – bez prethodne opomene njihovim stanovnicima"
        },
        {
            "chapter": 6,
            "verse": 132,
            "text": "Svima će pripasti nagrada ili kazna, već prema tome kako su postupali, jer je Gospodar tvoj bdio nad onim što su radili"
        },
        {
            "chapter": 6,
            "verse": 133,
            "text": "Gospodar tvoj je neovisan i pun milosti. Ako hoće, vas će ukloniti, i poslije vas one koje On hoće dovesti, kao što je od potomstva drugih naroda vas stvorio"
        },
        {
            "chapter": 6,
            "verse": 134,
            "text": "Ono čime vam se prijeti doista će doći i vi nećete stići umaći"
        },
        {
            "chapter": 6,
            "verse": 135,
            "text": "Reci: \"O narode moj, činite sve što možete, a činiću i ja; saznaćete vi već koga čeka sretan kraj!\" Nasilnici, sigurno, neće uspjeti"
        },
        {
            "chapter": 6,
            "verse": 136,
            "text": "Oni određuju za Allaha dio ljetine i dio stoke, koju je On stvorio, pa govore: \"Ovo je za Allaha\" – tvrde oni – \"a ovo za božanstva naša!\" Međutim, ono što je namijenjeno božanstvima njihovim ne stiže Allahu, dok ono što je određeno za Allaha stiže božanstvima njihovim. Kako ružno oni sude"
        },
        {
            "chapter": 6,
            "verse": 137,
            "text": "Mnogim mnogobošcima su tako isto šejtani njihovi ubijanje vlastite djece lijepim prikazali da bi ih upropastili i da bi ih u vjeri njihovoj zbunili. A da je Allah htio, oni to ne bi činili. Zato i njih i njihove izmišljotine ostavi"
        },
        {
            "chapter": 6,
            "verse": 138,
            "text": "Oni govore: \"Ova i ova stoka i ti i ti usjevi su zabranjeni, smiju ih jesti samo oni kojima mi dozvolimo\" – tvrde oni – \"a ove i ove kamile je zabranjeno jahati.\" Ima stoke prilikom čijeg klanja ne spominju Allahovo ime, izmišljajući o Njemu laži. A On će ih, sigurno, zbog onoga što izmišljaju kazniti"
        },
        {
            "chapter": 6,
            "verse": 139,
            "text": "Oni govore: \"Ono što je u utrobama ove i ove stoke dozvoljeno je samo muškarcima našim, a zabranjeno ženama našim. A ako se plod izjalovi, onda su u tome sudionici.\" – Allah će ih za neistine njihove koje oni pričaju kazniti, On je Mudri i Sveznajući"
        },
        {
            "chapter": 6,
            "verse": 140,
            "text": "Oni koji iz lahkoumnosti i ne znajući šta rade djecu svoju ubijaju i koji ono čime ih je Allah podario zabranjenim smatraju, govoreći neistine o Allahu, sigurno će nastradati. Oni su zalutali i oni ne znaju šta rade"
        },
        {
            "chapter": 6,
            "verse": 141,
            "text": "On je Taj koji stvara vinograde, poduprte i nepoduprte, i palme i usjeve različita okusa, i masline i šipke, slične i različite – jedite plodove njihove kad plod dadu, i podajte na dan žetve i berbe ono na šta drugi pravo imaju, i ne rasipajte, jer On ne voli rasipnike"
        },
        {
            "chapter": 6,
            "verse": 142,
            "text": "i stoku koja se tovari i kolje – jedite dio onoga čime vas Allah opskrbljuje, a ne slijedite šejtanove korake, jer vam je on pravi neprijatelj"
        },
        {
            "chapter": 6,
            "verse": 143,
            "text": "i to osam vrsta: par ovaca i par koza – Reci: \"Da li je On zabranio mužjake ili ženke ili ono što se nalazi u utrobama ženki?\" Kažite mi, i dokažite, ako je istina to što govorite –"
        },
        {
            "chapter": 6,
            "verse": 144,
            "text": "i par kamila i par goveda. Reci: \"Da li je On zabranio mužjake ili ženke ili ono što se nalazi u utrobama ženki? Da li ste vi bili prisutni kad vam je Allah to propisao?\" – Ima li onda nepravednijeg od onoga koji, ne znajući istinu, izmišlja laži o Allahu da bi ljude u zabludu doveo? Allah, sigurno, neće ukazati na Pravi put ljudima koji su nepravedni"
        },
        {
            "chapter": 6,
            "verse": 145,
            "text": "Reci: \"Ja ne vidim u ovome što mi se objavljuje da je ikome zabranjeno jesti ma šta drugo osim strvi, ili krvi koja istječe, ili svinjskog mesa – to je doista pogano – ili što je kao grijeh zaklano u nečije drugo, a ne u Allahovo ime.\" A onome ko bude primoran, ali ne iz želje, samo toliko da glad utoli, Gospodar tvoj će doista oprostiti i milostiv biti"
        },
        {
            "chapter": 6,
            "verse": 146,
            "text": "Jevrejima smo sve životinje koje imaju kopita ili kandže zabranili, a od goveda i brava njihov loj, osim onog s leđa ili s crijeva, ili onog pomiješanog s kostima. Time smo ih zbog zuluma njihova kaznili; i Mi, zaista, govorimo istinu"
        },
        {
            "chapter": 6,
            "verse": 147,
            "text": "A ako ti oni ne budu vjerovali, ti reci: \"Gospodar vaš je neizmjerno milostiv, ali kazna Njegova neće mimoići narod grješni"
        },
        {
            "chapter": 6,
            "verse": 148,
            "text": "Mnogobošci će govoriti: \"Da je Allah htio, mi ne bismo druge Njemu ravnim smatrali, a ni preci naši, niti bismo išta zabranjenim učinili.\" Tako isto su onī prije njih poricali, sve dok Našu kaznu nisu iskusili. Reci: \"Imate li kakav dokaz da nam ga iznesete? Vi se samo za pretpostavkama povodite i vi samo neistinu govorite"
        },
        {
            "chapter": 6,
            "verse": 149,
            "text": "Reci: \"Allah ima potpun dokaz, i da On hoće, svima bi na Pravi put ukazao"
        },
        {
            "chapter": 6,
            "verse": 150,
            "text": "Reci: \"Dovedite te svoje svjedoke, one koji će posvjedočiti da je Allah to zabranio!\" Pa ako oni posvjedoče, ti im nemoj povjerovati i ne povodi se za željama onih koji Naše dokaze drže lažnim i koji u onaj svijet ne vjeruju i koji druge Gospodaru svome ravnim smatraju"
        },
        {
            "chapter": 6,
            "verse": 151,
            "text": "Reci: \"Dođite da vam kažem šta vam Gospodar vaš propisuje: da Njemu nikoga ravnim ne smatrate, da roditeljima dobro činite, da djecu svoju, zbog neimaštine, ne ubijate – Mi i vas i njih hranimo – ne približujte se nevaljalštinama, bile javne ili tajne; ne ubijajte onog koga je Allah zabranio ubiti, osim kada to pravda zahtijeva – eto, to vam On preporučuje da biste razmislili –"
        },
        {
            "chapter": 6,
            "verse": 152,
            "text": "i da se imetku siročeta ne približavate, osim na najljepši način, sve dok punoljetno ne postane, i da krivo na litru i na kantaru ne mjerite – Mi nikoga preko njegove mogućnosti ne zadužujemo – i kad govorite, da krivo ne govorite, pa makar se ticalo i srodnika, i da obaveze prema Allahu ne kršite – eto, to vam On naređuje da biste to na umu imali"
        },
        {
            "chapter": 6,
            "verse": 153,
            "text": "I doista, ovo je Pravi put moj, pa se njega držite i druge puteve ne slijedite, pa da vas odvoje od puta Njegova; – eto, to vam On naređuje, da biste se grijeha klonili"
        },
        {
            "chapter": 6,
            "verse": 154,
            "text": "Mi smo Musau Knjigu dali da učinimo potpunom blagodat onome koji će prema njoj postupati i kao objašnjenje svemu i uputu i milost – da bi oni povjerovali da će pred Gospodara svoga stati"
        },
        {
            "chapter": 6,
            "verse": 155,
            "text": "A ova Knjiga koju objavljujemo jeste blagoslovljena, zato je slijedite i grijeha se klonite da bi vam se milost ukazala"
        },
        {
            "chapter": 6,
            "verse": 156,
            "text": "i zato da ne kažete: \"Knjiga je objavljena dvjema vjeroispovijestima prije nas, ali mi ne znamo da je čitamo kao oni"
        },
        {
            "chapter": 6,
            "verse": 157,
            "text": "i da ne kažete: \"Da je Knjiga objavljena nama, bolje bismo se od njih držali Pravoga puta.\" Pa objavljuje vam se, eto, od Gospodara vašeg jasan dokaz i uputstvo i milost; i ima li, onda, nepravednijeg od onoga koji Allahove dokaze ne priznaje i od njih se okreće? A Mi ćemo teškom mukom kazniti one koji se od dokaza Naših odvraćaju zato što to stalno čine"
        },
        {
            "chapter": 6,
            "verse": 158,
            "text": "Zar oni čekaju da im meleki dođu, ili kazna Gospodara tvoga, ili neki predznaci od Gospodara tvoga? Onoga dana kada neki predznaci od Gospodara tvoga dođu, nijednom čovjeku neće biti od koristi to što će tada vjerovati, ako prije nije vjerovao ili ako nije, kao vjernik, kakvo dobro uradio. Reci: \"Samo vi čekajte, i mi ćemo, doista, čekati"
        },
        {
            "chapter": 6,
            "verse": 159,
            "text": "Tebe se ništa ne tiču oni koji su vjeru svoju raskomadali i u stranke se podijelili, Allah će se za njih pobrinuti. On će ih o onome što su radili obavijestiti"
        },
        {
            "chapter": 6,
            "verse": 160,
            "text": "Ko uradi dobro djelo, biće deseterostruko nagrađen, a ko uradi hrđavo djelo, biće samo prema zasluzi kažnjen, i neće im se učiniti nepravda"
        },
        {
            "chapter": 6,
            "verse": 161,
            "text": "Reci: \"Mene je Gospodar moj na Pravi put uputio, u pravu vjeru, vjeru Ibrahima pravovjernika, on je vjerovao samo u jednog Boga"
        },
        {
            "chapter": 6,
            "verse": 162,
            "text": "Reci: \"Klanjanje moje, i obredi moji, i život moj, i smrt moja doista su posvećeni Allahu, Gospodaru svjetova"
        },
        {
            "chapter": 6,
            "verse": 163,
            "text": "koji nema saučesnika; to mi je naređeno i ja sam prvi musliman"
        },
        {
            "chapter": 6,
            "verse": 164,
            "text": "Reci: \"Zar da za Gospodara tražim nekog drugog osim Allaha, kad je On Gospodar svega? Što god ko uradi, sebi uradi, i svaki grješnik će samo svoje breme nositi. Na kraju Gospodaru svome ćete se vratiti i On će vas o onome u čemu ste se razilazili obavijestiti"
        },
        {
            "chapter": 6,
            "verse": 165,
            "text": "On čini da jedni druge na Zemlji smjenjujete i On vas po položaju jedne iznad drugih uzdiže da bi vas iskušao u onome što vam daje. Gospodar tvoj, zaista, brzo kažnjava, ali On, doista, i prašta i samilostan je"
        },
        {
            "chapter": 7,
            "verse": 1,
            "text": "Elif Lām Mīm Sād"
        },
        {
            "chapter": 7,
            "verse": 2,
            "text": "Objavljuje ti se Knjiga – i neka ti u grudima ne bude nikakve tegobe zbog nje da njome opominješ i da vjernicima bude pouka"
        },
        {
            "chapter": 7,
            "verse": 3,
            "text": "Slijedite ono što vam se od Gospodara vašeg objavljuje i ne uzimajte, pored Njega, nekog drugog kao zaštitnika! – A kako vi malo pouku primate"
        },
        {
            "chapter": 7,
            "verse": 4,
            "text": "Koliko smo Mi samo gradova razorili! I kazna Naša im je dolazila noću i danju kad bi prilegli"
        },
        {
            "chapter": 7,
            "verse": 5,
            "text": "a kada bi ih kazna Naša zadesila, jadikovanje njihovo se svodilo samo na riječi: \"Nasilnici smo, zaista, bili"
        },
        {
            "chapter": 7,
            "verse": 6,
            "text": "I sigurno ćemo pitati one kojima smo poslanike slali, a pitaćemo, doista, i poslanike"
        },
        {
            "chapter": 7,
            "verse": 7,
            "text": "i izložićemo im, pouzdano, sve što o njima znamo, jer Mi nismo odsutni bili"
        },
        {
            "chapter": 7,
            "verse": 8,
            "text": "Mjerenje toga dana biće pravedno: oni čija dobra djela prevagnu, oni će šta žele postići"
        },
        {
            "chapter": 7,
            "verse": 9,
            "text": "a oni čija dobra djela budu lahka, oni će, zato što dokaze Naše nisu priznavali, stradati"
        },
        {
            "chapter": 7,
            "verse": 10,
            "text": "Mi smo vas na Zemlji smjestili i na njoj vam sve što je potrebno za život dali. – A kako vi malo zahvaljujete"
        },
        {
            "chapter": 7,
            "verse": 11,
            "text": "Mi smo Adema stvorili i onda mu oblik dali, a poslije melekima rekli: \"Poklonite mu se!\" – i oni su se poklonili, osim Iblisa, on se nije htio pokloniti"
        },
        {
            "chapter": 7,
            "verse": 12,
            "text": "Zašto se nisi poklonio kad sam ti naredio?\" – upita On. – \"Ja sam bolji od njega; mene si od vatre stvorio, a njega od ilovače\" – odgovori on"
        },
        {
            "chapter": 7,
            "verse": 13,
            "text": "E onda izlazi iz Dženneta\" – reče On – \"ne priliči ti da u njemu prkosiš; izlazi, ti si, zaista, od onih prezrenih"
        },
        {
            "chapter": 7,
            "verse": 14,
            "text": "Daj mi vremena do Dana njihova oživljenja!\" – zamoli on"
        },
        {
            "chapter": 7,
            "verse": 15,
            "text": "Daje ti se vremena!\" – reče On"
        },
        {
            "chapter": 7,
            "verse": 16,
            "text": "E zato što si odredio pa sam u zabludu pao\" – reče – \"kunem se da ću ih na Tvom Pravom putu presretati"
        },
        {
            "chapter": 7,
            "verse": 17,
            "text": "pa ću im sprijeda, i straga, i zdesna i slijeva prilaziti, i Ti ćeš ustanoviti da većina njih neće zahvalna biti"
        },
        {
            "chapter": 7,
            "verse": 18,
            "text": "Izlazi iz njega, pokuđen i ponižen!\" – reče On. \"Tobom i svima onima koji se budu povodili za tobom doista ću Džehennem napuniti"
        },
        {
            "chapter": 7,
            "verse": 19,
            "text": "A ti, o Ademe, i žena tvoja u Džennetu stanujte i odakle god hoćete jedite, samo se ovom drvetu ne približujte, da se prema sebi ne ogriješite"
        },
        {
            "chapter": 7,
            "verse": 20,
            "text": "I šejtan im poče bajati da bi im otkrio stidna mjesta njihova, koja su im skrivena bila, i reče: \"Gospodar vaš vam zabranjuje ovo drvo samo zato da ne biste meleki postali ili da ne biste besmrtni bili\" –"
        },
        {
            "chapter": 7,
            "verse": 21,
            "text": "i zaklinjaše im se: \"Ja sam vam, zaista, savjetnik iskreni"
        },
        {
            "chapter": 7,
            "verse": 22,
            "text": "I na prevaru ih zavede. A kad oni drvo okusiše, stidna mjesta njihova im se ukazaše i oni po sebi džennetsko lišće stavljati počeše. \"Zar vam to drvo nisam zabranio?!\" – zovnu ih Gospodar njihov – \"i rekao vam: 'Šejtan vam je, zbilja, otvoreni neprijatelj"
        },
        {
            "chapter": 7,
            "verse": 23,
            "text": "Gospodaru naš\" – rekoše oni – \"sami smo sebi krivi, i ako nam Ti ne oprostiš i ne smiluješ nam se, sigurno ćemo biti izgubljeni"
        },
        {
            "chapter": 7,
            "verse": 24,
            "text": "Izlazite\" – reče On – \"jedni drugima bićete neprijatelji! Na Zemlji ćete boraviti i do smrti ostati"
        },
        {
            "chapter": 7,
            "verse": 25,
            "text": "Na njoj ćete živjeti, na njoj ćete umirati i iz nje oživljeni biti\" – reče On"
        },
        {
            "chapter": 7,
            "verse": 26,
            "text": "O sinovi Ademovi, dali smo vam odjeću koja će pokrivati stidna mjesta vaša, a i raskošna odijela, ali, odjeća čestitosti, to je ono najbolje. – To su neki Allahovi dokazi da bi se oni opametili"
        },
        {
            "chapter": 7,
            "verse": 27,
            "text": "O sinovi Ademovi, neka vas nikako ne zavede šejtan kao što je roditelje vaše iz Dženneta izveo, skinuvši s njih odjeću njihovu da bi im stidna mjesta njihova pokazao! On vas vidi, on i vojske njegove, odakle vi njih ne vidite. Mi smo učinili šejtane zaštitnicima onih koji ne vjeruju"
        },
        {
            "chapter": 7,
            "verse": 28,
            "text": "A kada urade neko ružno djelo, govore: \"Zatekli smo pretke naše da to rade, a i Allah nam je to zapovijedio.\" Reci: \"Allah ne zapovijeda da se rade ružna djela! Zašto o Allahu govorite ono što ne znate"
        },
        {
            "chapter": 7,
            "verse": 29,
            "text": "Reci: \"Gospodar moj naređuje – pravednost. I obraćajte se samo Njemu kad god obavljate molitvu, i molite Mu se iskreno Mu ispovijedajući vjeru! Kao što vas je iz ničega stvorio, tako će vas ponovo oživiti"
        },
        {
            "chapter": 7,
            "verse": 30,
            "text": "On jednima na Pravi put ukazuje, a druge, s pravom, u zabludi ostavlja, jer oni, mjesto Allaha, šejtane za zaštitnike uzimaju i misle da dobro rade"
        },
        {
            "chapter": 7,
            "verse": 31,
            "text": "O sinovi Ademovi, lijepo se obucite kad hoćete molitvu obaviti! I jedite i pijte, samo ne pretjerujte; On ne voli one koji pretjeruju"
        },
        {
            "chapter": 7,
            "verse": 32,
            "text": "Reci: \"Ko je zabranio Allahove ukrase, koje je On za robove Svoje stvorio, i ukusna jela?\" Reci: \"Ona su za vjernike na ovome svijetu, na onome svijetu su samo za njih.\" Eto, tako Mi podrobno izlažemo dokaze ljudima koji znaju"
        },
        {
            "chapter": 7,
            "verse": 33,
            "text": "Reci: \"Gospodar moj zabranjuje razvrat, i javni i potajni, i grijehe, i neopravdano nasilje, i da Allahu smatrate ravnim one za koje On nikakav dokaz objavio nije, i da o Allahu govorite ono što ne znate"
        },
        {
            "chapter": 7,
            "verse": 34,
            "text": "Svaki narod ima svoj kraj, i kad dođe njegov kraj, neće ga moći ni za tren jedan ni odložiti ni ubrzati"
        },
        {
            "chapter": 7,
            "verse": 35,
            "text": "O sinovi Ademovi, kad vam između vas samih budu dolazili poslanici koji će vam propise Moje objašnjavati – onda se oni koji se budu Allaha bojali i dobra djela činili neće ničega bojati niti će za bilo čim tugovati"
        },
        {
            "chapter": 7,
            "verse": 36,
            "text": "a oni koji dokaze Naše budu poricali, i od njih se budu oholo okretali, biće stanovnici u vatri, u njoj će vječno ostati"
        },
        {
            "chapter": 7,
            "verse": 37,
            "text": "Ima li, onda, nepravednijeg od onoga koji o Allahu govori laži i ne priznaje Njegove riječi? Takvi će dobiti sve ono što im je zapisano. Ali kada im izaslanici Naši dođu da im dušu uzmu, upitaće: \"A gdje su oni kojima ste se, umjesto Allahu, klanjali?\" – \"Izgubili su nam se\" – odgovoriće, i sami protiv sebe posvjedočiti da su nevjernici bili"
        },
        {
            "chapter": 7,
            "verse": 38,
            "text": "Ulazite u Džehennem s narodima, sa džinima i ljudima koji su prije vas bili i nestali!\" – reći će On. I kad god neki narod uđe, proklinjat će onaj za kojim se u nevjerovanju poveo. A kad se svi u njemu iskupe, tada će običan puk reći o glavešinama svojim: \"Gospodaru naš, ovi su nas u zabludu odveli, zato im podaj dvostruku patnju u vatri!\" – \"Za sve će biti dvostruka!\" – reći će On – \"ali vi ne znate"
        },
        {
            "chapter": 7,
            "verse": 39,
            "text": "A glavešine će reći običnom puku: \"Pa vi nemate nikakve prednosti pred nama!\" Zato iskusite patnju za ono što ste radili"
        },
        {
            "chapter": 7,
            "verse": 40,
            "text": "Onima koji dokaze Naše budu poricali i prema njima se budu oholo odnosili – kapije nebeske neće se otvoriti, i prije će debelo uže kroz iglene uši proći nego što će oni u Džennet ući. Eto tako ćemo Mi grješnike kazniti"
        },
        {
            "chapter": 7,
            "verse": 41,
            "text": "U Džehennemu će im ležaj i pokrivači od vatre biti. Eto tako ćemo Mi nevjernike kazniti"
        },
        {
            "chapter": 7,
            "verse": 42,
            "text": "A oni koji budu vjerovali i dobra djela činili – Mi nikog ne zadužujemo preko njegovih mogućnosti – biće stanovnici Dženneta, u njemu će vječno ostati"
        },
        {
            "chapter": 7,
            "verse": 43,
            "text": "Iz njihovih grudi ćemo zlobu odstraniti; ispred njih će rijeke teći, i oni će govoriti: \"Hvaljen neka je Allah, koji nas je na Pravi put uputio; mi ne bismo na Pravome putu bili da nas Allah nije uputio, poslanici Gospodara našeg su zaista istinu donosili\", i njima će se doviknuti: \"Taj Džennet ste u nasljedstvo dobili za ono što ste činili"
        },
        {
            "chapter": 7,
            "verse": 44,
            "text": "I stanovnici Dženneta će stanovnike vatre dozivati: \"Mi smo našli da je istinito ono što nam je Gospodar naš obećao, da li ste i vi našli da je istinito ono čime vam je Gospodar vaš prijetio?\" – \"Jesmo!\" – odgovoriće. A onda će jedan glasnik među njima, da ga i jedni i drugi čuju, viknuti: \"Neka Allahovo prokletstvo ostane nad onima koji su se prema sebi ogriješili"
        },
        {
            "chapter": 7,
            "verse": 45,
            "text": "koji su od Allahova puta odvraćali i nastojali ga iskriviti, i koji u onaj svijet nisu vjerovali"
        },
        {
            "chapter": 7,
            "verse": 46,
            "text": "Između njih biće bedem, a na vrhovima ljudi koji će svakoga po obilježju njegovome poznati. I oni će stanovnicima Dženneta viknuti: \"Mir vama!\" – dok još ne uđu u nj, a jedva će čekati"
        },
        {
            "chapter": 7,
            "verse": 47,
            "text": "A kada im pogledi skrenu prema stanovnicima Džehennema, uzviknuće: \"Gospodaru naš, ne daj nam da budemo s narodom grješnim"
        },
        {
            "chapter": 7,
            "verse": 48,
            "text": "Oni koji će po vrhovima bedema biti zovnuće neke ljude, koje će po obilježju njihovom poznati, i reći će: \"Šta vam koristi ono što ste zgrtali i to što ste se oholo držali"
        },
        {
            "chapter": 7,
            "verse": 49,
            "text": "Zar nisu ovo oni za koje ste se zaklinjali da ih Allahova milost neće stići?\" – a Allah im je rekao: \"Uđite u Džennet, nikakva straha za vas neće biti, i ni za čim vi nećete tugovati"
        },
        {
            "chapter": 7,
            "verse": 50,
            "text": "I stanovnici vatre dozivaće stanovnike Dženneta: \"Prolijte na nas vode ili nešto od onoga čime vas je Allah obdario!\" – a oni će reći: \"Allah je to dvoje nevjernicima zabranio"
        },
        {
            "chapter": 7,
            "verse": 51,
            "text": "kojima je vjera njihova bila igra i zabava i koje je život na Zemlji bio obmanuo.\" – Sada ćemo Mi njih zaboraviti, zato što su zaboravljali da će na ovaj Dan pred Nama stajati i zato što su dokaze Naše poricali"
        },
        {
            "chapter": 7,
            "verse": 52,
            "text": "A Mi ovima Knjigu objavljujemo, koju smo kako Mi znamo objasnili, da bude putokaz i milost ljudima koji budu vjerovali"
        },
        {
            "chapter": 7,
            "verse": 53,
            "text": "Čekaju li oni da se obistine prijetnje njene? Onoga dana kada se obistine, reći će oni koji su na njih prije zaboravili: \"Istinu su poslanici Gospodara našeg donosili! Da nam je zagovornika kakva, pa da se za nas zauzme ili da nam je da budemo vraćeni, pa da postupimo drukčije nego što smo postupili!\" Ali, oni su sami sebe upropastili, a neće im biti ni onih koje su izmišljali"
        },
        {
            "chapter": 7,
            "verse": 54,
            "text": "Gospodar vaš je Allah, koji je nebesa i Zemlju u šest vremenskih razdoblja stvorio, a onda svemirom zagospodario; On tamom noći prekriva dan, koja ga u stopu prati, a Sunce i Mjesec i zvijezde se pokoravaju Njegovoj volji. Samo On stvara i upravlja! Uzvišen neka je Allah, Gospodar svjetova"
        },
        {
            "chapter": 7,
            "verse": 55,
            "text": "Molite se ponizno i u sebi Gospodaru svome, ne voli On one koji se previše glasno mole"
        },
        {
            "chapter": 7,
            "verse": 56,
            "text": "I ne pravite nered na Zemlji, kad je na njoj red uspostavljen, a Njemu se molite sa strahom i nadom; milost Allahova je doista blizu onih koji dobra djela čine"
        },
        {
            "chapter": 7,
            "verse": 57,
            "text": "On je Taj koji šalje vjetrove kao radosnu vijest milosti Svoje; a kad oni pokrenu teške oblake, Mi ih prema mrtvom predjelu potjeramo, pa na njega kišu spustimo i učinimo da uz njenu pomoć rastu plodovi svakovrsni; isto ćemo tako mrtve oživiti, opametite se"
        },
        {
            "chapter": 7,
            "verse": 58,
            "text": "U plodnom predjelu raste bilje voljom Gospodara njegova, a u neplodnom tek s mukom. Eto, tako Mi, na razne načine, ponavljamo dokaze ljudima koji zahvaljuju"
        },
        {
            "chapter": 7,
            "verse": 59,
            "text": "Mi smo poslali Nuha narodu njegovu. \"O narode moj\" – govorio je on – \"Allahu se klanjajte, vi drugog boga osim Njega nemate! Ja se doista plašim za vas patnje na Velikom danu"
        },
        {
            "chapter": 7,
            "verse": 60,
            "text": "A glavešine naroda njegova su odgovarale: \"Mi smatramo da si ti u pravoj zabludi"
        },
        {
            "chapter": 7,
            "verse": 61,
            "text": "O narode moj\" – govorio je on – \" nisam ja ni u kakvoj zabludi, nego sam poslanik Gospodara svjetova"
        },
        {
            "chapter": 7,
            "verse": 62,
            "text": "poslanice Gospodara svoga vam dostavljam i savjete vam upućujem; a ja od Allaha znam ono što ne znate vi"
        },
        {
            "chapter": 7,
            "verse": 63,
            "text": "Zar vam je čudno što vam pouka od Gospodara vašeg dolazi po čovjeku, jednom od vas, da vas opominje, da biste se grijeha klonili i pomilovani bili"
        },
        {
            "chapter": 7,
            "verse": 64,
            "text": "Ali, oni su ga lažnim smatrali, pa smo njega i one koji su bili uz njega u lađi spasili, a one koji u dokaze Naše nisu vjerovali – potopili; uistinu, oni su pravi slijepci bili"
        },
        {
            "chapter": 7,
            "verse": 65,
            "text": "A Adu – njegova brata Huda. \"O narode moj\" – govorio je on – \"Allahu robujte, vi drugog boga osim Njega nemate, zar se ne bojite"
        },
        {
            "chapter": 7,
            "verse": 66,
            "text": "Glavešine naroda njegova, koje nisu vjerovale, odgovarale su: \"Mi smatramo da si ti doista neznalica i mi mislimo da si ti zaista lažac"
        },
        {
            "chapter": 7,
            "verse": 67,
            "text": "O narode moj\" – govorio je on – \"nisam ja neznalica, nego sam Gospodara svjetova poslanik"
        },
        {
            "chapter": 7,
            "verse": 68,
            "text": "dostavljam vam poslanice Gospodara svoga, i ja sam vam iskren savjetnik"
        },
        {
            "chapter": 7,
            "verse": 69,
            "text": "Zar vam je čudno što vam pouka od Gospodara vašeg dolazi po čovjeku, jednom od vas, da vas opominje? Sjetite se da vas je On nasljednicima Nuhova naroda učinio; to što ste krupna rasta – Njegovo je djelo. I neka su vam zato uvijek na umu Allahove blagodati, da biste postigli ono što budete željeli"
        },
        {
            "chapter": 7,
            "verse": 70,
            "text": "Zar si nam došao zato da se jedino Allahu klanjamo, a da one kojima su se klanjali preci naši napustimo?\" – govorili su oni. \"Učini da nas snađe to čime nam prijetiš, ako je istina to što govoriš"
        },
        {
            "chapter": 7,
            "verse": 71,
            "text": "Već će vas stići kazna i gnjev Gospodara vašeg!\" – govorio je on. \"Zar sa mnom da se prepirete o imenima nekakvim kojima ste ih vi i preci vaši nazvali, a o kojima Allah nikakav dokaz nije objavio? Zato čekajte, i ja ću s vama čekati"
        },
        {
            "chapter": 7,
            "verse": 72,
            "text": "I Mi smo iz milosti Naše njega i one koji su bili uz njega spasili, a do posljednjeg istrijebili one koji dokaze Naše nisu priznavali i koji nisu vjerovali"
        },
        {
            "chapter": 7,
            "verse": 73,
            "text": "A Semudu – njegova brata Saliha. \"O narode moj\" – govorio je on – \"Allahu se klanjajte, vi drugog boga osim Njega nemate! Evo vam znak od Gospodara vašeg: ova Allahova kamila za vas je znak. Pustite je neka pase po Allahovoj zemlji i ne zlostavljajte je pa da vas patnja nesnosna stigne"
        },
        {
            "chapter": 7,
            "verse": 74,
            "text": "I sjetite se da ste Njegovom voljom postali nasljednici Ada i da vas je On na Zemlji nastanio; u ravnicama njezinim palate gradite, a u brdima kuće klešete. I neka su vam uvijek na umu Allahove blagodati, i ne činite zlo po Zemlji nered praveći"
        },
        {
            "chapter": 7,
            "verse": 75,
            "text": "A glavešine naroda njegova, one koje su se oholile, upitaše potlačene, one među njima koji su vjerovali: \"Vjerujete li vi da je Salih poslan od Gospodara svoga?\" – \"Mi, uistinu, vjerujemo u sve ono što je po njemu objavljeno\" – odgovoriše oni"
        },
        {
            "chapter": 7,
            "verse": 76,
            "text": "A mi, doista, ne vjerujemo u to u što vi vjerujete\" – rekoše oni koji su bili oholi"
        },
        {
            "chapter": 7,
            "verse": 77,
            "text": "I zaklaše onu kamilu, i zapovijed Gospodara svoga ne poslušaše i rekoše: \"O Salih, učini da nas snađe to čime prijetiš, ako si poslanik"
        },
        {
            "chapter": 7,
            "verse": 78,
            "text": "I zadesi ih strašan potres i oni u zemlji svojoj osvanuše mrtvi, nepomični"
        },
        {
            "chapter": 7,
            "verse": 79,
            "text": "a on ih je već bio napustio i rekao: \"O narode moj, prenio sam vam poslanicu Gospodara svoga i opominjao sam vas, ali vi ne volite one koji opominju"
        },
        {
            "chapter": 7,
            "verse": 80,
            "text": "I Luta – kad reče narodu svome: \"Zašto činite razvrat koji niko prije vas na svijetu nije činio"
        },
        {
            "chapter": 7,
            "verse": 81,
            "text": "Vi sa strašću prilazite muškarcima, umjesto ženama. Ta vi ste narod koji sve granice zla prelazi"
        },
        {
            "chapter": 7,
            "verse": 82,
            "text": "A odgovor naroda njegova glasio je: \"Istjerajte ih iz grada vašeg, oni su ljudi čistunci"
        },
        {
            "chapter": 7,
            "verse": 83,
            "text": "I Mi smo njega i porodicu njegovu spasili, osim žene njegove; ona je ostala sa onima koji su kaznu iskusili"
        },
        {
            "chapter": 7,
            "verse": 84,
            "text": "I na njih smo kišu spustili, pa pogledaj kako su razvratnici skončali"
        },
        {
            "chapter": 7,
            "verse": 85,
            "text": "A Medjenu – njegova brata Šuajba. \"O narode moj\" – govorio je on – \"Allahu se klanjajte, vi drugog boga osim njega nemate! Dolazi vam jasan dokaz od Gospodara vašeg, zato pravo na litri i na kantaru mjerite i ljudima stvari njihove ne zakidajte, i red na Zemlji ne remetite kad je već na njoj uspostavljen red. To je bolje za vas ako vjerujete"
        },
        {
            "chapter": 7,
            "verse": 86,
            "text": "I ne postavljajte zasjede na ispravnom putu, prijeteći i od Allahova puta odvraćajući one koji u Njega vjeruju, želeći krivi put. I sjetite se kada vas je bilo malo i da vas je On umnožio, a pogledajte kako su skončali oni koji su nered pravili"
        },
        {
            "chapter": 7,
            "verse": 87,
            "text": "I ako jedni od vas vjeruju u ono što je po meni poslano, a drugi ne vjeruju, pa pričekajte dok nam Allah ne presudi, jer On je sudija najbolji"
        },
        {
            "chapter": 7,
            "verse": 88,
            "text": "Glavešine naroda njegova, one koje su bile ohole, rekoše: \"Ili ćete bezuvjetno vjeru našu prihvatiti, ili ćemo mi, o Šuajbe, i tebe i one koji s tobom vjeruju iz grada našeg istjerati.\" – \"Zar i protiv naše volje?\" – reče on"
        },
        {
            "chapter": 7,
            "verse": 89,
            "text": "Ako bismo vjeru vašu prihvatili nakon što nas je Allah spasio nje, na Allaha bismo laž iznijeli. Mi je ne trebamo prihvaćati, to neće Allah, Gospodar naš, jer Gospodar naš znanjem Svojim sve obuhvaća; u Allaha se uzdamo! Gospodaru naš, Ti presudi nama i narodu našem po pravdi, Ti si sudija najpravedniji"
        },
        {
            "chapter": 7,
            "verse": 90,
            "text": "A glavešine naroda njegova, one koje nisu vjerovale, rekoše: \"Ako pođete za Šuajbom, bićete sigurno izgubljeni"
        },
        {
            "chapter": 7,
            "verse": 91,
            "text": "I zadesi ih potom strašan potres i oni osvanuše u zemlji svojoj mrtvi, nepomični"
        },
        {
            "chapter": 7,
            "verse": 92,
            "text": "Oni koji su smatrali Šuajba lašcem – kao da nikada u njoj nisu ni bili; oni koji su smatrali Šuajba lašcem, oni su nastradali"
        },
        {
            "chapter": 7,
            "verse": 93,
            "text": "A on ih je već bio napustio i rekao: \"O narode moj, prenio sam vam poslanice Gospodara svoga, i savjetovao vas, pa zašto da tugujem za narodom nevjerničkim"
        },
        {
            "chapter": 7,
            "verse": 94,
            "text": "I Mi nijednog vjerovjesnika u neki grad nismo poslali, a da stanovnike njegove neimaštinom i bolešću nismo kaznili da bi se pokajali"
        },
        {
            "chapter": 7,
            "verse": 95,
            "text": "Poslije bismo kaznu blagostanjem zamijenili dok se ne bi umnožili i rekli: \"I naše su pretke pogađale i žalosti i radosti!\" – i tada bismo ih, da oni ne predosjete, neočekivano kaznili"
        },
        {
            "chapter": 7,
            "verse": 96,
            "text": "A da su stanovnici sélā i gradova vjerovali i grijeha se klonili, Mi bismo im blagoslove i s neba i iz zemlje slali, ali, oni su poricali, pa smo ih kažnjavali za ono što su zaradili"
        },
        {
            "chapter": 7,
            "verse": 97,
            "text": "A zar su stanovnici sélā i gradova sigurni da ih Naša kazna neće snaći noću dok budu spavali"
        },
        {
            "chapter": 7,
            "verse": 98,
            "text": "Ili su stanovnici sélā i gradova sigurni da ih Naša kazna neće stići danju dok se budu zabavljali"
        },
        {
            "chapter": 7,
            "verse": 99,
            "text": "Zar oni mogu biti sigurni od Allahove kazne? Allahove kazne se ne boji samo narod kome propast predstoji"
        },
        {
            "chapter": 7,
            "verse": 100,
            "text": "Zar nije jasno onima koji nasljeđuju zemlju prijašnjih stanovnika njezinih da ćemo i njih, ako budemo htjeli, zbog grijehova njihovih kazniti i srca njihova zapečatiti, pa savjet neće poslušati"
        },
        {
            "chapter": 7,
            "verse": 101,
            "text": "O tim gradovima Mi ti neke događaje njihove kazujemo. Poslanici njihovi su im jasne dokaze donosili, ali oni nisu htjeli povjerovati u ono u što prije nisu vjerovali. Eto tako Allah srca nevjernika zapečati –"
        },
        {
            "chapter": 7,
            "verse": 102,
            "text": "a Mi smo znali da se većina njih zavjeta neće držati, i znali smo da će većinom, doista, grješnici biti"
        },
        {
            "chapter": 7,
            "verse": 103,
            "text": "Zatim smo, poslije njih, poslali Musaa faraonu i glavešinama njegovim sa dokazima Našim, ali oni u njih nisu povjerovali, pa pogledaj kako su skončali oni koji su nered činili"
        },
        {
            "chapter": 7,
            "verse": 104,
            "text": "I Musa reče: \"O faraone, ja sam poslanik Gospodara svjetova"
        },
        {
            "chapter": 7,
            "verse": 105,
            "text": "Dužnost mi je da o Allahu samo istinu kažem. Donio sam vam jasan dokaz od Gospodara vašeg, zato pusti da idu sa mnom sinovi Israilovi"
        },
        {
            "chapter": 7,
            "verse": 106,
            "text": "Ako si donio kakav dokaz\" – reče – \"pokaži ga, ako istinu govoriš"
        },
        {
            "chapter": 7,
            "verse": 107,
            "text": "I on baci svoj štap – kad on prava zmijurina"
        },
        {
            "chapter": 7,
            "verse": 108,
            "text": "i izvadi ruku svoju – ona za prisutne postade bijela"
        },
        {
            "chapter": 7,
            "verse": 109,
            "text": "Glavešine naroda faraonova povikaše: \"Ovaj je, doista, vješt čarobnjak"
        },
        {
            "chapter": 7,
            "verse": 110,
            "text": "on hoće da vas izvede iz zemlje vaše, pa šta predlažete"
        },
        {
            "chapter": 7,
            "verse": 111,
            "text": "Zadrži njega i brata njegova\", rekoše, \"a pošalji u gradove one koji će sakupljati"
        },
        {
            "chapter": 7,
            "verse": 112,
            "text": "preda te će sve vješte čarobnjake dovesti"
        },
        {
            "chapter": 7,
            "verse": 113,
            "text": "I faraonu čarobnjaci dođoše. \"Da li ćemo, doista, nagradu dobiti ako budemo pobjednici?\" – upitaše"
        },
        {
            "chapter": 7,
            "verse": 114,
            "text": "Da\" – reče – \"i bićete mi, zaista, bliski"
        },
        {
            "chapter": 7,
            "verse": 115,
            "text": "O Musa\" – rekoše onda – \"hoćeš li ti ili ćemo mi baciti"
        },
        {
            "chapter": 7,
            "verse": 116,
            "text": "Bacite vi\" – reče on. I kad oni baciše, oči ljudima začaraše i jako ih prestrašiše, i vradžbinu veliku prirediše"
        },
        {
            "chapter": 7,
            "verse": 117,
            "text": "I Mi naredismo Musau: \"Baci štap svoj!\" – i on odjednom proguta sve ono čime su oni bili obmanu izveli"
        },
        {
            "chapter": 7,
            "verse": 118,
            "text": "I tako istina na vidjelo izbi i pokaza se da je bilo lažno ono što su oni priredili"
        },
        {
            "chapter": 7,
            "verse": 119,
            "text": "i tu oni bijahu pobijeđeni i ostadoše poniženi"
        },
        {
            "chapter": 7,
            "verse": 120,
            "text": "a čarobnjaci se licem na tle baciše"
        },
        {
            "chapter": 7,
            "verse": 121,
            "text": "Mi vjerujemo u Gospodara svjetova\" – povikaše"
        },
        {
            "chapter": 7,
            "verse": 122,
            "text": "Gospodara Musaova i Harunova"
        },
        {
            "chapter": 7,
            "verse": 123,
            "text": "Zar da mu povjerujete prije nego što vam ja dozvolim!\" – viknu faraon. \"Ovo je, uistinu, smicalica koju ste u gradu smislili da biste iz njega stanovnike njegove izveli. Zapamtićete vi"
        },
        {
            "chapter": 7,
            "verse": 124,
            "text": "Izodsijecaću vam, sigurno, ruke vaše i noge vaše unakrst, a onda ću vas sve razapeti"
        },
        {
            "chapter": 7,
            "verse": 125,
            "text": "A oni rekoše: \"Mi ćemo se, doista, Gospodaru našem vratiti"
        },
        {
            "chapter": 7,
            "verse": 126,
            "text": "Ti nam zamjeraš samo to što smo u dokaze Gospodara našeg povjerovali kada su nam oni došli. Gospodaru naš, daj nam snage da izdržimo i učini da kao vjernici umremo"
        },
        {
            "chapter": 7,
            "verse": 127,
            "text": "A glavešine naroda faraonova rekoše: \"Zar ćeš ostaviti Musaa i narod njegov da nered u zemlji pravi i da tebe i božanstva tvoja napusti?\" – On reče: \"Ubijaćemo mušku djecu njihovu, a žensku ćemo im ostavljati u životu; mi, uistinu, vladamo njima"
        },
        {
            "chapter": 7,
            "verse": 128,
            "text": "Musa reče narodu svome: \"Molite Allaha da vam pomogne i budite strpljivi, Zemlja je Allahova, On je daje u naslijeđe kome On hoće od robova Svojih; a lijep ishod će biti za one koji se budu Allaha bojali"
        },
        {
            "chapter": 7,
            "verse": 129,
            "text": "Zlostavljani smo\" – rekoše oni – \"prije nego što si nam došao, a i nakon što si nam došao!\" A Musa reče: \"Gospodar vaš će neprijatelja vašeg uništiti, a vas nasljednicima na Zemlji učiniti, da bi vidio kako ćete postupati"
        },
        {
            "chapter": 7,
            "verse": 130,
            "text": "I Mi smo faraonov narod gladnim godinama i nerodicom kaznili, da bi se opametili"
        },
        {
            "chapter": 7,
            "verse": 131,
            "text": "I kad bi im bilo dobro, oni bi govorili: \"Ovo smo zaslužili\", a kad bi ih snašla kakva nevolja, Musau i onima koji su s njim vjerovali tu nevolju bi pripisali. Ali ne! Njihova nevolja je od Allaha bila, samo što većina njih nije znala"
        },
        {
            "chapter": 7,
            "verse": 132,
            "text": "I govorili su: \"Kakav god dokaz da nam doneseš da nas njime opčaraš, mi ti nećemo vjerovati"
        },
        {
            "chapter": 7,
            "verse": 133,
            "text": "Zato smo Mi na njih slali i poplave, i skakavce, i krpelje, i žabe, i krv – sve jasna znamenja, ali su se oni oholili, narod zlikovački su bili"
        },
        {
            "chapter": 7,
            "verse": 134,
            "text": "I kada bi ih zadesila nevolja, govorili bi: \"O Musa, moli se, u naše ime, Gospodaru svome – onako kako ti je On naredio: ako nas oslobodiš nevolje, mi ćemo zaista vjerovati i s tobom sinove Israilove, sigurno, poslati"
        },
        {
            "chapter": 7,
            "verse": 135,
            "text": "I pošto bismo ih nevolje oslobodili – do vremena do kojeg im je bilo određeno da je podnose, oni bi, odjednom, obećanje prekršili"
        },
        {
            "chapter": 7,
            "verse": 136,
            "text": "Zato ih Mi kaznismo i u moru ih potopismo, jer su znamenja Naša poricali i prema njima ravnodušni bili"
        },
        {
            "chapter": 7,
            "verse": 137,
            "text": "a potlačenom narodu dadosmo u naslijeđe istočne i zapadne krajeve zemlje koju smo blagoslovili, i lijepo obećanje Gospodara tvoga sinovima Israilovim bilo je ispunjeno – zato što su trpjeli, a sa zemljom sravnismo ono što su faraon i narod njegov sagradili i ono što su podigli"
        },
        {
            "chapter": 7,
            "verse": 138,
            "text": "I Mi sinove Israilove preko mora prevedosmo, pa oni naiđoše na narod koji se klanjao kumirima svojim. \"O Musa\" – rekoše – \"napravi i ti nama boga kao što i oni imaju bogove!\" – \"Vi ste, uistinu, narod koji nema pameti!\" – reče on"
        },
        {
            "chapter": 7,
            "verse": 139,
            "text": "Zaista će biti poništeno ono što ovi ispovijedaju i beskorisno će im biti ono što rade"
        },
        {
            "chapter": 7,
            "verse": 140,
            "text": "Zar da vam, pored Allaha, tražim drugog boga, a On vas je iznad ostalog svijeta uzdigao"
        },
        {
            "chapter": 7,
            "verse": 141,
            "text": "I pošto smo vas Mi od faraonovih ljudi izbavili, koji su vas neizmjerno mučili: mušku djecu su vašu ubijali, a žensku vam u životu ostavljali, to je bilo teško iskušenje od Gospodara vašeg –"
        },
        {
            "chapter": 7,
            "verse": 142,
            "text": "Mi odredismo da čas susreta sa Musaom bude kad se napuni trideset noći, i dopunismo ih još sa deset, pa se vrijeme koje je odredio Gospodar njegov ispuni za četrdeset noći. A Musa je bio rekao bratu svome Harunu: \"Zastupaj me u narodu mome, i red pravi i ne slijedi puteve onih koji su smutljivci"
        },
        {
            "chapter": 7,
            "verse": 143,
            "text": "I kad Nam Musa dođe u određeno vrijeme, i kada mu Gospodar njegov progovori, on reče: \"Gospodaru moj, ukaži mi se da Te vidim!\" – \"Ne možeš Me vidjeti\" – reče – \"ali pogledaj u ono brdo, pa ako ono ostane na svome mjestu, vidjećeš Me!\" I kad se Gospodar njegov onome brdu otkri, On ga sa zemljom sravni, a Musa se onesviješćen strovali. Čim se osvijesti, reče: \"Hvaljen neka si! Kajem Ti se, ja sam vjernik prvi"
        },
        {
            "chapter": 7,
            "verse": 144,
            "text": "O Musa\" – reče On – \"Ja sam tebe odlikovao nad ostalim svijetom poslanstvom Svojim i govorom Svojim. Ono što ti dajem uzmi i zahvalan budi"
        },
        {
            "chapter": 7,
            "verse": 145,
            "text": "I Mi mu na pločama napisasmo pouku za sve, i objašnjenje za svašta. \"Primi ih svojski, a narodu svome zapovijedi da se pridržava onoga što je u njima ljepše!\" A pokazaću vam i zemlju grješnika"
        },
        {
            "chapter": 7,
            "verse": 146,
            "text": "Odvratiću od znamenja Mojih one koji se budu bez ikakva osnova na Zemlji oholili. I kakav god oni dokaz vide, neće ga vjerovati: ako vide Pravi put – neće ga kao put prihvatiti, a ako vide stranputicu – kao put će je prihvatiti. To zato što će dokaze Naše poricati i što će prema njima ravnodušni biti"
        },
        {
            "chapter": 7,
            "verse": 147,
            "text": "A onima koji dokaze Naše ne budu priznavali i koji u susret na onome svijetu ne budu vjerovali, biće poništena djela njihova. Zar će biti drukčije kažnjeni nego kako su radili"
        },
        {
            "chapter": 7,
            "verse": 148,
            "text": "I narod Musaov, poslije odlaska njegova, prihvati od nakita svoga kip teleta koje je rikalo. Zar nisu vidjeli da im ono ne govori i da ih Pravim putem ne vodi? Oni ga prihvatiše i prema sebi se ogriješiše"
        },
        {
            "chapter": 7,
            "verse": 149,
            "text": "I pošto se poslije gorko pokajaše i uvidješe da su zabludjeli, oni rekoše: \"Ako se Gospodar naš na nas ne sažali i ako nam ne oprosti, doista ćemo biti izgubljeni"
        },
        {
            "chapter": 7,
            "verse": 150,
            "text": "A kad se Musa srdit i žalostan narodu svome vrati, povika: \"Kako ste tako ružno poslije odlaska moga postupili! Zašto ste požurili i o naređenje Gospodara svoga se oglušili?\" – i ploče baci, i brata svoga za kosu dohvati i poče ga vući sebi. \"O sine majke moje\" – reče Harun – \"narod nije nimalo do mene držao i umalo me nije ubio; nemoj da mi se svete dušmani i ne smatraj mene jednim od onih koji su se prema sebi ogriješili"
        },
        {
            "chapter": 7,
            "verse": 151,
            "text": "Gospodaru moj\" – zamoli Musa – \"oprosti meni i bratu mome i učini da budemo pod okriljem Tvoje milosti, Ti si od milostivih najmilostiviji"
        },
        {
            "chapter": 7,
            "verse": 152,
            "text": "One koji su tele prihvatili stići će kazna Gospodara njihova i poniženje još na ovome svijetu; tako Mi kažnjavamo one koji kuju laži"
        },
        {
            "chapter": 7,
            "verse": 153,
            "text": "A onima koji hrđava djela rade, pa se poslije pokaju i vjernici postanu, Gospodar tvoj će, poslije toga, sigurno oprostiti i samilostan biti"
        },
        {
            "chapter": 7,
            "verse": 154,
            "text": "I kad Musaa srdžba minu, on uze ploče na kojima je bilo ispisano uputstvo na Pravi put i milost za one koji se Gospodara svoga boje"
        },
        {
            "chapter": 7,
            "verse": 155,
            "text": "I Musa odabra iz naroda svoga sedamdeset ljudi da u određeno vrijeme stanu pred Nas. A kad ih zadesi potres, on reče: \"Gospodaru moj, da si htio, mogao si i njih i mene uništiti još prije. Zar da nas uništiš zbog onoga što su uradili bezumnici naši? To je samo iskušenje Tvoje kojim Ti, koga hoćeš, u zabludi ostavljaš, a kome hoćeš, na Pravi put ukazuješ; Ti si Gospodar naš, pa nam oprosti i smiluj nam se, jer Ti praštaš najviše"
        },
        {
            "chapter": 7,
            "verse": 156,
            "text": "I dosudi nam milost na ovome svijetu, i na onome svijetu – mi se vraćamo Tebi!\" – \"Kaznom Svojom Ja kažnjavam koga hoću\" – reče On – \"a milost Moja obuhvaća sve; daću je onima koji se budu grijeha klonili i zekat davali, i onima koji u dokaze Naše budu vjerovali"
        },
        {
            "chapter": 7,
            "verse": 157,
            "text": "onima koji će slijediti Poslanika, Vjerovjesnika, koji neće znati čitati ni pisati, kojeg oni kod sebe, u Tevratu i Indžilu, zapisana nalaze, koji će od njih tražiti da čine dobra djela, a od odvratnih odvraćati ih, koji će im lijepa jela dozvoliti, a ružna im zabraniti, koji će ih tereta i teškoća koje su oni imali osloboditi. Zato će oni koji budu u njega vjerovali, koji ga budu podržavali i pomagali i svjetlo po njemu poslano slijedili – postići ono što budu željeli"
        },
        {
            "chapter": 7,
            "verse": 158,
            "text": "Reci: \"O ljudi, ja sam svima vama Allahov poslanik, Njegova vlast je na nebesima i na Zemlji; nema drugog boga osim Njega, On život i smrt daje, i zato vjerujte u Allaha i poslanika Njegova, vjerovjesnika, koji ne zna čitati i pisati, koji vjeruje u Allaha i riječi Njegove; njega slijedite – da biste na Pravome putu bili"
        },
        {
            "chapter": 7,
            "verse": 159,
            "text": "U narodu Musaovu ima ljudi koji na Istinu upućuju i koji prema njoj pravedno sude"
        },
        {
            "chapter": 7,
            "verse": 160,
            "text": "I Mi smo ih na dvanaest rodova podijelili, i Musau smo objavili, kad mu je narod njegov vode zatražio: \"Udari štapom svojim po stijeni!\" – i iz nje je dvanaest vrela provrelo, svaki rod je znao vrelo iz kog će piti. I Mi smo im od oblaka hlad pravili i manu i prepelice im davali: \"Jedite lijepe stvari kojima vas opskrbljujemo!\" Oni nisu Nama nepravdu učinili, sami su sebi nepravedni bili"
        },
        {
            "chapter": 7,
            "verse": 161,
            "text": "A kada im je bilo rečeno: \"Nastanite se u ovom gradu i jedite odakle hoćete i recite: 'Oprosti!', a na kapiju uđite glava pognutih – oprostićemo vam grijehe vaše, a onima koji dobra djela čine daćemo i više\" –"
        },
        {
            "chapter": 7,
            "verse": 162,
            "text": "onda su oni nepravedni među njima zamijenili drugom riječ koja im je bila rečena, i Mi smo na njih s neba kaznu spustili zato što su stalno nepravedni bili"
        },
        {
            "chapter": 7,
            "verse": 163,
            "text": "I upitaj ih o gradu koji se nalazio pored mora kad su propise o suboti kršili: kada su im ribe, na oči njihove, dolazile dok su subotu svetkovali, a kad nisu svetkovali, one im nisu dolazile. Eto, tako smo ih u iskušenje dovodili zato što su stalno griješili"
        },
        {
            "chapter": 7,
            "verse": 164,
            "text": "A kad neki od njih rekoše: \"Zašto opominjete narod koji će Allah uništiti ili ga teškim mukama namučiti?\" – oni odgovoriše: \"Da bismo se pred Gospodarom vašim opravdali i da bi se oni grijeha klonili"
        },
        {
            "chapter": 7,
            "verse": 165,
            "text": "I kada zaboraviše ono čime su bili opominjani, Mi izbavismo one koji su od nevaljalih djela odvraćali, a teškom kaznom kaznismo grješnike, zato što su stalno u grijehu bili"
        },
        {
            "chapter": 7,
            "verse": 166,
            "text": "I pošto su oni bahato odbili da se okane onoga što im se zabranjivalo, Mi smo im rekli: \"Postanite majmuni prezreni"
        },
        {
            "chapter": 7,
            "verse": 167,
            "text": "I Gospodar tvoj obznani da će do Smaka svijeta prepuštati nad njima vlast nekome ko će ih na najgori način tlačiti. Gospodar tvoj je, doista, brz kad kažnjava, a On oprašta i samilostan je"
        },
        {
            "chapter": 7,
            "verse": 168,
            "text": "I Mi smo ih po Zemlji kao narode raspodijelili: ima ih dobrih, a i onih koji to nisu; i u dobru i u zlu smo ih provjeravali da bi se opametili"
        },
        {
            "chapter": 7,
            "verse": 169,
            "text": "I poslije njih ostala su pokoljenja koja su Knjigu naslijedila i koja su kupila mrvice ovoga prolaznoga svijeta, i govorila: \"Biće nam oprošteno!\" A ako bi im opet dopalo šaka tako nešto, opet bi to činili. Zar od njih nije uzet zavjet u Knjizi – a oni čitaju ono što je u njoj – da će o Allahu samo istinu govoriti? Onaj svijet je bolji za one koji se grijeha klone; opametite se"
        },
        {
            "chapter": 7,
            "verse": 170,
            "text": "A oni koji se čvrsto drže Knjige i koji obavljaju molitvu – pa, Mi doista nećemo dopustiti da propadne nagrada onima koji čine dobra djela"
        },
        {
            "chapter": 7,
            "verse": 171,
            "text": "A kada smo iznad njih brdo podigli – činilo se kao oblak – oni su bili uvjereni da će na njih pasti. \"Prihvatite odlučno ono što smo vam dali, i neka vam je na umu ono što je u njemu – da biste bili pobožni"
        },
        {
            "chapter": 7,
            "verse": 172,
            "text": "I kad je Gospodar tvoj iz kičmi Ademovih sinova izveo potomstvo njihovo i zatražio od njih da posvjedoče protiv sebe: \"Zar Ja nisam Gospodar vaš?\" – oni su odgovarali: \"Jesi, mi svjedočimo\" – i to zato da na Sudnjem danu ne reknete: \"Mi o ovome ništa nismo znali"
        },
        {
            "chapter": 7,
            "verse": 173,
            "text": "Ili da ne reknete: \"Naši preci su prije nas druge Allahu ravnim smatrali, a mi smo pokoljenje poslije njih. Zar ćeš nas kazniti za ono što su lažljivci činili"
        },
        {
            "chapter": 7,
            "verse": 174,
            "text": "I tako, eto, Mi opširno iznosimo dokaze, da bi oni došli sebi"
        },
        {
            "chapter": 7,
            "verse": 175,
            "text": "I kaži im vijest o onome kome smo dokaze Naše dali, ali koji se od njih udaljio pa ga je šejtan dostigao, i on je zalutao"
        },
        {
            "chapter": 7,
            "verse": 176,
            "text": "A da smo htjeli, mogli smo ga s njima uzvisiti, ali se on ovome svijetu priklonio i za svojom strašću krenuo. Njegov slučaj je kao slučaj psa: ako ga potjeraš on isplažena jezika dahće, a ako ga se okaniš on opet dahće. Takvi su ljudi koji Naše dokaze smatraju lažnim; zato kazuj događaje da bi oni razmislili"
        },
        {
            "chapter": 7,
            "verse": 177,
            "text": "Loš su primjer ljudi koji ne priznaju Naše dokaze, oni zlo čine sami sebi"
        },
        {
            "chapter": 7,
            "verse": 178,
            "text": "Kome Allah ukaže na Pravi put – biće na Pravome putu, a koga ostavi u zabludi – taj će izgubljen biti"
        },
        {
            "chapter": 7,
            "verse": 179,
            "text": "Mi smo za Džehennem mnoge džine i ljude stvorili; oni srca imaju – a njima ne shvaćaju, oni oči imaju – a njima ne vide, oni uši imaju – a njima ne čuju; oni su kao stoka, čak i gori – oni su zaista nemarni"
        },
        {
            "chapter": 7,
            "verse": 180,
            "text": "Allah ima najljepša imena i vi Ga zovite njima, a klonite se onih koji iskreću Njegova imena – kako budu radili, onako će biti kažnjeni"
        },
        {
            "chapter": 7,
            "verse": 181,
            "text": "A među onima koje stvaramo ima ljudi koji druge upućuju istini i koji prema njoj pravedno sude"
        },
        {
            "chapter": 7,
            "verse": 182,
            "text": "A one koji Naše riječi poriču Mi ćemo malo-pomalo, a da oni neće ni znati, u propast voditi"
        },
        {
            "chapter": 7,
            "verse": 183,
            "text": "i davaću im vremena, obmana Moja doista je trajna"
        },
        {
            "chapter": 7,
            "verse": 184,
            "text": "Pa zašto oni ne razmisle da njima poslani poslanik nije lud; on samo otvoreno opominje"
        },
        {
            "chapter": 7,
            "verse": 185,
            "text": "I zašto oni ne promisle o carstvu nebesa i Zemlje i o svemu onome što je On stvorio, i da im se, možda, kraj njihov primakao? Pa u koje će riječi, ako ne u Kur'an, vjerovati"
        },
        {
            "chapter": 7,
            "verse": 186,
            "text": "Koga Allah u zabludi ostavi, niko ga ne može na Pravi put uputiti! On će ih ostaviti da u nevjerstvu svome lutaju"
        },
        {
            "chapter": 7,
            "verse": 187,
            "text": "Pitaju te o Smaku svijeta kada će se zbiti. Reci: \"To zna jedino Gospodar moj, On će ga u njegovo vrijeme otkriti, a težak će biti nebesima i Zemlji, sasvim neočekivano će vam doći.\" Pitaju te kao da ti o njemu nešto znaš. Reci: \"To samo Allah zna, ali većina ljudi ne zna"
        },
        {
            "chapter": 7,
            "verse": 188,
            "text": "Reci: \"Ja ne mogu ni samome sebi neku korist pribaviti, ni od sebe kakvu štetu otkloniti; biva onako kako Allah hoće. A da znam pronicati u tajne, stekao bih mnoga dobra, a zlo bi bilo daleko od mene; ja samo donosim opomene i radosne vijesti ljudima koji vjeruju"
        },
        {
            "chapter": 7,
            "verse": 189,
            "text": "On je Taj koji vas od jednoga čovjeka stvara – a od njega je drúgu njegovu stvorio da se uz nju smiri. I kada je on nju obljubio, ona je zanijela lahko breme i nosila ga; a kad joj je ono otežalo, njih dvoje su zamolili Allaha, Gospodara svoga: \"Ako nam daruješ dobrog potomka, bićemo, zaista, zahvalni"
        },
        {
            "chapter": 7,
            "verse": 190,
            "text": "I kad im je On darovao zdrava potomka, poslije su potomci njihovi izjednačili druge s Njim u onome što im On daje – a Allah je vrlo visoko iznad onih koje Njemu smatraju ravnim"
        },
        {
            "chapter": 7,
            "verse": 191,
            "text": "Zar da Njemu smatraju ravnim one koji ne mogu ništa stvoriti, a sami su stvoreni"
        },
        {
            "chapter": 7,
            "verse": 192,
            "text": "i koji im ne mogu pomoći niti mogu pomoći sebi"
        },
        {
            "chapter": 7,
            "verse": 193,
            "text": "A ako ih zamolite da vas na Pravi put upute, neće vam se odazvati; isto vam je molili ih ili šutjeli"
        },
        {
            "chapter": 7,
            "verse": 194,
            "text": "Oni kojima se vi, pored Allaha, klanjate, zaista su robovi, kao i vi. Pa, vi im se klanjajte, i neka vam se odazovu ako istinu govorite"
        },
        {
            "chapter": 7,
            "verse": 195,
            "text": "Imaju li oni noge da na njima hodaju, ili ruke da njima hvataju, imaju li oči da njima gledaju, ili uši da njima čuju? Reci: \"Zovite božanstva vaša, pa protiv mene kakvo hoćete lukavstvo smislite i ne odugovlačite"
        },
        {
            "chapter": 7,
            "verse": 196,
            "text": "moj zaštitnik je Allah, koji Knjigu objavljuje, i On se o dobrima brine"
        },
        {
            "chapter": 7,
            "verse": 197,
            "text": "A oni kojima se vi, pored Njega, klanjate, ne mogu ni vama, a ni sebi pomoći"
        },
        {
            "chapter": 7,
            "verse": 198,
            "text": "A kada ih zamolite da vas upute, oni ne čuju; vidiš ih kao da te gledaju, ali oni ne vide"
        },
        {
            "chapter": 7,
            "verse": 199,
            "text": "Ti sa svakim – lijepo! I traži da se čine dobra djela, a neznalica se kloni"
        },
        {
            "chapter": 7,
            "verse": 200,
            "text": "A ako šejtan pokuša da te na zlo navede, ti potraži utočište u Allaha, On uistinu sve čuje i zna"
        },
        {
            "chapter": 7,
            "verse": 201,
            "text": "Oni koji se Allaha boje, čim ih sablazan šejtanska dodirne, sjete se, i odjednom dođu sebi"
        },
        {
            "chapter": 7,
            "verse": 202,
            "text": "dok prijatelje šejtanove šejtani podržavaju u zabludi i oni ne dolaze sebi"
        },
        {
            "chapter": 7,
            "verse": 203,
            "text": "Kad im nijedan ajet ne doneseš, oni govore: \"Zašto ga sam ne izmisliš!\" – Reci: \"Ja slijedim samo ono što mi Gospodar moj objavljuje. Ovo su jasni dokazi od Gospodara vašeg i uputstvo i milost za ljude koji vjeruju"
        },
        {
            "chapter": 7,
            "verse": 204,
            "text": "A kad se uči Kur'an, vi ga slušajte i šutite da biste bili pomilovani"
        },
        {
            "chapter": 7,
            "verse": 205,
            "text": "I spominji Gospodara svoga ujutro i navečer u sebi, ponizno i sa strahopoštovanjem i ne podižući jako glas, i ne budi bezbrižan –"
        },
        {
            "chapter": 7,
            "verse": 206,
            "text": "oni koji su bliski Gospodaru tvome doista ne zaziru da Mu se klanjaju; samo Njega hvale i samo pred Njim licem na tle padaju"
        },
        {
            "chapter": 8,
            "verse": 1,
            "text": "Pitaju te o plijenu. Reci: \"Plijen pripada Allahu i Poslaniku.\" Zato se bojte Allaha i izgladite međusobne razmirice, i pokoravajte se Allahu i Njegovu Poslaniku, ako ste pravi vjernici"
        },
        {
            "chapter": 8,
            "verse": 2,
            "text": "Pravi vjernici su samo oni čija se srca strahom ispune kad se Allah spomene, a kad im se riječi Njegove kazuju, vjerovanje im učvršćuju i samo se na Gospodara svoga oslanjaju"
        },
        {
            "chapter": 8,
            "verse": 3,
            "text": "oni koji molitvu obavljaju i dio od onoga što im Mi dajemo udjeljuju"
        },
        {
            "chapter": 8,
            "verse": 4,
            "text": "Oni su, zbilja, pravi vjernici – njih počasti, i oprost, i obilje plemenito kod Gospodara njihova čekaju"
        },
        {
            "chapter": 8,
            "verse": 5,
            "text": "Tako je bilo i onda kada te je Gospodar tvoj s pravom iz doma tvoga izveo – što jednoj skupini vjernika nikako nije bilo po volji"
        },
        {
            "chapter": 8,
            "verse": 6,
            "text": "Raspravljali su se s tobom o borbi; iako im je bilo očito da će pobijediti, nekima od njih je izgledalo kao da se na oči svoje u smrt gone"
        },
        {
            "chapter": 8,
            "verse": 7,
            "text": "I kada vam je Allah obećao da će vaša biti jedna od dvije skupine – a vi ste više voljeli da vam padne šaka ona koja nije bila naoružana – Allah je htio da riječima Svojim istinu utvrdi i nevjernike u korijenu istrijebi"
        },
        {
            "chapter": 8,
            "verse": 8,
            "text": "da istinu utvrdi i neistinu uništi, makar to ne bilo mnogobošcima po volji"
        },
        {
            "chapter": 8,
            "verse": 9,
            "text": "I kada ste od Gospodara svoga pomoć zatražili, On vam se odazvao: \"Poslaću vam u pomoć hiljadu meleka koji će jedni za drugim dolaziti"
        },
        {
            "chapter": 8,
            "verse": 10,
            "text": "Allah je to zato učinio da bi vas obradovao i da bi se time srca vaša umirila; a pobjeda je samo od Allaha – Allah je zaista silan i mudar"
        },
        {
            "chapter": 8,
            "verse": 11,
            "text": "kad je On učinio da se radi sigurnosti svoje u san zavedete i s neba vam kišu spustio da bi vas njome očistio i da bi od vas šejtanovo uznemiravanje odstranio i da bi srca vaša jakim učinio i njome korake učvrstio"
        },
        {
            "chapter": 8,
            "verse": 12,
            "text": "Kada je Gospodar tvoj nadahnuo meleke: \"Ja sam s vama, pa učvrstite one koji vjeruju!\" U srca nevjernika Ja ću strah uliti, pa ih vi po šijama udarite, i udarite ih po prstima"
        },
        {
            "chapter": 8,
            "verse": 13,
            "text": "zato što se suprotstavljaju Allahu i Poslaniku Njegovu; a onoga ko se suprotstavlja Allahu i Poslaniku Njegovu, Allah će zaista strašno kazniti"
        },
        {
            "chapter": 8,
            "verse": 14,
            "text": "Kazna vam je to, pa je iskusite, a nevjernike čeka patnja u ognju"
        },
        {
            "chapter": 8,
            "verse": 15,
            "text": "O vjernici, kada se s nevjernicima sukobite, a njih nastupa mnogo, leđa im ne okrećite"
        },
        {
            "chapter": 8,
            "verse": 16,
            "text": "onaj ko im tada leđa okrene – osim onog koji se povuče s namjerom da se ponovo bori ili drugoj četi pristupi – vratiće se natovaren Allahovom srdžbom; prebivalište njegovo biće Džehennem, a užasno je on boravište"
        },
        {
            "chapter": 8,
            "verse": 17,
            "text": "Vi njih niste ubijali nego Allah; i ti nisi bacio, kad si bacio, nego je Allah bacio, da bi vjernike lijepom kušnjom iskušao – Allah zaista sve čuje i sve zna"
        },
        {
            "chapter": 8,
            "verse": 18,
            "text": "Tako vam je to bilo, i da bi Allah lukavstva nevjernika oslabio"
        },
        {
            "chapter": 8,
            "verse": 19,
            "text": "Ako ste se molili da pobijedite – pa, došla vam je, eto, \"pobjeda\"! A da se okanite, bolje bi vam bilo! I ako se ponovo vratite, Mi ćemo se ponovo vratiti, i nimalo vam neće koristiti tabor vaš, ma koliko brojan bio, jer je Allah na strani vjernika"
        },
        {
            "chapter": 8,
            "verse": 20,
            "text": "O vjernici, pokoravajte se Allahu i Njegovu Poslaniku, i ne napuštajte ga, ta vi slušate šta on govori"
        },
        {
            "chapter": 8,
            "verse": 21,
            "text": "i ne budite kao oni koji govore: \"Slušamo!\" – a ne slušaju"
        },
        {
            "chapter": 8,
            "verse": 22,
            "text": "Najgora bića kod Allaha su oni koji su gluhi i nijemi, koji neće da shvaćaju"
        },
        {
            "chapter": 8,
            "verse": 23,
            "text": "Da Allah zna da od njih može biti ikakva dobra, učinio bi da čuju, a da je učinio i da čuju, oni bi se opet okrenuli, jer oni i inače glave okreću"
        },
        {
            "chapter": 8,
            "verse": 24,
            "text": "O vjernici, odazovite se Allahu i Poslaniku kad od vas zatraži da činite ono što će vam život osigurati; i neka znate da se Allah upliće između čovjeka i srca njegova, i da ćete se svi pred Njim sakupiti"
        },
        {
            "chapter": 8,
            "verse": 25,
            "text": "I izbjegavajte ono što će dovesti do smutnje koja neće pogoditi samo one među vama koji su krivi, i znajte da Allah strašno kažnjava"
        },
        {
            "chapter": 8,
            "verse": 26,
            "text": "I sjetite se kada vas je bilo malo, kad ste na Zemlji bili potlačeni – bojali ste se da vas ljudi ne pohvataju, pa vam je On sklonište dao i Svojom pomoći vas pomogao i plijenom vas opskrbio da biste bili zahvalni"
        },
        {
            "chapter": 8,
            "verse": 27,
            "text": "O vjernici, Allaha i Poslanika ne varajte i svjesno međusobno povjerenje ne proigravajte"
        },
        {
            "chapter": 8,
            "verse": 28,
            "text": "i neka znate da su bogatstva vaša i djeca vaša samo iskušenje, i da je samo u Allaha nagrada velika"
        },
        {
            "chapter": 8,
            "verse": 29,
            "text": "O vjernici, ako se budete Allaha bojali, On će vam sposobnost darovati pa ćete istinu od neistine moći rastaviti i preko ružnih postupaka vaših će preći i oprostiti vam. – A Allahova dobrota je neizmjerna"
        },
        {
            "chapter": 8,
            "verse": 30,
            "text": "I kad su ti nevjernici zamke razapinjali da bi te u tamnicu bacili ili da bi te ubili ili da bi te prognali; oni su zamke pleli a Allah ih je ometao, jer Allah to najbolje umije"
        },
        {
            "chapter": 8,
            "verse": 31,
            "text": "Kada im se riječi Naše kazuju, govore: \"Već smo čuli! Da hoćemo, i mi bismo tako nešto rekli; to su samo izmišljotine naroda drevnih"
        },
        {
            "chapter": 8,
            "verse": 32,
            "text": "A kad su oni rekli: \"Bože, ako je ovo zbilja istina od Tebe, Ti pusti na nas kamenje s neba kao kišu ili nam pošalji patnju nesnosnu"
        },
        {
            "chapter": 8,
            "verse": 33,
            "text": "Allah ih nije kaznio, jer si ti među njima bio; i Allah ih neće kazniti sve dok neki od njih mole da im se oprosti"
        },
        {
            "chapter": 8,
            "verse": 34,
            "text": "A zaslužuju da ih Allah kazni kad brane drugima pristup Časnome hramu, a oni nisu njegovi čuvari. Čuvari njegovi trebaju biti samo oni koji se Allaha boje, ali većina njih ne zna"
        },
        {
            "chapter": 8,
            "verse": 35,
            "text": "Molitva njihova pored Hrama svodi se samo na zviždanje ili pljeskanje rukama; zato kaznu iskusite, jer ne vjerujete"
        },
        {
            "chapter": 8,
            "verse": 36,
            "text": "Oni koji ne vjeruju troše imanja svoja da bi od Allahova puta odvraćali. Oni će ih, sigurno, utrošiti, zatim će, zbog toga, žaliti i na kraju će pobijeđeni biti. A oni koji ne budu vjerovali – u Džehennem će biti potjerani"
        },
        {
            "chapter": 8,
            "verse": 37,
            "text": "da bi Allah dobre od nevaljalih odvojio i da bi nevaljale jedne na druge naslagao, a onda ih sve u gomilu zbio i u Džehennem bacio. Oni će doista biti izgubljeni"
        },
        {
            "chapter": 8,
            "verse": 38,
            "text": "Reci onima koji ne vjeruju: ako se okane, biće im oprošteno ono što je prije bilo; a ako se ne okane – pa, zna se šta je s drevnim narodima bilo"
        },
        {
            "chapter": 8,
            "verse": 39,
            "text": "I borite se protiv njih dok mnogoboštvo ne iščezne i dok samo Allahova vjera ne ostane. Ako se oni okane – pa, Allah dobro vidi šta oni rade"
        },
        {
            "chapter": 8,
            "verse": 40,
            "text": "a ako leđa okrenu, znajte da je Allah vaš zaštitnik, a divan je On zaštitnik i divan pomagač"
        },
        {
            "chapter": 8,
            "verse": 41,
            "text": "I znajte da od svega što u borbi zaplijenite jedna petina pripada Allahu i Poslaniku, i rodbini njegovoj, i siročadi, i siromasima, i putnicima, ako vjerujete u Allaha i u ono što smo objavili robu Našem na dan pobjede, na dan kada su se sukobile dvije vojske – a Allah sve može –"
        },
        {
            "chapter": 8,
            "verse": 42,
            "text": "kada ste vi bili u dolini bližoj, oni u dolini daljoj, a karavana niže vas. O vremenu borbe ne biste se dogovorili i da ste se dogovarali, ali se ona dogodila da bi Allah dao da se ispuni ono što se moralo dogoditi, da nevjernik ostane nevjernik poslije očigledna dokaza, i da vjernik ostane vjernik poslije očigledna dokaza – a Allah doista sve čuje i sve zna –"
        },
        {
            "chapter": 8,
            "verse": 43,
            "text": "kad ti je Allah u snu pokazao da je njih malo; a da ti je pokazao da ih je mnogo, vi biste duhom klonuli i o boju se raspravljali, ali je Allah spas ukazao. – On dobro zna svačije misli"
        },
        {
            "chapter": 8,
            "verse": 44,
            "text": "A kad ste se sukobili, u očima vašim On ih je prikazao u malom broju, a vas u očima njihovim također u malom broju, da bi Allah dao da se ispuni ono što se moralo dogoditi – a Allahu se sve vraća"
        },
        {
            "chapter": 8,
            "verse": 45,
            "text": "O vjernici, kada se s kakvom četom sukobite, smjeli budite i neprestano Allaha spominjite da biste postigli što želite"
        },
        {
            "chapter": 8,
            "verse": 46,
            "text": "i pokoravajte se Allahu i Poslaniku Njegovu, i ne prepirite se da ne biste klonuli i bez borbenog duha ostali; i budite izdržljivi, jer Allah je, zaista, na strani izdržljivih"
        },
        {
            "chapter": 8,
            "verse": 47,
            "text": "I ne budite kao oni koji su, da se pokažu svijetu, nadmeno iz grada svoga izišli da bi od Allahova puta odvraćali. A Allah dobro zna ono što oni rade"
        },
        {
            "chapter": 8,
            "verse": 48,
            "text": "I kada im je šejtan kao lijepe njihove postupke predstavio i rekao: \"Niko vas danas ne može pobijediti, i ja sam vaš zaštitnik!\" – onda je on, kada su se dva protivnička tabora sukobila, natrag uzmaknuo, i rekao: \"Ja nemam ništa s vama, ja vidim ono što vi ne vidite, i ja se bojim Allaha, jer Allah strašno kažnjava"
        },
        {
            "chapter": 8,
            "verse": 49,
            "text": "kada su licemjeri i oni čija su srca bolesna govorili: \"Ove je obmanula vjera njihova!\" A onaj ko se u Allaha pouzda – pa, Allah je zaista silan i mudar"
        },
        {
            "chapter": 8,
            "verse": 50,
            "text": "A da si samo vidio kad su meleki nevjernicima duše uzimali i po licima ih njihovim i straga udarali: \"Iskusite patnju u ognju"
        },
        {
            "chapter": 8,
            "verse": 51,
            "text": "To je za ono što ste rukama svojim pripremili, jer Allah nije nepravedan robovima Svojim"
        },
        {
            "chapter": 8,
            "verse": 52,
            "text": "Tako je bilo i sa faraonovim ljudima i onima prije njih: u Allahove dokaze nisu vjerovali, pa ih je Allah zbog grijehova njihovih kaznio – Allah je, uistinu, moćan i strašno kažnjava"
        },
        {
            "chapter": 8,
            "verse": 53,
            "text": "to je zato što Allah neće lišiti blagostanja narod kome ga je podario – sve dok se on sam ne promijeni – a Allah sve čuje i sve zna"
        },
        {
            "chapter": 8,
            "verse": 54,
            "text": "Tako je bilo i sa faraonovim ljudima i onima prije njih: dokaze Gospodara svoga nisu priznavali, pa smo ih Mi, zbog grijehova njihovih, uništili, a faraonove ljude smo potopili – svi su oni nevjernici bili"
        },
        {
            "chapter": 8,
            "verse": 55,
            "text": "Najgora bića kod Allaha su oni koji poriču, oni koji neće da vjeruju"
        },
        {
            "chapter": 8,
            "verse": 56,
            "text": "oni s kojima ti ugovore sklapaš, pa oni svaki put, ne bojeći se posljedica, krše ugovor svoj"
        },
        {
            "chapter": 8,
            "verse": 57,
            "text": "Ako se u borbi s njima sukobiš, tako ih razjuri da se opamete oni koji su iza njih"
        },
        {
            "chapter": 8,
            "verse": 58,
            "text": "Čim primijetiš vjerolomstvo nekog plemena, i ti njemu isto tako otkaži ugovor – Allah uistinu ne voli vjerolomnike"
        },
        {
            "chapter": 8,
            "verse": 59,
            "text": "I neka nikako ne misle oni koji ne vjeruju da će se spasiti; oni doista neće moći umaći"
        },
        {
            "chapter": 8,
            "verse": 60,
            "text": "I protiv njih pripremite koliko god možete snage i konja za boj, da biste time zaplašili Allahove i vaše neprijatelje, i druge osim njih – vi ih ne poznajete, Allah ih zna. Sve što na Allahovom putu potrošite nadoknađeno će vam biti, neće vam se nepravda učiniti"
        },
        {
            "chapter": 8,
            "verse": 61,
            "text": "Ako oni budu skloni miru, budi i ti sklon i pouzdaj se u Allaha, jer On, uistinu, sve čuje i sve zna"
        },
        {
            "chapter": 8,
            "verse": 62,
            "text": "A ako te htjednu prevariti – pa, tebi je doista dovoljan Allah; On te podržava Svojom pomoći i vjernicima"
        },
        {
            "chapter": 8,
            "verse": 63,
            "text": "i On je sjedinio srca njihova. Da si ti potrošio sve ono što na Zemlji postoji, ti ne bi sjedinio srca njihova, ali ih je Allah sjedinio – On je zaista silan i mudar"
        },
        {
            "chapter": 8,
            "verse": 64,
            "text": "O Vjerovjesniče, Allah je dovoljan tebi i vjernicima koji te slijede"
        },
        {
            "chapter": 8,
            "verse": 65,
            "text": "O Vjerovjesniče, bodri vjernike na borbu! Ako vas bude dvadesetak izdržljivih, pobijediće dvije stotine; a ako vas bude stotina, pobijediće hiljadu onih koji ne vjeruju, zato što su oni ljudi koji ne shvaćaju"
        },
        {
            "chapter": 8,
            "verse": 66,
            "text": "Sada vam Allah daje olakšicu; On zna da ste izmoreni: ako vas bude stotina izdržljivih, pobijediće dvije stotine; ako vas bude hiljada, pobijediće, Allahovom voljom, dvije hiljade. A Allah je uz one koji su izdržljivi"
        },
        {
            "chapter": 8,
            "verse": 67,
            "text": "Nijednom vjerovjesniku nije dopušteno da drži sužnje dok ne izvojuje pobjedu na Zemlji; vi želite prolazna dobra ovoga svijeta, a Allah želi onaj svijet. – Allah je silan i mudar"
        },
        {
            "chapter": 8,
            "verse": 68,
            "text": "Da nije ranije Allahove odredbe, snašla bi vas patnja velika zbog onoga što ste uzeli"
        },
        {
            "chapter": 8,
            "verse": 69,
            "text": "Sada jedite ono što ste zaplijenili, kao dopušteno i lijepo, i bojte se Allaha. – Allah zaista prašta i milostiv je"
        },
        {
            "chapter": 8,
            "verse": 70,
            "text": "O Vjerovjesniče, reci sužnjima koji se nalaze u rukama vašim: \"Ako Allah zna da u srcima vašim ima bilo šta dobro, daće vam bolje od onoga što vam je uzeto i oprostiće vam.\" – A Allah prašta i milostiv je"
        },
        {
            "chapter": 8,
            "verse": 71,
            "text": "A ako te htjednu prevariti – pa oni su i prije Allaha varali, i zato ti je On omogućio da ih pobijediš. – A Allah sve zna i mudar je"
        },
        {
            "chapter": 8,
            "verse": 72,
            "text": "Oni koji vjeruju, i iseljavaju se, i u borbi na Allahovom putu zalažu imetke svoje i živote svoje, i oni koji daju utočište i pomažu, oni jedni druge nasljeđuju. A onima koji vjeruju, a koji se nisu iselili – vi ne možete, sve dok se ne isele, nasljednici biti. A ako vas zamole da ih u vjeri pomognete, dužni ste im u pomoć priteći, osim protiv naroda sa kojim o nenapadanju zaključen ugovor imate. – A Allah dobro vidi ono što radite"
        },
        {
            "chapter": 8,
            "verse": 73,
            "text": "Nevjernici jedni druge nasljeđuju. Ne postupite li tako, nastaće smutnja na Zemlji i nered veliki"
        },
        {
            "chapter": 8,
            "verse": 74,
            "text": "Oni koji vjeruju i isele se, i bore se na Allahovom putu, i oni koji daju sklonište i pomažu – oni su, zbilja, pravi vjernici – njih čeka oprost i obilje plemenito"
        },
        {
            "chapter": 8,
            "verse": 75,
            "text": "A oni koji kasnije vjernici postanu pa se isele i u borbi zajedno s vama učestvuju – i oni su vaši. A rođaci su, prema Allahovoj Knjizi, jedni drugima preči. – Allah, zaista, sve zna"
        },
        {
            "chapter": 9,
            "verse": 1,
            "text": "Obznana od Allaha i Njegova Poslanika onim mnogobošcima s kojima ste zaključili ugovore"
        },
        {
            "chapter": 9,
            "verse": 2,
            "text": "Putujte po svijetu još četiri mjeseca, ali znajte da Allahu nećete umaći i da će Allah nevjernike osramotiti"
        },
        {
            "chapter": 9,
            "verse": 3,
            "text": "i proglas od Allaha i Njegova Poslanika ljudima na dan velikog hadža: \"Allah i Njegov Poslanik ne priznaju mnogobošce.\" Pa ako se pokajete, to je za vas bolje; a ako se okrenete, znajte da Allahu nećete umaći! A nevjernike obraduj kaznom nesnosnom"
        },
        {
            "chapter": 9,
            "verse": 4,
            "text": "Mnogobošcima s kojima imate zaključene ugovore koje oni nisu ni u čemu povrijedili, niti su ikoga protiv vas pomagali, ispunite ugovore do ugovorenog roka. Allah zaista voli pobožne"
        },
        {
            "chapter": 9,
            "verse": 5,
            "text": "Kada prođu sveti mjeseci, ubijajte mnogobošce gdje god ih nađete, zarobljavajte ih, opsjedajte i na svakome prolazu dočekujte! Pa ako se pokaju i budu molitvu obavljali i zekat davali, ostavite ih na miru, jer Allah zaista prašta i samilostan je"
        },
        {
            "chapter": 9,
            "verse": 6,
            "text": "Ako te neki od mnogobožaca zamoli za zaštitu, ti ga zaštiti da bi saslušao Allahove riječi, a potom ga otpremi na mjesto pouzdano za njega. To zato što oni pripadaju narodu koji ne zna"
        },
        {
            "chapter": 9,
            "verse": 7,
            "text": "Kako će mnogobošci imati ugovor sa Allahom i Poslanikom Njegovim?! – Ali, s onima s kojima ste ugovor kod Časnog hrama zaključili, sve dok se oni ugovora budu pridržavali, pridržavajte se i vi, jer Allah zaista voli pobožne"
        },
        {
            "chapter": 9,
            "verse": 8,
            "text": "Kako, kada oni, ako bi vas pobijedili, ne bi, kad ste vi u pitanju, ni srodstvo ni sporazum poštivali?! Oni vam se ustima svojim umiljavaju, ali im se srca protive, većina njih su nevjernici"
        },
        {
            "chapter": 9,
            "verse": 9,
            "text": "Oni Allahove ajete za ono što malo vrijedi zamjenjuju, pa od puta Njegova odvraćaju; zaista je ružno kako postupaju"
        },
        {
            "chapter": 9,
            "verse": 10,
            "text": "Ni rodbinstvo ni sporazum, kada je vjernik u pitanju, ne poštuju, i sve granice zla prekoračuju"
        },
        {
            "chapter": 9,
            "verse": 11,
            "text": "Ali ako se oni budu pokajali i molitvu obavljali i zekat davali, braća su vam po vjeri. – A Mi dokaze objašnjavamo ljudima koji razumiju"
        },
        {
            "chapter": 9,
            "verse": 12,
            "text": "A ako prekrše zakletve svoje, poslije zaključenja ugovora s njima, i ako vjeru vašu budu vrijeđali, onda se borite protiv kolovođa bezvjerstva – za njih, doista, ne postoje zakletve – da bi se okanili"
        },
        {
            "chapter": 9,
            "verse": 13,
            "text": "Zar se nećete boriti protiv ljudi koji su zakletve svoje prekršili i nastojali protjerati Poslanika, i prvi vas napali? Zar ih se bojite? Preče je da se Allaha bojite, ako ste vjernici"
        },
        {
            "chapter": 9,
            "verse": 14,
            "text": "Borite se protiv njih! Allah će ih rukama vašim kazniti i poniziti, a vas će protiv njih pomoći, i grudi vjernika zaliječiti"
        },
        {
            "chapter": 9,
            "verse": 15,
            "text": "i iz srca njihovih brigu odstraniti. A Allah će onome kome On hoće oprostiti. – Allah sve zna i mudar je"
        },
        {
            "chapter": 9,
            "verse": 16,
            "text": "Zar mislite da ćete biti ostavljeni, a da Allah ne ukaže na one među vama koji se bore i koji, umjesto Allaha i Poslanika Njegova i vjernika, nisu uzeli nikoga za prisna prijatelja? – A Allah dobro zna za ono što radite"
        },
        {
            "chapter": 9,
            "verse": 17,
            "text": "Mnogobošci nisu dostojni da Allahove džamije održavaju kad sami priznaju da su nevjernici. Djela njihova će se poništiti i u vatri će vječno ostati"
        },
        {
            "chapter": 9,
            "verse": 18,
            "text": "Allahove džamije održavaju oni koji u Allaha i u onaj svijet vjeruju i koji molitvu obavljaju i zekat daju i koji se nikoga osim Allaha ne boje; oni su, nadati se je, na Pravome putu"
        },
        {
            "chapter": 9,
            "verse": 19,
            "text": "Zar smatrate da je onaj koji hodočasnike vodom napaja i koji vodi brigu o Časnome hramu ravan onome koji u Allaha i u onaj svijet vjeruje i koji se na Allahovu putu bori? Nisu oni jednaki pred Allahom. A Allah neće ukazati na Pravi put onima koji sami sebi nepravdu čine"
        },
        {
            "chapter": 9,
            "verse": 20,
            "text": "U većoj su časti kod Allaha oni koji vjeruju i koji se iseljavaju i koji se bore na Allahovu putu zalažući imetke svoje i živote svoje; oni će postići što žele"
        },
        {
            "chapter": 9,
            "verse": 21,
            "text": "Gospodar njihov im šalje radosne vijesti da će im milostiv i blagonaklon biti i da će ih u džennetske bašče uvesti, u kojima će neprekidno uživati"
        },
        {
            "chapter": 9,
            "verse": 22,
            "text": "vječno i zauvijek će u njima boraviti. Uistinu, u Allaha je nagrada velika"
        },
        {
            "chapter": 9,
            "verse": 23,
            "text": "O vjernici, ne prijateljujte ni sa očevima vašim ni sa braćom vašom ako više vole nevjerovanje od vjerovanja. Onaj od vas koji bude s njima prijateljevao, on se doista prema sebi ogriješio"
        },
        {
            "chapter": 9,
            "verse": 24,
            "text": "Reci: \"Ako su vam očevi vaši, i sinovi vaši, i braća vaša, i žene vaše, i rod vaš, i imanja vaša koja ste stekli, i trgovačka roba za koju strahujete da prođe neće imati, i kuće vaše u kojima se prijatno osjećate – miliji od Allaha i Njegova Poslanika i od borbe na Njegovu putu, onda pričekajte dok Allah Svoju odluku ne donese. A Allah grješnicima neće ukazati na Pravi put"
        },
        {
            "chapter": 9,
            "verse": 25,
            "text": "Allah vas je na mnogim bojištima pomogao, a i onoga dana na Hunejnu kada vas je mnoštvo vaše zanijelo, ali vam ono nije ni od kakve koristi bilo, nego vam je zemlja, koliko god da je bila prostrana, tijesna postala, pa ste se u bijeg dali"
        },
        {
            "chapter": 9,
            "verse": 26,
            "text": "Zatim je Allah na Poslanika Svoga i na vjernike milost Svoju spustio, i vojske koje vi niste vidjeli poslao i one koji nisu vjerovali na muke stavio; i to je bila kazna za nevjernike"
        },
        {
            "chapter": 9,
            "verse": 27,
            "text": "Allah je poslije toga onome kome je htio oprostio, a Allah prašta i samilostan je"
        },
        {
            "chapter": 9,
            "verse": 28,
            "text": "O vjernici, mnogobošci su sama pogan, i neka više ne dolaze na hadž Svetome hramu poslije ovogodišnjeg hadža. A ako se bojite oskudice, pa Allah će vas, ako hoće, iz obilja Svoga imućnim učiniti. – Allah zaista sve zna i mudar je"
        },
        {
            "chapter": 9,
            "verse": 29,
            "text": "Borite se protiv onih kojima je data Knjiga, a koji ne vjeruju ni u Allaha ni u onaj svijet, ne smatraju zabranjenim ono što Allah i Njegov Poslanik zabranjuju i ne ispovijedaju istinsku vjeru – sve dok ne daju glavarinu poslušno i smjerno"
        },
        {
            "chapter": 9,
            "verse": 30,
            "text": "Jevreji govore: \"Uzejr je – Allahov sin\", a kršćani kažu: \"Mesih je – Allahov sin.\" To su riječi njihove, iz usta njihovih, oponašaju riječi nevjernika prijašnjih – ubio ih Allah! Kuda se odmeću"
        },
        {
            "chapter": 9,
            "verse": 31,
            "text": "Oni, pored Allaha, bogovima smatraju svećenike svoje i monahe svoje i Mesiha, sina Merjemina, a naređeno im je da se samo jednom Bogu klanjaju – nema boga osim Njega. On je vrlo visoko iznad onih koje oni Njemu ravnim smatraju"
        },
        {
            "chapter": 9,
            "verse": 32,
            "text": "Oni žele da ustima svojim utrnu Allahovo svjetlo, a Allah želi vidljivim učiniti svjetlo Svoje, makar ne bilo po volji nevjernicima"
        },
        {
            "chapter": 9,
            "verse": 33,
            "text": "On je poslao Poslanika Svoga s uputstvom i pravom vjerom da bi je izdigao iznad ostalih vjera, makar ne bilo po volji mnogobošcima"
        },
        {
            "chapter": 9,
            "verse": 34,
            "text": "O vjernici, mnogi svećenici i monasi doista na nedozvoljen način tuđa imanja jedu i od Allahova puta odvraćaju. Onima koji zlato i srebro gomilaju i ne troše ga na Allahovom putu – navijesti bolnu patnju"
        },
        {
            "chapter": 9,
            "verse": 35,
            "text": "na Dan kad se ono u vatri džehennemskoj bude usijalo, pa se njime čela njihova i slabine njihove i leđa njihova budu žigosala. \"Ovo je ono što ste za sebe zgrtali; iskusite zato kaznu za ono što ste gomilali"
        },
        {
            "chapter": 9,
            "verse": 36,
            "text": "Broj mjeseci u Allaha je dvanaest, prema Allahovoj Knjizi, od dana kada je nebesa i Zemlju stvorio, a četiri su sveta; to je prava vjera. U njima ne griješite! A borite se protiv svih mnogobožaca, kao što se oni svi bore protiv vas; i znajte da je Allah na strani onih koji se Allaha boje i grijeha klone"
        },
        {
            "chapter": 9,
            "verse": 37,
            "text": "Premještanjem svetih mjeseci samo se povećava nevjerovanje, čime se nevjernici dovode u zabludu; jedne godine ga proglašavaju običnim, a druge godine ga proglašavaju svetim – da bi ispunili broj onih mjeseci koje je Allah učinio svetim. Ružni postupci njihovi predstavljeni su im kao lijepi. A Allah neće ukazati na Pravi put onima koji neće da vjeruju"
        },
        {
            "chapter": 9,
            "verse": 38,
            "text": "O vjernici, zašto ste neki oklijevali kada vam je bilo rečeno: \"Krenite u borbu na Allahovu putu!\", kao da ste za zemlju prikovani? Zar vam je draži život na ovome svijetu od onoga svijeta? A uživanje na ovome svijetu, prema onome na onome svijetu, nije ništa"
        },
        {
            "chapter": 9,
            "verse": 39,
            "text": "Ako ne budete u boj išli, On će vas na nesnosne muke staviti i drugim će vas narodom zamijeniti, a vi Mu nećete nimalo nauditi. A Allah sve može"
        },
        {
            "chapter": 9,
            "verse": 40,
            "text": "Ako ga vi ne pomognete – pa pomogao ga je Allah onda kad su ga oni koji ne vjeruju prisilili da ode, kad je s njim bio samo drug njegov, kada su njih dvojica bila u pećini i kada je on rekao drugu svome: \"Ne brini se, Allah je s nama!\", pa je Allah spustio smirenost na druga njegova, a njega pomogao vojskom koju vi niste vidjeli i učinio da riječ nevjernika bude donja, a Allahova riječ, ona je – gornja. Allah je silan i mudar"
        },
        {
            "chapter": 9,
            "verse": 41,
            "text": "Krećite u boj, bili slabi ili snažni, i borite se na Allahovu putu zalažući imetke svoje i živote svoje! To vam je, da znate, bolje"
        },
        {
            "chapter": 9,
            "verse": 42,
            "text": "Da se radilo o plijenu nadohvat ruke i ne toliko dalekom pohodu, licemjeri bi te slijedili, ali im je put izgledao dalek. I oni će se zaklinjati Allahom: \"Da smo mogli, doista bismo s vama pošli\", i tako upropastiti sami sebe, a Allah zna da su oni lažljivci"
        },
        {
            "chapter": 9,
            "verse": 43,
            "text": "Neka ti Allah oprosti što si dozvolio da izostanu, dok se nisi uvjerio koji od njih govore istinu, a koji lažu"
        },
        {
            "chapter": 9,
            "verse": 44,
            "text": "Oni koji vjeruju u Allaha i u onaj svijet neće od tebe tražiti dozvolu da se ne bore zalažući imetke svoje i živote svoje. – A Allah dobro zna one koji su bogobojazni"
        },
        {
            "chapter": 9,
            "verse": 45,
            "text": "Od tebe će tražiti dozvolu samo oni koji ne vjeruju u Allaha i u onaj svijet i čija se srca kolebaju, pa sumnjaju i neodlučni su"
        },
        {
            "chapter": 9,
            "verse": 46,
            "text": "Da su imali namjeru poći, sigurno bi za to pripremili ono što je potrebno, ali Allahu nije bilo po volji da idu, pa ih je zadržao, i bî im rečeno: \"Sjedite sa onima koji sjede"
        },
        {
            "chapter": 9,
            "verse": 47,
            "text": "Da su pošli s vama, bili bi vam samo na smetnji i brzo bi među vas smutnju ubacili, a među vama ima i onih koji ih rado slušaju. A Allah zna nasilnike"
        },
        {
            "chapter": 9,
            "verse": 48,
            "text": "Oni su i prije smutnju priželjkivali i smicalice ti smišljali sve dok nije, uprkos njima, Istina pobijedila i Allahova vjera zavladala"
        },
        {
            "chapter": 9,
            "verse": 49,
            "text": "Ima ih koji govore: \"Oslobodi me i ne dovedi me u iskušenje!\" Eto, baš u iskušenje su pali! A nevjernici sigurno neće umaći Džehennemu"
        },
        {
            "chapter": 9,
            "verse": 50,
            "text": "Ako postigneš uspjeh, to ih ogorči; a kad te pogodi nesreća, oni govore: \"Mi smo i ranije bili oprezni\" – i odlaze veseli"
        },
        {
            "chapter": 9,
            "verse": 51,
            "text": "Reci: \"Dogodiće nam se samo ono što nam Allah odredi, On je Gospodar naš.\" I neka se vjernici samo u Allaha pouzdaju"
        },
        {
            "chapter": 9,
            "verse": 52,
            "text": "Reci: \"Očekujete li za nas šta drugo već jedno od dva dobra? A mi očekujemo da vas Allah sam ili rukama našim kazni. Pa iščekujte, i mi ćemo s vama čekati"
        },
        {
            "chapter": 9,
            "verse": 53,
            "text": "Reci: \"Trošili milom ili silom, od vas se neće primiti, jer vi ste opak narod"
        },
        {
            "chapter": 9,
            "verse": 54,
            "text": "A prilozi njihovi neće biti primljeni zato što u Allaha i u Njegova Poslanika ne vjeruju, što s predanošću molitve ne obavljaju i što samo preko volje udjeljuju"
        },
        {
            "chapter": 9,
            "verse": 55,
            "text": "Neka te ne oduševljavaju bogatstva njihova, a ni djeca njihova! Allah hoće da ih njima kazni na ovome svijetu i da skončaju kao nevjernici"
        },
        {
            "chapter": 9,
            "verse": 56,
            "text": "Oni se zaklinju Allahom da su doista vaši, a oni nisu vaši, nego su narod kukavički"
        },
        {
            "chapter": 9,
            "verse": 57,
            "text": "Kada bi našli kakvo skrovište ili kakve pećine ili kakvu jamu, oni bi tamo trkom pohrlili"
        },
        {
            "chapter": 9,
            "verse": 58,
            "text": "Ima ih koji ti prigovaraju zbog raspodjele zekata. Ako im se iz njega da, zadovolje se, a ako im se ne da, odjednom se razljute"
        },
        {
            "chapter": 9,
            "verse": 59,
            "text": "A trebali bi se zadovoljiti onim što im daju Allah i Poslanik Njegov i kazati: \"Dovoljan nam je Allah, Allah će nam dati iz obilja Svoga, a i Poslanik Njegov, mi samo Allaha hoćemo"
        },
        {
            "chapter": 9,
            "verse": 60,
            "text": "Zekat pripada samo siromasima i nevoljnicima, i onima koji ga skupljaju, i onima čija srca treba pridobiti, i za otkup iz ropstva, i prezaduženima, i u svrhe na Allahovom putu, i putniku. Allah je odredio tako! – A Allah sve zna i mudar je"
        },
        {
            "chapter": 9,
            "verse": 61,
            "text": "Ima ih koji vrijeđaju Vjerovjesnika govoreći: \"On vjeruje što god čuje!\" Reci: \"On čuje ono što je dobro, vjeruje u Allaha i ima vjere u vjernike, i milost je onima između vas koji vjeruju.\" A one koji Allahova Poslanika vrijeđaju čeka patnja nesnosna"
        },
        {
            "chapter": 9,
            "verse": 62,
            "text": "Zaklinju vam se Allahom da bi vas zadovoljili, a preče bi im bilo da Allaha i Njegova Poslanika zadovolje, ako su vjernici"
        },
        {
            "chapter": 9,
            "verse": 63,
            "text": "Zar oni ne znaju da onoga koji se suprotstavlja Allahu i Poslaniku Njegovu čeka vatra džehennemska, u kojoj će vječno ostati? To je ruglo veliko"
        },
        {
            "chapter": 9,
            "verse": 64,
            "text": "Licemjeri se plaše da se vjernicima ne objavi sura koja bi im otkrila ono što je u srcima licemjera. Reci: \"Samo se vi rugajte, Allah će doista na vidjelo iznijeti ono čega se vi plašite"
        },
        {
            "chapter": 9,
            "verse": 65,
            "text": "A ako ih zapitaš, oni će sigurno reći: \"Mi smo samo razgovarali i zabavljali se.\" Reci: \"Zar se niste Allahu i riječima Njegovim i Poslaniku Njegovu rugali"
        },
        {
            "chapter": 9,
            "verse": 66,
            "text": "Ne ispričavajte se! Jasno je da ste nevjernici, a tvrdili ste da ste vjernici.\" Ako nekima od vas i oprostimo, druge ćemo kazniti zato što su krivci"
        },
        {
            "chapter": 9,
            "verse": 67,
            "text": "Licemjeri i licemjerke slični su jedni drugima: traže da se čine nevaljala djela, a odvraćaju od dobrih, i ruke su im stisnute; zaboravljaju Allaha, pa je i On njih zaboravio. Licemjeri su zaista pravi nevjernici"
        },
        {
            "chapter": 9,
            "verse": 68,
            "text": "Licemjerima i licemjerkama i nevjernicima Allah prijeti džehennemskom vatrom, vječno će u njoj boraviti, dosta će im ona biti! Allah ih je prokleo, i njih čeka patnja neprekidna"
        },
        {
            "chapter": 9,
            "verse": 69,
            "text": "Vi ste kao i onī prije vas! Oni su jači od vas bili i više su blaga i djece imali i slatkim životom su živjeli, a i vi slatkim životom živite isto onako kao što su oni prije vas živjeli; i vi se upuštate u nevaljalštine kao što su se i oni upuštali. To su oni čija će djela biti poništena i na ovome i na onome svijetu; njima propast predstoji"
        },
        {
            "chapter": 9,
            "verse": 70,
            "text": "Zar do njih nije doprla vijest o onima prije njih: o narodu Nuhovu i o Adu, i o Semudu, i o narodu Ibrahimovu, i o stanovnicima Medjena, i o onima čija su naselja izvrnuta? Poslanici njihovi su im jasne dokaze donosili i Allah im nije učinio nikakvu nepravdu, nego su je oni sami sebi nanijeli"
        },
        {
            "chapter": 9,
            "verse": 71,
            "text": "A vjernici i vjernice su prijatelji jedni drugima: traže da se čine dobra djela, a od nevaljalih odvraćaju, i molitvu obavljaju i zekat daju, i Allahu i Poslaniku Njegovu se pokoravaju. To su oni kojima će se Allah, sigurno, smilovati. – Allah je doista silan i mudar"
        },
        {
            "chapter": 9,
            "verse": 72,
            "text": "Allah obećava vjernicima i vjernicama džennetske bašče kroz koje će rijeke teći, u kojima će vječno boraviti, i divne dvorove u vrtovima edenskim. A i malo naklonosti Allahove veće je od svega toga; to će, doista, uspjeh veliki biti"
        },
        {
            "chapter": 9,
            "verse": 73,
            "text": "O Vjerovjesniče, bori se protiv nevjernika i licemjera i budi prema njima strog! Prebivalište njihovo biće Džehennem, a grozno je on boravište"
        },
        {
            "chapter": 9,
            "verse": 74,
            "text": "Licemjeri se zaklinju Allahom da nisu govorili, a sigurno su govorili nevjerničke riječi i pokazali da su nevjernici, nakon što su javno islam bili primili, i htjeli su učiniti ono što nisu uspjeli. A prigovaraju samo zato što su ih Allah, iz obilja Svoga, i Poslanik Njegov imućnim učinili. Pa ako se pokaju, biće im dobro; a ako glave okrenu, Allah će ih i na ovome i na onome svijetu na muke nesnosne staviti, a na Zemlji ni zaštitnika ni pomagača neće imati"
        },
        {
            "chapter": 9,
            "verse": 75,
            "text": "Ima ih koji su se obavezali Allahu: \"Ako nam iz obilja Svoga dade, udjeljivaćemo, zaista, milostinju i bićemo, doista, dobri"
        },
        {
            "chapter": 9,
            "verse": 76,
            "text": "A kad im je On dao iz obilja Svoga, oni su u tome postali škrti i okrenuli se – a oni ionako glave okreću"
        },
        {
            "chapter": 9,
            "verse": 77,
            "text": "I nadovezao im je On na to pritvornost u srcima njihovim sve do dana kada će pred Njega stati, zato što se onoga što su Allahu obećali ne pridržavaju i zato što stalno lažu"
        },
        {
            "chapter": 9,
            "verse": 78,
            "text": "Zar oni ne znaju da Allah zna ono što oni u sebi kriju i ono o čemu se sašaptavaju i da je Allah znalac svega skrivenog"
        },
        {
            "chapter": 9,
            "verse": 79,
            "text": "One koji vjernike ogovaraju zato što zekat daju, a rugaju se i onima koji ih s mukom daju – Allah će kazniti za izrugivanje njihovo, i njih čeka patnja nesnosna"
        },
        {
            "chapter": 9,
            "verse": 80,
            "text": "Molio ti oprosta za njih ili ne molio, molio čak i sedamdeset puta, Allah im neće oprostiti – zato što u Allaha i Njegova Poslanika ne vjeruju. A Allah neće ukazati na Pravi put nevjernicima"
        },
        {
            "chapter": 9,
            "verse": 81,
            "text": "Oni koji su izostali iza Allahova Poslanika veselili su se kod kuća svojih – mrsko im je bilo da se bore na Allahovu putu zalažući imetke svoje i živote svoje, i jedni drugima su govorili: \"Ne krećite u boj po vrućini!\" Reci: \"Džehennemska vatra je još vruća!\" – kad bi oni samo znali"
        },
        {
            "chapter": 9,
            "verse": 82,
            "text": "Malo će se oni smijati, a dugo će plakati, biće to kazna za ono što su zaslužili"
        },
        {
            "chapter": 9,
            "verse": 83,
            "text": "I ako te Allah ponovo vrati nekima od njih, pa te zamole da im dopustiš da pođu s tobom u boj, ti im reci: \"Nikad sa mnom u boj nećete ići i nikada se sa mnom protiv neprijatelja nećete boriti! Bili ste zadovoljni što ste prvi put izostali, zato ostanite s onima koji ionako ne idu u boj"
        },
        {
            "chapter": 9,
            "verse": 84,
            "text": "I nijednom od njih, kad umre, nemoj molitvu obaviti, niti sahrani njegovoj prisustvovati, jer oni u Allaha i Njegova Poslanika ne vjeruju i kao nevjernici oni umiru"
        },
        {
            "chapter": 9,
            "verse": 85,
            "text": "Neka te ne ushićuju bogatstva njihova i djeca njihova! Allah želi da ih njima na ovome svijetu namuči i da skončaju kao nevjernici"
        },
        {
            "chapter": 9,
            "verse": 86,
            "text": "A kada je objavljena sura da u Allaha vjerujete i da se zajedno sa Poslanikom Njegovim borite, najimućniji od njih su zatražili odobrenje od tebe i rekli: \"Ostavi nas da budemo s onima koji ne idu u boj"
        },
        {
            "chapter": 9,
            "verse": 87,
            "text": "Zadovoljavaju se da budu s onima koji ne idu u boj, srca njihova su zapečaćena, pa oni ne shvaćaju"
        },
        {
            "chapter": 9,
            "verse": 88,
            "text": "Ali, Poslanik i oni koji s njim vjeruju bore se zalažući imetke svoje i živote svoje. Njima će svako dobro pripasti i oni će ono što žele ostvariti"
        },
        {
            "chapter": 9,
            "verse": 89,
            "text": "Allah im je pripremio džennetske bašče kroz koje će rijeke teći, u kojima će vječno boraviti. To je veliki uspjeh"
        },
        {
            "chapter": 9,
            "verse": 90,
            "text": "Dolazili su i neki beduini koji su se izvinjavali i tražili dopuštenje da ne idu, i tako su izostali oni koji su Allahu i Njegovu Poslaniku lagali; a teška patnja pogodiće one među njima koji nisu vjerovali"
        },
        {
            "chapter": 9,
            "verse": 91,
            "text": "Neće se ogriješiti nemoćni i bolesni, i oni koji ne mogu naći sredstva za borbu, samo ako su prema Allahu i Njegovu Poslaniku iskreni. Nema razloga da se išta prigovara onima koji čine dobra djela – a Allah prašta i samilostan je –"
        },
        {
            "chapter": 9,
            "verse": 92,
            "text": "ni onima kojima si rekao, kada su ti došli da im daš životinje za jahanje: \"Ne mogu naći za vas životinje za jahanje\" – pa su se vratili suznih očiju, tužni što ih ne mogu kupiti"
        },
        {
            "chapter": 9,
            "verse": 93,
            "text": "a ima razloga da se prigovara onima koji od tebe traže dozvolu da izostanu, a imućni su. Zadovoljavaju se da ostanu sa onima koji ne idu u boj, Allah je njihova srca zapečatio, pa oni ne znaju"
        },
        {
            "chapter": 9,
            "verse": 94,
            "text": "Kad se među njih vratite, oni će vam se pravdati. Reci: \"Ne pravdajte se, jer mi vama ne vjerujemo, zato što nas je Allah o vama obavijestio. Allah i Njegov Poslanik će vidjeti kako ćete postupati, zatim, vi ćete biti ponovo vraćeni Onome kome je poznat i nevidljivi i vidljivi svijet, pa će vas On o onome što ste radili obavijestiti"
        },
        {
            "chapter": 9,
            "verse": 95,
            "text": "Kad se među njih vratite, zaklinjaće vam se Allahom, samo da ih se okanite, pa okanite ih se jer su oni pogan i prebivalište njihovo biće Džehennem kao kazna za ono što su radili"
        },
        {
            "chapter": 9,
            "verse": 96,
            "text": "Oni vam se zaklinju zato da biste bili zadovoljni njima. Ako vi budete zadovoljni njima, Allah, sigurno, nije zadovoljan narodom nevjerničkim"
        },
        {
            "chapter": 9,
            "verse": 97,
            "text": "Beduini su najveći nevjernici i najgori licemjeri, i razumljivo je što ne poznaju propise koje Allah Svome Poslaniku objavljuje. A Allah sve zna i mudar je"
        },
        {
            "chapter": 9,
            "verse": 98,
            "text": "Ima beduina koji ono što daju smatraju nametom. I jedva čekaju da vas nesreća stigne – neka njih pogodi nesreća! A Allah sve čuje i sve zna"
        },
        {
            "chapter": 9,
            "verse": 99,
            "text": "A ima beduina koji vjeruju u Allaha i u onaj svijet i koji smatraju da je ono što daju put da se Allahu približe i da Poslanikove blagoslove zasluže. To im je, zaista, dobro djelo. Allah će ih, sigurno, milošću Svojom obasuti, jer Allah prašta i samilostan je"
        },
        {
            "chapter": 9,
            "verse": 100,
            "text": "Allah je zadovoljan prvim muslimanima, muhadžirima i ensarijama i svima onima koji ih slijede dobra djela čineći, a i oni su zadovoljni Njime; za njih je On pripremio džennetske bašče kroz koje će rijeke teći, i oni će vječno i zauvijek u njima boraviti. To je veliki uspjeh"
        },
        {
            "chapter": 9,
            "verse": 101,
            "text": "Među beduinima oko vas ima licemjera, a ima ih i među stanovnicima Medine, koji su u licemjerstvu spretni – ti ih ne poznaješ, ali ih Mi poznajemo. Njih ćemo na dvostruke muke staviti, a zatim će biti u veliku patnju vraćeni"
        },
        {
            "chapter": 9,
            "verse": 102,
            "text": "A ima i drugih koji su grijehe svoje priznali, i koji su dobra djela s drugim koja su hrđava izmiješali, njima će, može biti, Allah oprostiti jer Allah prašta i samilostan je"
        },
        {
            "chapter": 9,
            "verse": 103,
            "text": "Uzmi od dobara njihovih zekat, da ih njime očistiš i blagoslovljenim ih učiniš, i pomoli se za njih, molitva tvoja će ih, sigurno, smiriti. – A Allah sve čuje i sve zna"
        },
        {
            "chapter": 9,
            "verse": 104,
            "text": "Zar ne znaju oni da jedino Allah prima pokajanje od robova Svojih i da samo On prihvaća milostinje, i da je samo Allah onaj koji prašta i da je On milostiv"
        },
        {
            "chapter": 9,
            "verse": 105,
            "text": "I reci: \"Trudite se! Allah će trud vaš vidjeti, a i Poslanik Njegov i vjernici, i vi ćete biti vraćeni Onome koji zna nevidljivi i vidljivi svijet, pa će vas On o onome što ste radili obavijestiti"
        },
        {
            "chapter": 9,
            "verse": 106,
            "text": "Ima i drugih koji su u neizvjesnosti da li će ih Allah kazniti ili će im oprostiti. – A Allah sve zna i mudar je"
        },
        {
            "chapter": 9,
            "verse": 107,
            "text": "A oni koji su džamiju sagradili da bi štetu nanijeli i nevjerovanje osnažili i razdor među vjernike unijeli, pripremajući je za onoga koji se protiv Allaha i Njegova Poslanika još prije borio – sigurno će se zaklinjati: \"Mi smo samo najbolje željeli\" – a Allah je svjedok da su oni pravi lažljivci"
        },
        {
            "chapter": 9,
            "verse": 108,
            "text": "Ti u njoj nemoj nikada molitvu obaviti! Džamija čiji su temelji, već od prvoga dana, postavljeni na strahu od Allaha zaista više zaslužuje da u njoj obavljaš molitvu. U njoj su ljudi koji se vole često prati, a Allah voli one koji se mnogo čiste"
        },
        {
            "chapter": 9,
            "verse": 109,
            "text": "Da li je bolji onaj koji je temelj zgrade svoje postavio na strahu od Allaha i u želji da Mu se umili – ili onaj koji je temelj zgrade svoje postavio na rub podlokane obale koja se nagnula, da se zajedno s njim u vatru džehennemsku sruši? – A Allah neće ukazati na Pravi put narodu koji sam sebi nepravdu čini"
        },
        {
            "chapter": 9,
            "verse": 110,
            "text": "Zgrada koju su oni sagradili stalno će unositi nemir u srca njihova, sve dok im srca ne popucaju. – A Allah sve zna i mudar je"
        },
        {
            "chapter": 9,
            "verse": 111,
            "text": "Allah je od vjernika kupio živote njihove i imetke njihove u zamjenu za Džennet koji će im dati – oni će se na Allahovu putu boriti, pa ubijati i ginuti. On im je to zbilja obećao u Tevratu, i Indžilu, i Kur'anu – a ko od Allaha dosljednije ispunjava obećanje Svoje? Zato se radujte pogodbi svojoj koju ste s Njim ugovorili, i to je veliki uspjeh"
        },
        {
            "chapter": 9,
            "verse": 112,
            "text": "Oni se kaju, i Njemu klanjaju, i Njega hvale, i poste, i molitvu obavljaju, i traže da se čine dobra djela, a od nevaljalih odvraćaju i Allahovih propisa se pridržavaju. A vjernike obraduj"
        },
        {
            "chapter": 9,
            "verse": 113,
            "text": "Vjerovjesniku i vjernicima nije dopušteno da mole oprosta za mnogobošce, makar im bili i rod najbliži, kad im je jasno da će oni stanovnici Džehennema biti"
        },
        {
            "chapter": 9,
            "verse": 114,
            "text": "A što je Ibrahim tražio oprosta za svoga oca bilo je samo zbog obećanja koje mu je dao. A čim mu je bilo jasno da je on Allahov neprijatelj, on ga se odrekao. Ibrahim je doista bio pun sažaljenja i obazriv"
        },
        {
            "chapter": 9,
            "verse": 115,
            "text": "Allah neće nazvati zalutalim narod koji je na Pravi put uputio prije nego što učine ono što im je On zabranio. – Allah zaista sve dobro zna"
        },
        {
            "chapter": 9,
            "verse": 116,
            "text": "Allahova je vlast na nebesima i na Zemlji, On život i smrt daje, i vi osim Allaha nemate ni zaštitnika ni pomagača"
        },
        {
            "chapter": 9,
            "verse": 117,
            "text": "Allah je oprostio Vjerovjesniku, i muhadžirima i ensarijama, koji su ga u teškom času slijedili, u vrijeme kada se srca nekih od njih zamalo nisu pokolebala; On je poslije i njima oprostio, jer je On prema njima blag i milostiv"
        },
        {
            "chapter": 9,
            "verse": 118,
            "text": "a i onoj trojici koja su bila izostala, i to tek onda kad im je zemlja, koliko god da je bila prostrana, postala tijesna, i kad im se bilo stisnulo u dušama njihovim i kada su uvidjeli da nema utočišta od Allaha nego samo u Njega. On je poslije i njima oprostio da bi se i ubuduće kajali, jer Allah, uistinu, prima pokajanje i milostiv je"
        },
        {
            "chapter": 9,
            "verse": 119,
            "text": "O vjernici, bojte se Allaha i budite s onima koji su iskreni"
        },
        {
            "chapter": 9,
            "verse": 120,
            "text": "Nije trebalo da stanovnici Medine ni beduini u njenoj blizini iza Allahova Poslanika izostanu i da svoj život njegovu životu pretpostave jer njih neće zadesiti ni žeđ, ni umor, ni glad na Allahovu putu, niti će stupiti na neko mjesto koje će nevjernike naljutiti, niti će ikakvu nevolju od neprijatelja pretrpjeti, a da im to sve neće kao dobro djelo upisano biti – Allah zaista neće dopustiti da propadne nagrada onima koji čine dobro –"
        },
        {
            "chapter": 9,
            "verse": 121,
            "text": "i neće dati nikakav prilog, ni mali ni veliki, niti će ikakvu dolinu prevaliti, a da im to neće zapisano biti, da bi ih Allah nagradio za djela njihova nagradom ljepšom od one koju su zaslužili"
        },
        {
            "chapter": 9,
            "verse": 122,
            "text": "Svi vjernici ne trebaju ići u boj. Neka se po nekoliko njih iz svake zajednice njihove potrudi da se upute u vjerske nauke i neka opominju narod svoj kad mu se vrate, da bi se Allaha pobojali"
        },
        {
            "chapter": 9,
            "verse": 123,
            "text": "O vjernici, borite se protiv nevjernika koji su u blizini vašoj i neka oni osjete vašu strogost! I znajte da je Allah na strani čestitih"
        },
        {
            "chapter": 9,
            "verse": 124,
            "text": "A kad bude objavljena neka sura, ima ih koji govore: \"Kome je od vas ova učvrstila vjerovanje?\" Što se tiče vjernika, njima je učvrstila vjerovanje, i oni se raduju"
        },
        {
            "chapter": 9,
            "verse": 125,
            "text": "a što se tiče onih čija su srca bolesna, ona im je nevjerovanje dodala na nevjerovanje koje već imaju, i oni kao nevjernici umiru"
        },
        {
            "chapter": 9,
            "verse": 126,
            "text": "Zar oni ne vide da svake godine jedanput ili dva puta u iskušenje padaju, pa opet, nit' se kaju nit' se opamećuju"
        },
        {
            "chapter": 9,
            "verse": 127,
            "text": "A kad bude objavljena koja sura, samo se zgledaju: \"Da li vas ko vidi?\" – i onda se udaljuju. Neka Allah srca njihova bez podrške ostavi, zato što su od onih ljudi koji neće da razumiju"
        },
        {
            "chapter": 9,
            "verse": 128,
            "text": "Došao vam je Poslanik, jedan od vas, teško mu je što ćete na muke udariti, jedva čeka da Pravim putem pođete, a prema vjernicima je blag i milostiv"
        },
        {
            "chapter": 9,
            "verse": 129,
            "text": "A ako oni glave okrenu, ti reci: \"Meni je dovoljan Allah, nema boga osim Njega; samo se uzdam u Njega, On je Gospodar svemira veličanstvenoga"
        }
    ]
}
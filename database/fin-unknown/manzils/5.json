{
    "manzils": [
        {
            "chapter": 26,
            "verse": 1,
            "text": "Taa, Siin, Miim. (Laupias, kuuleva, tietävä Jumala)"
        },
        {
            "chapter": 26,
            "verse": 2,
            "text": "Nämä ovat säkeitä Ilmestyksen kirjasta"
        },
        {
            "chapter": 26,
            "verse": 3,
            "text": "Joudutko epätoivoon, koska he eivät tahdo uskoa"
        },
        {
            "chapter": 26,
            "verse": 4,
            "text": "Jos olisimme tahtonut, olisimme voinut lähettää heille taivaasta merkin, jonka edessä heidän niskansa olisivat taipuneet"
        },
        {
            "chapter": 26,
            "verse": 5,
            "text": "Jokaisen uuden merkin tullessa laupiaalta Armahtajalta he kääntävät selkänsä"
        },
        {
            "chapter": 26,
            "verse": 6,
            "text": "Nyt he tosin hylkäävät ne valheena, mutta totuus, jolle he ovat ilkkuneet, on pian heidät yllättävä"
        },
        {
            "chapter": 26,
            "verse": 7,
            "text": "Eivätkö he katso maata; kuinka monenlaista ja oivallista Me olemmekaan siinä kasvattanut"
        },
        {
            "chapter": 26,
            "verse": 8,
            "text": "Totisesti, tässä on heille merkki, mutta useimmat heistä eivät ota uskoakseen"
        },
        {
            "chapter": 26,
            "verse": 9,
            "text": "Totisesti Hän, Herrasi, on mahtava, armollisin"
        },
        {
            "chapter": 26,
            "verse": 10,
            "text": "Muista, miten Herrasi kutsui Mooseksen sanoen: »Mene väärämielisen kansan"
        },
        {
            "chapter": 26,
            "verse": 11,
            "text": "faraon kansan luokse. Ehkä se on pahasta luopuva.»"
        },
        {
            "chapter": 26,
            "verse": 12,
            "text": "Hän vastasi: »Herra, pelkään heidän minut vääräksi väittävän"
        },
        {
            "chapter": 26,
            "verse": 13,
            "text": "rintaani ahdistaa eikä kieleni ole nopea puhumaan. Sentähden nouda Aaron avustajakseni"
        },
        {
            "chapter": 26,
            "verse": 14,
            "text": "Olen myös rikkonut heitä vastaan, niin että pelkään heidän surmaavan minut.»"
        },
        {
            "chapter": 26,
            "verse": 15,
            "text": "Herra sanoi: »Sitä älä pelkää. Lähtekää kumpikin viemään merkkejämme; totisesti, Me olemme teidän tykönänne ja kuulemme"
        },
        {
            "chapter": 26,
            "verse": 16,
            "text": "Menkää siis faraon eteen ja sanokaa: »Totisesti, Me olemme tuomassa maailmojen Herran sanaa"
        },
        {
            "chapter": 26,
            "verse": 17,
            "text": "että päästäisit israelilaiset meidän mukanamme.»"
        },
        {
            "chapter": 26,
            "verse": 18,
            "text": "Farao vastasi: »Emmekö me sinua lapsena kasvattaneet keskuudessamme, ja etkö viettänyt luonamme useita elämäsi vuosia"
        },
        {
            "chapter": 26,
            "verse": 19,
            "text": "Mutta sinä teit rikoksen, ja olet perin kiittämätön.»"
        },
        {
            "chapter": 26,
            "verse": 20,
            "text": "Hän vastasi: »Tein sen silloin, kun vielä olin oikeata ymmärrystä vailla"
        },
        {
            "chapter": 26,
            "verse": 21,
            "text": "Niin pakeninkin luotanne, koska pelkäsin teitä, mutta sitten on Herra antanut minulle viisautta ja tehnyt minusta sanansaattajansa"
        },
        {
            "chapter": 26,
            "verse": 22,
            "text": "Mutta sitäkö minulle muistutat suosionasi, että olet orjuuttanut israelilaiset?»"
        },
        {
            "chapter": 26,
            "verse": 23,
            "text": "Farao sanoi: »Kuka on se »maailmojen Herra»"
        },
        {
            "chapter": 26,
            "verse": 24,
            "text": "Mooses vastasi: »Hän on taivaitten ja maan ja kaiken näiden välillä olevan Herra, jos se teitä vakuuttaa.»"
        },
        {
            "chapter": 26,
            "verse": 25,
            "text": "Ja Farao lausui ympärillä oleville: »Ettekö kuule?»"
        },
        {
            "chapter": 26,
            "verse": 26,
            "text": "Mooses sanoi: »Hän on teidän ja esi~isienne Herra.»"
        },
        {
            "chapter": 26,
            "verse": 27,
            "text": "Farao lausui: »Totisesti, sananjulistaja, joka on luoksenne lähetetty, on hullu mies.»"
        },
        {
            "chapter": 26,
            "verse": 28,
            "text": "Mooses sanoi edelleen: »Hän on idän ja lännen ja kaiken näiden välillä olevan Herra; jospa sen vain käsittäisitte.»"
        },
        {
            "chapter": 26,
            "verse": 29,
            "text": "Farao sanoi: »Jos otat jumalaksesi jonkun muun kuin minut, panen sinut vankien joukkoon.»"
        },
        {
            "chapter": 26,
            "verse": 30,
            "text": "Mooses vastasi: »Entä, jos tuon sinulle ilmeisen todistuksen?»"
        },
        {
            "chapter": 26,
            "verse": 31,
            "text": "Hän sanoi: »Tuo se, jos olet totuudessa.»"
        },
        {
            "chapter": 26,
            "verse": 32,
            "text": "Silloin Mooses heitti sauvansa maahan, ja katso, se muuttui käärmeeksi"
        },
        {
            "chapter": 26,
            "verse": 33,
            "text": "Sitten hän ojensi kätensä, ja katso, se näytti katsojista vaikealta"
        },
        {
            "chapter": 26,
            "verse": 34,
            "text": "Silloin farao lausui ympärillään oleville päämiehille: »Totta tosiaan, hän on taitava velho"
        },
        {
            "chapter": 26,
            "verse": 35,
            "text": "joka noituudellaan tahtoo karkoittaa teidät maastanne Mitä siis neuvotte?»"
        },
        {
            "chapter": 26,
            "verse": 36,
            "text": "He vastasivat: »Anna hänen veljinensä odottaa ja lähetä sanansaattajia kaupunkeihin"
        },
        {
            "chapter": 26,
            "verse": 37,
            "text": "noutamaan eteesi kaikki etevät taikurit"
        },
        {
            "chapter": 26,
            "verse": 38,
            "text": "Kun sitten taikurit oli määräpäivänä koottu tiettyyn paikkaan"
        },
        {
            "chapter": 26,
            "verse": 39,
            "text": "niin kansalle ilmoitettiin: »Kerääntykää tekin paikalle"
        },
        {
            "chapter": 26,
            "verse": 40,
            "text": "jotta voimme seurata taikureita; ehkä he voittavat.»"
        },
        {
            "chapter": 26,
            "verse": 41,
            "text": "Kun taikurit olivat saapuneet, he lausuivat faraolle: »Saammeko palkinnon, jos voitamme?»"
        },
        {
            "chapter": 26,
            "verse": 42,
            "text": "Hän vastasi: »Saatte, ja totisesti kuulutte lähimpieni joukkoon.»"
        },
        {
            "chapter": 26,
            "verse": 43,
            "text": "Mooses lausui heille: »Heittäkää maahan, mitä teillä on heittämistä!»"
        },
        {
            "chapter": 26,
            "verse": 44,
            "text": "Niin he heittivät maahan köytensä ja sauvansa ja sanoivat: »Totisesti, faraon voimalla voitamme.»"
        },
        {
            "chapter": 26,
            "verse": 45,
            "text": "Silloin Mooses heitti maahan oman sauvansa, ja katso, se nieli kaiken, mitä he olivat loihtineet esiin"
        },
        {
            "chapter": 26,
            "verse": 46,
            "text": "Silloin taikurit lankesivat maahan kumartaen"
        },
        {
            "chapter": 26,
            "verse": 47,
            "text": "He sanoivat: »Me uskomme maailmojen Herraan"
        },
        {
            "chapter": 26,
            "verse": 48,
            "text": "Mooseksen ja Aaronin Herraan.»"
        },
        {
            "chapter": 26,
            "verse": 49,
            "text": "Farao lausui: »Uskotteko te häneen, ennen kuin minä sen sallin? Varmasti hän on päämiehenne, joka on teille opettanut noituutta, mutta sen te tulette näkemään. Totisesti, hakkautan poikki teidän kätenne ja jalkanne vastakkaisilta puolilta ja naulitsen teidät ristiin kaikki tyynni.»"
        },
        {
            "chapter": 26,
            "verse": 50,
            "text": "He vastasivat: »Se ei ole pahaksi; sillä palaamme totisesti Herramme luokse"
        },
        {
            "chapter": 26,
            "verse": 51,
            "text": "Toivomme hartaasti, että Herra antaa meille syntimme anteeksi, koska olemme ensimmäisiä, jotka uskovat.»"
        },
        {
            "chapter": 26,
            "verse": 52,
            "text": "Me ilmestyimme Moosekselle sanoen: »Lähde matkaan yöllä palvelijoitteni kanssa, sillä teitä varmasti ajetaan takaa.»"
        },
        {
            "chapter": 26,
            "verse": 53,
            "text": "Mutta farao lähetti sanansaattajia kaupunkeihin, ja he sanoivat"
        },
        {
            "chapter": 26,
            "verse": 54,
            "text": "Totisesti, näitä ihmisiä on vain pieni joukko"
        },
        {
            "chapter": 26,
            "verse": 55,
            "text": "ja katso, he ovat meille vihaisia"
        },
        {
            "chapter": 26,
            "verse": 56,
            "text": "mutta meitä on valpas, asekuntoinen joukko.»"
        },
        {
            "chapter": 26,
            "verse": 57,
            "text": "Niin Me saimme heidät lähtemään puutarhoista ja lähteiden luota"
        },
        {
            "chapter": 26,
            "verse": 58,
            "text": "aarteittensa äärestä ja upeista asunnoistaan"
        },
        {
            "chapter": 26,
            "verse": 59,
            "text": "Niin tapahtui, mutta tämän kaiken Me annoimme perinnöksi israelilaisille Kanaanin maassa"
        },
        {
            "chapter": 26,
            "verse": 60,
            "text": "Sitten he seurasivat israelilaisia auringon noustessa"
        },
        {
            "chapter": 26,
            "verse": 61,
            "text": "jolloin kumpikin sotajoukko näki toisensa ja Mooseksen seuralaiset sanoivat: »Totisesti, meidät oh yllätetty.»"
        },
        {
            "chapter": 26,
            "verse": 62,
            "text": "Mutta Mooses lausui: »Ei suinkaan. Totisesti, Herra on minun kanssani, ja Hän on ohjaava minua.»"
        },
        {
            "chapter": 26,
            "verse": 63,
            "text": "Ja me ilmestyimme Moosekselle sanoen: »Lyö sauvallasi merta!» Silloin meri jakautui kahtia, niin että kummallakin puolella kohosi kuin vesiseinä"
        },
        {
            "chapter": 26,
            "verse": 64,
            "text": "Sitten annoimme toisten lähestyä paikkaa"
        },
        {
            "chapter": 26,
            "verse": 65,
            "text": "Ja Me pelastimme Mooseksen ja kaikki ne, jotka olivat hänen kanssaan"
        },
        {
            "chapter": 26,
            "verse": 66,
            "text": "Mutta Me hukutimme nuo toiset"
        },
        {
            "chapter": 26,
            "verse": 67,
            "text": "Totisesti, tässä on merkki, mutta useimmat ihmiset eivät usko"
        },
        {
            "chapter": 26,
            "verse": 68,
            "text": "Totisesti Hän, sinun Herrasi, on kaikkivaltias, kaikkein armollisin"
        },
        {
            "chapter": 26,
            "verse": 69,
            "text": "Kerro heille myös Aabrahamin tarina"
        },
        {
            "chapter": 26,
            "verse": 70,
            "text": "Kun hän puhui isälleen ja kansalleen: »Ketä te palvelette?»"
        },
        {
            "chapter": 26,
            "verse": 71,
            "text": "he vastasivat: »Me palvelemme jumalankuvia ja aiomme pysyä niille uskollisina.»"
        },
        {
            "chapter": 26,
            "verse": 72,
            "text": "Hän kysyi: »Kuulevatko ne, kun te niitä rukoilette"
        },
        {
            "chapter": 26,
            "verse": 73,
            "text": "Tai onko niistä teille hyötyä tai vahinkoa?»"
        },
        {
            "chapter": 26,
            "verse": 74,
            "text": "He vastasivat: »Ei, mutta näimme esi-isiemme niin tehneen.»"
        },
        {
            "chapter": 26,
            "verse": 75,
            "text": "Hän sanoi: »Oletteko sitten ajatelleet, mitä te oikeastaan palvelette"
        },
        {
            "chapter": 26,
            "verse": 76,
            "text": "te ja teidän muinaiset esi-isänne"
        },
        {
            "chapter": 26,
            "verse": 77,
            "text": "Sillä totisesti, ne ovat minun vihollisiani kaikki tyynni; mutta ei maailmojen Herra"
        },
        {
            "chapter": 26,
            "verse": 78,
            "text": "Hän, joka minut loi ja antoi sitten johdatuksensa"
        },
        {
            "chapter": 26,
            "verse": 79,
            "text": "Hän joka antaa minulle syötävää sekä juotavaa"
        },
        {
            "chapter": 26,
            "verse": 80,
            "text": "Ja sairastaessani Hän parantaa minut"
        },
        {
            "chapter": 26,
            "verse": 81,
            "text": "Hän, joka saattaa minut kuolemaan ja sitten antaa minulle elämän"
        },
        {
            "chapter": 26,
            "verse": 82,
            "text": "Ja joka toivoni mukaan antaa anteeksi syntini tuomiopäivänä"
        },
        {
            "chapter": 26,
            "verse": 83,
            "text": "Herra! Suo minulle viisautta ja liitä minut hyvien joukkoon"
        },
        {
            "chapter": 26,
            "verse": 84,
            "text": "Jätä minusta totuuden maine tuleviin sukupolviin"
        },
        {
            "chapter": 26,
            "verse": 85,
            "text": "ja tee minusta autuuden tarhan perillinen"
        },
        {
            "chapter": 26,
            "verse": 86,
            "text": "Anna anteeksi isälleni, sillä totisesti hän on harhassa"
        },
        {
            "chapter": 26,
            "verse": 87,
            "text": "Älä saata minua häpeään ylösnousemuksen päivänä"
        },
        {
            "chapter": 26,
            "verse": 88,
            "text": "päivänä, jolloin ei rakkaudesta eikä pojista ole mitään hyötyä"
        },
        {
            "chapter": 26,
            "verse": 89,
            "text": "paitsi sille, joka lähestyy Jumalaa hartain sydämin.»"
        },
        {
            "chapter": 26,
            "verse": 90,
            "text": "Puutarha avautuu niille, jotka pahaa karttavat"
        },
        {
            "chapter": 26,
            "verse": 91,
            "text": "mutta eksyneiden eteen ilmaantuu helvetti"
        },
        {
            "chapter": 26,
            "verse": 92,
            "text": "Heille sanotaan: »Missä ovat ne, joita te palvelitte"
        },
        {
            "chapter": 26,
            "verse": 93,
            "text": "Jumalan sijasta? Voivatko he teitä auttaa tai edes itseänsä suojella?»"
        },
        {
            "chapter": 26,
            "verse": 94,
            "text": "Heidät heitetään helvettiin, sekä heidät että ne, jotka eksyivät"
        },
        {
            "chapter": 26,
            "verse": 95,
            "text": "ja saatanan sotajoukko, kaikki tyynni"
        },
        {
            "chapter": 26,
            "verse": 96,
            "text": "Siellä he kiistelevät keskenänsä ja sanovat"
        },
        {
            "chapter": 26,
            "verse": 97,
            "text": "»Jumalan nimessä, olemme todellakin olleet ilmeisen harhan vallassa"
        },
        {
            "chapter": 26,
            "verse": 98,
            "text": "kun me pidimme teitä maailmojen Herran vertaisina"
        },
        {
            "chapter": 26,
            "verse": 99,
            "text": "Juuri syntiset johtivat meidät harhaan"
        },
        {
            "chapter": 26,
            "verse": 100,
            "text": "Ja nyt meillä ei ole ketään auttajaa"
        },
        {
            "chapter": 26,
            "verse": 101,
            "text": "eikä yhtäkään tosi ystävää"
        },
        {
            "chapter": 26,
            "verse": 102,
            "text": "Jos saisimme vielä palata elämään, tulisimme uskovaisiksi.»"
        },
        {
            "chapter": 26,
            "verse": 103,
            "text": "Totisesti, tässä on opetus, mutta useimmat heistä eivät usko"
        },
        {
            "chapter": 26,
            "verse": 104,
            "text": "Totisesti, Hän, sinun Herrasi, on kaikkivaltias, kaikkein armollisin"
        },
        {
            "chapter": 26,
            "verse": 105,
            "text": "Nooan kansa piti lähettiläitä valehtelijoina"
        },
        {
            "chapter": 26,
            "verse": 106,
            "text": "Nooa, heidän heimolaisensa, sanoi heille: »Ettekö pelkää Jumalaa"
        },
        {
            "chapter": 26,
            "verse": 107,
            "text": "Totisesti, minä olen teille luotettava sananjulistaja"
        },
        {
            "chapter": 26,
            "verse": 108,
            "text": "Sentähden palvelkaa Jumalaa ja totelkaa minua"
        },
        {
            "chapter": 26,
            "verse": 109,
            "text": "Teiltä en pyydä siitä mitään palkkaa. Minun palkkani on itse maailmaan valtiaan luona"
        },
        {
            "chapter": 26,
            "verse": 110,
            "text": "Pelätkää siis Jumalaa ja totelkaa minua!»"
        },
        {
            "chapter": 26,
            "verse": 111,
            "text": "He vastasivat: »Pitäisikö meidän uskoa sinua, kun vain halvimmat ihmiset sinua seuraavat?»"
        },
        {
            "chapter": 26,
            "verse": 112,
            "text": "Hän sanoi: »Ei minun tarvitse tietää, mitä on heidän tekojensa takana"
        },
        {
            "chapter": 26,
            "verse": 113,
            "text": "Heidän tutkimisensa on yksin Herran asia, jospa sen ymmärtäisitte"
        },
        {
            "chapter": 26,
            "verse": 114,
            "text": "Minä en aio karkoittaa uskovaisia luotani"
        },
        {
            "chapter": 26,
            "verse": 115,
            "text": "Olen vain julkinen varoittaja.»"
        },
        {
            "chapter": 26,
            "verse": 116,
            "text": "He uhkasivat: »Totisesti, ellet jo herkeä, oi Nooa, niin sinut varmasti kivitetään.»"
        },
        {
            "chapter": 26,
            "verse": 117,
            "text": "Hän rukoili:»Herra, tosiaankin on kansani minut hylännt"
        },
        {
            "chapter": 26,
            "verse": 118,
            "text": "Sentähden tuomitse Sinä minut ja heidät ja pelasta minut sekä minua seuraavat uskovaiset.»"
        },
        {
            "chapter": 26,
            "verse": 119,
            "text": "Silloin Me pelastimme hänet ja hänen kanssansa olleet keräämällä kaikki arkkiin"
        },
        {
            "chapter": 26,
            "verse": 120,
            "text": "Sitten Me hukutimme muut"
        },
        {
            "chapter": 26,
            "verse": 121,
            "text": "Totisesti, tässä on tunnusmerkki, mutta useimmat heistä eivät ota uskoakseen"
        },
        {
            "chapter": 26,
            "verse": 122,
            "text": "Totisesti, Hän, sinun Herrasi, on kaikkivaltias, kaikkein armollisin"
        },
        {
            "chapter": 26,
            "verse": 123,
            "text": "Myös Aadin heimo piti lähettiläitä valehtelijoina"
        },
        {
            "chapter": 26,
            "verse": 124,
            "text": "Heidän heimolaisensa Huud puhui heille: »Ettekö pelkää Jumalaa"
        },
        {
            "chapter": 26,
            "verse": 125,
            "text": "Totisesti, minä olen luotettava sananjulistaja teille"
        },
        {
            "chapter": 26,
            "verse": 126,
            "text": "Siksi palvelkaa Jumalaa ja totelkaa minua"
        },
        {
            "chapter": 26,
            "verse": 127,
            "text": "En pyydä teiltä siitä mitään palkkaa. Minun palkkani on yksin maailmojen valtiaan huostassa"
        },
        {
            "chapter": 26,
            "verse": 128,
            "text": "Rakennatteko turhan tähden joka kukkulalle muistomerkin"
        },
        {
            "chapter": 26,
            "verse": 129,
            "text": "Te pystytätte linnoituksia, ikäänkuin ette koskaan kuolisi"
        },
        {
            "chapter": 26,
            "verse": 130,
            "text": "Ja kun te puututte ihmisiin, niin teette sen kuin väkivaltaiset"
        },
        {
            "chapter": 26,
            "verse": 131,
            "text": "Palvelkaa siis Jumalaa ja totelkaa minua"
        },
        {
            "chapter": 26,
            "verse": 132,
            "text": "Palvelkaa Häntä, joka on teille suonut kaiken"
        },
        {
            "chapter": 26,
            "verse": 133,
            "text": "Hän on lahjoittanut teille runsaasti karjaa ja perillisiä"
        },
        {
            "chapter": 26,
            "verse": 134,
            "text": "puutarhoja ja lähteitä"
        },
        {
            "chapter": 26,
            "verse": 135,
            "text": "Todella pelkään tuomion lankeavan päällenne suurena päivänä.»"
        },
        {
            "chapter": 26,
            "verse": 136,
            "text": "He sanoivat: »Emme välitä siitä, varoitatko meitä vai jätätkö varoittamatta"
        },
        {
            "chapter": 26,
            "verse": 137,
            "text": "Tämä kaikki on vain muinaistaru"
        },
        {
            "chapter": 26,
            "verse": 138,
            "text": "eikä meitä rangaistus odota.»"
        },
        {
            "chapter": 26,
            "verse": 139,
            "text": "Siten he hylkäsivät hänet, ja siksi Me hävitimme heidät. Totisesti, tässä on opetus, mutta useimmat heistä eivät ota uskoakseen"
        },
        {
            "chapter": 26,
            "verse": 140,
            "text": "Herrasi on Mahtava, Armelias"
        },
        {
            "chapter": 26,
            "verse": 141,
            "text": "Myös Tamuudin heimo piti lähettiläitä valehtelijoina"
        },
        {
            "chapter": 26,
            "verse": 142,
            "text": "Heidän heimolaisensa Saalih puhui heille: »Ettekö pelkää Jumalaa?»"
        },
        {
            "chapter": 26,
            "verse": 143,
            "text": "Totisesti, olen teille luotettava sananjulistaja"
        },
        {
            "chapter": 26,
            "verse": 144,
            "text": "Siksi palvelkaa Jumalaa ja totelkaa minua"
        },
        {
            "chapter": 26,
            "verse": 145,
            "text": "En pyydä teiltä siitä mitään palkkaa, sillä minun palkkani on yksin maailmojen Herran huomassa"
        },
        {
            "chapter": 26,
            "verse": 146,
            "text": "Tahdotteko saada turvassa jatkaa nykyistä elämäänne"
        },
        {
            "chapter": 26,
            "verse": 147,
            "text": "Puutarhoissa ja lähteitten äärillä"
        },
        {
            "chapter": 26,
            "verse": 148,
            "text": "viljapelloilla ja hienohedelmäisten palmujen luona"
        },
        {
            "chapter": 26,
            "verse": 149,
            "text": "hakattuanne suurella taidolla asuntonne kallioihin"
        },
        {
            "chapter": 26,
            "verse": 150,
            "text": "Pelätkää siis Jumalaa ja totelkaa minua"
        },
        {
            "chapter": 26,
            "verse": 151,
            "text": "älkääkä noudattako syntisten kutsuja"
        },
        {
            "chapter": 26,
            "verse": 152,
            "text": "He levittävät maassa villitystä eivätkä totuutta rakenna.»"
        },
        {
            "chapter": 26,
            "verse": 153,
            "text": "He sanoivat: »Sinä kuulut itse lumottuihin"
        },
        {
            "chapter": 26,
            "verse": 154,
            "text": "Olethan vain meidän kaltaisemme ihminen. Näytä meille sentähden tunnusmerkkisi, jos olet tosissasi.»"
        },
        {
            "chapter": 26,
            "verse": 155,
            "text": "Hän vastasi: »Tässä on naaraskameeli, sillä on juottovuoronsa, aivan kuin teillä itsellännekin on määräaikoina vuoronne juoda"
        },
        {
            "chapter": 26,
            "verse": 156,
            "text": "Älkää siis vahingoittako sitä, ettei suuren päivän tuomio lankeaisi päällenne.»"
        },
        {
            "chapter": 26,
            "verse": 157,
            "text": "Kuitenkin he katkaisivat sen polvijänteet, mutta saivat katua sitä"
        },
        {
            "chapter": 26,
            "verse": 158,
            "text": "Sillä rangaistus saavutti heidät. Totisesti, tässä on merkki, mutta useimmat heistä eivät ota uskoakseen"
        },
        {
            "chapter": 26,
            "verse": 159,
            "text": "Hän, sinun Herrasi, on kaikkivaltias, kaikkein armollisin"
        },
        {
            "chapter": 26,
            "verse": 160,
            "text": "Myöskin Lootin kansa piti lähettiläitä valehtelijoina"
        },
        {
            "chapter": 26,
            "verse": 161,
            "text": "Heidän heimolaisensa Loot puhui heille: »Ettekö pelkää Jumalaa"
        },
        {
            "chapter": 26,
            "verse": 162,
            "text": "Totisesti, olen teille luotettava sananjulistaja"
        },
        {
            "chapter": 26,
            "verse": 163,
            "text": "Sentähden pelätkää Jumalaa ja totelkaa minua"
        },
        {
            "chapter": 26,
            "verse": 164,
            "text": "En pyydä teiltä siitä mitään palkkaa, sillä palkkani on yksin maailmojen valtiaan huomassa"
        },
        {
            "chapter": 26,
            "verse": 165,
            "text": "Kuinka saatattekaan lähestyä kaiken maailman miehiä"
        },
        {
            "chapter": 26,
            "verse": 166,
            "text": "ja hylkiä vaimojanne, jotka Jumala on teille antanut? Ei, te olette irstaisia ihmisiä.»"
        },
        {
            "chapter": 26,
            "verse": 167,
            "text": "He uhkasivat: »Totisesti, ellet jo herkeä, Loot, niin sinut varmasti karkoitetaan.»"
        },
        {
            "chapter": 26,
            "verse": 168,
            "text": "Hän lausui: »Totisesti, minä kammoksun teidän tekojanne"
        },
        {
            "chapter": 26,
            "verse": 169,
            "text": "Herra, pelasta minut ja omaiseni heidän hankkeistaan.»"
        },
        {
            "chapter": 26,
            "verse": 170,
            "text": "Niin Me pelastimme hänet ja hänen perheensä"
        },
        {
            "chapter": 26,
            "verse": 171,
            "text": "lukuunottamatta vanhaa naista, joka jäi heistä jälkeen"
        },
        {
            "chapter": 26,
            "verse": 172,
            "text": "Sitten tuhosimme nuo toiset perinpohjin"
        },
        {
            "chapter": 26,
            "verse": 173,
            "text": "Me annoimme sateen langeta heidän päällensä; se oli hirvittävä noille varoituksen saaneille"
        },
        {
            "chapter": 26,
            "verse": 174,
            "text": "Totisesti, tässä on tunnusmerkki, mutta useimmat heistä eivät ota uskoakseen"
        },
        {
            "chapter": 26,
            "verse": 175,
            "text": "Totisesti, Hän, sinun Herrasi, on kaikkivaltias, kaikkein armollisin"
        },
        {
            "chapter": 26,
            "verse": 176,
            "text": "Myös metsien heimo piti lähettiläitä valehtelijoina"
        },
        {
            "chapter": 26,
            "verse": 177,
            "text": "Shuaih puhui heille: »Ettekö pelkää Jumalaa"
        },
        {
            "chapter": 26,
            "verse": 178,
            "text": "Totisesti, olen teille luotettava sananjulistaja"
        },
        {
            "chapter": 26,
            "verse": 179,
            "text": "Pelätkää siis Jumalaa ja totelkaa minua"
        },
        {
            "chapter": 26,
            "verse": 180,
            "text": "En pyydä teiltä siitä mitään palkkaa, palkkani on yksin maailmojen valtiaan huomassa"
        },
        {
            "chapter": 26,
            "verse": 181,
            "text": "Antakaa täysi mitta, ettette kuuluisi vajavasti mittaaviin"
        },
        {
            "chapter": 26,
            "verse": 182,
            "text": "Punnitkaa myös oikealla puntarilla"
        },
        {
            "chapter": 26,
            "verse": 183,
            "text": "Älkää anastako vääryydellä ihmisten varoja älkääkä levittäkö turmelusta maassa väärillä teoillanne"
        },
        {
            "chapter": 26,
            "verse": 184,
            "text": "Pelätkäå Häntä, joka loi teidät ja entisetkin kansat.»"
        },
        {
            "chapter": 26,
            "verse": 185,
            "text": "He vastasivat: »Sinä olet itse lumouksen vallassa"
        },
        {
            "chapter": 26,
            "verse": 186,
            "text": "Olethan vain meidän kaltaisemme ihminen, ja tiedämme sinun tosiaankin valehtelevan"
        },
        {
            "chapter": 26,
            "verse": 187,
            "text": "Anna vaikka taivaan lohkon pudota päällemme, jos olet tosissasi.»"
        },
        {
            "chapter": 26,
            "verse": 188,
            "text": "Hän lausui: »Herra tietää, mitä te teette.»"
        },
        {
            "chapter": 26,
            "verse": 189,
            "text": "Niin he kielsivät hänet, ja tuomiopäivän rangaistus lankesi heidän päällensä. Se oli todella kauhunpäivän tuomio"
        },
        {
            "chapter": 26,
            "verse": 190,
            "text": "Totisesti, tässä on merkki, mutta useimmat heistä eivät ota uskoakseen"
        },
        {
            "chapter": 26,
            "verse": 191,
            "text": "Katso, Hän, sinun Herrasi, on kaikkivaltias, kaikkein armollisin"
        },
        {
            "chapter": 26,
            "verse": 192,
            "text": "Totisesti, tämä Koraani on ylhäältä, maailmojen Herralta tullut sanoma"
        },
        {
            "chapter": 26,
            "verse": 193,
            "text": "Sen mukana on tullut uskollinen henki"
        },
        {
            "chapter": 26,
            "verse": 194,
            "text": "sydämeesi, jotta olisit yksi niistä, jotka varoittavat"
        },
        {
            "chapter": 26,
            "verse": 195,
            "text": "selvällä arabiankielellä"
        },
        {
            "chapter": 26,
            "verse": 196,
            "text": "Totisesti, tästä on jo muinaisissa kirjoituksissa"
        },
        {
            "chapter": 26,
            "verse": 197,
            "text": "Eikö siinä ole heille merkki, jotta Israelin kirjanoppineet sen ymmärtäisivät"
        },
        {
            "chapter": 26,
            "verse": 198,
            "text": "Ja jos olisimme ilmaissut sen jollekulle muukalaiselle"
        },
        {
            "chapter": 26,
            "verse": 199,
            "text": "ja tämä olisi julistanut sen heille, he eivät olisi sittenkään uskoneet"
        },
        {
            "chapter": 26,
            "verse": 200,
            "text": "Tällä tavoin Me muokkaamme syntisten sydämiä"
        },
        {
            "chapter": 26,
            "verse": 201,
            "text": "vaikka he eivät usko ennenkuin näkevät tuskallisen rangaistuksen"
        },
        {
            "chapter": 26,
            "verse": 202,
            "text": "Se on yllättävä heidät kaikki, kun he eivät aavistakaan"
        },
        {
            "chapter": 26,
            "verse": 203,
            "text": "Silloin he sanovat: »Myönnetäänkö meille ollenkaan armonaikaa?»"
        },
        {
            "chapter": 26,
            "verse": 204,
            "text": "Koettavatko he siis jouduttaa Meidän tuomiotamme"
        },
        {
            "chapter": 26,
            "verse": 205,
            "text": "Uskotko, että vaikkapa annamme heidän nauttia jonkun vuoden"
        },
        {
            "chapter": 26,
            "verse": 206,
            "text": "ja heille senjälkeen tulee se, millä heitä on uhattu"
        },
        {
            "chapter": 26,
            "verse": 207,
            "text": "heitä vähääkään hyödyttää se, mistä ovat nauttineet"
        },
        {
            "chapter": 26,
            "verse": 208,
            "text": "Emme ole hävittänyt ainoatakaan kaupunkia lähettämättä sille varoittajia"
        },
        {
            "chapter": 26,
            "verse": 209,
            "text": "muistuttamaan. Katso, Me emme ole väärämielinen"
        },
        {
            "chapter": 26,
            "verse": 210,
            "text": "Eivät pahat henget ole tuoneet sitä (Koraania) maan päälle"
        },
        {
            "chapter": 26,
            "verse": 211,
            "text": "Se ei heitä hyödytä, eivätkä he pysty siihen"
        },
        {
            "chapter": 26,
            "verse": 212,
            "text": "Totisesti, he eivät saata edes kuunnella sitä"
        },
        {
            "chapter": 26,
            "verse": 213,
            "text": "Siksi älä rukoile muita jumalia Jumalan ohella, muuten kuulut niihin, joita kohtaa tuomio"
        },
        {
            "chapter": 26,
            "verse": 214,
            "text": "Varoita myös läheisiä sukulaisiasi"
        },
        {
            "chapter": 26,
            "verse": 215,
            "text": "Ja sulje hyvyyteesi ne uskovaiset, jotka sinua seuraavat"
        },
        {
            "chapter": 26,
            "verse": 216,
            "text": "Jos he eivät sinua tottele, sano silloin: »Totisesti, en vastaa teidän teoistanne.»"
        },
        {
            "chapter": 26,
            "verse": 217,
            "text": "Luota kaikkivaltiaaseen, kaikkein armollisimpaan"
        },
        {
            "chapter": 26,
            "verse": 218,
            "text": "Häneen, joka näkee sinut, kun nouset rukoilemaan"
        },
        {
            "chapter": 26,
            "verse": 219,
            "text": "ja joka havaitsee askeleesi niiden keskuudessa, jotka kumartavat"
        },
        {
            "chapter": 26,
            "verse": 220,
            "text": "Totisesti, Hän on kaikkikuuleva, kaikkitietävä"
        },
        {
            "chapter": 26,
            "verse": 221,
            "text": "Kerronko teille, kenen päälle pahat henget laskeutuvat"
        },
        {
            "chapter": 26,
            "verse": 222,
            "text": "Ne laskeutuvat jokaisen valheellisen ja syntisen päälle"
        },
        {
            "chapter": 26,
            "verse": 223,
            "text": "ja kuiskuttelevat heidän korviinsa, mutta useimmat heistä ovat pettureita"
        },
        {
            "chapter": 26,
            "verse": 224,
            "text": "ja eksyneet seuraavat sellaisia, kuten runoilijoitakin"
        },
        {
            "chapter": 26,
            "verse": 225,
            "text": "Etkö näe heidän harhailevan joka laaksossa, poissa järjiltään"
        },
        {
            "chapter": 26,
            "verse": 226,
            "text": "Ja että he puhuvat sellaista, mitä eivät tee"
        },
        {
            "chapter": 26,
            "verse": 227,
            "text": "Lukuunottamatta niitä heistä, jotka uskovat ja tekevät hyvää ja ahkerasti rukoilevat Jumalaa ja jotka puolustautuvat, kun heitä on sorrettu. Mutta ne, jotka tekevät vääryyttä, saavat pian tietää, millaiseen määränpäähän heidän on saavuttava"
        },
        {
            "chapter": 27,
            "verse": 1,
            "text": "Taa, Siin (laupias, kuuleva Jumala). Nämä ovat Koraanin ja selvän kirjan säkeistöjä"
        },
        {
            "chapter": 27,
            "verse": 2,
            "text": "johdatus ja ilosanoma uskovaisille"
        },
        {
            "chapter": 27,
            "verse": 3,
            "text": "niille, jotka suorittavat rukouksensa, antavat säädetyt almut ja ovat varmoja tulevasta elämästä"
        },
        {
            "chapter": 27,
            "verse": 4,
            "text": "Jotka eivät usko tulevaan elämään, niiden teot Me olemme tosin tehnyt otollisiksi heidän omissa silmissään, ja sokeina he kulkevat eteenpäin"
        },
        {
            "chapter": 27,
            "verse": 5,
            "text": "He ovat niitä, jotka saavat pahan palkan ja joutuvat tulevassa elämässä suurimpaan häviöön"
        },
        {
            "chapter": 27,
            "verse": 6,
            "text": "Totisesti, sinun tehtäväsi on ottaa vastaan Koraani viisauden ja tiedon Jumalalta"
        },
        {
            "chapter": 27,
            "verse": 7,
            "text": "Mooses sanoi perheelleen: »Ihan varmasti näen tulen palavan. Hankin teille siitä tiedon tai sitten tuon palavan kekäleen, jotta voisitte itseänne lämmitellä.»"
        },
        {
            "chapter": 27,
            "verse": 8,
            "text": "Kun hän sitten lähestyi sitä, kuului ääni, joka sanoi: »Siunattu on Hän, joka on tulessa ja sen ympärillä. Kunnia olkoon Jumalalle, kaikkien maailmojen Herralle"
        },
        {
            "chapter": 27,
            "verse": 9,
            "text": "Oi Mooses! Totisesti, Minä olen Jumala, kaikkivaltias, kaikkiviisas"
        },
        {
            "chapter": 27,
            "verse": 10,
            "text": "Heitä sauvasi maahan!» Kun hän sitten näki sen kiemurtelevan kuin käärmeen, niin hän kääntyi pakoon eikä katsonut taakseen. »Oi Mooses! älä pelkää, totisesti, Minun läsnäollessani lähettiläät eivät tunne pelkoa"
        },
        {
            "chapter": 27,
            "verse": 11,
            "text": "Ei sekään, joka on tehnyt väärin, mutta sitten tekee pahan sijasta hyvää, sillä olenhan Minä totisesti anteeksiantavainen, armollinen"
        },
        {
            "chapter": 27,
            "verse": 12,
            "text": "Pistä kätesi poveesi, ja se muuttuu valkeaksi, ilman taudin tartuntaa, ja tämä on alku yhdeksästä, faraolle ja hänen kansalleen tarkoitetusta tunnusteosta. Totisesti, he ovat jumalaton kansa.»"
        },
        {
            "chapter": 27,
            "verse": 13,
            "text": "Kun Meidän tunnusmerkkimme täydessä selkeydessään tulivat heidän nähtäväkseen, he sanoivat: »Tämä on pelkkää noituutta.»"
        },
        {
            "chapter": 27,
            "verse": 14,
            "text": "Ja he kielsivät ne jumalattomuudessaan ja ylpeydessään, vaikka sydämessänsä olivat niistä varmoja. Ja katso, millaisen lopun pahuuden harjoittajat saivat"
        },
        {
            "chapter": 27,
            "verse": 15,
            "text": "Totisesti, Me annoimme Daavidille ja Salomolle ymmärrystä, ja he sanoivat: »Kaikki ylistys kuuluu Jumalalle, joka on korottanut meidät yli useimpain uskollisten palvelijainsa.»"
        },
        {
            "chapter": 27,
            "verse": 16,
            "text": "Ja Salomosta tuli Daavidin seuraaja, ja hän sanoi: »Oi ihmiset, meille on opetettu lintujen kieltä ja meille on annettu kaikki, mitä tarvitsemme. Totisesti, tämä on suuri armo.»"
        },
        {
            "chapter": 27,
            "verse": 17,
            "text": "Ja hänen sotajoukkonsa, jotka käsittivät raakalaisia sekä sivistyneitä, myöskin lentäväin parvia , koottiin Salomon eteen katselmusta varten"
        },
        {
            "chapter": 27,
            "verse": 18,
            "text": "kunnes joukot saapuivat Namlin eli Muurahaisten laaksoon, jolloin eräs niistä sanoi: »Oi Namlin heimo! Menkää asuntoihinne, etteivät Salomo ja hänen sotajoukkonsa teitä tietämättömyydessään murskaksi tallaisi.»"
        },
        {
            "chapter": 27,
            "verse": 19,
            "text": "Silloin Salomo hymyili tälle puheelle ja lausui: »Herra, suo minun kiittää Sinua minulle ja vanhemmilleni antamastasi siunauksesta, ja suo, että voisin tehdä hyvää, mikä Sinua miellyttää, ja anna minun Sinun armosi ansiosta astua hyvien palvelijoittesi pariin.»"
        },
        {
            "chapter": 27,
            "verse": 20,
            "text": "Ja hän tarkasteli lentävien parvia ja sanoi: »Mitä tämä merkitsee, en näe Hudhudia; onko hän poissaolevien joukossa"
        },
        {
            "chapter": 27,
            "verse": 21,
            "text": "Totisesti, annan hänelle ankaran rangaistuksen taikka tapan hänet, ellei hän ilmoita minulle pätevää syytä"
        },
        {
            "chapter": 27,
            "verse": 22,
            "text": "Mutta ei kestänyt kauankaan, kun Hudhud saapui ja sanoi: »Olen keksinyt sellaista, mitä sinä et ole huomannut, ja tuon sinulle luotettavia uutisia Saabasta"
        },
        {
            "chapter": 27,
            "verse": 23,
            "text": "Näin totisesti naisen hallitsevan heitä, ja hän oli saanut kaikkea yltäkyllin ja hänellä oli mahtava valtaistuin"
        },
        {
            "chapter": 27,
            "verse": 24,
            "text": "Havaitsin hänen ja hänen kansansa kunnioittavan aurinkoa Jumalan sijasta, ja saatana on tehnyt heidän tekonsa otollisiksi heidän omissa silmissään ja eksyttänyt heidät tieltä, niin että he ovat ilman johdatusta"
        },
        {
            "chapter": 27,
            "verse": 25,
            "text": "eivätkä palvele Jumalaa, joka paljastaa kaiken salatun sekä taivaassa että maan päällä, ja joka tietää, mitä te salaatte ja mitä julki tuotte"
        },
        {
            "chapter": 27,
            "verse": 26,
            "text": "Jumala on olemassa, ei ole muuta jumalaa kuin Hän, suuren voiman Herra.»"
        },
        {
            "chapter": 27,
            "verse": 27,
            "text": "Salomo vastasi: »Saamme pian nähdä, oletko puhunut totta, vai oletko valehtelija"
        },
        {
            "chapter": 27,
            "verse": 28,
            "text": "Ota tämä kirjeeni ja vie se heille; mene sitten syrjään ja odota, mitä he vastaavat.»"
        },
        {
            "chapter": 27,
            "verse": 29,
            "text": "Ja Saaban kuningatar lausui: »Oi päämiehet! Totisesti, minulle on lähetetty kunnianarvoinen kirje"
        },
        {
            "chapter": 27,
            "verse": 30,
            "text": "Se on Salomolta, ja hän kirjoittaa: 'Aloitan Jumalan, laupiaan Armahtajan nimeen"
        },
        {
            "chapter": 27,
            "verse": 31,
            "text": "(ja edelleen siinä on): 'älkää ylvästelkö minua vastaan, vaan alistukaa valtaani.'»"
        },
        {
            "chapter": 27,
            "verse": 32,
            "text": "Kuningatar lausui: »Päälliköt, neuvokaa minua tässä asiassa. En ratkaise ainoatakaan asiaa, ellette te ole läsnä.»"
        },
        {
            "chapter": 27,
            "verse": 33,
            "text": "He vastasivat: »Meillä on suuri mahti ja taistelukyky, mutta käskeminen kuuluu sinulle. Mieti siis, mitä aiot käskeä.»"
        },
        {
            "chapter": 27,
            "verse": 34,
            "text": "Hän sanoi: »Totisesti, kun kuninkaat ryntäävät johonkin kaupunkiin, niin he hävittävät sen raunioiksi ja alentavat sen ylhäisimmät asukkaat. Näin juuri he tekevät"
        },
        {
            "chapter": 27,
            "verse": 35,
            "text": "Totisesti aion lähettää heille lahjan ja odotan sitten sanansaattajien tuomaa vastausta.»"
        },
        {
            "chapter": 27,
            "verse": 36,
            "text": "Kun lahja tuotiin Salomolle, hän lausui: »Lahjoitatteko minulle rikkautta? Mutta se, mitä Jumala on minulle suonut, on enemmän kuin teidän lahjanne. Niin, olette kai itse ihastuneita lahjastanne"
        },
        {
            "chapter": 27,
            "verse": 37,
            "text": "Viekää se heille takaisin. Viemme heitä vastaan sotajoukkomme, jota he eivät voi vastustaa, ja karkoitamme heidät masennettuina ja häväistyinä.»"
        },
        {
            "chapter": 27,
            "verse": 38,
            "text": "Hän puhui edelleen: »Päällikköni! Kuka teistä voi tuoda minulle hänen valtaistuimensa, ennenkuin he alistuvat valtaani"
        },
        {
            "chapter": 27,
            "verse": 39,
            "text": "Eräs väkevä dzinni sanoi: »Tuon sen sinulle ennen kuin nouset paikaltasi; totisesti, minä olen väkevä ja luotettava tähän tehtävään.»"
        },
        {
            "chapter": 27,
            "verse": 40,
            "text": "Eräs toinen, joka tunsi (pyhää) Kirjaa, lausui: »Tuon sen sinulle ennen kuin ehdit silmääsi räpäyttää.» Ja kun Salomo näki valtaistuimen edessään, hän lausui: »Tämä tapahtuu Herran armosta; Hän koettelee minua, osaanko olla kiitollinen vai olenko kiittämätön. Ken kiittää, hän tekee sen omaksi parhaakseen, ja jos joku on kiittämätön, niin Herrani on joka tapauksessa suopea, armollinen.»"
        },
        {
            "chapter": 27,
            "verse": 41,
            "text": "Hän puhui edelleen: »Muuttakaa hänen valtaistuimensa ulkonäkö hänelle oudoksi, niin saamme nähdä, onko hän oikealla tiellä vai ilman johdatusta.»"
        },
        {
            "chapter": 27,
            "verse": 42,
            "text": "Kun kuningatar saapui, niin hänelle sanottiin: »Oliko valtaistuimesi tällainen?» Hän vastasi: »Näyttää siltä, kuin se olisi sama. Meille on annettu totista tietoa jo tätä ennen ja me olemme Jumalalle alamaisia.»"
        },
        {
            "chapter": 27,
            "verse": 43,
            "text": "Mutta se, mitä hän palveli Jumalan sijasta, vei häntä harhaan. Totisesti, hän kuului epäuskoiseen kansaan"
        },
        {
            "chapter": 27,
            "verse": 44,
            "text": "Hänelle sanottiin: »Käy sisälle palatsiin!» Kun hän sen näki, hän luuli sen vesialtaaksi ja riisui sen vuoksi jalastaan. Salomo lausui: »Se on vain palatsi, jonka lattia on tehty lasista.» Kuningatar lausui: »Oi Herra, totisesti, olen tehnyt väärin itseäni kohtaan, mutta Salomon kanssa tahdon totella Jumalaa, kaikkien maailmojen Herraa.»"
        },
        {
            "chapter": 27,
            "verse": 45,
            "text": "Totisesti, Me lähetimme Tamuudin heimon luokse heidän veljensä Saalihin, joka lausui: »Palvelkaa Jumalaa!» Mutta katso! He jakautuivat kahdeksi riiteleväksi puolueeksi"
        },
        {
            "chapter": 27,
            "verse": 46,
            "text": "Hän sanoi: »Kansalaiseni, miksi haluatte edistää pahaa enemmän kuin hyvää, miksi ette ano Jumalan anteeksiantoa, jotta teille osoitettaisiin armo?»"
        },
        {
            "chapter": 27,
            "verse": 47,
            "text": "He vastasivat: »Me pidämme sinua ja seuralaisiasi enteenä meitä kohtaavasta onnettomuudesta.» Hän sanoi: »Teidän kohtalonne on Jumalan huomassa. Mutta te olette kansa, joka on vitsauksen kokeva.»"
        },
        {
            "chapter": 27,
            "verse": 48,
            "text": "Ja kaupungissa oli yhdeksän miehen joukkio, joka ympäri maata teki pahaa, eikä lainkaan hyvää"
        },
        {
            "chapter": 27,
            "verse": 49,
            "text": "He sanoivat: »Vannokaamme keskenämme Jumalan nimeen, että me varmasti yöllä käymme hänen ja hänen perheensä kimppuun ja sanomme sitten hänen kostonsa perijälle: 'Emme ole nähneet hänen perheensä surmaamista, puhumme täyttä totta'.»"
        },
        {
            "chapter": 27,
            "verse": 50,
            "text": "Ja niin he punoivat juonensa, mutta Me teimme oman suunnitelmamme, josta he eivät tienneet"
        },
        {
            "chapter": 27,
            "verse": 51,
            "text": "Ja katso, mikä oli heidän juoniensa loppu! Me hävitimme heidät ja heidän kansansa kaikki"
        },
        {
            "chapter": 27,
            "verse": 52,
            "text": "Tuossa ovat heidän kotinsa autioina, koska he olivat jumalattomia. Totisesti, tässä on merkki niille, joilla on ymmärrystä"
        },
        {
            "chapter": 27,
            "verse": 53,
            "text": "Ja me pelastimme ne, jotka uskoivat ja hartautta harjoittivat"
        },
        {
            "chapter": 27,
            "verse": 54,
            "text": "Muista Lootia, joka sanoi kansalleen: »Harjoitatteko riettautta, vaikka tiedätte sen synniksi"
        },
        {
            "chapter": 27,
            "verse": 55,
            "text": "Lähestyttekö himoiten miehiä naisten sijasta? Niin, te olette pimeätä väkeä.»"
        },
        {
            "chapter": 27,
            "verse": 56,
            "text": "Ja mikä olikaan hänen kansansa vastaus: »Ajakaa Lootin perhe pois kaupungista, sillä he luulevat olevansa synnittömiä.»"
        },
        {
            "chapter": 27,
            "verse": 57,
            "text": "Sitten Me pelastamme hänet perheinensä paitsi hänen vaimonsa. Tämän määräsimme jälkeenjäävien joukkoon"
        },
        {
            "chapter": 27,
            "verse": 58,
            "text": "Ja Me annoimme sataa heidän päällensä; kauhistuttava oli se sade niille, joita oli varoitettu"
        },
        {
            "chapter": 27,
            "verse": 59,
            "text": "Sano: »Kaikki ylistys kuuluu Jumalalle, ja rauha olkoon Hänen palvelijoillensa, jotka hän on valinnut. Onko Jumala parempi vai se, jota he pitävät hänen vertaisenaan?»"
        },
        {
            "chapter": 27,
            "verse": 60,
            "text": "Eikö parempi ole se, joka loi taivaat ja maan ja lähetti pilvistä alas sateen, jolla Me kasvatamme ihania puutarhoja? Ei ole teidän vallassanne saada niiden puita kasvamaan. Onko muuta jumal'olentoa kuin Jumala? Ei, he vain kuvittelevat sellaisia"
        },
        {
            "chapter": 27,
            "verse": 61,
            "text": "Eikö parempi ole se, joka loi maan asuinpaikaksi ja teki siihen virtain uomat, kohotti vuoret ja erotti makean ja suolaisen veden? Onko muuta jumal'olentoa kuin Jumala? Ei, mutta useimmat eivät mitään tiedä"
        },
        {
            "chapter": 27,
            "verse": 62,
            "text": "Eikö parempi ole se, joka vastaa ahdistuksessa olevalle, kun tämä rukoilee häntä, ja joka poistaa hänen vaivansa ja tekee teistä maan perijöitä? Onko muuta jumal'olentoa kuin Jumala? Vähäistä on se, mitä mielessänne pysyy"
        },
        {
            "chapter": 27,
            "verse": 63,
            "text": "Eikö parempi ole se, joka ohjaa teitä pimeydessä sekä maalla että merellä? Kuka lähettää tuulet tuomaan ilosanomaa Hänen saapuvasta armostaan? Onko muuta jumal'olentoa kuin Jumala? Jumala on korkealla sen yläpuolella, mitä he Hänen vertaisenaan pitävät"
        },
        {
            "chapter": 27,
            "verse": 64,
            "text": "Eikö parempi ole se, joka loi elävät olennot ja sitten palauttaa kaiken entiselleen? Kuka antaa teille ravintoa sekä taivaasta että maasta? Onko muuta jumal'olentoa kuin Jumala? Sano: »Tuokaa esiin todisteenne, jos olette vilpittömiä.»"
        },
        {
            "chapter": 27,
            "verse": 65,
            "text": "Sano edelleen: »Ei kukaan taivaassa tai maan päällä, paitsi Jumala, tiedä näkymättömiä. Eivätkä he tiedä ylösnousemuksensa hetkeä"
        },
        {
            "chapter": 27,
            "verse": 66,
            "text": "Ei, heillä ei ole niukkaakaan tietoa tulevasta elämästä. Joko he sitä epäilevät tai ovat kokonaan pimitettyjä"
        },
        {
            "chapter": 27,
            "verse": 67,
            "text": "Uskottomat sanovat: »Kun me ja esi-isämme muutumme tomuksi, herätetäänkö meidät todellakin senjälkeen uudelleen eloon"
        },
        {
            "chapter": 27,
            "verse": 68,
            "text": "Näin meille on ennenkin luvattu, sekä myös esi-isillemme, mutta nämä ovat vain muinaistaruja.»"
        },
        {
            "chapter": 27,
            "verse": 69,
            "text": "Sano: »Kiertäkää maata ja katsokaa, millaisen lopun syntiset saivat!»"
        },
        {
            "chapter": 27,
            "verse": 70,
            "text": "älä ole murheessa heidän tähtensä äläkä ahdistuksessa heidän juoniensa vuoksi"
        },
        {
            "chapter": 27,
            "verse": 71,
            "text": "He sanovat myös: »Milloin tämä uhkaus täytetään, jos kerran puhut totta?»"
        },
        {
            "chapter": 27,
            "verse": 72,
            "text": "Vastaa: »Voi sattua, että jokin niistä asioista, joiden tuloa koetatte jouduttaa, seuraa teitä jo kannoillanne.»"
        },
        {
            "chapter": 27,
            "verse": 73,
            "text": "Totisesti, Herrasi on armon Herra ihmisille, mutta monetkaan heistä eivät ole kiitollisia"
        },
        {
            "chapter": 27,
            "verse": 74,
            "text": "Totisesti, Herrasi tietää, mitä heidän sydämensä kätkevät ja mitä ilmaisevat"
        },
        {
            "chapter": 27,
            "verse": 75,
            "text": "Taivaassa ja maassa ei ole mitään niin salattua, ettei se löytyisi selkeästä Kirjasta"
        },
        {
            "chapter": 27,
            "verse": 76,
            "text": "Totisesti, tämä Koraani ilmoittaa israelilaisille suurimman osan siitä, mistä he ovat eri mieltä"
        },
        {
            "chapter": 27,
            "verse": 77,
            "text": "Totisesti, se on myös johdatuksena ja armona uskovaisille"
        },
        {
            "chapter": 27,
            "verse": 78,
            "text": "Tuomiollaan Jumala totisesti jakaa heille oikeutta; onhan Hän kaikkivaltias, kaikkitietävä"
        },
        {
            "chapter": 27,
            "verse": 79,
            "text": "Luota siis Jumalaan; silloin olet varman totuuden perustalla"
        },
        {
            "chapter": 27,
            "verse": 80,
            "text": "Totisesti, sinä et voi saada kuolleita kuulemaan, etkä kuuroja äänesi kantamiin, jos he ovat menossa poispäin"
        },
        {
            "chapter": 27,
            "verse": 81,
            "text": "Et voi liioin taluttaa sokeita pois heidän harhastaan. Vain ne saat kuulemaan, jotka uskovat merkkeihimme ja ovat tottelevaisia"
        },
        {
            "chapter": 27,
            "verse": 82,
            "text": "Ja kun uhkauksemme käy heille toteen, Me annamme maasta kasvaa ituja, jotka tautina heihin tarttuvat, koska he eivät ottaneet uskoakseen merkkejämme"
        },
        {
            "chapter": 27,
            "verse": 83,
            "text": "Ja sinä päivänä Me kokoamme yhteen jokaisesta kansasta joukon niitä, jotka kielsivät merkkimme, ja järjestämme heidät riveihin"
        },
        {
            "chapter": 27,
            "verse": 84,
            "text": "Kun he saapuvat Herransa eteen, Hän on lausuva: »Hylkäsittekö Minun tunnusmerkkini, vaikkei niihin ymmärryksenne riittänyt, vai mitä te teitte?»"
        },
        {
            "chapter": 27,
            "verse": 85,
            "text": "Ja tuomiomme luetaan heille, koska he ovat syntiä tehneet, eivätkä he saata lausua sanaakaan"
        },
        {
            "chapter": 27,
            "verse": 86,
            "text": "Eivätkö he huomanneet, että olimme säätänyt heille yön lepoa varten ja päivän valaisemaan? Totisesti, nämä ovat merkkejä niille, jotka uskovat"
        },
        {
            "chapter": 27,
            "verse": 87,
            "text": "Ja sinä päivänä puhalletaan pasuunoihin, jolloin kaikki taivaassa ja maan päällä olevat, paitsi ne, joilla on Jumalan mielisuosio, joutuvat kauhun valtaan ja nöyrinä astuvat Hänen eteensä"
        },
        {
            "chapter": 27,
            "verse": 88,
            "text": "Sinä näet myös vuoret ja luulet niiden olevan lujasti paikoillaan, mutta ne häipyvät pois kuin vaeltavat pilvet; niin on ne Jumala asettanut, Hän, joka kaikelle on antanut täydellisen muodon. Totisesti, Hän tietää, mitä te teette"
        },
        {
            "chapter": 27,
            "verse": 89,
            "text": "Joka tuo esiin hyvää, on saava itselleen sitäkin parempaa, ja sellaiset ovat turvassa tuon päivän kauhuilta"
        },
        {
            "chapter": 27,
            "verse": 90,
            "text": "Mutta ken tekee pahaa, heitetään kasvoillensa tuleen. Olisiko teidän palkkanne muu kuin tekojenne mukainen"
        },
        {
            "chapter": 27,
            "verse": 91,
            "text": "Sano: »Totta on, että minua on käsketty palvelemaan tämän kaupungin Herraa, jolle se on pyhitetty ,ja jolle kaikki kuuluu; minut on myös määrätty olemaan muslimi"
        },
        {
            "chapter": 27,
            "verse": 92,
            "text": "sekä julistamaan Koraania. Ken on siis saanut johdatuksen, hän on saanut sen oman sielunsa parhaaksi. Mutta eksyneille sano: »Olen vain yksi varoittajista.»"
        },
        {
            "chapter": 27,
            "verse": 93,
            "text": "Sano edelleen: »Kaikki ylistys kuuluu Jumalalle. Olette pian näkevät Hänen merkkinsä ja tulette ne silloin tuntemaan.» Herrasi ei ole välinpitämätön siitä, mitä teette"
        },
        {
            "chapter": 28,
            "verse": 1,
            "text": "Taa, Siin, Miim. (Laupias, kuuleva, tietävä Jumala)"
        },
        {
            "chapter": 28,
            "verse": 2,
            "text": "Nämä ovat selvän Kirjan säkeistöjä"
        },
        {
            "chapter": 28,
            "verse": 3,
            "text": "Aiomme kertoa sinulle totuudenmukaisesti osan Mooseksen ja faraon elämästä hyödyksi niille, jotka uskovat"
        },
        {
            "chapter": 28,
            "verse": 4,
            "text": "Totisesti, farao oli maassaan mahtava. Hän jakoi sen asukkaat luokkiin ja koetti heikentää erästä osaa heistä tappamalla miehet ja jättämällä vain naiset eloon. Hän oli todella vääryydentekijä"
        },
        {
            "chapter": 28,
            "verse": 5,
            "text": "Mutta Me tahdoimme osoittaa suosiotamme niille, joita maassa sorrettiin. Tahdoimme tehdä heidät maan johtomiehiksi ja faraon perillisiksi"
        },
        {
            "chapter": 28,
            "verse": 6,
            "text": "Halusimme antaa heille valtaa maassa ja saada faraon ja Haamanin sekä heidän sotajoukkonsa kokemaan sitä, mitä he olivat pelänneet"
        },
        {
            "chapter": 28,
            "verse": 7,
            "text": "Niin Me ilmestyimme Mooseksen äidille näin sanoen: »Imetä häntä, mutta kun alat pelätä hänen puolestaan, niin aseta hänet veteen äläkä pelkää, äläkä murehdi. Totisesti, Me annamme hänet sinulle takaisin ja teemme hänestä lähettilään.»"
        },
        {
            "chapter": 28,
            "verse": 8,
            "text": "Sitten faraon väki otti hänet vedestä, ja hänestä oli tuleva heille vihamies ja murheen aihe. Totisesti, farao, Haaman ja heidän sotajoukkonsa olivat synnintekijöitä"
        },
        {
            "chapter": 28,
            "verse": 9,
            "text": "Ja faraon puoliso lausui: »Hän ilahduttaa minun silmäni,ja sinunkin. Älä surmaa häntä, ehkäpä hän voi olla meille hyödyksi tai voimme ottaa hänet pojaksemme.» Mutta he eivät asiaa arvanneet"
        },
        {
            "chapter": 28,
            "verse": 10,
            "text": "Ja seuraavana aamuna Mooseksen äidin sydän oli pakahtumaisillaan. Hän olisi paljastanut salaisuutensa, ellemme Me olisi vahvistanut hänen sydäntään, niin että hän saattoi pysyä uskossa"
        },
        {
            "chapter": 28,
            "verse": 11,
            "text": "Ja hän lausui Mooseksen sisarelle: »Seuraa häntä!» Ja tämä piti syrjästä veljeänsä silmällä heidän huomaamattaan"
        },
        {
            "chapter": 28,
            "verse": 12,
            "text": "Me olimme jo tehnyt hänelle vastenmielisiksi vieraat imettäjät. Silloin sisar lausui: »Näytänkö teille erään perheen, joka on hoivaava häntä ja tarkoittaa hänelle hyvää?»"
        },
        {
            "chapter": 28,
            "verse": 13,
            "text": "Siten Me annoimme hänet takaisin äidilleen, jotta tämän silmät kirkastuisivat eikä hän enää murehtisi, vaan tietäisi, että Jumalan lupaus oli tosi. Mutta useimmat ihmisistä ovat tietoa vailla"
        },
        {
            "chapter": 28,
            "verse": 14,
            "text": "Ja kun Mooses oli päässyt miehuuden ikään ja kasvanut voimakkaaksi, Me annoimme hänelle viisautta ja tietoa. Siten me palkitsemme ne, jotka hyvää tekevät"
        },
        {
            "chapter": 28,
            "verse": 15,
            "text": "Ja hän astui kaupunkiin hetkenä, jolloin sen asukkaat eivät sitä vartioineet, ja havaitsi siellä kahden miehen tappelevan keskenänsä; toinen kuului hänen omaan heimoonsa, toinen hänen vihamiehiinsä. Silloin hänen heimolaisensa pyysi häntä avukseen toista vastaan, joka kuului hänen vihollisiinsa. Ja Mooses iski tämän nyrkillään hengiltä. Silloin hän sanoi: »Tämän sai saatana aikaan. Totisesti, hän on vihamies ja ilmeinen viettelijä.»"
        },
        {
            "chapter": 28,
            "verse": 16,
            "text": "Hän puhui edelleen: »Herra! Olen tehnyt syntiä itseäni kohtaan, suo se minulle anteeksi!» Ja hän sai anteeksi. Totisesti, Hän antaa kaiken anteeksi. Hän on anteeksiantava, armollinen"
        },
        {
            "chapter": 28,
            "verse": 17,
            "text": "Mooses sanoi: »Herra, koska olet armahtanut minua, en koskaan enää auta syntisiä.»"
        },
        {
            "chapter": 28,
            "verse": 18,
            "text": "Seuraavana aamuna hän kulki kaupungissa pelokkaasti ympärillensä tähyillen, ja katso, se, joka oli häntä edellisenä päivänä avukseen huutanut, huusi taaskin häntä auttajakseen. Mooses nuhteli häntä: »Totisesti, sinä olet ilmeisesti väärässä.»"
        },
        {
            "chapter": 28,
            "verse": 19,
            "text": "Ja kun hän aikoi taltuttaa sitä, joka oli heidän kummankin vihollinen, niin tämä sanoi: »Tahdotko tappaa minut, Mooses, kuten tapoit eilisen miehen? Haluat väkivalloin maata hallita, etkä kuulua niihin, jotka oikeutta tekevät.»"
        },
        {
            "chapter": 28,
            "verse": 20,
            "text": "Silloin saapui kaupungin etäisimmältä laidalta mies juosten, ja hän sanoi: »Mooses! Päämiehet pitävät neuvoa sinut tappaakseen. Lähde pois täältä; totisesti, minä toivon sinulle hyvää.»"
        },
        {
            "chapter": 28,
            "verse": 21,
            "text": "Silloin hän lähti pois kaupungista pelon vallassa, ympärillensä tähyillen. Hän huudahti: »Herra, pelasta minut väärämielisten ihmisten keskuudesta!»"
        },
        {
            "chapter": 28,
            "verse": 22,
            "text": "Ja kääntäessään kasvonsa Midianin suuntaan hän sanoi: »Ehkä Herra ohjaa minut oikealle tielle.»"
        },
        {
            "chapter": 28,
            "verse": 23,
            "text": "Kun hän saapui Midianin kaivon luo, hän tapasi useita miehiä juottamassa elukoitaan. Paitsi heitä hän huomasi kaksi naista, jotka pidättelivät laumaansa. Hän kysyi: »Mitä te kaksi oikein teette?» He vastasivat: »Emme voi juottaa elukoitamme, ennenkuin paimenet poistuvat; isämme on vanha.»"
        },
        {
            "chapter": 28,
            "verse": 24,
            "text": "Silloin hän juotti heidän elukkansa heidän puolestaan ja vetäytyi sitten takaisin varjoon ja sanoi: »Herra, olen totisesti kaiken hyvän tarpeessa, minkä minulle mahdat suoda.»"
        },
        {
            "chapter": 28,
            "verse": 25,
            "text": "Silloin toinen naisista tuli kainosti kävellen hänen luokseen ja sanoi: »Totisesti, isäni kutsuu sinut luokseen voidakseen kiittää sinua siitä, että juotit elukkamme.» Kun Mooses saapui hänen luoksensa ja kertoi hänelle elämänsä, niin vanhus sanoi: »Älä pelkää, olet pelastunut väärämielisten ihmisten joukosta.»"
        },
        {
            "chapter": 28,
            "verse": 26,
            "text": "Toinen tyttäristä pyysi: »Isä! Ota hänet palvelukseesi, totisesti, hän on paras, jonka voit palkata, sangen väkevä ja luotettavaa"
        },
        {
            "chapter": 28,
            "verse": 27,
            "text": "Isä lausui: »Totisesti, haluan naittaa sinut toiselle tyttäristäni sillä ehdolla, että olet kahdeksan vuotta palveluksessani. Oletko kymmenen vuotta täyteen, se riippuu itsestäsi, enkä aio kohdella sinua huonosti, olet huomaava minut, jos Jumala niin suo, hyväksi ihmiseksi.»"
        },
        {
            "chapter": 28,
            "verse": 28,
            "text": "Mooses vastasi: »Tämä olkoon sopimuksemme, ja minkä ajan otankin täyttääkseni, älköön minulta enää lisää vaadittako. Jumala todistakoon sen, mistä me nyt puhumme.»"
        },
        {
            "chapter": 28,
            "verse": 29,
            "text": "Kun Mooses sitten oli palvellut aikansa täyteen ja lähti pois perheinensä, hän huomasi tulen vuoren kupeella. Hän lausui perheelleen: »Malttakaa, minä näen tulen palavan. Ehkä minä voin ottaa teille selvää siitä tai tuoda palavan kekäleen, voidaksenne lämmitellä.»"
        },
        {
            "chapter": 28,
            "verse": 30,
            "text": "Kun hän lähestyi sitä, kuului ääni laakson oikealta puolelta, pyhänä paikalla olevasta pensaasta: »Mooses! Minä olen totisesti Jumala, maailmojen valtias.»"
        },
        {
            "chapter": 28,
            "verse": 31,
            "text": "Ja edelleen: »Heitä sauvasi maahan!» Ja kun hän näki sen kiemurtelevan kuin käärme, hän kääntyi ympäri paeten taakseen katsomatta. »Oi Mooses, astu eteenpäin pelkäämättä, sillä totisesti olet turvassa"
        },
        {
            "chapter": 28,
            "verse": 32,
            "text": "Pistä kätesi poveesi, niin vedät sen ulos valkoisena, kuitenkin ilman taudin tartuntaa. Äläkä kammoksu kättäsi kylkesi lähellä. Nämä ovat Herrasi kaksi tunnusmerkkiä faraolle ja hänen päämiehilleen. Totisesti he ovat jumalattomia ihmisiä.»"
        },
        {
            "chapter": 28,
            "verse": 33,
            "text": "Mooses vastasi: »Herra! Minä surmasin erään heistä ja pelkään senvuoksi, että he surmaavat minut"
        },
        {
            "chapter": 28,
            "verse": 34,
            "text": "Mutta minulla on veljeni Aaron, joka on puheessaan minua taitavampi, lähetä sentähden hänet minun mukaani minua vahvistamaan. Pelkään totisesti, että he pitävät minua valehtelijana.»"
        },
        {
            "chapter": 28,
            "verse": 35,
            "text": "Jumala lausui: »Me vahvistamme käsivarttasi veljesi avulla ja annamme teille kummallekin sellaisen vallan, että he eivät kykene mihinkään Meidän tunnustekojamme vastaan. Te kaksi sekä ne, jotka teitä seuraavat, peritte voiton.»"
        },
        {
            "chapter": 28,
            "verse": 36,
            "text": "Kun Mooses sitten selkeästi näytti heille tunnusmerkkimme, he sanoivat: »Tämä on vain ovelaa noituutta, emmekä ole kuulleet tällaista sattuneen esi~isiemme aikana.»"
        },
        {
            "chapter": 28,
            "verse": 37,
            "text": "Mutta Mooses sanoi: »Herra tietää parhaiten, kuka tulee Hänen lähettämänään ja opastamanaan ja kenellä on määränpäässä hyvä koti. Totisesti, väärämieliset eivät menesty.»"
        },
        {
            "chapter": 28,
            "verse": 38,
            "text": "Farao lausui: »Päällikköni, en tiedä teillä olevan muuta jumalaa kuin minä itse. Polta siis, Haaman, minulle tiiliä ja rakenna korkea palatsi, jotta voisin ulottua näkemään Mooseksen Jumalan. Pidän häntä totisesti valehtelijana.»"
        },
        {
            "chapter": 28,
            "verse": 39,
            "text": "Ja farao ja hänen sotajoukkonsa ylvästelivät aiheetta maassa ja luulivat, ettei heitä noudettaisi takaisin Meidän eteemme"
        },
        {
            "chapter": 28,
            "verse": 40,
            "text": "Silloin Me tartuimme häneen ja hänen sotajoukkoonsa ja heitimme heidät mereen. Huomaa siis, millaisen lopun saavat jumalattomat"
        },
        {
            "chapter": 28,
            "verse": 41,
            "text": "Ja Me teimme heistä johtomiehiä viettelemään ihmisiä tulen omiksi, ja ylösnousemuksen päivänä heitä ei auteta"
        },
        {
            "chapter": 28,
            "verse": 42,
            "text": "Tässä maailmassa me annoimme kirouksen seurata heitä, ja ylösnousemuksen päivänä he ovat inhottuja"
        },
        {
            "chapter": 28,
            "verse": 43,
            "text": "Totisesti, Me annoimme Moosekselle Kirjan, senjälkeen kun olimme hävittänyt aikaisemmat sukupolvet, valaistukseksi ihmissuvulle, johdatukseksi ja armoksi, jotta he siitä vaarin ottaisivat"
        },
        {
            "chapter": 28,
            "verse": 44,
            "text": "Sinä (Muhammed) et ollut Siinain länsipuolella, kun Me ilmoitimme Moosekselle käskymme, etkä ollut sen todistajana"
        },
        {
            "chapter": 28,
            "verse": 45,
            "text": "Mutta olemme luonut toisia sukupolvia ja suonut niille pitkän elämän. Sinä et myöskään asunut Midianin asukkaitten parissa julistamassa heille Meidän ilmoituksiamme, mutta Meistä ne olivat lähtöisin"
        },
        {
            "chapter": 28,
            "verse": 46,
            "text": "Sinä et ollut myöskään vuoren huipulla, kun Me (Mooseksen) kutsuimme, mutta tämä (Koraani) on Herrasi armonosoitus, jotta voisit varoittaa kansaa, jonka luona ei ketään varoittajaa ennen sinua käynyt; ehkä he ottavat vaarin"
        },
        {
            "chapter": 28,
            "verse": 47,
            "text": "Etteivät he sitten, kun heitä kohtaa onnettomuus heidän kättensä tekojen tähden, sanoisi: »Herra, miksi et lähettänyt luoksemme lähettilästä, niin että olisimme seuranneet merkkejäsi ja olleet uskovaisia?»"
        },
        {
            "chapter": 28,
            "verse": 48,
            "text": "Mutta kun lähettämämme totuus nyt ilmestyy heille, he sanovat: »Miksi hän (Muhammed) ei saanut samanlaista ihmeidentekovaltaa kuin Mooseskin? Mutta eivätkö he kieltäneet sitä, mitä Moosekselle aikoinaan annettiin?» He sanoivat: »Nämä kumpikin (Koraani ja Toora) ovat noituuden tuotteita, jotka tukevat toisiaan. Totisesti, emme usko kumpaankaan.»"
        },
        {
            "chapter": 28,
            "verse": 49,
            "text": "Sano: »Tuokaa sitten Jumalalta sellainen kirja, joka on näitä kahta parempi ojennusnuora, niin minä seuraan sitä, jos olette oikeassa.»"
        },
        {
            "chapter": 28,
            "verse": 50,
            "text": "Mutta jos he eivät vastaa sinulle, tiedä silloin, että he seuraavat vain omia himojaan. Ja ken onkaan pahemmin eksynyt kuin se, joka seuraa omia himojaan saamatta johdatusta Jumalalta. Totisesti, Jumala ei ohjaa väärämielisiä"
        },
        {
            "chapter": 28,
            "verse": 51,
            "text": "Totisesti, olemme jo ennenkin julistanut heille (Koraanin) sanaa moninaisissa yhteyksissä, jotta he ottaisivat siitä vaarin"
        },
        {
            "chapter": 28,
            "verse": 52,
            "text": "Ne, joille Kirja on jo aikaisemmin annettu, uskovat siihen"
        },
        {
            "chapter": 28,
            "verse": 53,
            "text": "Kun sitä heille luetaan, he sanovat: »Me uskomme siihen. Totisesti, se on Herramme lähettämä totuus, ja totisesti me olimme jo tätä ennen Jumalan alamaisia.»"
        },
        {
            "chapter": 28,
            "verse": 54,
            "text": "Heidän palkkansa maksetaan heille kahdesti, koska he pysyvät lujina ja vastustavat pahaa hyvällä ja antavat almuja siitä, mitä olemme heille suonut"
        },
        {
            "chapter": 28,
            "verse": 55,
            "text": "Ja kun he kuulevat turhaa puhetta, he kääntyvät siitä pois ja sanovat: »Te niitätte omat tekonne ja me omamme; rauha olkoon teille, mutta me emme pyri tietämättömien seuraan.»"
        },
        {
            "chapter": 28,
            "verse": 56,
            "text": "Totisesti, sinä et voi johtaa sitä, jota mielelläsi johtaisit, mutta Jumala antaa johdatuksensa kenelle tahtoo, ja Hän tietää parhaiten, ketkä vaeltavat oikeata tietä"
        },
        {
            "chapter": 28,
            "verse": 57,
            "text": "Ja he sanovat: »Jos sinun kanssasi seuraamme tätä johdatusta, niin me joudumme pois maastamme.» Aivan niin, mutta emmekö Me ole perustanut heitä varten turvallista pyhitettyä paikkaa (Mekkaa), jonne annamme kaikenlaisia hedelmiä heidän ylläpidokseen. Mutta useimmat heistä eivät mitään tiedä"
        },
        {
            "chapter": 28,
            "verse": 58,
            "text": "Kuinka monta kaupunkia, jotka rikkaudessaan ylvästelivät, olemmekaan tuhonnut. Nämä rauniot olivat heidän kotejaan, joita heidän jälkeensä vain vähän on käytetty asuntoina. Ne olemme Me perinyt"
        },
        {
            "chapter": 28,
            "verse": 59,
            "text": "Mutta Herrasi ei koskaan hävittänyt kaupunkeja ennen kuin oli lähettänyt niiden pääpaikkaan lähettilään tulkitsemaan heille Meidän merkkimme. Emmekä Me hävitä kaupunkeja muutoin kuin niiden asukkaitten vääryyksien takia"
        },
        {
            "chapter": 28,
            "verse": 60,
            "text": "Kaikki, mitä teille on annettu, on vain tämän maailman elämän nautintoa ja koreutta. Mutta se, mikä on Jumalan luona, on parempaa ja pysyvämpää. Ettekö jo ymmärrä"
        },
        {
            "chapter": 28,
            "verse": 61,
            "text": "Onko sitten se, jolle Me olemme antanut ihanan lupauksen, mikä hänelle täytetäänkin, sellaisen kaltainen, jolle olemme kylläkin suonut tämän maailman elämän nautintoja, mutta joka ylösnousemuksen päivänä luetaan syntisten joukkoon"
        },
        {
            "chapter": 28,
            "verse": 62,
            "text": "Sinä päivänä Hän kutsuu heitä ja sanoo: »Missä ovat ne, joita te kuvittelitte Minun vertaisikseni?»"
        },
        {
            "chapter": 28,
            "verse": 63,
            "text": "Silloin ne, joihin tämä puhe sattuu, sanovat: »Herra, nämä ovat niitä, jotka olemme johtaneet harhaan samalla tavalla kuin itsekin eksyimme. Olemme syyttömiä Sinun edessäsi, he eivät meitä palvelleet.»"
        },
        {
            "chapter": 28,
            "verse": 64,
            "text": "Silloin sanotaan: »Kutsukaa liittolaisianne!» Niin he kutsuvat niitä, mutta nämä eivät lainkaan vastaa. He näkevät tuomionsa ja toivovat, että olisivat saaneet johdatuksen"
        },
        {
            "chapter": 28,
            "verse": 65,
            "text": "Tulee päivä, jolloin Hän on heitä kutsuva ja sanova: »Minkä vastauksen annoitte lähettiläille?»"
        },
        {
            "chapter": 28,
            "verse": 66,
            "text": "Sinä päivänä he joutuvat sokeuden valtaan eivätkä kykene mitään verukkeita esittämään, eivätkä he myöskään joutavia toisiltaan utele"
        },
        {
            "chapter": 28,
            "verse": 67,
            "text": "Mutta ken kääntyy Jumalan puoleen ja uskoo sekä tekee hyvää, hän toivottavasti kuuluu niiden pariin, jotka menestyvät"
        },
        {
            "chapter": 28,
            "verse": 68,
            "text": "Herrasi voi luoda ja valita mitä haluaa, mutta heillä ei ole valinnan varaa. Kunnia olkoon Jumalalle! Hän on korkealla sen yläpuolella, mitä he Hänen rinnalleen asettavat"
        },
        {
            "chapter": 28,
            "verse": 69,
            "text": "Herrasi tietää myös, mitä heidän povessaan piilee ja mitä he julki tuovat"
        },
        {
            "chapter": 28,
            "verse": 70,
            "text": "Hän on Jumala, ei ole muuta jumalaa kuin Hän. Hänelle kuuluu kaikki ylistys alusta loppuun. Hänelle kuuluu tuomio, ja Hänen luokseen teidän on palattava"
        },
        {
            "chapter": 28,
            "verse": 71,
            "text": "Sano: »Mitä sanoisitte, jos Jumala antaisi teidän olla yön pimeydessä aina ylösnousemuksen päivään saakka? Mikä muu jumala kuin Hän itse voisi antaa teille valoa? Miksi ette siis kuuntele?»"
        },
        {
            "chapter": 28,
            "verse": 72,
            "text": "Sano edelleen: »Mitä sanoisitte, jos Jumala antaisi teidän olla päivän valossa aina ylösnousemuksen päivään saakka? Mikä muu jumala kuin Hän voisi antaa teille yön sen aikana levätäksenne? Ettekö jo huomaa?»"
        },
        {
            "chapter": 28,
            "verse": 73,
            "text": "Suopeudessaan Hän on säätänyt teitä varten yön ja päivän, niin että voitte levätä sekä etsiä Jumalan armoa ja että osaatte olla kiitollisia"
        },
        {
            "chapter": 28,
            "verse": 74,
            "text": "Tulee päivä, jolloin Hän on heitä kutsuva ja sanova: »Missä ovat ne, joita te kuvittelette Minun vertaisikseni?»"
        },
        {
            "chapter": 28,
            "verse": 75,
            "text": "Ja me otamme jokaisesta kansasta todistajan ja lausumme: »Tuokaa esiin todistuksenne.» Silloin he tulevat huomaamaan, että totuus on Jumalassa ja että heidän kuvitelmansa häipyvät heidän näkyvistään"
        },
        {
            "chapter": 28,
            "verse": 76,
            "text": "Totisesti. Koorah kuului Mooseksen kansaan, mutta hän nousi heitä vastaan. Ja Me olimme antanut hänelle niin paljon aarteita, että niiden avaimet olisivat painaneet maahan joukon voimakkaita miehiä. Hänen kansansa lausui hänelle: »Älä riemuitse, totisesti, Jumala ei rakasta niitä, jotka liiaksi rikkaudestaan riemuitsevat"
        },
        {
            "chapter": 28,
            "verse": 77,
            "text": "Vaan sen avulla, mitä Jumala on sinulle antanut, etsi tulevaisuuden kotia, mutta älä unohda osaasi tässä maailmassa. Tee hyvää, kuten Jumalakin on hyvää tehnyt sinulle, äläkä tavoittele maassa pahaa. Totisesti, Jumala ei rakasta niitä, jotka pahaa tekevät.»"
        },
        {
            "chapter": 28,
            "verse": 78,
            "text": "Hän sanoi: »Minulle on annettu tämä kaikki sen tiedon vuoksi, joka minulla on.» Eikö hän tiedä, että jo ennen häntä Jumala on tuhonnut sukupolvia, jotka olivat häntä voimassaan väkevämpiä ja määrältään lukuisampia. Mutta syntisiltä ei tarvitse kysellä heidän syntejään"
        },
        {
            "chapter": 28,
            "verse": 79,
            "text": "Sitten hän astui kansansa eteen kaikessa korskeudessaan; silloin ne, jotka halusivat tämän maailman elämää, sanoivat: »Me halajamme samanlaista, mitä Koorahillekin on annettu. Totisesti, hän on saanut suuren onnen.»"
        },
        {
            "chapter": 28,
            "verse": 80,
            "text": "Mutta ne, joille oli annettu totista tietoa, sanoivat: »Voi teitä! Jumala antaa paremman palkan sille, joka uskoo ja tekee hyvää. Mutta sen saavat vain ne, jotka lujina kestävät.»"
        },
        {
            "chapter": 28,
            "verse": 81,
            "text": "Sitten Me annoimme maan niellä hänet ja hänen kotinsa, eikä kukaan, paitsi Jumala, voinut häntä auttaa, eikä hän apua saanut"
        },
        {
            "chapter": 28,
            "verse": 82,
            "text": "Ja ne, jotka aikaisemmin olivat halunneet hänen asemaansa, alkoivat puhua: »Voi, miten kummallista! Totisesti, Jumala suo antimensa niille palvelijoistaan, joille haluaa, tai myös vähentää niitä. Ellei Jumala olisi ollut hyvä meitä kohtaan, olisimme mekin hautautuneet maan alle. Voi, miten kummallista! Totisesti, uskottomat eivät milloinkaan menesty.»"
        },
        {
            "chapter": 28,
            "verse": 83,
            "text": "Tulevaisuuden kodin Me määräämme niitä varten, jotka eivät halua korottaa itseään maan päällä eivätkä halua tehdä pahaa. Parhaimman osan saavat viimein hurskaat"
        },
        {
            "chapter": 28,
            "verse": 84,
            "text": "Sentähden, joka toimittaa hyvää, saa vieläkin parempaa; mutta ken pahaa tekee, sellaiselle maksetaan palkka vain hänen tekojensa mukaan"
        },
        {
            "chapter": 28,
            "verse": 85,
            "text": "Totisesti, Hän, joka on antanut sinulle tämän Koraanin, on johtava sinut takaisin luvattuun paikkaan. Sano: »Herra tuntee parhaiten sekä sen, jolla on johdatus, että sen, joka on ilmeisen harhan vallassa.»"
        },
        {
            "chapter": 28,
            "verse": 86,
            "text": "Sinä et odottanut tätä Kirjaa sinulle ilmoitettavan, mutta se on Herrasi armonosoitus. Älä siis milloinkaan tue uskottomia"
        },
        {
            "chapter": 28,
            "verse": 87,
            "text": "Älä salli heidän erottaa itseäsi Jumalan merkeistä, sen jälkeen kuin ne on sinulle lähetetty. Kutsu heitä Jumalan luo, äläkä koskaan kuulu niiden joukkoon, jotka asettavat muita jumalia Jumalan vertaisiksi"
        },
        {
            "chapter": 28,
            "verse": 88,
            "text": "Älä rukoile muuta jumaluutta kuin Jumalaa; ei ole muuta Jumalaa kuin Hän. Kaikki muu on häviävä, paitsi Hän. Hänelle kuuluu tuomio, ja Hänen luoksensa teidän on palattava"
        },
        {
            "chapter": 29,
            "verse": 1,
            "text": "Aliif, Laam, Miim (Minä olen Jumalan tietäjistä parhain)"
        },
        {
            "chapter": 29,
            "verse": 2,
            "text": "Luulevatko ihmiset, että heidät sanottuaan »Me uskomme» jätetään rauhaan koettelematta"
        },
        {
            "chapter": 29,
            "verse": 3,
            "text": "Me olemme jo koetellut niitä, jotka ennen heitä elivät, ja totisesti Jumala erottaa ne, jotka ovat totuudellisia, niistä, jotka valehtelevat"
        },
        {
            "chapter": 29,
            "verse": 4,
            "text": "Luulevatko ne, jotka pahaa tekevät, voivansa välttää Meidät? Surkeita ovat heidän erehdyksensä"
        },
        {
            "chapter": 29,
            "verse": 5,
            "text": "Jos joku toivoo kohtaavansa Jumalan, niin totisesti Jumalan saapumisen hetki on tuleva; sillä Hän on kaikkikuuleva, kaikkitietävä"
        },
        {
            "chapter": 29,
            "verse": 6,
            "text": "Ja ken ponnistelee, hän tekee sen oman sielunsa hyväksi. Totisesti, Jumala on riippumaton maailmoista"
        },
        {
            "chapter": 29,
            "verse": 7,
            "text": "Jotka uskovat ja hyvää tekevät, niiden synnit Me pyyhimme pois ja annamme heille palkan parhaasta, mitä he ovat tehneet"
        },
        {
            "chapter": 29,
            "verse": 8,
            "text": "Me olemme myös käskenyt ihmisiä hyvyyteen vanhempiaan kohtaan, mutta jos nämä kaikin voimin koettavat saada sinut asettamaan Minun rinnalleni sellaista, mistä et mitään tiedä, niin älä heitä tottele. Minun luokseni teidän on palattava, ja silloin Minä osoitan teille, mitä olette tehneet"
        },
        {
            "chapter": 29,
            "verse": 9,
            "text": "Jotka uskovat ja hyvää tekevät, heidät Me totisesti liitämme hyvien joukkoon"
        },
        {
            "chapter": 29,
            "verse": 10,
            "text": "Ihmisten keskuudessa on monikin sellainen, joka sanoo: »Me uskomme Jumalaan», mutta kun hän joutuu vaivaan Jumalan asian tähden, niin hän pitää ihmisten aiheuttamaa vainoa yhdenveroisena Jumalan lähettämän kärsimyksen kanssa. Mutta jos Herrasi lähettää voiton, niin he varmasti sanovat: »Totisesti, me olimme teidän kanssanne.» Todellakin, eikö Jumala parhaiten tiedä, mitä koko maailman ihmisten sydämiin on kätkettynä"
        },
        {
            "chapter": 29,
            "verse": 11,
            "text": "Totisesti, Jumala tuntee ne, jotka uskovat, ja Hän tuntee myös ulkokultaiset"
        },
        {
            "chapter": 29,
            "verse": 12,
            "text": "Ja uskottomat sanovat uskovaisille: »Seuratkaa meidän teitämme, ja me kannamme teidän syntinne», mutta he eivät voi kantaa vähintäkään heidän synneistään. Totisesti, he ovat valehtelijoita"
        },
        {
            "chapter": 29,
            "verse": 13,
            "text": "He saavat varmasti kantaa oman kuormansa ja sen lisäksi vielä muita kuormia. Totisesti, ylösnousemuksen päivänä he saavat vastata valheellisista puheistansa"
        },
        {
            "chapter": 29,
            "verse": 14,
            "text": "Totisesti, Me lähetimme Nooan kansansa luokse, ja hän oleskeli siellä viisikymmentä vaille tuhannen vuotta. Sitten vedenpaisumus yllätti heidät, koska he olivat väärämielisiä"
        },
        {
            "chapter": 29,
            "verse": 15,
            "text": "Mutta Me pelastimme hänet ja arkin asukkaat ja teimme siitä merkin maailman kansoille"
        },
        {
            "chapter": 29,
            "verse": 16,
            "text": "Ja muista Aabrahamia, kun hän lausui kansalleen: »Palvelkaa Jumalaa ja kunnioittakaa Häntä. Tämä on teille parasta; jospa sen älyäisitte.»"
        },
        {
            "chapter": 29,
            "verse": 17,
            "text": "Ne, joita te palvelette Jumalan sijasta, ovat pelkkiä epäjumalia, ja te sepittelette valheita. Totisesti, ne, joita te palvelette Jumalan sijasta, eivät pysty antamaan teille elatusta. Etsikää sitä siis Jumalalta ja palvelkaa Häntä ja kiittäkää Häntä. Hänen luokseen teidän on palattava.»"
        },
        {
            "chapter": 29,
            "verse": 18,
            "text": "Ja jos te kiellätte totuuden, niin ovat monet ennen teitä myös totuuden kieltäneet; lähettilään velvollisuus on vain selvästi julistaa sanomaansa"
        },
        {
            "chapter": 29,
            "verse": 19,
            "text": "Totisesti, eivätkö he ole nähneet, miten Jumala on suorittanut luomistyönsä ja antaa sitten kaiken palata takaisin? Totisesti, Jumalalle se on helppoa"
        },
        {
            "chapter": 29,
            "verse": 20,
            "text": "Sano: »Kulkekaa ympäri maata ja huomatkaa, miten Hän on suorittanut luomistyönsä! Senjälkeen Jumala säätää tulevan kehityksen.» Totisesti, Jumala on kykenevä tekemään kaiken, mitä haluaa"
        },
        {
            "chapter": 29,
            "verse": 21,
            "text": "Hän kurittaa ketä haluaa, ja Hän osoittaa armoaan kenelle haluaa. Ja Hänen luokseen teidän on palattava"
        },
        {
            "chapter": 29,
            "verse": 22,
            "text": "Te ette voi kätkeytyä maahan ettekä taivaisiin, eikä kukaan muu kuin Jumala,voi teitä suojella eikä auttaa"
        },
        {
            "chapter": 29,
            "verse": 23,
            "text": "Niillä, jotka eivät usko Jumalan merkkeihin eivätkä Hänen tulemiseensa, ei ole toivoa Minun armostani; he ovat niitä, joita varten on tuskallinen kuritus"
        },
        {
            "chapter": 29,
            "verse": 24,
            "text": "Eikä Aabrahamin kansalla ollut muuta vastausta kuin tämä: »Tappakaa hänet tai polttakaa hänet!» Mutta Jumala pelasti hänet tulesta. Totisesti, tässä on tunnusmerkki niille, jotka uskovat"
        },
        {
            "chapter": 29,
            "verse": 25,
            "text": "Ja hän lausui: »Olette ottaneet epäjumalia Jumalan rinnalle vain sentakia, että olitte toisillenne mieliksi tämän maailman elämässä, mutta ylösnousemuksen päivänä toiset teistä kieltävät toisensa ja toiset kiroavat toisiansa. Teidän asuinsijanne on oleva tuli, eikä teitä kukaan auta.»"
        },
        {
            "chapter": 29,
            "verse": 26,
            "text": "Loot uskoi Häneen. Ja Aabraham lausui: »Totisesti, pakenen Herran luokse! Totisesti, Hän on kaikkivaltias, viisas.»"
        },
        {
            "chapter": 29,
            "verse": 27,
            "text": "Me annoimme hänelle Iisakin ja Jaakobin ja hänen jälkeläisillensä profetoimislahjan ja Kirjoitukset. Ja Me annoimme hänelle hänen palkkansa tässä maailmassa, ja totisesti, tulevassa elämässä hän on kuuluva hyvien joukkoon"
        },
        {
            "chapter": 29,
            "verse": 28,
            "text": "Ja Loot lausui kansalleen: »Totisesti, te harjoitatte riettautta, jollaista ei kukaan ennen teitä maailman kansojen joukossa eläneistä ole tehnyt"
        },
        {
            "chapter": 29,
            "verse": 29,
            "text": "Te menette miesten luokse, te harjoitatte maantierosvousta ja teette pahaa kokouksissanne.» Eikä hänen kansallaan ollut muuta vastausta kuin tämä: »Langeta päällemme Jumalan tuomio, jos puhut totta!»"
        },
        {
            "chapter": 29,
            "verse": 30,
            "text": "Hän lausui: »Herra, auta minua syntisiä ihmisiä vastaan!»"
        },
        {
            "chapter": 29,
            "verse": 31,
            "text": "Kun lähettiläämme tulivat Aabrahamin luokse tuomaan sanomaansa, he ilmoittivat: »Totisesti aiomme tuhota tämän kaupungin asukkaat, sillä he ovat todella väärämielisiä.»"
        },
        {
            "chapter": 29,
            "verse": 32,
            "text": "Hän lausui: »Asuuhan myös Loot siellä.» He vastasivat: »Me tiedämme parhaiten, kuka siellä asuu. Aiomme pelastaa hänet perheinensä lukuunottamatta hänen vaimoansa; tämä kuuluu niiden joukkoon, jotka jäävät kaupunkiin.»"
        },
        {
            "chapter": 29,
            "verse": 33,
            "text": "Ja kun lähettiläämme saapuivat Lootin luokse, tämä tuli ahdistukseen heidän takiaan eikä kyennyt heitä auttamaan. Mutta he lausuivat: »Älä pelkää äläkä murehdi, me pelastamme sinut ja perheesi lukuunottamatta vaimoasi. Hän kuuluu niihin, jotka jäävät kaupunkiin"
        },
        {
            "chapter": 29,
            "verse": 34,
            "text": "Totisesti, Me lähetämme tämän kaupungin asukkaille onnettomuuden taivaasta heidän rikkomustensa tähden.»"
        },
        {
            "chapter": 29,
            "verse": 35,
            "text": "Totisesti, Me olemme jättänyt sen rauniot jäljelle selväksi merkiksi niille, joilla on ymmärrystä"
        },
        {
            "chapter": 29,
            "verse": 36,
            "text": "Midianin heimon luokse Me lähetimme heidän veljensä Shuaibin. Hän lausui: »Kansalaiseni, palvelkaa Jumalaa ja luottakaa ylösnousemuksen päivään älkääkä pahaa tehden maata kiertäkö.»"
        },
        {
            "chapter": 29,
            "verse": 37,
            "text": "Mutta he kielsivät hänet, ja silloin heidät yllätti maanjäristys, niin että he aamulla ruumiina viruivat asunnoissaan"
        },
        {
            "chapter": 29,
            "verse": 38,
            "text": "Samoin kävi Aadin ja Tamuudin heimojen. Totisesti, heidän asuinpaikkansa osoittavat sen teille. Saatana teki heidän tekonsa kauniiksi heidän omissa silmissään ja esti heitä siten vaeltamasta oikeata tietä, vaikka heillä olikin käsityskykyä"
        },
        {
            "chapter": 29,
            "verse": 39,
            "text": "Samoin kävi vielä Koorahin ja Faraon ja Haamanin. Totisesti, Mooses saapui heidän luokseen selvin tunnusmerkein, mutta he paisuivat maassaan ylpeydestä eivätkä päässeet Meiltä pakoon"
        },
        {
            "chapter": 29,
            "verse": 40,
            "text": "Niin Me rankaisimme kutakin heistä heidän syntiensä vuoksi. Muutamien päälle Me lähetimme hirmumyrskyn, muutamat yllätti kauhistuttava pauhina, jotkut nieli maa ja eräitä heistä Me hukutimme. Jumala ei ole väärämielinen heitä kohtaan, vaan itse he tekivät itsellensä väärin"
        },
        {
            "chapter": 29,
            "verse": 41,
            "text": "Niiden, jotka ovat ottaneet muita suojelijoita kuin Jumalan, käy kuin hämäkin: se valmistaa asumuksensa, ja totisesti, hämähäkin talo on kaikista taloista hatarin. Jospa he sen vain tietäisivät"
        },
        {
            "chapter": 29,
            "verse": 42,
            "text": "Totisesti, Jumala tietää, mitä he rukoilevat Jumalan asemesta, olkoon se mitä tahansa; sillä Hän on kaikkivaltias, viisas"
        },
        {
            "chapter": 29,
            "verse": 43,
            "text": "Me olemme esittänyt nämä vertaukset ihmissuvun hyväksi, mutta vain viisaat niitä ymmärtävät"
        },
        {
            "chapter": 29,
            "verse": 44,
            "text": "Jumala on totuudessa luonut taivaat ja maan. Totisesti, tässä on merkki uskovaisille"
        },
        {
            "chapter": 29,
            "verse": 45,
            "text": "Julista mitä sinulle on ilmoitettu Kirjassa, ja suorita rukouksesi. Rukous varmasti pelastaa riettaudesta ja pahasta. Ja totisesti, Jumalan muistaminen on parasta, sillä Jumala tietää, mitä te teette"
        },
        {
            "chapter": 29,
            "verse": 46,
            "text": "Väittele siivosti niiden kanssa, joilla on Kirjoitus, mutta vastusta niitä, jotka vääryyttä tekevät, ja lausu: »Me uskomme siihen, mikä on meille ylhäältä lähetetty ja mikä myös teille on lähetetty, ja meidän Jumalamme ja teidän Jumalanne on sama ja me olemme Hänelle alamaisia.»"
        },
        {
            "chapter": 29,
            "verse": 47,
            "text": "Tällä tavoin Me ilmaisimme sinulle tämän Kirjan ylhäältä. Ja ne, joille on annettu Kirja, uskovat siihen, ja myöskin eräät näistä arabialaisista uskovat siihen. Vain uskottomat kieltävät Meidän merkkimme"
        },
        {
            "chapter": 29,
            "verse": 48,
            "text": "Tätä ennen sinä et heille julkilukenut yhtäkään muuta kirjaa etkä sellaista kirjoittanut oikealla kädelläsi. Vasta silloinhan nämä väärän väittäjät olisivat oikeutetut epäilemään.»"
        },
        {
            "chapter": 29,
            "verse": 49,
            "text": "Ei, (Koraani) on (kuin) sarja selviä merkkejä niiden povessa, joille on annettu totista viisautta, ja vain väärämieliset kieltävät Meidän merkkimme"
        },
        {
            "chapter": 29,
            "verse": 50,
            "text": "He sanovat: »Miksi ei hänen Herransa ole lähettänyt hänelle tunnustekoja ylhäältä?» Sano: »Tunnusteot ovat Jumalan vallassa, ja minä olen vain varoittaja.»"
        },
        {
            "chapter": 29,
            "verse": 51,
            "text": "Eikö heille riitä, että olemme lähettänyt sinulle tämän Kirjan, jota heille on luettu? Totisesti, tämä on armo ja kehoitus niille, jotka uskovat"
        },
        {
            "chapter": 29,
            "verse": 52,
            "text": "Sano: »Jumala on riittävä Todistaja teidän ja minun asiassani. Hän tietää, mitä on taivaassa ja maan päällä. Ja ne, jotka uskovat valheeseen ja kieltävät Jumalan, kulkevat harhaan.»"
        },
        {
            "chapter": 29,
            "verse": 53,
            "text": "He pyytävät myös sinua jouduttamaan tuomiota. Ellei olisi asetettu määrähetkeä, niin totisesti, tuomio olisi heitä jo kohdannut. Totisesti, se on yllättävä heidät yht'äkkiä, kun he eivät sitä aavistakaan"
        },
        {
            "chapter": 29,
            "verse": 54,
            "text": "He pyytävät sinua jouduttamaan tuomiota, mutta totisesti, helvetti piirittää uskottomat"
        },
        {
            "chapter": 29,
            "verse": 55,
            "text": "Tulee päivä, jolloin tuomio langetetaan heidän ylitseen ylhäältä ja jolloin Hän on sanova: »Maistakaa nyt, mitä olette tehneet.»"
        },
        {
            "chapter": 29,
            "verse": 56,
            "text": "Palvelijani, jotka uskotte! Maani on avara, palvelkaa siis Minua ja yksin Minua"
        },
        {
            "chapter": 29,
            "verse": 57,
            "text": "Jokainen sielu saa maistaa kuolemaa, ja sitten teidän on palattava Meidän luoksemme"
        },
        {
            "chapter": 29,
            "verse": 58,
            "text": "Niille, jotka uskovat ja tekevät hyvää, Me totisesti annamme ylhäiset asumukset puutarhoissa, joissa purot solisevat ja joissa he alati saavat asua. Oivallinen palkka on ahertaneilla"
        },
        {
            "chapter": 29,
            "verse": 59,
            "text": "niillä, jotka pysyvät lujina ja luottavat Herraansa"
        },
        {
            "chapter": 29,
            "verse": 60,
            "text": "Kuinka paljon onkaan olentoja, jotka eivät huolehdi elannostaan, mutta Jumala huolehtii heistä kuten teistäkin, sillä Hän on kaikkikuuleva, kaikkitietävä"
        },
        {
            "chapter": 29,
            "verse": 61,
            "text": "Totisesti, jos kysyt heiltä: »Ken on luonut taivaat ja maat sekä alistanut auringon ja kuun lakeihinsa?» niin he vastaavat: »Jumala.» Miksi he siis ovat luopuneet"
        },
        {
            "chapter": 29,
            "verse": 62,
            "text": "Jumala antaa runsaan ylläpidon niille palvelijoillensa, joille haluaa, tai Hän mittaa sen niukasti. Totisesti, Jumala tietää kaiken"
        },
        {
            "chapter": 29,
            "verse": 63,
            "text": "Totisesti, jos kysyt heiltä: »Ken lähettää taivaasta teille sateen ja siten elvyttää kuolleen maan uuteen eloon?» niin varmasti he vastaavat: »Jumala.» Sano: »Kaikki ylistys kuuluu Jumalalle.» Mutta useimmat heistä eivät ymmärrä"
        },
        {
            "chapter": 29,
            "verse": 64,
            "text": "Tämän maailman elämä ei ole muuta kuin leikkiä ja ajanviettoa, mutta totisesti, tulevan elämän koti on todellista elämää; jospa he sen vain älyäisivät"
        },
        {
            "chapter": 29,
            "verse": 65,
            "text": "Kun he astuvat laivaan, he rukoilevat Jumalaa, Häneen täydellisesti uskoen, mutta kun Hän pelastaa heidät maihin, niin katso, he asettavat epäjumalia Jumalan rinnalle"
        },
        {
            "chapter": 29,
            "verse": 66,
            "text": "He ovat kiittämättömiä siitä, mitä Hän on heille antanut, ja haluavat vain nauttia. Mutta aikanansa he tulevat älyämään"
        },
        {
            "chapter": 29,
            "verse": 67,
            "text": "Eivätkö he huomaa, että Me olemme aikaansaaneet Pyhän turvapaikan, (Mekan) rauhoitetun alueen, vaikka muualla ihmisiä ahdistetaan? Yhäkö he uskovat valheeseen ja kieltävät Jumalan siunaukset"
        },
        {
            "chapter": 29,
            "verse": 68,
            "text": "Ken on nurjamielisempi kuin se, joka sepittää valhetta Jumalasta tai vääristelee totuuden, kun se tulee hänen kohdalleen? Eikö helvetissä riitä tilaa uskottomille"
        },
        {
            "chapter": 29,
            "verse": 69,
            "text": "Mutta jotka taistelevat asiamme puolesta, heidät johdatamme teillemme; sillä totisesti, Jumala on niiden kanssa, jotka hyvää tekevät"
        },
        {
            "chapter": 30,
            "verse": 1,
            "text": "Aliif, Laam, Miim. (Minä olen Jumala, parhain tietäjä)"
        },
        {
            "chapter": 30,
            "verse": 2,
            "text": "Roomalaiset on voitettu"
        },
        {
            "chapter": 30,
            "verse": 3,
            "text": "lähellä olevassa maassa, mutta lähitulevaisuudessa he tappionsa jälkeen pääsevät voittajiksi"
        },
        {
            "chapter": 30,
            "verse": 4,
            "text": "vähemmässä kuin kymmenessä vuodessa. Jumalalle kuuluu käskyvalta alussa ja lopussa, ja tuona päivänä uskovaiset ovat onnellisia"
        },
        {
            "chapter": 30,
            "verse": 5,
            "text": "Jumalan avulla. Hän auttaa ketä tahtoo, sillä Hän on kaikkivaltias, kaikkein armollisin"
        },
        {
            "chapter": 30,
            "verse": 6,
            "text": "Tämä on Jumalan lupaus. Jumala ei milloinkaan riko lupaustaan, mutta useimmat ihmiset eivät sitä tiedä"
        },
        {
            "chapter": 30,
            "verse": 7,
            "text": "He tuntevat vain tämän maailman elämän ulkonaisen puolen, mutta tulevasta elämästä he ovat peräti välinpitämättömiä"
        },
        {
            "chapter": 30,
            "verse": 8,
            "text": "Eivätkö he ajattelekin mielessään: »Ei kai Jumala ole luonut vain määräajaksi taivasta ja maata ja kaikkea niiden välillä olevaa.» Mutta totisesti, useimmat ihmiset kieltävät joutuvansa Herransa eteen"
        },
        {
            "chapter": 30,
            "verse": 9,
            "text": "Eivätkö he ole kiertäneet maata ja nähneet, millaisen lopun saivat ennen heitä eläneet? Nämä olivat heitä voimiltaan väkevämpiä, he kaivoivat maata ja rakensivat sen pinnalle enemmän kuin nykyiset, ja heidän lähettiläänsä tulivat heidän luokseen selvin tunnusmerkein. Jumala ei tehnyt heille vääryyttä, mutta itse he tuottivat turmion sieluilleen"
        },
        {
            "chapter": 30,
            "verse": 10,
            "text": "Surkea oli niiden loppu, jotka pahaa tekivät, koska he kielsivät Jumalan merkit ja niitä pilkkasivat"
        },
        {
            "chapter": 30,
            "verse": 11,
            "text": "Jumala on pannut alulle luomistyön ja antaa sitten kaiken toistua, ja Hänen luoksensa teidän on palattava"
        },
        {
            "chapter": 30,
            "verse": 12,
            "text": "Ja sinä päivänä, jolloin hetki lyö, syntiset joutuvat epätoivoon"
        },
        {
            "chapter": 30,
            "verse": 13,
            "text": "eivätkä he suojelusjumalistaan saa ketään auttajaa, ja he kieltävät suojelijansa"
        },
        {
            "chapter": 30,
            "verse": 14,
            "text": "Sinä päivänä, jolloin hetki lyö, sinä päivänä heidät kaikki hajoitetaan"
        },
        {
            "chapter": 30,
            "verse": 15,
            "text": "Silloin ne, jotka nyt uskovat ja tekevät hyvää, ovat tervetulleita puutarhaan"
        },
        {
            "chapter": 30,
            "verse": 16,
            "text": "Mutta jotka eivät uskoneet, vaan kielsivät ilmoituksemme ja Meidän kohtaamisemme tulevassa elämässä, heitä kohtaa kuritus"
        },
        {
            "chapter": 30,
            "verse": 17,
            "text": "Julistakaa siksi Jumalan kunniaa sekä illoin että aamuin"
        },
        {
            "chapter": 30,
            "verse": 18,
            "text": "Hänelle kuuluu kaikki ylistys taivaassa ja maan päällä, sekä illalla että keskipäivällä"
        },
        {
            "chapter": 30,
            "verse": 19,
            "text": "Hän tekee kuolleesta elävän ja elävästä kuolleen, ja Hän elvyttää eloon kuolleen maan. Näin myös teidät (Arabian kansa) herätetään uuteen eloon"
        },
        {
            "chapter": 30,
            "verse": 20,
            "text": "Eräs Hänen merkeistään on se, että Hän on luonut teidät tomusta, ja katso, sitten teistä on tullut kautta maan levinnyt ihmissuku"
        },
        {
            "chapter": 30,
            "verse": 21,
            "text": "Eräs Hänen merkeistään on myös se, että Hän on teistä itsestänne luonut teille puolisot, jotta löytäisitte heistä tyydytyksen, ja Hän on antanut teille keskinäistä rakkautta ja laupeutta. Totisesti, tässä on merkkejä niille, jotka ajattelevat"
        },
        {
            "chapter": 30,
            "verse": 22,
            "text": "Hänen merkkejään on myöskin taivaitten ja maan luominen sekä kieltenne ja ihonvärinne moninaisuus. Totisesti, tässä on merkkejä maailman kansoille"
        },
        {
            "chapter": 30,
            "verse": 23,
            "text": "Hänen merkkejään on myöskin teidän unenne sekä yöllä että päivällä ja teidän pyrkimyksenne hankkia ylläpitonne hänen yltäkylläisyydestään. Totisesti, tässä on merkkejä niille, jotka kuuntelevat"
        },
        {
            "chapter": 30,
            "verse": 24,
            "text": "Hänen merkkejään on edelleen se, että Hän antaa teidän nähdä salaman sekä peläten että toivoen ja että Hän lähettää sateen taivaasta maan päälle, elvyttäen siten kuolleen maan eloon. Totisesti, tässä on merkkejä niille, joilla on ymmärrystä"
        },
        {
            "chapter": 30,
            "verse": 25,
            "text": "Eräs Hänen merkeistään on se, että taivas ja maa pysyvät Hänen käskystään paikoillaan. Kun Hän viimein lähettää teille kutsunsa, teidät noudetaan maan päältä"
        },
        {
            "chapter": 30,
            "verse": 26,
            "text": "Hänelle kuuluvat kaikki, jotka ovat taivaassa ja maan päällä. Kaikki tottelevat Häntä"
        },
        {
            "chapter": 30,
            "verse": 27,
            "text": "Juuri Hän on pannut alulle luomistyön ja antaa sitten kaiken palata takaisin, ja Hänelle tämä on helppoa. Hänelle kuuluvat ylevimmät nimitykset sekä taivaassa että maan päällä, sillä Hän on kaikkivaltias, viisas"
        },
        {
            "chapter": 30,
            "verse": 28,
            "text": "Hän esittää teille vertauksen teistä itsestänne: »Onko teillä ja omistamillanne orjilla yhtäläinen osuus omaisuuteen, minkä Me olemme teille suonut? Varotteko heitä samassa määrin kuin toinen toistanne?» Tällä tavoin Me tuomme julki merkkimme niille, joilla on ymmärrystä"
        },
        {
            "chapter": 30,
            "verse": 29,
            "text": "Ne, jotka tekevät syntiä, seuraavat vain omia halujaan, eikä heillä ole mitään tietoa. Kuka voi ohjata sellaista, jonka Jumala antaa eksyä? Heillä ei ole ketään auttajaa"
        },
        {
            "chapter": 30,
            "verse": 30,
            "text": "Käännä siis kasvosi vilpittömästi oikeata uskoa kohti, jonka Jumala on ihmissukua varten perustanut. Jumalan tekoja ei voida muuttaa. Tämä on oikea uskonto, mutta useimmat ihmiset eivät sitä tiedä"
        },
        {
            "chapter": 30,
            "verse": 31,
            "text": "Turvautukaa Häneen, täyttäen velvollisuutenne Häntä kohtaan. Palvelkaa Häntä, suorittakaa rukouksenne. älkää olko pakanoita"
        },
        {
            "chapter": 30,
            "verse": 32,
            "text": "niitä, jotka ovat pirstoneet uskontonsa ja hajaantuneet moniin lahkoihin, ja kukin ryhmäkunta riemuitsee omasta opistaan"
        },
        {
            "chapter": 30,
            "verse": 33,
            "text": "Kun onnettomuus kohtaa ihmisiä, he rukoilevat Herraa kääntyen Hänen puoleensa, mutta kun Hän antaa heidän maistaa armoansa, niin katso, osa heistä alkaa asettaa muita jumalia Hänen rinnalleen"
        },
        {
            "chapter": 30,
            "verse": 34,
            "text": "Täten he kieltävät sen, minkä olemme heille antanut. Nauttikaa aikanne, kyllä viimein tulette palkkanne saamaan"
        },
        {
            "chapter": 30,
            "verse": 35,
            "text": "Olemmeko lähettänyt heille ketään, joka olisi valtuuttanut heidät asettamaan muita Jumalan rinnalle"
        },
        {
            "chapter": 30,
            "verse": 36,
            "text": "Kun annamme ihmisten maistaa armoa, he iloitsevat siitä, mutta kun heitä kohtaa onnettomuus heidän tekojensa johdosta, niin katso, he joutuvat epätoivoon"
        },
        {
            "chapter": 30,
            "verse": 37,
            "text": "Eivätkö he ole huomanneet, että Jumala suo runsaat antimensa kenelle haluaa, ja että Hän myös voi mitata ne niukasti? Totisesti, tässä on merkkejä niille, jotka uskovat"
        },
        {
            "chapter": 30,
            "verse": 38,
            "text": "Anna siis sukulaiselle, mikä hänelle kuuluu, samoin tarvitseville ja matkamiehille. Tämä on parasta niille, jotka haluavat Jumalan mielisuosiota; ja he ovat niitä, jotka menestyvät"
        },
        {
            "chapter": 30,
            "verse": 39,
            "text": "Minkä te lainaatte korkoa vastaan, jotta se lisääntyisi ihmisten omaisuuksien avulla, se ei ole lisäystä Jumalan silmissä; mutta jos te suoritatte säädetyt almut haluten Jumalan mielisuosiota, niin sellaisten ihmisten palkka moninkertaistuu"
        },
        {
            "chapter": 30,
            "verse": 40,
            "text": "Juuri Jumala on teidät luonut ja sitten huolehtinut teidän elannostanne; sitten hän antaa teidän kuolla ja senjälkeen herättää teidät uuteen eloon. Onko suojelusjumalienne joukossa ketään, joka saattaisi tehdä yhdenkään näistä teoista? Kunnia olkoon Hänelle! Hän on korkealla sen yläpuolella, mitä he Hänen rinnalleen asettavat"
        },
        {
            "chapter": 30,
            "verse": 41,
            "text": "Turmiota tapahtuu sekä maalla että merellä ihmiskätten työnä, jotta Hän voisi antaa ihmisten maistaa tekojensa seurauksia, niin että he tekisivät kääntymyksen"
        },
        {
            "chapter": 30,
            "verse": 42,
            "text": "Sano: »Kulkekaa maalla ja merellä nähdäksenne millaisen lopun saivat ne, jotka ennen elivät; useimmat heistä olivat pakanoita.»"
        },
        {
            "chapter": 30,
            "verse": 43,
            "text": "Käännä siis kasvosi oikean uskonnon puoleen, ennenkuin Jumalan päivä saapuu, jota kukaan ei voi välttää. Sinä päivänä heidät hajoitetaan"
        },
        {
            "chapter": 30,
            "verse": 44,
            "text": "Ken valitsee epäuskon, häntä vastaan todistaa hänen epäuskonsa, ja ken ikinä tekee hyvää, hän tekee sitä oman sielunsa hyväksi"
        },
        {
            "chapter": 30,
            "verse": 45,
            "text": "niin että Hän voi armostaan palkita niitä, jotka uskovat ja suorittavat hyviä tekoja. Totisesti, Hän ei rakasta uskottomia"
        },
        {
            "chapter": 30,
            "verse": 46,
            "text": "Eräs Hänen merkeistään on, että Hän lähettää tuulet tuomaan ilosanomaa, antaakseen teidän maistaa Hänen armoaan ja laivojen purjehtia Hänen käskystään ja teidän etsiä Hänen armoaan ja osoittaa kiitollisuutta"
        },
        {
            "chapter": 30,
            "verse": 47,
            "text": "Totisesti, olemme jo ennen sinua lähettänyt lähettiläitä heidän kansojensa luokse, ja nämä saapuivat heidän keskuuteensa selvin tunnusmerkein. Senjälkeen Me langetimme kirouksemme niille, jotka olivat syntisiä, sillä velvollisuutemme oli auttaa uskovaisia"
        },
        {
            "chapter": 30,
            "verse": 48,
            "text": "Juuri Jumala lähettää tuulet, ja nämä nostavat pilviä, jotka Hän levittää taivaalle mielensä mukaan kerroksittain. Sitten näet sateen virtaavan alimmista kerroksista, ja kun se lankeaa Hänen palvelijoittensa ylitse, niin katso, he ovat onnellisia"
        },
        {
            "chapter": 30,
            "verse": 49,
            "text": "Ja vastikään, ennenkuin tämä tapahtui, he olivat masentuneita, vallan epätoivoisia"
        },
        {
            "chapter": 30,
            "verse": 50,
            "text": "Tarkastele siis Jumalan armon merkkejä, miten Hän elvyttää kuolleen maan. Totisesti, tällä tavoin Me annamme kuolleille elämän, ja Hän on kykenevä tekemään kaiken, minkä haluaa"
        },
        {
            "chapter": 30,
            "verse": 51,
            "text": "Jos olisimme lähettänyt maan päälle toisenlaisen tuulen, niin he olisivat nähneet laihonsa kuihtuvan, ja he olisivat senjälkeen olleet kiittämättömiä"
        },
        {
            "chapter": 30,
            "verse": 52,
            "text": "Totisesti, sinä et kykene tekemään kuolleita eläviksi etkä saamaan kuuroja kuulemaan kutsuasi, kun he kokonaan kääntävät sinulle selkänsä"
        },
        {
            "chapter": 30,
            "verse": 53,
            "text": "Et voi myöskään johdattaa sokeita pois eksymyksestään. Totisesti, voit johdattaa vain niitä, jotka uskovat merkkeihimme ja ovat alistuvaisia"
        },
        {
            "chapter": 30,
            "verse": 54,
            "text": "Juuri Jumala on luonut teidät heikoiksi ja antanut senjälkeen teille voimaa, ja miehuuden jälkeen Hän tekee teidät jälleen heikoiksi ja iäkkäiksi. Hän luo, mitä tahtoo, sillä Hän on kaikkitietävä, kaikkivoipa"
        },
        {
            "chapter": 30,
            "verse": 55,
            "text": "Ja sinä päivänä, jolloin hetki lyö, syntiset vannovat, että he eivät viivytelleet kuin tunnin ajan. Näin he valehtelevat"
        },
        {
            "chapter": 30,
            "verse": 56,
            "text": "Ne, joille on annettu totista tietoa ja uskoa, sanovat: »Totisesti, teillä on ollut Jumalan Kirjan mukaan aikaa ylösnousemuksen päivään saakka. Tämä on ylösnousemuksen päivä, mutta te ette tienneet mitään.»"
        },
        {
            "chapter": 30,
            "verse": 57,
            "text": "Mutta sinä päivänä anteeksipyynnöt eivät auta niitä, jotka ovat olleet väärämielisiä, eikä heidän sallita enää päästä sovintoon"
        },
        {
            "chapter": 30,
            "verse": 58,
            "text": "Totisesti, olemme jo esittänyt tässä Koraanissa monenlaisia vertauksia ihmissuvun hyväksi. Mutta jos sinä tuot heille merkin, niin totisesti uskottomat lausuvat: »Te olette pelkkiä valehtelijoita.»"
        },
        {
            "chapter": 30,
            "verse": 59,
            "text": "Näin Jumala paaduttaa niiden sydämet, jotka eivät halua tietää"
        },
        {
            "chapter": 30,
            "verse": 60,
            "text": "Sentähden pysy sinä lujana; totisesti, Jumalan lupaus on tosi, äläkä anna niiden, joilla ei ole varmuutta, saattaa sinua horjuvaksi"
        },
        {
            "chapter": 31,
            "verse": 1,
            "text": "Aliif, Laam, Miim. (Minä olen Jumala, parhain tietäjä)"
        },
        {
            "chapter": 31,
            "verse": 2,
            "text": "Nämä ovat Viisauden Kirjan jakeita"
        },
        {
            "chapter": 31,
            "verse": 3,
            "text": "johdatukseksi ja armoksi niille, jotka hyvää tekevät"
        },
        {
            "chapter": 31,
            "verse": 4,
            "text": "Niille, jotka suorittavat rukouksensa ja antavat säädetyt almut ja ovat varmat tulevasta elämästä"
        },
        {
            "chapter": 31,
            "verse": 5,
            "text": "He saavat Herraltansa johdatuksen, ja he ovat niitä, jotka menestyvät"
        },
        {
            "chapter": 31,
            "verse": 6,
            "text": "On sellaisiakin, jotka Koraanin vaihtavat joutaviin taruihin eksyttääkseen ihmiset Jumalan tieltä, vaikka heillä ei ole mitään tietoa, ja tehdäkseen pilaa Viisauden Kirjan jakeista. He ovat niitä, joita kohtaa häpeällinen rangaistus"
        },
        {
            "chapter": 31,
            "verse": 7,
            "text": "Kun Meidän merkkimme esitetään tällaiselle, hän kääntää korskeasti selkänsä, ikäänkuin hän ei olisi niitä kuullut, ikäänkuin hänen korvansa olisivat ummessa. Kerro hänelle sentähden tuskallisesta tuomiosta"
        },
        {
            "chapter": 31,
            "verse": 8,
            "text": "Totisesti, jotka uskovat ja tekevät hyvää, heitä varten ovat autuaiden tarhat"
        },
        {
            "chapter": 31,
            "verse": 9,
            "text": "Siellä he saavat alati asua. Jumalan lupaus on totinen, sillä Hän on kaikkivaltias, viisas"
        },
        {
            "chapter": 31,
            "verse": 10,
            "text": "Hän on luonut taivaat ilmantukipylväitä, kuten voit nähdä,ja Hän on sijoittanut vuoria maan kamaralle, jottei se sinua horjuttaisi, ja Hän on levittänyt ympäri maata kaikenlaisia elollisia olentoja. Me lähetämme myös sateen taivaasta maan päälle ja kasvatamme monenlaisia hyödyllisiä kasveja"
        },
        {
            "chapter": 31,
            "verse": 11,
            "text": "Tällainen on Jumalan luomakunta. Näytä nyt minulle, mitä ne, jotka on asetettu Jumalan rinnalle, ovat luoneet. Niin, väärämieliset ovat suuren harhan vallassa"
        },
        {
            "chapter": 31,
            "verse": 12,
            "text": "Totisesti, Me annoimme Lukmaanille viisautta ja sanoimme: »Kiitä Jumalaa. Ken osoittaa kiitollisuuttaan, hän tekee sen oman sielunsa hyväksi. Ja jos joku on kiittämätön, niin totisesti, Jumala on riippumaton, ylistetty.»"
        },
        {
            "chapter": 31,
            "verse": 13,
            "text": "Muista, miten Lukmaan antoi pojalleen kehoituksen sanoen: »Poikani, älä aseta ketään Jumalan rinnalle. Totisesti, sellainen on perin väärää.»"
        },
        {
            "chapter": 31,
            "verse": 14,
            "text": "Olemme myös määrännyt ihmisen pitämään huolta vanhemmistaan; hänen äitinsä on kantanut häntä äärimmäiseen uupumukseen saakka, ja hänen vieroittamisensa on kestänyt toista vuotta. Kiitä Minua ja molempia vanhempiasi. Minun luokseni on kaikkien palattava"
        },
        {
            "chapter": 31,
            "verse": 15,
            "text": "Mutta jos he pakottavat sinua asettamaan Minun rinnalleni sellaista, mistä sinulla ei ole mitään tietoa, älä heitä silloin tottele; elä kuitenkin heidän kanssaan soveliaasti tässä maailmassa. Seuraa sellaisen tietä, joka kääntyy Minunun puoleeni. Minun luokseni teidän on palattava, ja silloin Minä osoitan teille teidän tekonne.»"
        },
        {
            "chapter": 31,
            "verse": 16,
            "text": "Ja Lukmaan lausui edelleen: »Oi poikani! Totisesti, jos sinapinsiemenen painoinen jyvänen on kätketty kiven sisään tai taivaisiin taikka maan päälle, niin Jumala on sen löytävä. Totisesti, Jumala on terävänäköinen, ymmärtävä"
        },
        {
            "chapter": 31,
            "verse": 17,
            "text": "Oi poikani, suorita rukouksesi, kehoita hyvän tekemiseen ja kiellä pahat teot sekä pysy lujana, mitä tahansa sinulle sattuukin. Näin on todella vakavasti määrätty"
        },
        {
            "chapter": 31,
            "verse": 18,
            "text": "Älä ole ylpeä ihmisiä kohtaan, äläkä vaella maassa pöyhkeänä. Totisesti, Jumala ei rakasta omahyväistä kerskuria"
        },
        {
            "chapter": 31,
            "verse": 19,
            "text": "Hillitse itsesi ja puhu sävyisästi. Totisesti, rumin ääni on aasin hirnunta"
        },
        {
            "chapter": 31,
            "verse": 20,
            "text": "Ettekö huomaa, että Jumala on alistanut valtaanne kaikki, mikä on taivaassa ja mikä on maassa, ja siunannut teidät yltäkylläisesti sekä ruumiin että sielun tarpeilla. Mutta ihmisten joukossa on sellaisiakin, jotka kiistelevät Jumalasta, vaikka heillä ei ole tietoa eikä johdatusta eikä mitään valaisevaa kirjaa"
        },
        {
            "chapter": 31,
            "verse": 21,
            "text": "Ja kun heille sanotaan: »Seuratkaa sitä, minkä Jumala on maan päälle lähettänyt, he vastaavat: »Me seuraamme sitä, jota havaitsimme esi-isiemmekin seuraavan.» Mutta entäpä jos saatana siten kutsuu heitä kohti liekehtivän tulen tuomiota"
        },
        {
            "chapter": 31,
            "verse": 22,
            "text": "Ken alistaa koko olemuksensa Jumalalle ja tekee hyvää, hän on tarttunut luotettavimpaan kädensijaan, Jumalassa on kaikkien toimien päätös"
        },
        {
            "chapter": 31,
            "verse": 23,
            "text": "Mutta jos joku on valinnut epäuskon, älä anna hänen epäuskonsa sinua murehduttaa. Meidän luoksemme heidän on palattava, ja silloin Me ilmituomme heille heidän tekonsa. Totisesti, Jumala tietää tarkoin, mitä sydämiin on kätketty"
        },
        {
            "chapter": 31,
            "verse": 24,
            "text": "Me annamme heidän nauttia lyhyen ajan; sitten vedämme heidät ankaralle tuomiolle"
        },
        {
            "chapter": 31,
            "verse": 25,
            "text": "Totisesti, jos kysyt heiltä: »Kuka on luonut taivaat ja maan?» niin he varmasti vastaavat: »Jumala.» Sano: »Kaikki ylistys kuuluu Jumalalle!» Mutta useimmat heistä eivät tiedä mitään"
        },
        {
            "chapter": 31,
            "verse": 26,
            "text": "Jumalalle kuuluu kaikki, mikä on taivaassa ja maan päällä. Totisesti, Jumala on kaikista riippumattomin, kaikkein ylistetyin"
        },
        {
            "chapter": 31,
            "verse": 27,
            "text": "Vaikka kaikki maan pinnalla olevat puut olisivat kyniä ja valtameri sekä seitsemän valtamerta sen lisäksi olisivat mustetta, niin Jumalan sanat eivät loppuisi. Totisesti, Jumala on mahtava, viisas"
        },
        {
            "chapter": 31,
            "verse": 28,
            "text": "Sekä nykyinen olemuksenne että ylösnousemuksenne ovat vain ikäänkuin saman sielun ilmenemismuotoja. Totisesti, Jumala on kuuleva, näkevä"
        },
        {
            "chapter": 31,
            "verse": 29,
            "text": "Etkö näe, että Jumala antaa yön seurata päivää ja päivän yötä, ja Hän säätää auringon ja kuun liikkeet; kumpikin kulkee kohti määrättyä hetkeään, Jumala on tietoinen teidän teoistanne"
        },
        {
            "chapter": 31,
            "verse": 30,
            "text": "Sillä Jumala on totuus, ja se, mitä he Hänen asemestaan rukoilevat, on valhetta; Jumala on kaikkein korkein, kaikkein suurin"
        },
        {
            "chapter": 31,
            "verse": 31,
            "text": "Etkö havaitse, miten laivat Jumalan siunaamina purjehtivat merellä, jotta Hän voisi näyttää teille erään merkeistään? Totisesti, tässä on merkkejä jokaiselle lujana pysyvälle ja kiitolliselle ihmiselle"
        },
        {
            "chapter": 31,
            "verse": 32,
            "text": "Ja kun aallot vyöryvät heidän päälleen kuin vuoret, niin he rukoilevat Jumalaa uskoen Häneen täydellisesti, mutta kun Hän pelastaa heidät maihin, niin vain muutamat heistä kulkevat oikeata tietä. Vain sopimusten rikkojat ja kiittämättömät väittelevät Meidän merkkejämme vastaan"
        },
        {
            "chapter": 31,
            "verse": 33,
            "text": "Oi ihmiset, palvelkaa Herraanne ja varokaa sitä päivää, jolloin isä ei voi auttaa poikaansa eikä poika saata vähääkään tukea isäänsä. Jumalan lupaus on varmasti tosi, älkää siis antako tämän maailman elämän johtaa itseänne harhaan, älkääkä salliko suuren viettelijän eksyttää teitä Jumalan luota"
        },
        {
            "chapter": 31,
            "verse": 34,
            "text": "Totisesti, Jumala tietää tuomion hetken, Hän lähettää sateen maan päälle ja Hän tietää, mitkä ihmiskohtalot äitien kohtuihin kätketyt ovat. Yksikään sielu ei aavista, mitä hänen on huomenna koettava, eikä sitä, missä maassa hän on kuoleva. Totisesti, Jumala on tietävä, tarkkanäköinen"
        },
        {
            "chapter": 32,
            "verse": 1,
            "text": "Aliif, Laam, Miim. (Minä olen Jumala, parhain tietäjä)"
        },
        {
            "chapter": 32,
            "verse": 2,
            "text": "Tämän Kirjan on ylhäältä lähettänyt maailmojen Herra, siitä ei ole epäilystä"
        },
        {
            "chapter": 32,
            "verse": 3,
            "text": "Sanovatko he, että olet sen keksinyt? Ei, se on Herraltasi tullut totuus, jotta voisit varoittaa ihmisiä, joiden luokse ennen sinua ei ole saapunut varoittajaa, ja jotta he saisivat johdatuksen"
        },
        {
            "chapter": 32,
            "verse": 4,
            "text": "Juuri Jumala on luonut taivaat ja maan ja kaiken niiden välillä olevan kuudessa päivässä ja on yhä säilyttänyt lujan mahtinsa. Teillä ei ole muuta suojelijaa eikä auttajaa kuin Hän. Ettekö tätä ota varteen"
        },
        {
            "chapter": 32,
            "verse": 5,
            "text": "Hän lähettää käskynsä ylhäältä avaruudesta maan päälle; sitten se kohoaa Hänen luokseen yhdessä päivässä, joka teidän laskujenne mukaan on tuhannen vuoden pituinen"
        },
        {
            "chapter": 32,
            "verse": 6,
            "text": "Sellainen on Hän, joka tuntee sekä salatut että ilmeiset asiat, Hän on kaikkivaltias, kaikkein armollisin"
        },
        {
            "chapter": 32,
            "verse": 7,
            "text": "Kaiken Hän on tehnyt parhaimmalla tavalla ja aloittanut luomalla ihmisen kosteasta savesta"
        },
        {
            "chapter": 32,
            "verse": 8,
            "text": "Sitten Hän loi hänen siemenensä mitättömän näköisestä nesteestä"
        },
        {
            "chapter": 32,
            "verse": 9,
            "text": "Senjälkeen Hän täydensi hänet ja puhalsi häneen henkensä, ja Hän on antanut teille kuulon ja näön sekä sielun. Mutta niukasti te osoitatte kiitollisuutta"
        },
        {
            "chapter": 32,
            "verse": 10,
            "text": "He kyselevät: »Kuinka, senkö jälkeen kuin me maadumme tomuksi, meidät herätetään taas uuteen eloon?» Niin, he kieltävät Herransa tulemisen"
        },
        {
            "chapter": 32,
            "verse": 11,
            "text": "Sano: »Kuoleman enkeli, joka teitä kaitsee, on maksava teille täyden palkkanne; sitten teidän on palattava Jumalan luokse.»"
        },
        {
            "chapter": 32,
            "verse": 12,
            "text": "Jospa voisit nähdä, miten syntiset seisovat Herransa edessä päät vaipuneina ja sanovat: »Oi Herra, me olemme nähneet sekä kuulleet, lähetä meidät siis takaisin, jotta voisimme tehdä hyvää, sillä totisesti, olemme päässeet varmuuteen.»"
        },
        {
            "chapter": 32,
            "verse": 13,
            "text": "Jos Me olisimme tahtonut, olisimme totisesti voinut antaa jokaiselle sielulle johdatuksensa, mutta sanani on käyvä toteen: »Totisesti, olen täyttävä helvetin dzinneillä ja ihmisillä sekaisin.»"
        },
        {
            "chapter": 32,
            "verse": 14,
            "text": "»Maistakaa siis seurauksia, koska unohdatte tämän päivän saapumisen. Olemme maksanut teille palkan unohduksestanne, ja maistakaa nyt tuomio siitä, mitä olette tehneet.»"
        },
        {
            "chapter": 32,
            "verse": 15,
            "text": "Vain ne uskovat merkkeihimme, jotka lankeavat maahan kunnioittaen, kun heitä niistä muistutetaan, ja julistavat Herransa kunniaa Häntä ylistäen, sekä ne, jotka eivät paisu ylpeydestä"
        },
        {
            "chapter": 32,
            "verse": 16,
            "text": "He nousevat vuoteistaan rukoillen Herraansa peläten ja toivoen, ja he antavat almuja siitä, mitä Me olemme heille suonut"
        },
        {
            "chapter": 32,
            "verse": 17,
            "text": "Mutta yksikään sielu ei tiedä, mitä heille on tallessa sellaista, mikä on kirkastava heidän silmänsä, palkkana siitä, mitä ovat tehneet"
        },
        {
            "chapter": 32,
            "verse": 18,
            "text": "Onko uskovainen sellaisen kaltainen, joka on tottelematon? He eivät voi olla samanvertaisia"
        },
        {
            "chapter": 32,
            "verse": 19,
            "text": "Niitä varten, jotka uskovat ja suorittavat hyviä tekoja, on ikuiset puutarhat palkkana siitä, mitä ovat tehneet"
        },
        {
            "chapter": 32,
            "verse": 20,
            "text": "Mutta jotka ovat olleet tottelemattomia, niiden asuinsijana on oleva tuli. Aina kun he haluavat päästä sieltä pois, heidät palautetaan takaisin ja heille sanotaan: »Maistakaa nyt tulen tuskaa, jota väititte valheeksi.»"
        },
        {
            "chapter": 32,
            "verse": 21,
            "text": "Totisesti, Me annamme heidän ennen tulevaa, ankaraa tuomiota maistaa lievempää rangaistusta, jotta he kääntyisivät hyvään"
        },
        {
            "chapter": 32,
            "verse": 22,
            "text": "Kuka onkaan väärämielisempi kuin se, joka saadessaan muistutuksen Herransa merkeistä kääntää niille selkänsä? Totisesti, kirouksemme kohtaa syntisiä"
        },
        {
            "chapter": 32,
            "verse": 23,
            "text": "Totisesti, Me annoimme Kirjan Moosekselle - älä epäile sitä! - ja annoimme sen johdatukseksi Israelin lapsille"
        },
        {
            "chapter": 32,
            "verse": 24,
            "text": "Me määräsimme heidän joukostaan myös johtajia, jotka johdattivat kansaa Meidän käskymme mukaan niin kauan kuin he siitä kiinni pitivät ja olivat varmoja merkeistämme"
        },
        {
            "chapter": 32,
            "verse": 25,
            "text": "Totisesti, Hän, sinun Herrasi, on ylösnousemuksen päivänä tuomiollaan ratkaiseva heidän välillään olleet kiistat"
        },
        {
            "chapter": 32,
            "verse": 26,
            "text": "Eivätkö he näe johdatusta siinä, että ennen heitä olemme tuhonnut monia sukupolvia, joiden asuinsijoilla he nyt kuljeskelevat? Totisesti, tässä on merkkejä. Eivätkö he mitään kuule"
        },
        {
            "chapter": 32,
            "verse": 27,
            "text": "Eivätkö he havaitse, miten Me langetamme sateen kuivuneeseen maahan ja sen avulla kasvatamme viljaa, jota he itse sekä heidän karjansa syövät? Eivätkö he mitään näe"
        },
        {
            "chapter": 32,
            "verse": 28,
            "text": "Ja he sanovat: »Milloin tämä ratkaisu tapahtuu, jos kerran puhutte totta?»"
        },
        {
            "chapter": 32,
            "verse": 29,
            "text": "Vastaa: »Tuomion päivänä, jolloin usko ei vähääkään hyödytä niitä, jotka nyt ovat uskottomia, eikä heille anneta armon aikaa.»"
        },
        {
            "chapter": 32,
            "verse": 30,
            "text": "Käänny siis pois heistä ja odota! Totisesti, he saavat odottaa sinun lainasi"
        },
        {
            "chapter": 33,
            "verse": 1,
            "text": "Oi Profeetta, täytä tarkoin velvollisuutesi Jumalaa kohtaan äläkä mukaudu uskottomien ja tekopyhien toivomuksiin; onhan Jumala totisesti tietävä, viisas"
        },
        {
            "chapter": 33,
            "verse": 2,
            "text": "ja noudata Herralta saamiasi ilmoituksia; Jumala totisesti tietää tekosi"
        },
        {
            "chapter": 33,
            "verse": 3,
            "text": "sekä luota Jumalaan, Jumalan suojelus on täysin riittävä"
        },
        {
            "chapter": 33,
            "verse": 4,
            "text": "Jumala ei ole pannut kenenkään luomansa ihmisen rintaan kahta sydäntä eikä Hän ole luonut vaimojanne yhtäläisiksi äitienne kanssa, vaikkakin te hylkäätte vaimojanne vertaamalla äiteihinne; ei Hän liioin ole tehnyt todellisia poikianne niistä, jotka olette pojiksenne ottaneet - senhän teette vain suunne sanoilla, jota vastoin Jumala (luomistöissään) puhuu totta ja ohjaa oikeaan"
        },
        {
            "chapter": 33,
            "verse": 5,
            "text": "Vahvista (poikien) luonnollisia sukulaisuussuhteita isiinsä, sillä se on otollisempaa Jumalalle, mutta jos et tunne heidän oikeita isiään, pidä heitä uskonveljinä ja ystävinä; ei lueta syyksenne, jos te näissä asioissa erehdytte, paitsi milloin tahallanne niin teette; sillä Jumala on anteeksiantava, laupias"
        },
        {
            "chapter": 33,
            "verse": 6,
            "text": "Profeetta on uskovaisia lähempänä kuin nämä ovat toisiansa, ja profeetan vaimot ovat kuin äidit heille. Jumalan säädökset myöntävät luonnollisille sukulaisille paremman perimisoikeuden omaisten suhteen kuin uskonveljille tahi kodeistaan paenneille; kuitenkin voitte jättää perintöosuuksia ystävillennekin - näin on sanottu Pyhässä Kirjassa"
        },
        {
            "chapter": 33,
            "verse": 7,
            "text": "Aikoinaan Me olemme tehnyt liiton entisten profeettain samoin kuin sinun kanssasi, Nooan, Abrahamin, Mooseksen ja Jeesuksen - Marian pojan - kanssa. Se oli luja liittosopimus"
        },
        {
            "chapter": 33,
            "verse": 8,
            "text": "Jotta Jumala sen perusteella voisi tutkia rehellisten totuutta; Hän on valmistanut epäuskoisille tuskallisen kurituksen"
        },
        {
            "chapter": 33,
            "verse": 9,
            "text": "Te, jotka uskotte, muistelkaa Jumalan suosiota teitä kohtaan, silloin kun vihollisjoukot hyökkäsivät päällenne ja Me niitä vastaan lähetimme tuiman tuulen ja (enkelien) joukot, joita ette nähneet: Jumala tietää, mitä teille tapahtuu"
        },
        {
            "chapter": 33,
            "verse": 10,
            "text": "Vihollisenne hyökkäsivät kimppuunne ylängöltä ja laaksosta, ja teiltä silmät samenivat, sydän nousi kurkkuun ja te aioitte ajatella kaikenlaista Jumalasta"
        },
        {
            "chapter": 33,
            "verse": 11,
            "text": "Silloin koetettiin uskovaisia ankaralla koettelemuksella"
        },
        {
            "chapter": 33,
            "verse": 12,
            "text": "Tekopyhät ja heikkosydämiset alkoivat parjata: »Jumala ja Hänen sananjulistajansa lupailivat meille (voittoa) vain pettääkseen meitä.»"
        },
        {
            "chapter": 33,
            "verse": 13,
            "text": "l Eräät heistä sanoivat: »Jasripin kansa, tämä ei ole teidän paikkanne (taistellaksenne), vaan palatkaa koteihinne!» Ja osa heistä pyysi profeetalta lupaa sanoen: »Varmasti meidän kotimme ovat vaarassa», vaikka ne eivät olleet vaarassa, - he vain halusivat paeta pois"
        },
        {
            "chapter": 33,
            "verse": 14,
            "text": "Mutta jos muslimien viholliset olisivat tulleet muulla tavoin (kaupunkiin) ja kehoittaneet näitä yhtymään heidän sotajuoneensa, nämä olisivat varmasti sen tehneet, jopa seuranneet heitä ulos kaupungistakin"
        },
        {
            "chapter": 33,
            "verse": 15,
            "text": "Ja kuitenkin he olivat aikaisemmin antaneet Jumalalle lupauksen, etteivät käänny pakoon; ja heidän on vastattava lupauksestaan Jumalalle"
        },
        {
            "chapter": 33,
            "verse": 16,
            "text": "Sano: »Ei teille ole hyötyä siitä, että yritätte paeta kuolemaa ja taistelua, sillä joka tapauksessa annetaan teille vain vähän armonaikaa.»"
        },
        {
            "chapter": 33,
            "verse": 17,
            "text": "Sano: »Kenet löydätte, joka estäisi Jumalan teille pahaakin tekemästä, jos Hän niin tahtoisi, mutta Hänhän tarkoittaa teille hyvää.» Eivät he löydä itselleen ketään suojelijaa eivätkä auttajaa paitsi Jumalan"
        },
        {
            "chapter": 33,
            "verse": 18,
            "text": "Totisesti, Jumala tuntee ne keskuudestanne, jotka estelevät muita ja jotka sanovat veljilleen: »Liittykää meihin!» Tällaiset eivät tule taistelutovereiksemme kuin näön vuoksi"
        },
        {
            "chapter": 33,
            "verse": 19,
            "text": "ollen kaikessa kitsaita muslimeja kohtaan; mutta kun kauhun aika tulee, saatte nähdä, miten he teihin tuijottavat ja heidän silmänsä pyörivät kuin kuoleman kielissä olevien; ja kun vaara on ohi, he soimaavat teitä terävällä kielellään ja kitsastelevat kaikessa, mitä heiltä riittäisi. Nämä eivät usko, ja siksi on Jumala tehnyt tyhjäksi heidän tekonsa, sillä se on helppoa Jumalalle"
        },
        {
            "chapter": 33,
            "verse": 20,
            "text": "He eivät uskoneet vihollisten tulevan, ja jos nämä tulisivat, he mieluummin asuisivat erämaan arabialaisten tykönä, ja jos he sattuisivat olemaan teidän keskuudessanne, he eivät taistelisi kuin vähän, näön vuoksi"
        },
        {
            "chapter": 33,
            "verse": 21,
            "text": "Jumalan sananjulistaja on teille todella erinomainen esikuva, jokaiselle, joka luottaa Jumalaan, uskoo viimeiseen päivään ja alinomaa muistelee Jumalaa"
        },
        {
            "chapter": 33,
            "verse": 22,
            "text": "Kun uskovaiset näkivät liittoutuneet, he sanoivat: »Nyt tapahtuu se, mitä Jumala ja hänen sananjulistajansa meille ennustivat; Jumala ja Hänen sananjulistajansa ovat puhuneet totta.» Ja tämä vain vahvisti heidän uskoaan ja kuuliaisuuttaan"
        },
        {
            "chapter": 33,
            "verse": 23,
            "text": "Oikeauskoisia ovat ne, jotka ovat uskollisia liitolleen Jumalan kanssa; samoin ne, jotka pitävät lupauksensa, ja ne, jotka odottavat Jumalan lupausten täyttymistä; nämä eivät ole muuttuneet"
        },
        {
            "chapter": 33,
            "verse": 24,
            "text": "Jumala voi palkita totuudellisia heidän totuudestaan ja kurittaa teeskentelijöitä mielensä mukaan tahi kääntyä heidän puoleensa laupeudessaan; sillä Jumala on anteeksiantava, laupias"
        },
        {
            "chapter": 33,
            "verse": 25,
            "text": "Jumala torjui uskottomien raivoisan hyökkäyksen; he eivät voittaneet mitään, ja Jumala oli oikeauskoisten suojana taistelussa, sillä Hän on väkevä ja mahtava"
        },
        {
            "chapter": 33,
            "verse": 26,
            "text": "Hän masensi nekin, jotka olivat saaneet kirjoituksen, ja kylvi kauhua heidän sydämiinsä; osan heistä te tapoitte ja loput otitte vangiksi"
        },
        {
            "chapter": 33,
            "verse": 27,
            "text": "Ja Hän antoi teille perinnöksi heidän maansa, asumuksensa, omaisuutensa ja nekin alueet, joihin jalkanne eivät vielä ole astuneet, sillä Jumalalla on valta yli kaiken"
        },
        {
            "chapter": 33,
            "verse": 28,
            "text": "Profeetta, sano vaimoillesi: »Jos te halajatte tämän maailman menoa ja koreutta, niin tulkaa, minä mittaan teille elatusvaroja ja lähetän teidät kuten tapa vaatii"
        },
        {
            "chapter": 33,
            "verse": 29,
            "text": "mutta jos te ikävöitte Jumalaa, Hänen sananjulistajaansa ja viimeisen päivän asumuksia, on Jumala totisesti valmistanut runsaan palkinnon niille te'istä, jotka hyvää tekevät"
        },
        {
            "chapter": 33,
            "verse": 30,
            "text": "Te Profeetan vaimot! Ken ikinä teistä julkeasti loukkaa säädyllisyyttä, hänen rangaistuksensa on oleva kaksinkertainen, sillä se on helppo asia Jumalalle"
        },
        {
            "chapter": 33,
            "verse": 31,
            "text": "Mutta ne teistä, jotka ovat kuuliaisia Jumalalle ja Hänen sananjulistajalleen sekä tekevät hyvää, saavat Meiltä kahdenkertaisen palkan; Me olemme valmistanut heille ihanan osan"
        },
        {
            "chapter": 33,
            "verse": 32,
            "text": "Profeetan vaimot! Te ette ole muiden naisten kaltaisia: jos otatte asemastanne vaarin, älköön puheenne olko hempeätä, jottei se olisi kenellekään kiusaukseksi, vaan käyttäkää sopivaa puhetta"
        },
        {
            "chapter": 33,
            "verse": 33,
            "text": "Ja pysytelkää asunnoissanne älkääkä somistako itseänne entisen pimeyden ajan koruilla; harjoittakaa hartautta, antakaa almuja ja totelkaa Jumalaa sekä hänen sananjulistajaansa. Jumala vain tahtoo poistaa teistä kaiken saastan, te Profeetan perhekunta, ja puhdistaa teidät sisimpäänne asti"
        },
        {
            "chapter": 33,
            "verse": 34,
            "text": "Ja pitäkää mielessänne Jumalan ilmoitukset ja viisaus, jota teille on kodeissanne julkiluettu; Jumala on totisesti tarkkanäköinen, kaikkitietävä"
        },
        {
            "chapter": 33,
            "verse": 35,
            "text": "Jumala on valmistanut anteeksiannon ja runsaan palkan kaikille (Islaamiin) alistuville miehille ja naisille, uskoville miehille ja naisille, kuuliaisille miehille ja naisille, totuudellisille miehille ja naisille, kärsiville miehille ja naisille, sävyisille miehille ja naisille, almuja antaville miehille ja naisille, paastoaville miehille ja naisille, siveille miehille ja naisille, miehille ja naisille, jotka alinomaa Jumalaa muistavat"
        },
        {
            "chapter": 33,
            "verse": 36,
            "text": "Ei ole oikeauskoisella miehellä eikä naisella valinnan varaa sellaisessa asiassa, jonka Jumala ja hänen sananjulistajansa ovat jo ratkaisseet ; kuka ikinä on tottelematon Jumalalle ja Hänen sananjulistajalleen, hän ilmeisesti kulkee harhaan"
        },
        {
            "chapter": 33,
            "verse": 37,
            "text": "Hänelle (Zaidille), joka oli Jumalan ja sinun omassa suosiossasi, sinä sanoit: »Pidä vaimosi luonasi ja noudata tarkoin velvollisuuksiasi Jumalaa kohtaan!» Ja sinä salasit sydämeesi sen, minkä Jumala sitten toi valoon , ja sinä pelkäsit ihmisten mielipidettä, vaikka Jumalalla oli parempi oikeus vaatia, että sinä Häntä pelkäisit. Mutta kun Zaidilta oli mennyt kaikki halu elää hänen kanssaan, Me annoimme hänet sinulle vaimoksi, jotta uskovaisille ei olisi synniksi ottaa aviokseen ottopoikiensa vaimoja, joihin nämä ovat kyllästyneet; sillä Jumalan säädöstä on noudatettava"
        },
        {
            "chapter": 33,
            "verse": 38,
            "text": "Eikä voi olla siinä vääryyttä, että Profeetta menettelee niin kuin Jumala on käskenyt; näin Jumala suhtautui entisiinkin Profeettoihin, Jumalan käsky on ehdoton säädös"
        },
        {
            "chapter": 33,
            "verse": 39,
            "text": "Jumala pitää huolen niistä, jotka julistavat Hänen käskyjään, pelkäävät Häntä, mutta eivät pelkää ketään muita kuin Jumalaa"
        },
        {
            "chapter": 33,
            "verse": 40,
            "text": "Muhammed ei ole kenenkään miehenne isä, vaan Hän on Jumalan sananjulistaja ja profeetoista viimeinen, heidän sinettinsä. Jumala on kaikkitietävä"
        },
        {
            "chapter": 33,
            "verse": 41,
            "text": "Te, jotka uskotte, muistakaa Jumalaa, muistelkaa Häntä alinomaa"
        },
        {
            "chapter": 33,
            "verse": 42,
            "text": "ja ylistäkää Häntä aamuin illoin"
        },
        {
            "chapter": 33,
            "verse": 43,
            "text": "Hän lähettää teille siunauksensa, ja samoin tekevät Hänen enkelinsä, jotta Hän voisi ohjata teidät pimeydestä valoon; Hän on laupias uskovaisille"
        },
        {
            "chapter": 33,
            "verse": 44,
            "text": "Sinä päivänä, jolloin he kohtaavat Hänet, he tervehtivät häntä sanalla: »Rauha!» ja Hän on valmistanut heille ihanan palkinnon"
        },
        {
            "chapter": 33,
            "verse": 45,
            "text": "Profeetta, Me olemme totisesti lähettänyt sinut todistajaksi, hyvän sanoman tuojaksi ja varoittajaksi"
        },
        {
            "chapter": 33,
            "verse": 46,
            "text": "kutsumaan Jumalan luo Hänen luvallaan ja olemaan palavana soihtuna"
        },
        {
            "chapter": 33,
            "verse": 47,
            "text": "Sinun on julistettava uskovaisille hyvää sanomaa, että heitä odottaa suuri armo Jumalan luona"
        },
        {
            "chapter": 33,
            "verse": 48,
            "text": "Älä sopeudu uskottomien ja tekopyhien kanssa, jätä huomiotta heidän väärämielisyytensä, luota yksin Jumalaan, jonka voima riittää suojelemaan sinua"
        },
        {
            "chapter": 33,
            "verse": 49,
            "text": "Uskovaiset, kun otatte itsellenne uskovaisia vaimoja ja sitten eroatte heistä ryhtymättä heihin, niin teidän ei heidän suhteensa tarvitse noudattaa määräaikaa, vaan luovuttakaa heille elatusvaroja ja erotkaa heistä kuten tapa vaatii"
        },
        {
            "chapter": 33,
            "verse": 50,
            "text": "Profeetta, Me olemme totisesti vahvistanut sinun laillisiksi vaimoiksesi kaikki ne, joille olet myöntänyt lesken osuudet, sekä ne, jotka omistat Jumalan antamina orjattarina sotasaaliista, sekä setäsi tyttäret ja isäsi sisaren tyttäret, myöskin enosi tyttäret ja äitisi sisarten tyttäret, jotka kanssani pakenivat vainottuina uskonnon vuoksi; samoin on laillinen vaimosi sellainen uskovainen nainen, joka pyrkii avioliittoon kanssasi, mikäli suostut naimaan hänet. Nämä säädökset ovat nimenomaan sinua, mutta eivät muita uskovaisia varten; me tiedämme hyvin, mitä olemme heille säätänyt vaimoista ja orjattarista. Älköön siis mikään parjaus sinuun koskeko; Jumala on anteeksiantava, laupias"
        },
        {
            "chapter": 33,
            "verse": 51,
            "text": "Sinä saat syrjäyttää heistä kenet tahdot ja lähestyä ketä suvaitset, jopa niitäkin, joita aikaisemmin olet vieronut, eikä siitä kenelläkään ole sanottavaa; tämä kohtelu on sopivinta, jotta eivät heidän silmänsä kostuisi eivätkä he murehtisi, ja jotta he kaikki tyytyisivät siihen, mitä tahdot heille suoda. Jumala tietää, mitä on sydämissänne, sillä Jumala on tietävä, pitkämielinen"
        },
        {
            "chapter": 33,
            "verse": 52,
            "text": "Tämän jälkeen sinun ei ole sallittu ottaa itsellesi naisia eikä vaihtaa vaimojasi uusiin, vaikka näiden kauneus sinua miellyttäisi, vaan sinun on tyydyttävä laillisiin vaimoihisi; Jumala pitää kaikesta vaarin"
        },
        {
            "chapter": 33,
            "verse": 53,
            "text": "Uskovaiset, ellei lupaa ole annettu, älkää käykö Profeetan taloon aterialle, älkääkä odotelko hänen ruokansa valmistumista, mutta jos teidät on kutsuttu, käykää sisään ja aterioituanne hajaantukaa, pyrkimättä liikaan tuttavallisuuteen. Tämä kaikki vaivaa Profeettaa; häntä ujostuttaa sanoa sitä teille, mutta Jumala ei teitä jätä vaille totuutta. Ja kun yleensä heiltä jotakin pyydätte, tehkää se telttaverhon ulkopuolelta. Tämä on soveliain käyttäytyminen teidän ja heidän sydämensä vuoksi. Ei teidän sovi häiritä Jumalan sananjulistajaa eikä liioin koskaan ottaa hänen entisiä vaimojaan avioksi, sillä se on totisesti viheliäistä Jumalan silmissä"
        },
        {
            "chapter": 33,
            "verse": 54,
            "text": "Jumala näkee kaikki, mitä teette julkisesti tai salassa"
        },
        {
            "chapter": 33,
            "verse": 55,
            "text": "Profeetan vaimoja kohtaan ei ole moittimisoikeutta heidän isillään eikä pojillaan enempää kuin heidän veljillään, veljiensä pojilla, sisartensa pojilla, vielä vähemmän heidän heimonsa naisilla tai orjattarilla. Tästä Jumalan määräyksestä on pidettävä vaari, sillä Jumala kelpaa kaiken todistajaksi"
        },
        {
            "chapter": 33,
            "verse": 56,
            "text": "Totisesti Jumala ja Hänen enkelinsä siunaavat Profeettaa; uskovaiset, rukoilkaa (Jumalan) siunausta hänelle ja tervehtikää häntä arvonsa mukaisesti"
        },
        {
            "chapter": 33,
            "verse": 57,
            "text": "Ne, jotka puhuvat pahaa Jumalasta ja Hänen sananjulistajastaan, Jumala on kironnut tässä maailmassa ja tulevassa elämässä sekä valmistanut heille häpeällisen rangaistuksen"
        },
        {
            "chapter": 33,
            "verse": 58,
            "text": "Ne, jotka aiheettomasti puhuvat pahaa uskovista miehistä ja uskovista naisista, ovat vikapäitä panetteluun ja julkeaan syntiin"
        },
        {
            "chapter": 33,
            "verse": 59,
            "text": "Profeetta, sano vaimoillesi ja tyttärillesi ja uskovaisille naisille, että heidän tulee hunnuttaa kasvonsa; näin on sopivinta, jotta heidät kunniallisiksi naisiksi huomataan, niin ettei heitä tunkeilevasti lähestytä; Jumala on kaikessa viisas ja laupias"
        },
        {
            "chapter": 33,
            "verse": 60,
            "text": "Jos teeskentelijät, sydämessään vilpilliset ja kaupungin yllyttäjät eivät lakkaa pahuutta levittämästä, Me totisesti annamme sinulle vallan heidän suhteensa, niin etteivät he kauankaan saa olla naapureinasi kaupungissa"
        },
        {
            "chapter": 33,
            "verse": 61,
            "text": "sellaiset joutuvat maanpakoon, ja missä ikinä heidät tavataan, heidät pidätetään ja armotta tapetaan"
        },
        {
            "chapter": 33,
            "verse": 62,
            "text": "Näin on Jumala menetellyt ennen muinoin, etkä tule havaitsemaan Hänen tapojensa muuttuneen"
        },
        {
            "chapter": 33,
            "verse": 63,
            "text": "Ihmiset kysyvät sinulta, milloin tämä tapahtuu; sano: »Vain Jumala tietää ajan.» Miten saisin teidät tajuamaan, että hetki voi olla lähellä"
        },
        {
            "chapter": 33,
            "verse": 64,
            "text": "Totisesti Jumala on kironnut uskottomat ja valmistanut heille polttavan tulen"
        },
        {
            "chapter": 33,
            "verse": 65,
            "text": "jossa heidän tuskansa kestävät eivätkä he löydä ketään suojelijaa eivätkä auttajaa"
        },
        {
            "chapter": 33,
            "verse": 66,
            "text": "Sinä päivänä, jolloin heidän kasvonsa painetaan tuleen, he voihkivat: »Voi, jospa olisimme totelleet Jumalaa ja sananjulistajaa!»"
        },
        {
            "chapter": 33,
            "verse": 67,
            "text": "Ja he sanovat: »Herra, mehän olimme kuuliaisia johtajillemme ja suurmiehillemme, ja nämä johtivat meidät harhaan oikealta tieltä"
        },
        {
            "chapter": 33,
            "verse": 68,
            "text": "Herra, määrää heille kahdenkertainen rangaistus ja anna kauhean kirouksen kohdata heitä!»"
        },
        {
            "chapter": 33,
            "verse": 69,
            "text": "Uskovaiset, älkää olko niiden kaltaisia, jotka puhuivat pahaa Mooseksesta. Mutta Jumala puhdisti hänet heidän parjauksistaan, koska hän oli Jumalalle otollinen"
        },
        {
            "chapter": 33,
            "verse": 70,
            "text": "Uskovaiset, täyttäkää tarkoin velvollisuutenne Jumalaa kohtaan ja puhukaa totuuden sanoja"
        },
        {
            "chapter": 33,
            "verse": 71,
            "text": "jotta hän sallisi töidenne onnistua ja antaisi anteeksi hairahduksenne; jokainen, joka tottelee Jumalaa ja Hänen sananjulistajaansa, saavuttaa varmasti suuren onnen"
        },
        {
            "chapter": 33,
            "verse": 72,
            "text": "Totisesti, Me panimme luottamuksemme taivaisiin ja maahan ja vuoriin, eivätkä ne pettäneet sitä, vaan pelolla sitä toteuttavat, mutta ihminen ei ole osoittautunut sen arvoiseksi, vaan on uskottomuudessaan typerä väärintekijä"
        },
        {
            "chapter": 33,
            "verse": 73,
            "text": "joten Jumala on rankaiseva ulkokultaisia miehiä ja naisia, monijumalaisia miehiä ja naisia, mutta Jumala kääntyy laupeudessaan oikeauskoisiin miehiin ja naisiin, sillä Jumala on anteeksiantava, laupias"
        },
        {
            "chapter": 34,
            "verse": 1,
            "text": "Ylistys ja kunnia Jumalalle, jolle kuuluu kaikki, mitä taivaissa ja maassa on; Hänelle kuuluu tulevienkin aikojen ylistys, sillä Hän on viisas, kaikkitietävä"
        },
        {
            "chapter": 34,
            "verse": 2,
            "text": "Hän tuntee kaiken, mikä joutuu maan uumeniin ja mikä maasta esille nousee, kaiken, mikä tulee taivaista tai sinne nousee; Hän on laupias, anteeksiantava"
        },
        {
            "chapter": 34,
            "verse": 3,
            "text": "Epäuskoiset sanovat: »Ei se (tuomion) hetki meille tule.» Sano: »Kyllä! Kautta Herrani, joka tuntee silmiltä salatut, teille varmasti koittaa (tuomionpäivä).» Ei taivaassa eikä maassa ole mitään Hänen valtansa ulkopuolella, ei hivenenkään verran eikä sitä vähemmän tahi enemmän, vaan kaikki on selvästi (Jumalan) kirjoissa"
        },
        {
            "chapter": 34,
            "verse": 4,
            "text": "joten Hän osaa palkita niitä, jotka uskovat ja hyvää harjoittavat: näille kuuluu anteeksiantamus ja ihana osa"
        },
        {
            "chapter": 34,
            "verse": 5,
            "text": "Mutta niitä, jotka koettavat halventaa Meidän ilmoituksiamme, odottaa tuskallinen ja ankara rangaistus"
        },
        {
            "chapter": 34,
            "verse": 6,
            "text": "Kyllä ne, jotka ovat saaneet Herrasi sinulle lähettämät ilmoitukset, tajuavat, että niissä on totuus, joka ohjaa kaikkivaltiaan, ylistetyn tielle"
        },
        {
            "chapter": 34,
            "verse": 7,
            "text": "Kieltäjät sanovat: »Näytämmekö sinulle miehen, joka sinulle sanoo, että sinun tomusi tyystin hajalle saatetaan ja että sinut sitten varmasti kootaan ja herätetään uudesti luotuna"
        },
        {
            "chapter": 34,
            "verse": 8,
            "text": "Hän on sepittänyt valheen Jumalasta tai hän on järjiltään.», Mutta ne, jotka eivät usko tulevaan elämään, saavat rangaistuksen ja ovat suuressa harhassa"
        },
        {
            "chapter": 34,
            "verse": 9,
            "text": "Eivätkö he ota vaaria maallisista ja taivaallisista, niistä, jotka ovat heillä edessään, tai menneistä ajoista heidän takanaan? Jos Me vain tahdomme, saamme maan nielemään heidät tai taivaan syöksymään heidän päällensä"
        },
        {
            "chapter": 34,
            "verse": 10,
            "text": "Daavidin Me ylensimme korkealle: »Kaiuttakaa, vuoret, ja te, linnut, hänen kiitostaan ja ylistystään!» ja Me panimme raudan taipumaan hänen takojainsa käsissä"
        },
        {
            "chapter": 34,
            "verse": 11,
            "text": "sanoen: »Valmistuta runsaasti haarniskoja ja liitä niiden renkaat tarkasti yhteen. Harjoita myös hyväntekeväisyyttä. Minä tarkkaan ja näen, mitä sinä teet.»"
        },
        {
            "chapter": 34,
            "verse": 12,
            "text": "Ja Me teimme tuulen Salomolle alamaiseksi, niin että hänen purjelaivansa yhdessä aamussa kiitivät kuukauden kestävän maamatkan ja illassa niinikään kuukauden taipaleen; ja minkä paljouden sulaa vaskea Me annoimme hänelle! Henkiolennot hänelle töitä suorittivat hänen Herransa käskystä, ja ken ikinä heistä ei Meidän käskyjämme noudattanut, häntä kuritimme polttavalla tulella"
        },
        {
            "chapter": 34,
            "verse": 13,
            "text": "Ne valmistivat hänelle kaikkea, mitä hän toivoi: linnoituksia, kuvapatsaita, avaria maljoja kuin vesialtaat ja keittopatoja, joita ei paikoiltaan siirretä. Daavidin suvun jäsenet, teillä on syytä kiittää! Ja kuitenkin niin harvat palvelijoistani ovat kiitollisia"
        },
        {
            "chapter": 34,
            "verse": 14,
            "text": "Mutta kun Me päätimme, että hänen oli kuoltava, tuli tämä heille siten tiedoksi, että Salomon maallisiin kiintynyt perillinen saattoi valtakunnan hajoamistilaan; ja kun se luhistui, dzinnit havaitsivat, että jos he olisivat olleet näkymättömistä asioista perillä, ei heidän olisi tarvinnut ikeen alla tuskitella"
        },
        {
            "chapter": 34,
            "verse": 15,
            "text": "Saban kaupunki tunnettiin siitä merkistä, että puistot sijaitsivat sen kahden puolen; ei heidän tarvinnut kuin syödä Herranne antimia ja palkita Häntä kiitoksena, niin hyvä oli heidän maansa ja niin laupias oli heille Herra"
        },
        {
            "chapter": 34,
            "verse": 16,
            "text": "Mutta sitten seurasi heidän luopumuksensa, ja Me syöksimme heidän ylitsensä tulvan, jonka voimaa he eivät voineet vastustaa. Heidän kahden puistonsa tilalle Me jätimme heille kaksi, joissa kasvoi vain karvaita hedelmiä tamariskipuiden ja muutaman lootuksen lisäksi"
        },
        {
            "chapter": 34,
            "verse": 17,
            "text": "Näin teimme Me heille heidän epäuskonsa tähden, emmekä Me rankaise muita kuin kiittämättömiä"
        },
        {
            "chapter": 34,
            "verse": 18,
            "text": "Ja heidän kaupunkinsa sekä siunaamiemme kaupunkien välimaille annoimme Me nousta muita kaupunkeja niin tiheään, että toisesta saattoi helposti nähdä toisen, ja näin paloittelimme Me välimatkatkin, että he saattoivat turvallisesti tehdä taivalta, olipa yö tai päivä"
        },
        {
            "chapter": 34,
            "verse": 19,
            "text": "Mutta he alkoivat pyytää: »Herra, tee etäisemmiksi meidän välimatkamme!» Omaksi vahingokseen he näin menettelivät. Ja Me laskimme heidät harhateille ja hajoitimme heidät tyysti hajalleen. Tämän pitäisi riittämän tunnusmerkiksi kaikille kärsivällisille ja kiitollisille"
        },
        {
            "chapter": 34,
            "verse": 20,
            "text": "Totisesti perkele osasi voittaa heidät juonillaan: häntä he seuraavat kaikki, paitsi oikeauskoisten ryhmä"
        },
        {
            "chapter": 34,
            "verse": 21,
            "text": "Ei hänellä kuitenkaan ole valtaa heihin, vaan tämä tapahtuu siksi, että Me erottaisimme jokaisen, joka uskoo tulevaan elämään, toisesta, joka epäilee tätä totuutta, onhan Herrasi kaiken kaitsija"
        },
        {
            "chapter": 34,
            "verse": 22,
            "text": "Sano: »Huutakaa nyt avuksenne niitä jumalia, joita te Jumalan veroisina palvelette; eihän niillä ole vähäisintäkään valtaa taivaassa eikä maan päällä, ei kuulu niille mitään osuutta kumpaankaan, eikä kukaan niistä pysty Häntä tukemaan"
        },
        {
            "chapter": 34,
            "verse": 23,
            "text": "Eikä Hänen edessään kenenkään väliintulo merkitse mitään, paitsi sen, jonka Hän otolliseksi katsoo. Kun pelko heidän sydämistään poistetaan, he kyselevät: »Mitä kaikkea Herrasi on puhunut?» Ja he päättelevät: »Hän sanoi totuuden.» Hänhän on korkein ja ääretön"
        },
        {
            "chapter": 34,
            "verse": 24,
            "text": "Kysy: »Ken suo teille elatuksen taivaasta ja maasta käsin?» Sano: »Jumala. Eikä totisesti voi muuta päätellä, kuin että joko me olemme oikealla tiellä ja te ilmeisessä harhassa tahi päinvastoin.»"
        },
        {
            "chapter": 34,
            "verse": 25,
            "text": "Sano: »Ei teitä panna vastaamaan meidän rikromuksistamme, eikä liioin meiltä tiliä vaadita teidän teoistanne.»"
        },
        {
            "chapter": 34,
            "verse": 26,
            "text": "Sano: »Meidän Herramme on kokoava kaikki yhteen, ja silloin on Hän totuudessa antava tuomion meille; sillä Hän on tuomareista suurin, kaikkitietävä.»"
        },
        {
            "chapter": 34,
            "verse": 27,
            "text": "Sano: »Näyttäkää minulle ne, joita olette Hänen veroisikseen kuvitelleet.» Ei, Hän yksin on Jumala, mahtava, viisas"
        },
        {
            "chapter": 34,
            "verse": 28,
            "text": "Sinutkin Me lähetimme kaikkien ihmisten tykö vain hyvän sanoman julistajana ja varoittajana, mutta sitä ei enin osa heistä ymmärrä"
        },
        {
            "chapter": 34,
            "verse": 29,
            "text": "Ja he tiukkaavat: »Koska siis täyttyy se, mitä uhkaat, jos totuutta ennustat.»"
        },
        {
            "chapter": 34,
            "verse": 30,
            "text": "Sano: »Täyttymyksen päivä on teille määrätty, ette saata sitä vähääkään viivyttää ettekä jouduttaa.»"
        },
        {
            "chapter": 34,
            "verse": 31,
            "text": "Epäuskoiset sanovat: »Emmehän mitenkään voi uskoa tuohon Koraaniin emmekä aikaisempiin ilmoituksiin.» Mutta jospa näkisit, kun väärintekijät pannaan seisomaan Herransa edessä. He vaihtavat silloin sanoja keskenään, ja ne, joita halpoina pidettiin, sanovat ylpeille: »Teidän tähtenne ei meistä uskovaisia tullut.»"
        },
        {
            "chapter": 34,
            "verse": 32,
            "text": "Ylpeät taasen vastaavat halveksituille: »Mekö muka teidät pakotimme pois johdatuksesta sen jälkeen kuin se teille tarjottiin? Te itse syypäät olette.»"
        },
        {
            "chapter": 34,
            "verse": 33,
            "text": "Mutta halveksitut inttävät ylpeille: »Yötä päivää te juonia punoitte, silloin kun meitä kehoititte epäilemään Jumalaa ja palvelemaan muita Hänen veroisinaan.» Ja he ilmaisevat katumuksensa, kun saavat nähdä, mikä rangaistus heitä odottaa, ja Me panemme kahleet epäuskoisten kaulaan eikä heille makseta muuta kuin tekojensa mukaan"
        },
        {
            "chapter": 34,
            "verse": 34,
            "text": "Koska ikinä Me lähetimme varoittajan johonkin kaupunkiin, niin suruttomasti siinä eläneet jo julistivat: »Emme todellakaan usko sanomaan, jonka sanot tuovasi.»"
        },
        {
            "chapter": 34,
            "verse": 35,
            "text": "Ja he lisäävät: »Onhan meillä enemmän lapsia ja rikkautta, eikä meitä rangaista.»"
        },
        {
            "chapter": 34,
            "verse": 36,
            "text": "Sano: »Herrani antaa elämän runsauden kenelle suvaitsee ja myös supistaa sen keneltä tahtoo, mutta useimmat ihmisistä eivät sitä ymmärrä.»"
        },
        {
            "chapter": 34,
            "verse": 37,
            "text": "Ei rikkautenne eikä jälkeläistenne runsaus kohota teitä Meidän läheisyyteemme, mutta niille, jotka uskovat ja hyvää tekevät, on kaksinkertainen palkka teoistaan, ja heidän ovat ylhäiset asunnot"
        },
        {
            "chapter": 34,
            "verse": 38,
            "text": "Mutta ne, jotka yrittävät vastustella Meidän ilmoituksiamme, saatetaan kurituksen alaisiksi"
        },
        {
            "chapter": 34,
            "verse": 39,
            "text": "Sano: »Totisesti, Herrani antaa elämän runsauden otollisille palvelijoilleen ja tekee olot ahtaiksi kenelle suvaitsee; mitä uhraattekin, sen Hän teille palkitsee, sillä Hän on paras huoltaja.»"
        },
        {
            "chapter": 34,
            "verse": 40,
            "text": "Ja päivänä, jolloin Hän heidät kaikki yhteen kokoaa, kysyy Hän enkeleiltä: »Palvelivatko nämä teitä?»"
        },
        {
            "chapter": 34,
            "verse": 41,
            "text": "Ja ne sanovat: »Ylistys yksin Sinulle! Sinä olet meidän suojelijamme eivätkä he. He palvelivat peikkoja, joihin useimmat heistä uskoivat.»"
        },
        {
            "chapter": 34,
            "verse": 42,
            "text": "Sinä päivänä ei yksikään teistä kykene toiselleen tuottamaan hyötyä eikä vahinkoa, ja väärintekijöille Me sanomme: »Maistakaa sen saman tulen tuskaa, joka teistä oli vain joutavaa puhetta.»"
        },
        {
            "chapter": 34,
            "verse": 43,
            "text": "Ja kun Meidän selvät merkkimme heille ilmoitetaan, he sanovat: »Tämä on ihminen, joka pyrkii vierottamaan teidät siitä. mitä esi~isänne palvelivat.» Ja he lisäävät: »Hän puhuu keksittyjä valheita.» Ja totuudestakin, jota heille tarjotaan, sanovat epäuskoiset: »Tämähän on ilmeistä taikuutta.»"
        },
        {
            "chapter": 34,
            "verse": 44,
            "text": "Sillä me emme ole heille yhtään kirjoitusta luettavaksi antanut, emmekä ketään varoittajaa ennen sinua lähettänyt"
        },
        {
            "chapter": 34,
            "verse": 45,
            "text": "Ennen heitä eläneet hylkäsivät totuuden, ja nämä profeettaa vastustavat kureishit eivät ole saaneet edes kymmenettä osaa siitä, jonka Me heidän edeltäjilleen annoimme. Ja sittenkin, millainen olikaan Minun närkästykseni, kun he sananjulistajiamme petkuttajiksi väittivät"
        },
        {
            "chapter": 34,
            "verse": 46,
            "text": "Sano: »Minä kehoitan teitä vain siihen ainoaan, että Jumalan tähden valveutuisitte ja joko parittain tai kukin yksinänne tulisitte Jumalan eteen ja tunnustaisitte, että heimolaisenne ei ole mielipuoli; hän on vain teidän varoittajanne ennen ankaraa rangaistusta.»"
        },
        {
            "chapter": 34,
            "verse": 47,
            "text": "Sano: »Mitä palkkiota olen teiltä pyytänyt muuta kuin omaksi parhaaksenne, sillä minulle riittää palkkani Jumalan tykönä; Hän on kaiken todistaja.»"
        },
        {
            "chapter": 34,
            "verse": 48,
            "text": "Sano: »Herrani saattaa julki totuuden, Hän on näkymättömien paras tietäjä.»"
        },
        {
            "chapter": 34,
            "verse": 49,
            "text": "Totuus on tullut voimaan ja valhe häipyy eikä enää palaa"
        },
        {
            "chapter": 34,
            "verse": 50,
            "text": "Sano: »Jos jossakin suhteessa erehdyn, kärsii erehdyksestäni vain oma sieluni, ja jos oikeaan suuntaan toimin, on minun siitä kiitettävä Herrani ilmoituksia, sillä Hän on totisesti kuuleva ja läsnä oleva.»"
        },
        {
            "chapter": 34,
            "verse": 51,
            "text": "Jospa silloin heidät näkisit, kun he joutuvat kauhun valtaan; mutta silloin ei heillä enää ole pelastusta, vaan heidät tavoitetaan läheltä"
        },
        {
            "chapter": 34,
            "verse": 52,
            "text": "Ja he sanovat silloin: »Me uskomme siihen.» Mutta kuinka voivat he enää totuuteen päästä niin etäältä"
        },
        {
            "chapter": 34,
            "verse": 53,
            "text": "Kielsiväthän he sen aikaisemmin"
        },
        {
            "chapter": 34,
            "verse": 54,
            "text": "Ja aita asetetaan estämään heitä saavuttamasta haluamaansa, samoin kuin muinoin tehtiin heidän kaltaisilleen, jotka epäilivät"
        },
        {
            "chapter": 35,
            "verse": 1,
            "text": "Ylistys olkoon Jumalalle, taivaiden ja maan alkuunpanijalle, enkelien luojalle, sanansaattajien, joita kahdet, kolmet ja neljät siipiparit liidättävät. Luomakunnassaan Hän kohtelee luotuja niinkuin suvaitsee; onhan Jumala totisesti kaikkivaltias"
        },
        {
            "chapter": 35,
            "verse": 2,
            "text": "Mitä Jumala suokin ihmisille laupeudessaan, sitä ei kukaan voi estää, ja minkä Jumala pidättää, sitä ei kukaan pysty antamaan, sillä Hän on mahtava ja viisas"
        },
        {
            "chapter": 35,
            "verse": 3,
            "text": "Ihmiset, pitäkää mielessänne Jumalan armo teitä kohtaan. Onko ketään muuta kuin Jumala, joka teille antaisi elatuksen taivaasta ja maasta käsin? Ei ole yhtään muuta jumalaa kuin Hän; miksi siis käännytte pois Hänestä"
        },
        {
            "chapter": 35,
            "verse": 4,
            "text": "Ja jos he kutsuvat sinua petkuttajaksi, niin samoin ennen sinuakin sananjulistajia kutsuttiin, mutta Jumalan luokse kaikki asiat palaavat"
        },
        {
            "chapter": 35,
            "verse": 5,
            "text": "Oi ihmiset, kun Jumalan lupaus on varma totuus, niin älkää salliko tämän maailman viekoitella itseänne! Älkää antako perivihollisenne pettää teitä Jumalan suhteen"
        },
        {
            "chapter": 35,
            "verse": 6,
            "text": "Sillä onhan perkele totisesti teidän vihollisenne, ja sellaisena häntä pitäkää; hän viekoittelee puolelleen, jotta hairahtuneet joutuisivat tulen omiksi"
        },
        {
            "chapter": 35,
            "verse": 7,
            "text": "Jotka epäuskon omaksuvat, saavat ankaran rangaistuksen, mutta jotka uskovat ja hyvää harrastavat, saavat anteeksiantamuksen ja suuren palkan"
        },
        {
            "chapter": 35,
            "verse": 8,
            "text": "Mitä välität siitä, jonka vääryys hänen silmissään niin kaunistuu, että hän sitä hyväksi luulee. Jumala jättää harhaan kenet tahtoo ja johdattaa oikeaan kenet suvaitsee, joten älä näännytä sieluasi murehtimalla tuommoisten puolesta; kyllä Jumala totisesti heidän tekonsa tietää"
        },
        {
            "chapter": 35,
            "verse": 9,
            "text": "Jumalahan lähettää tuulet, jotka nostavat pilvet. Sitten Me lähetämme ne kuolleeseen erämaahan ja annamme elinvoimaa kuihtuneelle maalle; samoin tapahtuu kuolleitten herättäminen"
        },
        {
            "chapter": 35,
            "verse": 10,
            "text": "Kuka haluaa kunniaa, muistakoon, että kaikki kunnia on Jumalan. Hänen tykönsä nousevat hyvät sanat, ja hyvät teot Hän ylentää; mutta niille, jotka pahoja tekoja suunnittelevat, on Hänellä ankara rangaistus, ja heidän juonensa raukeavat"
        },
        {
            "chapter": 35,
            "verse": 11,
            "text": "Jumala loi teidät tomusta, edelleen elämän idusta, sitten teki teidät aviopareiksi; eikä yksikään vaimo tule raskaaksi eikä synnytä Hänen tietämättään; ei liioin kenellekään elolliselle ole hänen ikäänsä pidennetty eikä lyhennetty sen kaiken olematta Jumalan kirjoissa, ja kaikki tämä on helppoa Jumalalle"
        },
        {
            "chapter": 35,
            "verse": 12,
            "text": "Eivätkä vedet ole samanlaisia: makea vesi sammuttaa janon ja on miellyttävää juotavaksi, suolainen polttaa kirpeydellään, ja kuitenkin te kummastakin pyydystätte elävää lihaa ravinnoksenne ja koristuksia kannettavaksenne, ja laivanne kyntävät vesiä hankkiaksenne Hänen runsauttaan ja ollaksenne Hänelle kiitolliset"
        },
        {
            "chapter": 35,
            "verse": 13,
            "text": "Hän lähettää yön peittämään päivän ja Hän lähettää päivän nousemaan yöstä; kumpikin kulkee rataansa säädetyin ajoin; sellainen on Jumala, teidän Herranne. Hänen on kuninkuus, mutta ne, joita te Hänen rinnallaan avuksenne huudatte, eivät omista oljenkorttakaan"
        },
        {
            "chapter": 35,
            "verse": 14,
            "text": "Jos te heitä kutsutte, eivät he sitä kuule, ja vaikkapa kuulisivat, eivät he teille vastaa. Kuolleista herättämisen päivänä he kieltäytyvät jumaluudesta, joka oli vain teidän luulotteluanne. Eihän kukaan muu voi teille olevaisia niin selvittää kuin Hän, ainoa kaikkitietävä"
        },
        {
            "chapter": 35,
            "verse": 15,
            "text": "Ihmiset, te Jumalaa tarvitsette, mutta Hän, ylistetty, on itsellensä kylliksi"
        },
        {
            "chapter": 35,
            "verse": 16,
            "text": "Jos Hän haluaa, Hän korjaa teidät pois ja nostaa uuden ihmispolven"
        },
        {
            "chapter": 35,
            "verse": 17,
            "text": "Ei sellainen ole vaikeata Jumalalle"
        },
        {
            "chapter": 35,
            "verse": 18,
            "text": "Toinen ei pysty toisen taakkaa kantamaan, ja jos joku kuormansa alla huutaisi toista auttamaan, ei käy tämän sitä kantaminen, vaikkapa hän olisi läheinen sukulainen. Sinä varoitat vain niitä, jotka Herraansa salassa pelkäävät ja rukousta harjoittavat. Ken puhdistaa itseään, tekee sen oman sielunsa parhaaksi, Jumalan luo on aikanaan tultava"
        },
        {
            "chapter": 35,
            "verse": 19,
            "text": "Sokea ei ole näkevän kaltainen"
        },
        {
            "chapter": 35,
            "verse": 20,
            "text": "eikä pimeys valkeuden"
        },
        {
            "chapter": 35,
            "verse": 21,
            "text": "eikä varjo helteen kaltainen"
        },
        {
            "chapter": 35,
            "verse": 22,
            "text": "Eivät liioin elävät ja kuolleet ole toistensa veroisia. Jumala kyllä antaa kuulon kenelle vain suvaitsee. Mutta sinä et saata niille kuuloa antaa, jotka haudoissa ovat"
        },
        {
            "chapter": 35,
            "verse": 23,
            "text": "Et ole muuta kuin varoittaja"
        },
        {
            "chapter": 35,
            "verse": 24,
            "text": "Olemme totisesti lähettänyt sinut totuudessa viemään hyvää sanomaa ja varoitusta, eikä vielä ole elänyt kansaa, jonka tykö ei varoittajaa olisi lähetetty"
        },
        {
            "chapter": 35,
            "verse": 25,
            "text": "Jos he sinua valehtelijaksi nimittävät, niin samoin nimittivät muinoiset kansat julistajiaan, vaikka nämä saapuivat heidän luokseen selvin todistuksin ja kirjoituksin"
        },
        {
            "chapter": 35,
            "verse": 26,
            "text": "Silloin kuritin epäuskoisia, ja kuinka ankara olikaan rangaistukseni"
        },
        {
            "chapter": 35,
            "verse": 27,
            "text": "Ettekö huomaa, miten Jumala vuodattaa vettä pilvistä ja siten kasvattaa erilaisia hedelmiä, ja että vuorissakin on suonia, valkoisia ja punaisia, eri vivahduksin, sekä perin mustia"
        },
        {
            "chapter": 35,
            "verse": 28,
            "text": "Samoin on muodoiltaan erilaisia ihmisiä, eläimiä ja karjaa. Vain ne Hänen palvelijoistaan, joilla tieto on, pelkäävät Jumalaa; totisesti Jumala on mahtava, anteeksiantava"
        },
        {
            "chapter": 35,
            "verse": 29,
            "text": "Totisesti ne, jotka julkilukevat Jumalan Kirjaa ja harjoittavat rukoilemista ja uhraavat kaikesta hyvästä, jota Me heille salaisesti tai avoimesti olemme lähettänyt, saavat panna toivonsa voittoon, joka on katoamaton"
        },
        {
            "chapter": 35,
            "verse": 30,
            "text": "Hän on maksava heille täyden palkan ja antava heille enemmänkin armostaan; sillä Hän on laupias, ylenpalttinen palkitsija"
        },
        {
            "chapter": 35,
            "verse": 31,
            "text": "Ja se kaikki, minkä sinulle olemme Koraanista jo ilmoittanut, on totuutta, mikä vahvistaa edelläkäyneet ilmoituksemme. Palvelijoitaan kohtaan Jumala totisesti on vaarinpitävä, kaukonäköinen"
        },
        {
            "chapter": 35,
            "verse": 32,
            "text": "Me kyllä annoimme Pyhän Kirjan perintönä niille, jotka palvelijoittemme keskuudesta valitsimme. Mutta heidän joukossaan on niitä, jotka tuottavat turmiota sielulleen, toisia, jotka valitsevat keskitien, ja on niitä, jotka Jumalan sallimuksesta ovat ensimmäisiä kaikissa hyvissä töissä; tämä on Jumalan suuri armo"
        },
        {
            "chapter": 35,
            "verse": 33,
            "text": "He saavat astua iäisyyden puutarhoihin, jossa he saavat rannerenkaat kullasta ja helmistä ja vaatteet silkistä"
        },
        {
            "chapter": 35,
            "verse": 34,
            "text": "Ja he sanovat: »Kunnia Jumalalle, joka on murheemme poistanut; totisesti on Herramme anteeksiantavainen, ylenpalttinen palkitsija"
        },
        {
            "chapter": 35,
            "verse": 35,
            "text": "Hän on armostaan ottanut meidät kotiin, jossa saamme iäti elää. Ei raatamista tule osaksemme siellä eikä väsymys meitä siellä rasita.»"
        },
        {
            "chapter": 35,
            "verse": 36,
            "text": "Mutta kieltäjille on helvetin tuli varattu. Heistä ei siellä loppua tehdä, niin että he kuolisivat, mutta ei myöskään tulen tuskaa heille lievennetä. Näin kostamme Me uskottomille"
        },
        {
            "chapter": 35,
            "verse": 37,
            "text": "Ja sieltä he apua anovat: »Oi Herra, päästä meidät ulos, me teemme hyviä töitä, toisia kuin ennen.» Mutta emmekö Me antanut teidän elää kyllin kauan, jotta kuuliaiset totuudesta vaarin ottaisivat? Ja saapuihan luoksenne varoittaja. Siksi maistakaa tuskaa, ei ole väärintekijöille auttajaa"
        },
        {
            "chapter": 35,
            "verse": 38,
            "text": "Totisesti Jumala tietää kaiken näkymättömän taivaassa ja maan päällä. Totisesti hän tietää kaiken, mikä sydämiin on kätketty"
        },
        {
            "chapter": 35,
            "verse": 39,
            "text": "Hän nosti teidät valta-asemaan maassa. Sentähden jokaisen epäusko kääntyy häntä itseään vastaan, eikä kieltäjille heidän epäuskonsa mitään muuta tuota paitsi Jumalan vihaa, eikä kieltäjille heidän epäuskostaan muuta lisäänny kuin tappiota"
        },
        {
            "chapter": 35,
            "verse": 40,
            "text": "Sano: »Mitä ajattelette suojelijoistanne, joita Jumalan veroisina avuksenne huudatte? Näyttäkää, minkä osan maata he ovat luoneet, tai onko heillä osuus taivaassa, tahi olemmeko Me heille lähettänyt Pyhän Kirjoituksen, jonka selviä totuuksia he noudattaisivat.» Ei, väärintekijät eivät pidä lupauksiaan; niitä he toisilleen antavat vain pettääkseen"
        },
        {
            "chapter": 35,
            "verse": 41,
            "text": "Siksi Jumala taivaita ja maata ylläpitää, etteivät ne olemattomiin vaipuisi, ja jos ne luhistuisivat, ei ole ketään, joka Hänen jälkeensä voisi niitä ylläpitää; totisesti Hän on pitkämielinen, anteeksiantava"
        },
        {
            "chapter": 35,
            "verse": 42,
            "text": "He vannoivat mitä lujimman valan Jumalan nimeen, että jos heidän keskuuteensa varoittaja saapuisi, olisi heillä parempi johdatus kuin millään kansakunnalla; mutta kun varoittaja tuli heidän tykönsä, heissä heräsi vain vastenmielisyys"
        },
        {
            "chapter": 35,
            "verse": 43,
            "text": "Ja he esiintyivät ylpeästi maassaan sekä suunnittelivat pahaa, mutta pahat juonet eivät muita tavoita kuin suunnittelijoitaan. Mitä saattoivatkaan he muuta silloin odottaa kuin muinaisten kieltäjäin kohtaloa? Sillä Jumalan säädöksistä ei mikään horju, eikä Jumalan kaitselmus toiseksi vaihdu"
        },
        {
            "chapter": 35,
            "verse": 44,
            "text": "Eivätkö he ole maita vaeltaneet ja niiden ihmisten loppua havainneet, jotka ennen heitä elivät, ollen heitä mahtavammat? Jumalan katseelta ei jää salaan mikään taivaassa eikä maan päällä; totisesti Hän on tietävä, mahtava"
        },
        {
            "chapter": 35,
            "verse": 45,
            "text": "Ja jos Jumala pyrkisi rankaisemaan ihmisiä heidän ansionsa mukaan, ei jäisi maan kamaralle ainoatakaan elävää luotua, mutta Hän antaa heille armonaikaa määrähetkeen asti; ja kun Hänen tuomionsa hetki koittaa, silloin Jumala oikealla tavalla suhtautuu palvelijoihinsa"
        },
        {
            "chapter": 36,
            "verse": 1,
            "text": "Oi ihminen"
        },
        {
            "chapter": 36,
            "verse": 2,
            "text": "Kautta Koraanin, jonka viisaus täyttää"
        },
        {
            "chapter": 36,
            "verse": 3,
            "text": "olethan totisesti yksi sananjulistajista"
        },
        {
            "chapter": 36,
            "verse": 4,
            "text": "ja vaellat oikealla tiellä"
        },
        {
            "chapter": 36,
            "verse": 5,
            "text": "Tässä on ilmoitus mahtavalta, laupiaalta"
        },
        {
            "chapter": 36,
            "verse": 6,
            "text": "jotta voisit varoittaa kansaa, jonka esi-isiä ei varoitettu ja joka on välinpitämätön"
        },
        {
            "chapter": 36,
            "verse": 7,
            "text": "Sana on käynyt todeksi, että enin osa heistä on uskon hylännyt"
        },
        {
            "chapter": 36,
            "verse": 8,
            "text": "Kahleet Me olemme totisesti kietonut heidän kaulansa ympäri aina heidän leukansa korkeudelle, niin että heidän päänsä ovat pystyyn pönkitetyt"
        },
        {
            "chapter": 36,
            "verse": 9,
            "text": "Ja Me olemme asettanut esteen heidän eteensä ja esteen heidän taaksensa sekä heittänyt verhon heidän ylitsensä peittäen heidän näkönsä"
        },
        {
            "chapter": 36,
            "verse": 10,
            "text": "Yhdentekevää on heille varoitatko heitä vai et, sillä he eivät usko"
        },
        {
            "chapter": 36,
            "verse": 11,
            "text": "Varoittaa voi vain sitä, joka nuhteesta vaarin ottaa ja sisimmässään Armahtajaa pelkää; sellaiselle julista anteeksiantoa ja suurta palkintoa"
        },
        {
            "chapter": 36,
            "verse": 12,
            "text": "Totisesti Me herätämme kuolleet eloon ja pidämme kirjaa kaikista heidän teoistaan, jopa heidän jalkojensa jäljistäkin; ja kaiken tämän olemme selvästi kirjoittanut"
        },
        {
            "chapter": 36,
            "verse": 13,
            "text": "Esitä heille vertaus sen kaupungin asukkaista, johon sanansaattajamme saapuivat"
        },
        {
            "chapter": 36,
            "verse": 14,
            "text": "Kun Me lähetimme kaksi heidän luoksensa, torjuivat he pois nämä, ja kun Me vahvistimme heitä kolmannella ja kaikki vakuuttivat: »Me olemme totisesti (Jumalan) julistajia»"
        },
        {
            "chapter": 36,
            "verse": 15,
            "text": "Niin he sanoivat: »Ette ole muuta kuin kuolevaisia, kuten me itsekin, eikä hyvä Jumala ole mitään ilmoitustaan teille uskonut; te vain valehtelette.»"
        },
        {
            "chapter": 36,
            "verse": 16,
            "text": "Nämä vastasivat: »Herramme tietää, että varmasti olemme Hänen julistuksensa tuojia teille"
        },
        {
            "chapter": 36,
            "verse": 17,
            "text": "eikä meillä ole muuta mielessämme kuin toimittaa perille selvä viestimme.»"
        },
        {
            "chapter": 36,
            "verse": 18,
            "text": "He sanoivat: »Me aavistamme teidän tulostanne koituvan meille pahaa; ellette lakkaa, me kivitämme teidät ja tuotamme teille tuskallisen lopun.»"
        },
        {
            "chapter": 36,
            "verse": 19,
            "text": "Nämä selittivät: »Itsestänne teistä kohtalonne johtuu eikä siitä, että me teitä varoitamme. Totisesti olette mieletöntä väkeä.»"
        },
        {
            "chapter": 36,
            "verse": 20,
            "text": "Silloin riensi sinne juosten eräs mies ja huusi: »Kansa, ota vaari viestintuojista"
        },
        {
            "chapter": 36,
            "verse": 21,
            "text": "seuratkaa sitä, joka ei pyydä palkkiota teiltä, sillä lähettiläät ovat oikean tien vaeltajia"
        },
        {
            "chapter": 36,
            "verse": 22,
            "text": "Mistä syystä en palvelisi Häntä, joka antoi minulle elämän? Hänen tykönsähän teidätkin jälleen palautetaan"
        },
        {
            "chapter": 36,
            "verse": 23,
            "text": "Omaksuisinko Hänen lisäkseen jumalia, joiden suojelus ei minua vähääkään auttaisi ja jotka eivät kykenisi minua pelastamaan, jos hyvä Jumala minulle lähettäisi koettelemuksen"
        },
        {
            "chapter": 36,
            "verse": 24,
            "text": "Silloinhan olisin ilmeisesti harhassa"
        },
        {
            "chapter": 36,
            "verse": 25,
            "text": "Minä totisesti uskon teidän Herraanne, ja siksi kuulkaa minua!»"
        },
        {
            "chapter": 36,
            "verse": 26,
            "text": "Ja sana tuli: »Astu sisään autuuden tarhaan!» Hän sanoi: »Voi, jospa kansani tietäisi"
        },
        {
            "chapter": 36,
            "verse": 27,
            "text": "miksi Herra antoi minulle anteeksi ja liitti minut armoitettujen joukkoon!»"
        },
        {
            "chapter": 36,
            "verse": 28,
            "text": "Ja tämän todistajan puhuttua Me emme taivaasta syössyt tämän kansan päälle enkelien rankaisevaa joukkoa; niin emme kostoamme lähetä"
        },
        {
            "chapter": 36,
            "verse": 29,
            "text": "Ei muuta tapahtunut, kuin ääni kuului, ja katso, he vaikenivat"
        },
        {
            "chapter": 36,
            "verse": 30,
            "text": "Voi näitä palvelijoita! Milloin sananjulistaja saapuukin heidän tykönsä, he vain pilkkaavat häntä"
        },
        {
            "chapter": 36,
            "verse": 31,
            "text": "Eivätkö he tiedä, kuinka monta sukupolvea Me olemme jo ennen heitä tuhonnut siksi, etteivät he kääntyneet lähettiläittemme puoleen"
        },
        {
            "chapter": 36,
            "verse": 32,
            "text": "Ja ne kaikki tuodaan varmasti Meidän eteemme"
        },
        {
            "chapter": 36,
            "verse": 33,
            "text": "Heille olkoon tunnusmerkiksi kuollut maa. Me vuodatamme siihen eloa ja nostamme siitä esiin viljaa, jota he syövät"
        },
        {
            "chapter": 36,
            "verse": 34,
            "text": "Ja Me kasvatamme palmupuistoja sekä viinitarhoja ja Me vedämme esille lähteitä sitä kastelemaan"
        },
        {
            "chapter": 36,
            "verse": 35,
            "text": "jotta he söisivät sen hedelmiä sekä mitä heidän kätensä valmistaneet ovat. Eikö heidän siis tule olla kiitollisia"
        },
        {
            "chapter": 36,
            "verse": 36,
            "text": "Ylistys Hänelle, joka loi kaiken, mitä maasta kasvaa, sekä heidän tuntemansa lajit että nekin, joita he eivät tunne"
        },
        {
            "chapter": 36,
            "verse": 37,
            "text": "Yökin on heille tunnusmerkkinä. Yöstä vedämme päivän erilleen, ja katso, pimeys peittää heidät"
        },
        {
            "chapter": 36,
            "verse": 38,
            "text": "Aurinkokin kulkee vain määrätyn ratansa, noudattaen kaikkivaltiaan, kaikkitietävän käskyä"
        },
        {
            "chapter": 36,
            "verse": 39,
            "text": "Kuulle Me olemme sen vaiheet määrännyt, kunnes se muuttuu vanhan, kuivan palmunoksan näköiseksi"
        },
        {
            "chapter": 36,
            "verse": 40,
            "text": "Eikä auringon ole sallittu kulkea kuuta nopeammin, yhtä vähän kuin yön on sallittu niellä päivää; vaan kaikki kulkee omaa rataansa"
        },
        {
            "chapter": 36,
            "verse": 41,
            "text": "Vielä on sekin heille tunnusmerkiksi, että Me annamme laivojen kantaa heidän jälkeläisiään"
        },
        {
            "chapter": 36,
            "verse": 42,
            "text": "ja muitakin aluksia olemme heille luonut, joilla he voivat matkustaa"
        },
        {
            "chapter": 36,
            "verse": 43,
            "text": "vaikka Me voisimme, jos tahtoisimme, hukuttaa heidät veteen, eikä heille löytyisi pelastajaa eikä pakotietä"
        },
        {
            "chapter": 36,
            "verse": 44,
            "text": "mutta armostamme Me sallimme heidän elää määräpäivään asti"
        },
        {
            "chapter": 36,
            "verse": 45,
            "text": "Heille sanotaan: »Varokaa sitä, mikä on teillä edessänne, ja varokaa sitä, mikä on takananne, jotta armo tulisi osaksenne"
        },
        {
            "chapter": 36,
            "verse": 46,
            "text": "Ja heidän Herransa viesteistä tuskin yksikään heille saapuu heidän sitä hylkäämättä"
        },
        {
            "chapter": 36,
            "verse": 47,
            "text": "Ja kun heille sanotaan: »Uhratkaa siitä, mitä Jumala on teille suonut!», niin uskottomat sanovat uskovaisille: »Miksi olisi meidän ruokittava niitä, jotka Jumala kuitenkin voisi ravita, jos vain tahtoisi? Te olette ilmeisen harhan vallassa.»"
        },
        {
            "chapter": 36,
            "verse": 48,
            "text": "Ja vielä he kysyvät: »Koska oikeastaan tulee tapahtumaan se, millä te meitä uhkaatte, jos totta puhutte?»"
        },
        {
            "chapter": 36,
            "verse": 49,
            "text": "Heitä odottaa vain äkillinen ääni, joka heidät yllättää vielä heidän väitellessään keskenänsä"
        },
        {
            "chapter": 36,
            "verse": 50,
            "text": "Eivät he ehdi edes jälkisäädöstänsä tehdä eivätkä perheittensä luo kiiruhtaa"
        },
        {
            "chapter": 36,
            "verse": 51,
            "text": "Ja kun pasuunoihin puhalletaan, niin, katso, he rientävät haudoistaan Herransa luo"
        },
        {
            "chapter": 36,
            "verse": 52,
            "text": "Ja he sanovat: »Voi meitä, kuka on meidät nostanut nukkumasijoiltamme ? Tämänhän Armahtaja meille lupasi, ja Hänen sanansaattajansa ovat julistaneet totuutta.»"
        },
        {
            "chapter": 36,
            "verse": 53,
            "text": "Ja vain ääni kajahtaa, ja katso, heidät kaikki tuodaan Meidän eteemme"
        },
        {
            "chapter": 36,
            "verse": 54,
            "text": "eikä sinä päivänä tehdä vähääkään vääryyttä ainoallekaan sielulle; teille punnitaan vain sen mukaan, kuin tekonne ansaitsivat"
        },
        {
            "chapter": 36,
            "verse": 55,
            "text": "Sinä päivänä ovat paratiisin asukkaat autuaallisissa toimissaan"
        },
        {
            "chapter": 36,
            "verse": 56,
            "text": "Vaimojensa seurassa he ovat varjossa leväten istuimillaan"
        },
        {
            "chapter": 36,
            "verse": 57,
            "text": "Siellä nauttivat he hedelmiä ja heillä on kaikkea, mitä haluavat"
        },
        {
            "chapter": 36,
            "verse": 58,
            "text": "»Rauhaa!» on heille laupiaan Herran tervehdys"
        },
        {
            "chapter": 36,
            "verse": 59,
            "text": "Mutta te, väärintekijät, väistykää loitolle tänä päivänä"
        },
        {
            "chapter": 36,
            "verse": 60,
            "text": "Enkö Minä velvoittanut teitä, Aadamin lapset, olemaan palvelematta perkelettä? Totisesti hän on teidän ilmivihollisenne"
        },
        {
            "chapter": 36,
            "verse": 61,
            "text": "Ja enkö sen sijaan käskenyt palvelemaan Minua ollaksenne oikealla tiellä"
        },
        {
            "chapter": 36,
            "verse": 62,
            "text": "Onhan perkele totisesti johtanut harhaan lukuisia sieluja joukostanne. Kuinka ette sittenkään älynneet"
        },
        {
            "chapter": 36,
            "verse": 63,
            "text": "Tämä on helvetti, jolla teitä uhattiin"
        },
        {
            "chapter": 36,
            "verse": 64,
            "text": "Käykää nyt siihen tänä päivänä epäuskonne tähden"
        },
        {
            "chapter": 36,
            "verse": 65,
            "text": "Ja sinä päivänä sinetöimme Me heidän suunsa, mutta heidän kätensä tulevat meille huitoen puhumaan sekä jalkansa heidän ansaitsemastaan todistamaan"
        },
        {
            "chapter": 36,
            "verse": 66,
            "text": "Ja jos Me tahdomme, voimme puhkaista heidän silmänsä; silloin vasta he pyrkisivät löytämään tien, mutta kuinka he näkisivät"
        },
        {
            "chapter": 36,
            "verse": 67,
            "text": "Samoin voisimme varmasti, jos tahtoisimme, heidät siihen paikkaan jähmettää, niin etteivät he voisi edemmäksi päästä eivätkä takaisin palata"
        },
        {
            "chapter": 36,
            "verse": 68,
            "text": "Jos Me jollekulle suomme pitkän iän, Me annamme hänen vartensa köyristyä; eivätkö he ymmärrä"
        },
        {
            "chapter": 36,
            "verse": 69,
            "text": "Emmekä ole hänelle (profeetalle) runoilua opettanut, sillä hänelle se ei ole soveliasta. Hänen sanottavansa on vain varoitus ja selvä Koraani"
        },
        {
            "chapter": 36,
            "verse": 70,
            "text": "Hänen on varoitettava jokaista, joka elää haluaa, ja julistetun sanan on osoittauduttava voimakkaaksi uskottomia vastaan"
        },
        {
            "chapter": 36,
            "verse": 71,
            "text": "Eivätkö he havaitse, että Me olemme luonut heille karjan luontokappaleittemme joukosta ja totuttanut sen heidän alaisuuteensa"
        },
        {
            "chapter": 36,
            "verse": 72,
            "text": "Ja me olemme pannut kotieläimet heitä tottelemaan, niin että he muutamilla ajavat ja muutamia käyttävät ruoaksensa"
        },
        {
            "chapter": 36,
            "verse": 73,
            "text": "Tästä kaikesta heille on etua ja he saavat niistä juomiakin; eivätkö he osaa tästäkään kiittää"
        },
        {
            "chapter": 36,
            "verse": 74,
            "text": "Mutta he ovat omaksuneet itselleen jumalia ainoan Jumalan rinnalle, saadakseen heiltä apua"
        },
        {
            "chapter": 36,
            "verse": 75,
            "text": "Mutta nämä eivät kykene heitä auttamaan, vaikka niitä on laumoittain"
        },
        {
            "chapter": 36,
            "verse": 76,
            "text": "Tästä syystä älä anna heidän puheensa itseäsi huolestuttaa; Me tiedämme, mitä he tekevät salaa ja mitä toimivat julkisesti"
        },
        {
            "chapter": 36,
            "verse": 77,
            "text": "Eikö ihminen ole huomannut, että Me olemme luonut hänet pienestä elonidusta? Ja katso, kohta hän on valmis kanssamme kiistelemään"
        },
        {
            "chapter": 36,
            "verse": 78,
            "text": "Ja hän laittaa Meidän kaltaisiksemme tarkoitettuja kuviaan unohtaen oman luomisensa. Hän sanoo: »Kuka pystyy elämän paluttamaan luihin, kun ne jo ovat lahonneet?»"
        },
        {
            "chapter": 36,
            "verse": 79,
            "text": "Sano: »Hän niihin elämän palauttaa, joka ne alkujaankin elämään synnytti, sillä Hän sulkee itseensä koko luomakunnan"
        },
        {
            "chapter": 36,
            "verse": 80,
            "text": "Hän, joka loi teille tulen, joka voi vihreässä puussakin palaa, niin että sytykkeillä sitä jatkaa saatatte"
        },
        {
            "chapter": 36,
            "verse": 81,
            "text": "Eikö Hän, joka loi taivaat ja maan, kykene niiden kaltaisia luomaan? Totisesti! Hänhän on kaiken Luoja, taituri"
        },
        {
            "chapter": 36,
            "verse": 82,
            "text": "Kun Hän jotakin aikoo, riittää, että Hän käskee: »Tulkoon!» niin se tulee"
        },
        {
            "chapter": 36,
            "verse": 83,
            "text": "Sentähden ylistys olkoon Hänelle, jonka käsissä on valta kaiken yli ja jonka tykö kaikki palautetaan aikanaan"
        }
    ]
}
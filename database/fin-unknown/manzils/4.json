{
    "manzils": [
        {
            "chapter": 17,
            "verse": 1,
            "text": "Kunnia olkoon Hänelle, joka yön aikana kuljetti palvelijansa pyhitetystä moskeijasta toiseen, kaukaiseen - jonka ympäristön olemme siunanneet - jotta hän saisi nähdä joitakin tunnusmerkeistämme. Totisesti, Hän on kaikkikuuleva, kaikkinäkevä"
        },
        {
            "chapter": 17,
            "verse": 2,
            "text": "Ja Me annoimme Moosekselle Kirjan johdatukseksi Israelin lapsille ja lausuimme: »Minun sijaani älkää ottako ketään muuta suojelijaa"
        },
        {
            "chapter": 17,
            "verse": 3,
            "text": "Te olette niiden jälkeläisiä, jotka pelastimme Nooan kanssa. Hän oli totisesti sangen kiitollinen palvelija.»"
        },
        {
            "chapter": 17,
            "verse": 4,
            "text": "Kirjassa Me ilmoitimme tämän Israelin lapsille näin sanoen: »Totisesti, te teette maan päällä pahaa toistamiseen ja tulette peräti pöyhkeiksi.»"
        },
        {
            "chapter": 17,
            "verse": 5,
            "text": "Kun täyttyi ensimmäinen kahdesta määräajasta, Me lähetimme teitä vastaan urhoolliset palvelijamme, ja he samosivat voitollisesti halki asutustenne. Ja tämä oli varoitus, jonka oli pakko toteutua"
        },
        {
            "chapter": 17,
            "verse": 6,
            "text": "Senjälkeen Me annoimme teille voiton heistä ja siunasimme teitä rakkaudella ja lapsilla sekä lisäsimme teidän lukumääräänne"
        },
        {
            "chapter": 17,
            "verse": 7,
            "text": "Jos teette hyvää, niin teette sen itsellenne, ja jos teette pahaa, niin senkin teette itsellenne. Kun toisen varoituksen aika meni umpeen, niin tapahtui, että palvelijamme peittivät kasvonne murheella, ja he tunkeutuivat moskeijaan kuten ensimmäiselläkin kerralla ja tuhosivat täydellisesti kaiken, minkä löysivät"
        },
        {
            "chapter": 17,
            "verse": 8,
            "text": "Voi tapahtua, että Herranne armahtaa teitä, mutta jos käännytte pois, niin Me teemme samoin ja valmistamme helvetin uskottomien vankeuspaikaksi"
        },
        {
            "chapter": 17,
            "verse": 9,
            "text": "Totisesti, tämä Koraani johtaa kaikkeen oikeaan, ja uskoville, jotka suorittavat hyviä tekoja, se sisältää ilosanoman, että heitä odottaa suuri palkinto"
        },
        {
            "chapter": 17,
            "verse": 10,
            "text": "Ja että Me niille, jotka eivät usko tulevaan elämään, olemme valmistanut tuskallisen rangaistuksen"
        },
        {
            "chapter": 17,
            "verse": 11,
            "text": "Ihminen huutaa ylleen pahaa niin kuin hän rukoilee hyvääkin; niin, ihminen pyrkii hätiköimään"
        },
        {
            "chapter": 17,
            "verse": 12,
            "text": "Me olemme säätänyt yön ja päivän kahdeksi tunnusmerkiksi; yön merkin me pyyhimme näkymättömäksi ja saatamme päivän merkin täyteen valoon, jotta voisitte etsiä Herranne luota ja tietäisitte vuosien kulun ja ajanlaskun. Kaikista asioista Me olemme antanut täydellisen selityksen"
        },
        {
            "chapter": 17,
            "verse": 13,
            "text": "Jokaisen ihmisen kohtalon Me olemme sitonut hänen kaulansa ympäri, ja ylösnousemuksen päivänä Me tuomme hänen eteensä kirjan, jonka hän huomaa avatuksi"
        },
        {
            "chapter": 17,
            "verse": 14,
            "text": "Hänelle lausutaan: »Lue omaa kirjaasi! Tänä päivänä olet itse itsellesi riittävä tilintekijä.»"
        },
        {
            "chapter": 17,
            "verse": 15,
            "text": "Jos joku nauttii johdatusta, se tapahtuu vain hänen omaa sieluansa varten, ja jos ken joutuu kadotukseen, sekin tapahtuu yksin hänen sielunsa vahingoksi. Kukaan ei joudu kantamaan toisen kuormaa, emmekä Me rankaise ketään, ennenkuin olemme lähettänyt sananjulistajan"
        },
        {
            "chapter": 17,
            "verse": 16,
            "text": "Ja kun haluamme tuhota jonkun kaupungin, annamme käskyn sen hyvinvoiville asujamille. Mutta he eivät tottele, jolloin tuomion sana käy oikeutetuksi sitä kohtaan, ja Me tuhoamme sen perinpohjaisesti"
        },
        {
            "chapter": 17,
            "verse": 17,
            "text": "Miten monta sukupolvea Me olemmekaan hävittänyt Nooan jälkeen! Herrasi tietää kaikki palvelijainsa synnit, Hän on kaikkinäkevä"
        },
        {
            "chapter": 17,
            "verse": 18,
            "text": "Kun joku havittelee katoavaista, Me joudutamme niitä hänelle niinkuin tahdomme ja kenelle tahdomme. Senjälkeen Me määräämme hänet helvettiin, jonne hän on joutuva häpeän peittämänä ja karkoitettuna"
        },
        {
            "chapter": 17,
            "verse": 19,
            "text": "Mutta ken toivoo tulevaa elämää ja ponnistelee sen saavuttamiseksi, kuten tuleekin, ollen samalla oikeauskoinen, hän kuuluu niihin, joiden ponnistelut saavat palkkansa"
        },
        {
            "chapter": 17,
            "verse": 20,
            "text": "Kaikille - niin hyvin jälkimmäisille kuin edellisille - Me ojennamme Herrasi lahjat, ja Herrasi lahjat ovat rajattomat"
        },
        {
            "chapter": 17,
            "verse": 21,
            "text": "Katso, miten Me korotamme muutamia toisten yläpuolelle, ja tulevassa elämässä eroavaisuudet ja etuoikeudet ovat vielä suuremmat"
        },
        {
            "chapter": 17,
            "verse": 22,
            "text": "Älä ota toista jumalaa Jumalan rinnalle, muuten saatetaan sinut häpeään ja onnettomuuteen"
        },
        {
            "chapter": 17,
            "verse": 23,
            "text": "Ja Herrasi on määrännyt, että palvelette yksin Häntä, ja teidän tulee tehdä hyvää vanhemmillenne. Jos toinen heistä tahi molemmat saavuttavat korkean iän sinun luonasi, älä halveksi äläkä soimaa heitä, vaan puhuttele heitä kunnioittavasti"
        },
        {
            "chapter": 17,
            "verse": 24,
            "text": "Ja myötätunnolla ojenna kätesi heitä kohti ja lausu sävyisästi: »Oi Herra, ole laupias heille, sillä he kasvattivat minua, kun olin pieni.»"
        },
        {
            "chapter": 17,
            "verse": 25,
            "text": "Herranne tietää parhaiten, mitä sydämiinne on kätketty. Jos olette hyviä, niin totisesti Hän silloin on anteeksiantavainen niitä kohtaan, jotka kääntyvät (Hänen puoleensa)"
        },
        {
            "chapter": 17,
            "verse": 26,
            "text": "Tee sukulaisillesi oikeutta, samoin tarvitseville ja vaeltajille, mutta älä antaudu tuhlailuun"
        },
        {
            "chapter": 17,
            "verse": 27,
            "text": "Totisesti, tuhlarit ovat saatanan veljiä, ja saatana on kiittämätön Herraansa kohtaan"
        },
        {
            "chapter": 17,
            "verse": 28,
            "text": "Mutta jos käännyt pois heistä etsien Herrasi suosiota, jota itsellesi toivot, puhu heille kuitenkin lempeästi"
        },
        {
            "chapter": 17,
            "verse": 29,
            "text": "Älä pidä kättäsi sidottuna selkäsi taakse, mutta älä myöskään ojenna sitä täyteen pituuteensa, muuten saat olla häväistynä (itaruudestasi) tai köyhtyneenä (ylenpalttisuudestasi)"
        },
        {
            "chapter": 17,
            "verse": 30,
            "text": "Totisesti, Herrasi suo palkan kenelle haluaa, ja Hän myös mittaa sen määrän. Totisesti, Hän pitää hyvää lukua palvelijoistaan ja on kaikkinäkevä"
        },
        {
            "chapter": 17,
            "verse": 31,
            "text": "Älkää surmatko lapsianne köyhyyden pelosta. Me hankimme heille elatuksen kuten teillekin. Totisesti, heidän surmaamisensa on inhottava synti"
        },
        {
            "chapter": 17,
            "verse": 32,
            "text": "Älkää harjoittako haureutta, sillä sellainen on rivoa ja huonoa elämää"
        },
        {
            "chapter": 17,
            "verse": 33,
            "text": "Älkää syyttä tappako ainoatakaan sielua, sillä Jumala on sen kieltänyt, paitsi oikeuden nimessä. Ja jos joku on surmattu syyttömästi, niin Me annamme vallan hänen sukulaiselleen, mutta älkää salliko tämän mennä liian pitkälle verikostossaan; hän on totisesti saava avun"
        },
        {
            "chapter": 17,
            "verse": 34,
            "text": "Älkää ryhtykö orpojen perintöön paitsi enentääksenne sitä, ennenkuin he tulevat täysi~ikäisiksi. Täyttäkää sopimuksenne, sillä totisesti, te joudutte niistä tilille"
        },
        {
            "chapter": 17,
            "verse": 35,
            "text": "Ja mitatkaa täydellä mitalla, kun mittaatte, ja punnitkaa oikeilla punnuksilla. Tämä on parasta ja ajan pitkään edullisinta"
        },
        {
            "chapter": 17,
            "verse": 36,
            "text": "Älkää noudattako sellaista, mistä teillä ei ole tietoa. Totisesti, korva, silmä ja sydän, kaikki ne joutuvat kerran tilinteolle"
        },
        {
            "chapter": 17,
            "verse": 37,
            "text": "Älä kulje maan päällä kerskaillen. Totisesti, sinä et kykene leikkaamaan maata kahtia etkä kurkottautumaan vuorten huipuille"
        },
        {
            "chapter": 17,
            "verse": 38,
            "text": "Kaikki paha, mikä tässä on kielletty, on vihattavaa Herrasi silmissä"
        },
        {
            "chapter": 17,
            "verse": 39,
            "text": "Nämä kuuluvat niihin viisaisiin sanoihin, joita Herrasi on sinulle ilmoittanut. Älä aseta Jumalan rinnalle ketään muuta jumalaa, muuten sinut häväistynä ja hylättynä heitetään helvettiin"
        },
        {
            "chapter": 17,
            "verse": 40,
            "text": "Olisiko Herranne valikoinut teille poikia ja ottanut Itse tyttäriä enkeleitten joukosta? Totisesti, te puhutte törkeitä sanoja"
        },
        {
            "chapter": 17,
            "verse": 41,
            "text": "Totisesti, Me olemme selittänyt (asioita) monin tavoin tässä Koraanissa, jotta ihmiset ne mieleensä painaisivat. Mutta se lisää vain heidän penseyttään"
        },
        {
            "chapter": 17,
            "verse": 42,
            "text": "Sano; »Jos olisi ollut muitakin jumalia Hänen ohellaan kuten he väittävät - niin he olisivat löytäneet tiensä Kaikkivaltiaan luokse.»"
        },
        {
            "chapter": 17,
            "verse": 43,
            "text": "Kunnia olkoon Hänelle yksin; suuressa korkeudessaan Hän on kokonaan sen yläpuolella, mitä he puhuvat"
        },
        {
            "chapter": 17,
            "verse": 44,
            "text": "Seitsemän taivasta ja maa sekä kaikki, mitä niissä on, julistavat Hänen kunniaansa. Eikä ole mitään, mikä ei julistaisi Hänen kunniaansa, mutta te ette käsitä heidän kunnioitustaan. Totisesti, Hän on ylevämielinen, anteeksiantava"
        },
        {
            "chapter": 17,
            "verse": 45,
            "text": "Ja kun esität julkisesti Koraania, me asetamme näkymättömän verhon sinun ja niiden välille, jotka eivät usko tulevaan elämään"
        },
        {
            "chapter": 17,
            "verse": 46,
            "text": "Ja Me panemme peitteen heidän sydäntensä päälle, niin että he eivät tajua sitä, ja teemme heidät korviltansa kuuroiksi. Ja kun sinä muistutat Koraanin kautta, että Hän on ainoa, he kääntävät selkänsä ja rientävät pois"
        },
        {
            "chapter": 17,
            "verse": 47,
            "text": "Me tiedämme parhaiten, miksi he kuuntelevat (Koraania), kun he kääntävät korvansa sinun puoleesi, ja kun he pitävät salaisia neuvottelujaan, ja kun väärämieliset sanovat: »Te seuraatte noituuden lumoissa olevaa miestä.»"
        },
        {
            "chapter": 17,
            "verse": 48,
            "text": "Katso, kuinka he keksivät sinusta vertauksia, ja siksi he joutuvat kadotukseen eivätkä kykene löytämään tietä"
        },
        {
            "chapter": 17,
            "verse": 49,
            "text": "Ja he sanovat: »Mitä, herätetäänkö meidät uuteen elämään senjälkeen kuin olemme muuttuneet luiksi ja tomuksi?»"
        },
        {
            "chapter": 17,
            "verse": 50,
            "text": "Vastaa: »Vaikkapa muuttuisitte kiviksi tahi raudaksi"
        },
        {
            "chapter": 17,
            "verse": 51,
            "text": "taikka joksikin muuksi, mikä mielestänne on kaikkein pahinta.» He sanovat jälleen: »Kuka sitten herättää meidät uudelleen eloon?» Vastaa: »Hän, joka teidät alussa loi.» Silloin he pudistelevat sinulle päätään ja sanovat: »Milloin tämä tapahtuu?» Vastaa: »Se tapahtuu ehkä hyvinkin pian.»"
        },
        {
            "chapter": 17,
            "verse": 52,
            "text": "Sinä päivänä Hän on kutsuva teitä, ja te vastaatte ylistäen Häntä ja luulette, että teidän elämänne oli pysähtynyt vain lyhyeksi ajaksi"
        },
        {
            "chapter": 17,
            "verse": 53,
            "text": "Ja sanokaa palvelijoilleni, että he puhuisivat niinkuin on parasta. Totisesti, saatana herättää riitaisuuksia heidän keskuuteensa. Saatana on ihmissuvun ilmeinen vihollinen"
        },
        {
            "chapter": 17,
            "verse": 54,
            "text": "Herranne tuntee teidät parhaiten. Hän osoittaa teille armoansa, jos haluaa, ja Hän voi panna teidät kuritukseen, jos hyväksi näkee. Emme me ole lähettänyt sinua heidän vartijakseen"
        },
        {
            "chapter": 17,
            "verse": 55,
            "text": "Herrasi tuntee myös parhaiten ne, jotka ovat taivaassa ja maan päällä. Ja totisesti, Me olemme korottanut muutamia profeettoja toisten yläpuolelle ja annoimme Daavidille psalmit (kirjoituksen)"
        },
        {
            "chapter": 17,
            "verse": 56,
            "text": "Sano: »Kutsukaa avuksenne niitä, joita kuvittelette Jumalan vertaisiksi: heillä ei ole valtaa poistaa teidän vaivojanne eikä muuttaa niiden paikkaa.»"
        },
        {
            "chapter": 17,
            "verse": 57,
            "text": "Ne, joita he kutsuvat avukseen, koettavat itse lähestyä Herraansa, nähdäkseen, kuka heistä olisi Häntä lähinnä. He halajavat Hänen armoansa ja pelkäävät Hänen tuomiotansa. Totisesti, Herrasi tuomio on kammottava"
        },
        {
            "chapter": 17,
            "verse": 58,
            "text": "Ei ole ainoatakaan kaupunkia, jota emme tuhoaisi ennen ylösnousemuksen päivää tahi jolle emme langettaisi ankaraa tuomiota. Tämä on kirjoitettu Kirjassa"
        },
        {
            "chapter": 17,
            "verse": 59,
            "text": "Mikään ei estä Meitä lähettämästä merkkejä, mutta on totta, että muinoin eläneet kielsivät ne. Ja Me annoimme Tamuudille naaraskameelin näkyväksi merkiksi, mutta he rääkkäsivät sitä. Siksi Me lähetämme merkkejä vain varoitukseksi"
        },
        {
            "chapter": 17,
            "verse": 60,
            "text": "Muista, mitä Me sinulle lausuimme: »Totisesti, Herrallasi on ihmissuku vallassaan.» Ja ilmestyksen, jonka sinulle näytimme, Me annoimme vain koetukseksi ihmisille, samoin kuin Koraanin kirotun puun. Ja Me varoitimme heitä, mutta se lisää vain heidän suurta kapinallisuuttaan"
        },
        {
            "chapter": 17,
            "verse": 61,
            "text": "Ja kun lausuimme enkeleille: »Kumartakaa ihmistä», niin he kumarsivat kaikki paitsi saatana. Hän sanoi: »Tulisiko minun kumartua sellaisen edessä, jonka Sinä olet savesta luonut?»"
        },
        {
            "chapter": 17,
            "verse": 62,
            "text": "Ja edelleen hän lausui: »Sano minulle, häntäkö Sinä enemmän kunnioitat kuin minua? Totisesti, jos Sinä suot minulle aikaa ylösnousemuksen päivään saakka, niin saatan turmioon hänen jälkeläisensä muutamia harvoja lukuunottamatta.»"
        },
        {
            "chapter": 17,
            "verse": 63,
            "text": "Hän vastasi: »Mene! Jos joku heistä sinua seuraa, on helvetti oleva palkkanne, ja se on riittävä palkka"
        },
        {
            "chapter": 17,
            "verse": 64,
            "text": "Ja viettele äänelläsi kenet heistä kykenet, ja käy heidän kimppuunsa sekä ratsu- että jalkaväkinesi, ole osallisena heidän omaisuuteensa sekä heidän lapsiinsa ja anna heille lupauksia.» Mutta saatana ei anna lupauksia muuten kuin pettääkseen"
        },
        {
            "chapter": 17,
            "verse": 65,
            "text": "»Mutta minun palvelijoihini sinulla totisesti ei ole mitään käskynvaltaa, ja Herrasi on riittävä vartija.»"
        },
        {
            "chapter": 17,
            "verse": 66,
            "text": "Kuka muu kuin Herra työntää laivanne vesille etsiäksenne Hänen armonantimiaan. Totisesti, Hän on armollinen teitä kohtaan"
        },
        {
            "chapter": 17,
            "verse": 67,
            "text": "Ja kun onnettomuus kohtaa teitä merellä, niin silloin muut, joita avuksenne kutsutte, häipyvät silmistänne paitsi Jumala. Mutta kun Hän pelastaa teidät maihin, niin te käännytte Hänestä pois. Ihminen on perin kiittämätön"
        },
        {
            "chapter": 17,
            "verse": 68,
            "text": "Oletteko varmoja, ettei Hän anna maan haudata teitä alleen tai lähetä teille hirmumyrskyä? Silloin ette löydä itsellenne ketään suojelijaa"
        },
        {
            "chapter": 17,
            "verse": 69,
            "text": "Tahi oletteko varmoja, ettei Hän vie teitä joskus uudelleen merelle ja lähetä vastaanne myrskytuulta ja hukuta teitä epäuskonne vuoksi? Silloin ette löydä ketään, joka puolestanne kostaisi Meille"
        },
        {
            "chapter": 17,
            "verse": 70,
            "text": "Totisesti, Me olemme saattanut ihmisen lapsia kunniaan ja antanut heille kulkuneuvoja sekä maalla että merellä. Ja olemme varustanut heidät puhtaalla ravinnolla sekä asettanut heidät useimpien muitten luotujen yläpuolelle"
        },
        {
            "chapter": 17,
            "verse": 71,
            "text": "Tulee päivä, jona kutsumme kaikki kansat johtajineen eteemme tilille. Ja silloin kukin, jolle on annettu oma kirjansa oikeaan käteen, lukee kirjastaan, eikä heille tehdä vääryyttä hivenen vertaa"
        },
        {
            "chapter": 17,
            "verse": 72,
            "text": "Mutta ken on sokea tässä elämässä, on sentakia sokea myös tulevassa elämässä ja aivan harhaantunut oikealta tieltä"
        },
        {
            "chapter": 17,
            "verse": 73,
            "text": "Ja he olisivat halunneet houkutella sinua luopumaan siitä, mitä sinulle olimme ilmaissut, tarkoittaen että olisit keksinyt panetteluja Meitä vastaan, ja katso, siinä tapauksessa he olisivat ottaneet sinut läheiseksi ystäväkseen"
        },
        {
            "chapter": 17,
            "verse": 74,
            "text": "Totisesti, jos emme olisi sinua vahvistanut, olisit heidän puoleensa vähän taipunutkin"
        },
        {
            "chapter": 17,
            "verse": 75,
            "text": "Silloin olisimme antanut sinun maistaa kaksinkertaisesti elämässä ja kaksinkertaisesti kuolemassa, etkä olisi silloin saanut ainoatakaan auttajaa Meitä vastaan"
        },
        {
            "chapter": 17,
            "verse": 76,
            "text": "He olisivat totisesti toivoneet sinun lankeavan, jotta olisivat sitten voineet karkoittaa sinut maasta, mutta siinä tapauksessa he itse eivät olisi viipyneet kauankaan sinun jälkeesi"
        },
        {
            "chapter": 17,
            "verse": 77,
            "text": "Tällainen oli käskymme, kun lähetimme ennen sinua sanamme julistajia, ja sinun suhteesi eivät käskymme muutu"
        },
        {
            "chapter": 17,
            "verse": 78,
            "text": "Suorita rukouksesi, oi Muhammed, päivän noususta yön pimeyteen saakka ja lue Koraania aamun koitteessa. Totisesti, ei aamuhartaus jää kuulematta"
        },
        {
            "chapter": 17,
            "verse": 79,
            "text": "Ole valveilla osa yöstä; tämä olkoon lisätehtäväsi. Ehkä Herrasi nostaa sinut kunniakkaaseen asemaan"
        },
        {
            "chapter": 17,
            "verse": 80,
            "text": "Ja sano: »Herra, salli minun käydä sisälle ja ulos aina totuuden tietä, ja suo minulle voimakasta apuasi.»"
        },
        {
            "chapter": 17,
            "verse": 81,
            "text": "Ja sano vielä: »Totuus on tullut ja valhe on häipynyt. Totisesti, valhe on tuomittu katoamaan.»"
        },
        {
            "chapter": 17,
            "verse": 82,
            "text": "Ja Me lähetämme ylhäältä sellaista Koraanin sisältöä, mikä on parannukseksi ja armoksi uskovaisille, mutta vain edistää väärämielisten, häviötä"
        },
        {
            "chapter": 17,
            "verse": 83,
            "text": "Ja kun Me lähetämme siunauksemme jollekin ihmiselle, hän kääntyy pois ja vetäytyy syrjään, mutta kun häntä kohtaa onnettomuus, hän joutuu epätoivoon"
        },
        {
            "chapter": 17,
            "verse": 84,
            "text": "Sano: »Jokainen toimii omalla tavallaan, mutta Herranne tietää parhaiten, kuka on helpoimmin johdateltavissa oikealle tielle.»"
        },
        {
            "chapter": 17,
            "verse": 85,
            "text": "He tekevät sinulle myöskin kysymyksiä Hengen suhteen. Vastaa: »Henki lähtee Herrani sanoista, mutta teille on annettu sangen vähän oikeata tietoa.»"
        },
        {
            "chapter": 17,
            "verse": 86,
            "text": "Ja jos olisimme halunnut, olisimme totisesti voinut peruuttaa sen, minkä olimme sinulle ilmoittanut, etkä olisi silloin löytänyt ketään, joka olisi sinua auttanut Meitä vastaan"
        },
        {
            "chapter": 17,
            "verse": 87,
            "text": "Mutta sait armon Herraltasi. Totisesti, suuri on Hänen laupeutensa sinua kohtaan"
        },
        {
            "chapter": 17,
            "verse": 88,
            "text": "Sano: »Totisesti, vaikka kaikki ihmiset ja dzinnit yhdessä yrittäisivät saada aikaan tämänkaltaisen Koraanin, niin he eivät kykenisi siihen, vaikkapa auttaisivatkin toisiaan.»"
        },
        {
            "chapter": 17,
            "verse": 89,
            "text": "Totisesti, Me olemme tässä Koraanissa esittänyt erilaisia vertauksia ihmisille, mutta useimmat kieltäytyvät omaksumasta muuta kuin epäuskon"
        },
        {
            "chapter": 17,
            "verse": 90,
            "text": "Ja he sanovat: »Emme todellakaan usko sinuun, ellet saa lähdettä suihkuamaan maasta"
        },
        {
            "chapter": 17,
            "verse": 91,
            "text": "tai ellet voi aikaansaada itsellesi puutarhaa palmupuineen ja viiniköynnöksineen ja anna jokien virrata sen halki"
        },
        {
            "chapter": 17,
            "verse": 92,
            "text": "tai ellet saa taivasta hajoamaan päällemme, kuten uskot; tai ellet voi tuoda Jumalaa ja enkeleitä eteemme todistajiksi"
        },
        {
            "chapter": 17,
            "verse": 93,
            "text": "tai ellet hanki itsellesi kultaista taloa; tai ellet astu taivaaseen. Mutta emme usko taivaaseenastumiseesi, ellet ylhäältä lähetä meille Kirjaa, jota saatamme lukea.» Vastaa heille: »Kunnia olkoon Herralle, olen vain ihmisolento, pelkkä lähettiläs.»"
        },
        {
            "chapter": 17,
            "verse": 94,
            "text": "Mikään muu ei estä ihmisiä uskomasta - johdatuksen saatuaan - kuin se, että he sanovat: »Asettaako Jumala ihmisolennon lähettilääksi?»"
        },
        {
            "chapter": 17,
            "verse": 95,
            "text": "Vastaa: »Jos olisi sopivaa, että maan päällä vaeltaisi enkeleitä, olisimme kyllä lähettänyt heille enkelin sanansaattajaksi.»"
        },
        {
            "chapter": 17,
            "verse": 96,
            "text": "Sano edelleen: »Jumala on riittävä todistaja minun puolestani teitä vastaan; totisesti, Hän tietää palvelijainsa asiat ja pitää heitä silmällä.»"
        },
        {
            "chapter": 17,
            "verse": 97,
            "text": "Ja ken Jumalan johtoon alistuu, nauttii oikeata johdatusta, mutta ken on kadotuksen oma, hänelle et löydä muuta suojelijaa Jumalan asemesta. Ja ylösnousemuksen päivänä Me kokoamme heidät yhteen, ja he makaavat kasvoillaan, sokeina, mykkinä ja kuuroina. Heidän asuntonsa on helvetti; joka kerran, kun sen tuli pienenee, Me lisäämme sen liekkiä"
        },
        {
            "chapter": 17,
            "verse": 98,
            "text": "Tämä on heidän palkkansa, koska he kielsivät Meidän merkkimme ja sanoivat: »Kuinka meidät herätettäisiin uuteen elämään senjälkeen kuin olemme muuttuneet luiksi ja tomuksi?»"
        },
        {
            "chapter": 17,
            "verse": 99,
            "text": "Eivätkö he ole vieläkään älynneet, että Jumala, joka on luonut taivaat ja maan, kykenee myös luomaan heidän kaltaisiaan? Olemme myös asettanut heille määräajan, josta ei ole epäilystä, mutta väärämieliset kieltäytyvät omaksumasta muuta kuin epäuskonsa"
        },
        {
            "chapter": 17,
            "verse": 100,
            "text": "Sano: »Jos teillä olisi hallussanne Herrani armoaarteet, niin totisesti pitäisitte ne lukon takana pelosta, että ne ehtyisivät. Ihminen on taipuvainen itaruuteen.»"
        },
        {
            "chapter": 17,
            "verse": 101,
            "text": "Totisesti, Me annoimme Moosekselle yhdeksän selvää merkkiä. Kysykää siis Israelin lapsilta, kun hän saapui heidän luokseen ja Farao sanoi hänelle: »Mooses, minusta tuntuu totisesti siltä, että olet noiduttu.»"
        },
        {
            "chapter": 17,
            "verse": 102,
            "text": "Hän vastasi: »Totisesti, sinä tiedät, ettei muu kuin taivaitten ja maan Herra ole lähettänyt näitä merkkejä opastukseksi,ja minä uskon, Farao, että sinä kuulut kadotettujen joukkoon.»"
        },
        {
            "chapter": 17,
            "verse": 103,
            "text": "Silloin Farao tahtoi ajaa heidät maasta, mutta Me hukutimme hänet ja kaikki hänen mukanaan olleet"
        },
        {
            "chapter": 17,
            "verse": 104,
            "text": "Tämän jälkeen Me sanoimme Israelin lapsille: »Asettukaa asumaan pyhään maahan, ja kun tulevaisuuden lupaus täytetään, Me saatamme teidät kaikki yhteen.»"
        },
        {
            "chapter": 17,
            "verse": 105,
            "text": "Me olemme Koraanin lähettänyt ylhäältä totuuden sanomana, ja totuuden sanomana se on saapunut maan päälle, ja Me olemme lähettänyt sinut vain ilosanoman tuojaksi ja varoittajaksi"
        },
        {
            "chapter": 17,
            "verse": 106,
            "text": "Ja tämän Koraanin Me olemme jakanut osiin, jotta vähitellen lukisit sen ihmisille. Ja Me olemme järjestänyt sen julistamisen siten, että se on osa osalta tullut ylhäältä"
        },
        {
            "chapter": 17,
            "verse": 107,
            "text": "Sano: »Voitte uskoa siihen tai olla uskomatta. Totisesti, ne, joille jo sitä ennen on annettu tieto, lankeavat kunnioituksesta kasvoilleen, kun kuulevat sitä luettavana"
        },
        {
            "chapter": 17,
            "verse": 108,
            "text": "Ja he lausuvat: »Kunnia olkoon Herrallemme! Hänen lupauksensa on totisesti täyttyvä.»"
        },
        {
            "chapter": 17,
            "verse": 109,
            "text": "Ja kyynelsilmin he lankeavat kasvoilleen, sillä se on lisännyt heidän nöyryyttään"
        },
        {
            "chapter": 17,
            "verse": 110,
            "text": "Sano: »Rukoilkaa Häntä Jumalana tai rukoilkaa Häntä armahtajana; millä nimellä Häntä rukoillettekin, niin totta on, että kaikki hyvät nimet kuuluvat Hänelle. Äläkä rukoillessasi korota liiaksi ääntäsi äläkä myöskään laske sitä liian matalaksi, vaan koeta löytää keskitie näiden väliltä.»"
        },
        {
            "chapter": 17,
            "verse": 111,
            "text": "Sano myöskin: »Kunnia ja ylistys Jumalalle, joka ei ole hankkinut itselleen lasta ja jolla ei valtasuuruudessaan ole ketään tasavertaista. Ei Hänellä myöskään ole liittolaista alamaisten keskuudessa.» Julistakaa Hänen suuruuttaan ylistäen"
        },
        {
            "chapter": 18,
            "verse": 1,
            "text": "Kaikki ylistys kuuluu Jumalalle, joka on palvelijalleen ylhäältä lähettänyt tämän Kirjan eikä ole päästänyt siihen minkäänlaista vilppiä"
        },
        {
            "chapter": 18,
            "verse": 2,
            "text": "Hän on laatinut sen suorasukaiseksi, jotta se varoittaisi heitä Häneltä tulevasta ankarasta rangaistuksesta, mutta myös toisi ilosanoman uskovaisille, jotka harjoittavat hyviä tekoja, että heitä odottaa ihana palkka, josta he alati saavat nauttia"
        },
        {
            "chapter": 18,
            "verse": 3,
            "text": "Se on varoituksena myös niille, jotka sanovat Jumalan hankkineen lapsen"
        },
        {
            "chapter": 18,
            "verse": 4,
            "text": "Heillä ei ole tietoa enempää kuin heidän esi-isilläänkään"
        },
        {
            "chapter": 18,
            "verse": 5,
            "text": "Heidän suustaan tulee arveluttavaa puhetta: heidän sanansa ovat pelkkää valhetta"
        },
        {
            "chapter": 18,
            "verse": 6,
            "text": "Ehkä sinä ahdistat itseäsi murehtimalla heidän tähtensä, jos he eivät usko tähän Koraaniin"
        },
        {
            "chapter": 18,
            "verse": 7,
            "text": "Kaiken, mitä maan päällä on, Me olemme luonut koristukseksi, koetellaksemme, kuka heistä on teoissaan etevin"
        },
        {
            "chapter": 18,
            "verse": 8,
            "text": "Totisesti, kaiken mitä maan päällä on, Me muutamme autioksi erämaaksi"
        },
        {
            "chapter": 18,
            "verse": 9,
            "text": "Arveletko sinä, että Luolassa asuneet sekä kirjoitustaulu ovat ihmemerkkejämme"
        },
        {
            "chapter": 18,
            "verse": 10,
            "text": "Kun joukko nuoria miehiä pakeni Luolaan huutaen: »Herra, suo meille armosi ja osoita meille oikea suunta yrityksessämme!»"
        },
        {
            "chapter": 18,
            "verse": 11,
            "text": "niin Me ummistimme heidän korvansa luolassa useiksi vuosiksi"
        },
        {
            "chapter": 18,
            "verse": 12,
            "text": "Sitten Me saatoimme heidät ennalleen voidaksemme erottaa, kumpi kahdesta ryhmästä osaisi paremmin arvioida siellä viettämänsä ajan pituuden"
        },
        {
            "chapter": 18,
            "verse": 13,
            "text": "Kerromme sinulle nyt totuudenmukaisesti, oi Muhammed, heidän tarinansa. Totisesti, he olivat nuoria miehiä, jotka uskoivat Herraansa, ja me vahvistimme heitä johdatuksessa"
        },
        {
            "chapter": 18,
            "verse": 14,
            "text": "Ja Me vahvistimme heidän sydämiänsä, kun he nousivat ja lausuivat: »Herramme on taivaitten ja maan Herra. Emme milloinkaan huuda avuksemme ketään muuta jumalaa kuin Häntä, sillä jos sellaista tekisimme, puhuisimme törkeätä valhetta"
        },
        {
            "chapter": 18,
            "verse": 15,
            "text": "Kansamme on ottanut Jumalan rinnalle muita jumalia. Miksi he eivät esitä heistä mitään selvää todistusta? Kuka onkaan väärämielisempi kuin se, joka sepittää valheita Jumalasta"
        },
        {
            "chapter": 18,
            "verse": 16,
            "text": "Muistakaa, miten erkanitte heistä ja siitä, mitä he palvelivat Jumalan ohella. - Paetkaa siis luolaan, ja Jumala on osoittava teille armoansa ja antava yrityksenne menestyä.»"
        },
        {
            "chapter": 18,
            "verse": 17,
            "text": "Olisit voinut nähdä, miten aurinko noustessaan kääntyi oikealle heidän luolastaan ja laskiessaan jätti heidät vasemmalle puolelleen. Ja he makasivat luolan onkalossa. Tämä on eräs Jumalan merkeistä. Kenelle Jumala antaa johdatuksensa, hän kulkee oikeata tietä, mutta ken on kadotettu, hänelle et löydä ketään auttajaa, joka saisi hänet oikealle tielle"
        },
        {
            "chapter": 18,
            "verse": 18,
            "text": "Voisit ehkä arvella, että he olivat valveilla, vaikka he nukkuivat, sillä Me annoimme heidän kääntyä vuoroin oikealle, vuoroin vasemmalle kyljelleen, ja heidän koiransa makasi käpälät ojennettuina kynnyksellä. Jos sinä olisit katsahtanut heihin, olisit varmasti kääntynyt ympäri ja kiiruhtanut pois, ja mielesi olisi täyttynyt pelolla heidän tähtensä"
        },
        {
            "chapter": 18,
            "verse": 19,
            "text": "Ja sitten Me herätimme heidät, jotta he olisivat voineet kysellä toisiltaan. Eräs heistä lausui: »Kauanko olette viipyneet täällä?» He vastasivat: »Olemme viipyneet vain päivän tai osan siitä.» Toiset sanoivat: »Herranne tietää parhaiten, miten kauan olette viipyneet, mutta lähettäkää joku joukostanne kaupunkiin mukanaan nämä rahat. Hän katsokoon, kenellä kaupungin asukkaista on puhtaimpia elintarpeita, ja tuokoon niistä osan tänne. Mutta olkoon hän varovainen älköönkä mainitko teistä kenellekään"
        },
        {
            "chapter": 18,
            "verse": 20,
            "text": "Sillä totisesti, jos he teidät saavat valtaansa, he kivittävät teidät kuoliaaksi tai pakottavat kääntymään uskoonsa, ja silloin ette voi enää koskaan tehdä hyvää.»"
        },
        {
            "chapter": 18,
            "verse": 21,
            "text": "Tällä tavoin Me saatoimme ilmi heidän asiansa, jotta ihmiset, jotka kiistelivät keskenään heistä, tietäisivät, että Jumalan lupaus on tosi ja että viimeisen hetken tulemisesta ei ole epäilystä. He sanoivat: »Pystyttäkää rakennus heidän päällensä! Heidän Herransa tuntee heidät parhaiten. »Ne, jotka olivat määrääviä heidän asioissansa, sanoivat: »Totisesti, me rakennamme moskeijan heidän päällensä.»"
        },
        {
            "chapter": 18,
            "verse": 22,
            "text": "He sanovat nyt: »Kolme oli heitä (nukkujia), neljäs oli heidän koiransa.» He sanovat myös: »Viisi oli, kuudes oli heidän koiransa.» He arvailevat näkymättömiä asioita ja sanovat: »Seitsemän oli, ja kahdeksas oli heidän koiransa.» Sano: »Herrani tietää parhaiten heidän lukumääränsä, vain harvat tuntevat heidät. Älä kiistele heidän kanssansa niistä paitsi kenties pätevästä syystä, äläkä keneltäkään kysele heidän asioitaan"
        },
        {
            "chapter": 18,
            "verse": 23,
            "text": "Äläkä puhu mistään näin: »Totisesti, tämän minä olen tekevä huomenna», lisäämättä: »jos Jumala niin sallii.»"
        },
        {
            "chapter": 18,
            "verse": 24,
            "text": "Ja milloin ikinä satut sen unohtamaan, niin muista Herraasi ja sano: »Ehkä Herra johdattaa minut tielle, joka on oikeampi kuin tämä.»"
        },
        {
            "chapter": 18,
            "verse": 25,
            "text": "Ja he viipyivät luolassaan kolmesataa vuotta ja yhdeksän lisäksi"
        },
        {
            "chapter": 18,
            "verse": 26,
            "text": "Sano: »Jumala tietää parhaiten, miten kauan he viipyivät. Hänelle kuuluvat taivaitten ja maan salaisuudet. Kuinka oivallinen onkaan Hänen näkönsä ja kuinka oivallinen Hänen kuulonsa. Heillä ei ole ketään suojelijaa paitsi Hän, eikä kukaan tiedä Hänen ratkaisuistaan.»"
        },
        {
            "chapter": 18,
            "verse": 27,
            "text": "Lue heille, mitä sinulle on ilmoitettu Herrasi kirjasta. Hänen sanaansa ei voida muuttaa, etkä sinä paitsi Häntä löydä mitään turvaa"
        },
        {
            "chapter": 18,
            "verse": 28,
            "text": "Ole sävyisä niitä kohtaan, jotka aamuin ja illoin rukoilevat Herraansa halaten Hänen läheisyyttään. Älkööt silmäsi kääntykö pois heistä himoitessaan tämän maallisen elämän koreuksia. Älä myöskään tottele sitä, jonka sydämen Me olemme sulkenut Meitä ajattelemasta, joka on kulkenut himojensa teitä ja jonka pahatteot ylittävät kaikki rajat"
        },
        {
            "chapter": 18,
            "verse": 29,
            "text": "Sano: »Totuus on tullut Herraltanne; ken tahansa sitä haluaa uskoa, hän uskokoon, ja ken tahansa tahtoo epäillä, antakaa hänen epäillä. Totisesti, väärämielisiä varten Me olemme valmistanut tulen, joka aitauksena heidät ympäröi. Ja jos he rukoilevat apua, niin he avukseen saavat vettä, joka on kuin sulaa vaskea ja polttaa heidän kasvonsa. Kauhea on heidän juomansa ja surkea heidän leposijansa"
        },
        {
            "chapter": 18,
            "verse": 30,
            "text": "Mutta mitä niihin tulee, jotka uskovat ja harjoittavat hyväntekeväisyyttä, niin me totisesti emme haaskaa sen palkkaa, joka hyvää tekee"
        },
        {
            "chapter": 18,
            "verse": 31,
            "text": "Heitä varten ovat autuaat puutarhat, joissa joet virtaavat. Siellä he saavat kantaa kultaisia rannerenkaita ja ovat puettuna vihreihin vaippoihin, jotka ovat hienoa ja paksua silkkiä, ja he istuvat valtaistuimella. Oivallinen on heidän palkkansa ja mitä ihanin heidän leposijansa"
        },
        {
            "chapter": 18,
            "verse": 32,
            "text": "Esitä heille vertaus kahdesta miehestä: Me olimme antanut toiselle heistä kaksi viinitarhaa, joita taatelipalmut ympäröivät, ja niiden välille sijoitimme vihreitä vainioita"
        },
        {
            "chapter": 18,
            "verse": 33,
            "text": "Kumpikin puutarha tuotti hedelmänsä, eikä siellä ollut mitään vajavaista. Ja puutarhojen uomiin Me johdimme virran"
        },
        {
            "chapter": 18,
            "verse": 34,
            "text": "Ja niiden omistajalla oli sadonkorjuun aika. Ja hän lausui naapurilleen keskustellessaan hänen kanssaan: »Totisesti, minulla on enemmän rikkautta kuin sinulla ja olen kunnioitetumpi ihmisten keskuudessa.»"
        },
        {
            "chapter": 18,
            "verse": 35,
            "text": "Ja hän astui puutarhaansa väärämielisyys sydämessään. Hän sanoi: »En usko, että tämä milloinkaan häviää"
        },
        {
            "chapter": 18,
            "verse": 36,
            "text": "enkä myöskään, että viimeinen Hetki koskaan tulee. Mutta jos minun kuitenkin on palattava Herrani luo, olen varmasti löytävä paremman paikan kuin tämä.»"
        },
        {
            "chapter": 18,
            "verse": 37,
            "text": "Hänen naapurinsa, joka keskusteli hänen kanssaan, vastasi: »Etkö usko Häntä, joka sinut loi tomusta ja sitten siemenestä ja muovaili sinut täydelliseksi ihmiseksi"
        },
        {
            "chapter": 18,
            "verse": 38,
            "text": "Minä pidän Häntä Herranani enkä aseta ketään muuta Hänen rinnalleen"
        },
        {
            "chapter": 18,
            "verse": 39,
            "text": "Ja miksi et sanonut astuessasi puutarhaasi: (tapahtukoon) mitä Jumala tahtoo. Ilman Hänen apuaan minulla ei ole mitään voimaa. Jos arvelet minun olevan köyhemmän mitä rikkauteen ja lapsiin tulee"
        },
        {
            "chapter": 18,
            "verse": 40,
            "text": "niin voi käydä niin, että Herrani antaa minulle parempaa kuin sinun puutarhasi ja lähettää tulen taivaasta sen tuhoksi, niin että se tulee erämaaksi, jossa ei kasva mitään"
        },
        {
            "chapter": 18,
            "verse": 41,
            "text": "Tai Hän voi kuivata sen veden, niin ettet saa sitä mistään.»"
        },
        {
            "chapter": 18,
            "verse": 42,
            "text": "Niinpä tuhoutuikin hänen hedelmäsatonsa, ja hän väänteli käsiään ajatellessaan, mitä kaikkea hän siihen oli kuluttanut; myös puut runkoineen sortuivat maahan, ja hän sanoi: »Voi, jospa en olisi asettanut ketään Herrani rinnalle.»"
        },
        {
            "chapter": 18,
            "verse": 43,
            "text": "Eikä ollut joukkoa, joka Jumalasta riippumatta olisi häntä auttanut, eikä hän apua saanut"
        },
        {
            "chapter": 18,
            "verse": 44,
            "text": "Katso, apu tulee totuuden Jumalalta: Hän on paras palkitsemisessa ja Hän antaa parhaan lopun"
        },
        {
            "chapter": 18,
            "verse": 45,
            "text": "Esitä heille myös vertaus tämän maailman elämästä! Se on kuin sade, jonka Me taivaasta alas lähetämme, niin että se imeytyy maan kasveihin, mutta sitten kaikki kuivuu korsiksi, jotka tuuli puhaltaa hajalleen. Jumala on väkevä yli kaiken"
        },
        {
            "chapter": 18,
            "verse": 46,
            "text": "Rikkaus ja lapset ovat tämän maailman aarteita, mutta jatkuvat hyvät teot antavat Herrasi edessä paremman palkkion ja toivon"
        },
        {
            "chapter": 18,
            "verse": 47,
            "text": "Ja tulee päivä, jolloin Me saatamme vuoret siirtymään ja jolloin näet maan autiona tasankona, ja silloin Me kokoamme heidät yhteen, emmekä ketään heistä unohda"
        },
        {
            "chapter": 18,
            "verse": 48,
            "text": "Ja heidät asetetaan järjestynein rivein seisomaan Herrasi eteen, ja Me sanomme heille: »Totisesti, nyt tulette eteemme samanlaisina, joiksi Me teidät alussa loimme, mutta te kuvittelitte, ettemme milloinkaan asettaisi teille määräaikaan"
        },
        {
            "chapter": 18,
            "verse": 49,
            "text": "Ja sitten otetaan esille kirja, ja sinä näet syntisten pelkäävän sitä, mitä se sisältää. Ja he sanovat: »Voi meitä, millainen kirja tämä onkaan! Siinä ei ole unohdettu pientä eikä suurta, vaan kaikki on siihen merkitty.» Ja silmiensä edessä he näkevät kaiken, mitä ovat tehneet. Herrasi ei tee vääryyttä kenellekään"
        },
        {
            "chapter": 18,
            "verse": 50,
            "text": "Kun Me lausuimme enkeleille: »Kumartakaa ihmistä, niin he kumartuivat kaikki paitsi saatana. Hän oli dzinni ja siksi tottelematon Herransa käskylle. Otatteko siis hänet ja hänen jälkeläisensä suojelijoiksenne mieluummin kuin Minut? He ovat teidän vihollisianne. Onneton on tämä vaihdos väärämielisille"
        },
        {
            "chapter": 18,
            "verse": 51,
            "text": "En kutsunut heitä todistajina läsnäolemaan taivaita ja maata luodessani enkä heitä itseänsäkään luodessani. En myöskään kutsunut kansan viettelijöitä ojentamaan minulle auttavaa kättänsä"
        },
        {
            "chapter": 18,
            "verse": 52,
            "text": "Ja kun se päivä tulee, jolloin Hän sanoo: »Kutsukaa nyt niitä, joita kuvittelette vertaisikseni!» ja he kutsuvat, niin nämä eivät heille vastaa, koska Me nostamme kuolettavan vihan heidän välillensä"
        },
        {
            "chapter": 18,
            "verse": 53,
            "text": "Syntiset näkevät tulen ja tietävät, että heidät syöstään siihen, eivätkä he löydä paikkaa, minne pelastautua"
        },
        {
            "chapter": 18,
            "verse": 54,
            "text": "Ja totisesti, tässä Koraanissa Me olemme ihmissuvulle erilaisin vertauksin selittänyt kaiken, mutta ihminen on luotujen joukossa suurin kiistelijä"
        },
        {
            "chapter": 18,
            "verse": 55,
            "text": "Mikään ei estä ihmisiä uskomasta, saatuaan johdatuksen, eikä anomasta anteeksiantoa Herraltansa ennen kuin muinaisten kansojen kohtalo toistuu heillekin ja tuskantuomio lankeaa heille heidän silmiensä edessä"
        },
        {
            "chapter": 18,
            "verse": 56,
            "text": "Emme Me lähettiläitä muuta varten lähettänyt kuin ilosanomain tuojiksi ja varoittajiksi, mutta epäuskoon antautuneet kiistelevät valheellisin puhein väärentääkseen siten totuuden. Ja he pitävät Minun merkkejäni ja heidän varoittamistaan leikkinä"
        },
        {
            "chapter": 18,
            "verse": 57,
            "text": "Kuka on väärämielisempi kuin se, joka kääntyy pois, kun häntä muistutetaan Herransa merkeistä, ja unohtaa, mitä hänen kaksi kättänsä ovat tehneet? Totisesti, Me olemme pannut verhot heidän sydäntensä ylle, jotta he eivät sitä ymmärtäisi, ja olemme sulkenut heidän korvansa. Ja jos sinä kutsut heitä oikealle tielle, he eivät konsanaan anna itseänsä opastaa"
        },
        {
            "chapter": 18,
            "verse": 58,
            "text": "Herrasi on kaikkein anteeksiantavaisin, laupeuden haltija. Jos Hän olisi käynyt heihin käsiksi heidän tekojensa mukaan, Hän olisi jouduttanut heidän tuomiotaan. Mutta heille on määrätty hetkensä, jota he eivät kykene välttämään"
        },
        {
            "chapter": 18,
            "verse": 59,
            "text": "Ja kun Me hävitimme ne kaupungit, joiden asukkaat olivat tehneet syntiä, se tapahtui siksi, että olimme määrännyt niiden hävityksen hetken"
        },
        {
            "chapter": 18,
            "verse": 60,
            "text": "Ja Mooses lausui nuorelle palvelijalleen: »En pysähdy ennen kuin saavutan kahden meren yhtymiskohdan, vaikka saisin kulkea vuosikausia.»"
        },
        {
            "chapter": 18,
            "verse": 61,
            "text": "Mutta kun he saavuttivat yhtymiskohdan, he unohtivat kalansa, niin että se löysi tiensä mereen aukon kautta"
        },
        {
            "chapter": 18,
            "verse": 62,
            "text": "Kun he sitten olivat päässeet siitä ohi, Mooses lausui palvelijalleen: »Ota esille aamiaisemme; totisesti, me olemme rasittuneet matkallamme.»"
        },
        {
            "chapter": 18,
            "verse": 63,
            "text": "Palvelija vastasi: »Huomasitko mitään, kun lepäsimme kalliolla? Minä unohdin sinne kalan, eikä kukaan muu kuin saatana saanut minua unohtamaan sitä, ja se löysi tiensä mereen perin ihmeellisellä tavalla.»"
        },
        {
            "chapter": 18,
            "verse": 64,
            "text": "Mooses sanoi: »Tuolla on paikka, jota etsimme.» Sitten he palasivat takaisin seuraten jälkiään"
        },
        {
            "chapter": 18,
            "verse": 65,
            "text": "Perillä he tapasivat erään palvelijamme, jolle Me olimme osoittanut armoamme ja jolle olimme opettanut omaa viisauttamme"
        },
        {
            "chapter": 18,
            "verse": 66,
            "text": "Mooses sanoi hänelle: »Saanko minä seurata sinua sillä ehdolla, että opetat minulle sellaista, mitä itsellesi on opetettu Oikeasta Tiestä?»"
        },
        {
            "chapter": 18,
            "verse": 67,
            "text": "Hän vastasi: »Totisesti, sinä et kykene pysymään kärsivällisenä minun kanssani"
        },
        {
            "chapter": 18,
            "verse": 68,
            "text": "Ja miten voisitkaan olla kärsivällinen asioissa, joita sinun tietämykseni ei käsitä?»"
        },
        {
            "chapter": 18,
            "verse": 69,
            "text": "Mooses lausui: »Tulet kyllä huomaamaan, että minä, jos Jumala niin sallii, pysyn kärsivällisenä enkä ole sinulle tottelematon missään asiassa.»"
        },
        {
            "chapter": 18,
            "verse": 70,
            "text": "Hän vastasi: »Jos siis minua seuraat, älä kysele minulta mitään, ennen kuin minä siitä sinulle puhun.»"
        },
        {
            "chapter": 18,
            "verse": 71,
            "text": "Sitten he kulkivat tietään, kunnes astuivat erääseen veneeseen, johon hän teki reiän. Mooses kysyi: »Teetkö siihen reiän hukuttaaksesi sen matkustajat? Totisesti, oletpa menetellyt perin omituisesti.»"
        },
        {
            "chapter": 18,
            "verse": 72,
            "text": "Toinen vastasi: »Enkö sinulle sanonut, ettet kykenisi tyynesti kestämään minun rinnallani?»"
        },
        {
            "chapter": 18,
            "verse": 73,
            "text": "Mooses sanoi: »Älä soimaa minua siitä, minkä unohdin, äläkä tee taakkaani minulle liian vaikeaksi.»"
        },
        {
            "chapter": 18,
            "verse": 74,
            "text": "Sitten he jatkoivat matkaansa, kunnes kohtasivat pojan, jonka hän surmasi. Mooses sanoi: »Oletko surmannut viattoman henkilön, joka ei ole ketään tappanut? Totisesti, olet tehnyt pahan työn.»"
        },
        {
            "chapter": 18,
            "verse": 75,
            "text": "Hän vastasi: »Enkö sinulle sanonut, ettet kykenisi tyynesti kestämään minun rinnallani?»"
        },
        {
            "chapter": 18,
            "verse": 76,
            "text": "Mooses sanoi: »Jos minä tämän jälkeen sinulta vielä jotakin kyselen, älä minua enää opasta. Olet saanut minulta riittävän anteeksipyynnön.»"
        },
        {
            "chapter": 18,
            "verse": 77,
            "text": "Sitten he jatkoivat matkaansa, kunnes saapuivat erään kaupungin asukkaitten luokse ja pyysivät heiltä ruokaa, mutta nämä kieltäytyivät ottamasta heitä vieraakseen. Silloin he tapasivat kaupungissa muurin, joka oli sortumaisillaan, ja he korjasivat sen tukevaksi. Mooses lausui: »Jos olisit tahtonut, olisit saanut siitä työpalkan.»"
        },
        {
            "chapter": 18,
            "verse": 78,
            "text": "Toinen vastasi: »Tässä tulee meille ero. Annan nyt sinulle selityksen siitä, mitä et kyennyt odottamaan"
        },
        {
            "chapter": 18,
            "verse": 79,
            "text": "Vene kuului köyhille ihmisille, jotka raatavat merellä. Minä halusin vioittaa sen, koska heitä ahdisti kuningas, joka väkivalloin otti haltuunsa kaikki veneet"
        },
        {
            "chapter": 18,
            "verse": 80,
            "text": "Pojalla taas oli uskovaiset vanhemmat, ja me estimme hänet tekemästä heille väkivaltaa kapinallisuudessaan ja uskottomuudessaan"
        },
        {
            "chapter": 18,
            "verse": 81,
            "text": "Samalla me toivoimme, että heidän Herransa antaisi heille hänen asemestaan pojan, joka olisi viattomampi ja lähempänä armoa"
        },
        {
            "chapter": 18,
            "verse": 82,
            "text": "Muuri kuuluu kahdelle kaupungin orvolle pojalle. Muurin juurella on aarre heitä varten, ja heidän isänsä oli hyvä mies. Herrasi tahtoi, että he ensin tulisivat täysi-ikäisiksi ja sitten ottaisivat aarteen Herrasi armona. Enkä minä tehnyt tätä kaikkea omasta aloitteestani: tämä on selitys siihen, mitä sinä et kyennyt odottamaan.»"
        },
        {
            "chapter": 18,
            "verse": 83,
            "text": "Ihmiset kyselevät sinulta myös tietoja Kaksisarvisesta. Sano: »Olen kertova teille jotakin hänestä.»"
        },
        {
            "chapter": 18,
            "verse": 84,
            "text": "Totisesti, Me perustimme hänen maallisen valtansa ja annoimme hänelle kaikkia apuneuveja"
        },
        {
            "chapter": 18,
            "verse": 85,
            "text": "Hän eteni yhtä suuntaa, kunnes saapui sinne, missä aurinko laskee, ja"
        },
        {
            "chapter": 18,
            "verse": 86,
            "text": "näki sen laskevan kuumaan lähteeseen, ja hän tapasi lähistöllä ihmisiä"
        },
        {
            "chapter": 18,
            "verse": 87,
            "text": "Me lausuimme: »Oi Kaksisarvinen. Sinä voit tuottaa heille kärsimyksiä tai saatat löytää jotakin hyvää heistä.» Hän vastasi: »Sitä me kuritamme, joka on väärämielinen, ja sitten lähetämme hänet takaisin Herransa luokse, niin että Hän voi rangaista häntä ankaralla kärsimyksellä"
        },
        {
            "chapter": 18,
            "verse": 88,
            "text": "Mutta sitä, joka uskoo ja tekee hyvää, odottaa runsas palkka, ja lempeällä äänellä Me annamme hänelle käskymme.»"
        },
        {
            "chapter": 18,
            "verse": 89,
            "text": "Sitten hän kulki toista suuntaa"
        },
        {
            "chapter": 18,
            "verse": 90,
            "text": "kunnes saapui paikkaan, jossa aurinko nousee, ja huomasi sen nousevan ihmisten yli, joille Me emme ollut antanut mitään varjosuojaa auringon puolelle"
        },
        {
            "chapter": 18,
            "verse": 91,
            "text": "Näin oli asia. Je Me tiesimme täydellisesti, miten hänen laitansa oli"
        },
        {
            "chapter": 18,
            "verse": 92,
            "text": "Sitten hän kulki vielä yhtä suuntaa, kunnes saapui kahden kalliomuurin väliseen laaksoon ja"
        },
        {
            "chapter": 18,
            "verse": 93,
            "text": "tapasi näiden vuorten takana ihmisiä, jotka saattoivat tuskin ymmärtää ainoatakaan sanaa"
        },
        {
            "chapter": 18,
            "verse": 94,
            "text": "He sanoivat: »Oi Kaksisarvinen, totisesti, Goog ja Maagog levittävät pahaa maan päällä; onko meidän suoritettava sinulle veroa sillä ehdolla, että rakennat muurin heidän ja meidän välillemme?»"
        },
        {
            "chapter": 18,
            "verse": 95,
            "text": "Hän vastasi: »Se (valtakunta veroineen), minkä Herrani on minulle perustanut, on minulle paras, joten riittää, kun autatte minua työvoimalla, niin että voin rakentaa lujan muurin teidän ja heidän välilleen"
        },
        {
            "chapter": 18,
            "verse": 96,
            "text": "Tuokaa minulle rautamöhkäleitä.» (Niitä tuotiin) kunnes hän oli täyttänyt kummankin vuoren välissä olevan solan. Hän sanoi: »Puhaltakaa!» He puhalsivat, kunnes rauta hehkui kuin tuli. Sitten hän sanoi: »Tuokaa nyt minulle sulaa kuparia, jotta voin valaa sen kaiken yli.»"
        },
        {
            "chapter": 18,
            "verse": 97,
            "text": "Silloin he (maahantunkijat) eivät pystyneet kiipeämään sen ylitse eivätkä kaivautumaan alitse"
        },
        {
            "chapter": 18,
            "verse": 98,
            "text": "Hän sanoi vielä: »Tämä on Herrani suoma armo, mutta kun Herrani lupaus käy toteen, silloin Hän on murentava sen maan tomuksi, sillä Herrani lupaus on tosi.»"
        },
        {
            "chapter": 18,
            "verse": 99,
            "text": "Ja sinä päivänä Me annamme joidenkuiden heistä törmätä toisia vastaan. Silloin puhalletaan pasuunoihin ja Me kokoamme heidät kaikki yhteen"
        },
        {
            "chapter": 18,
            "verse": 100,
            "text": "Ja sinä päivänä Me avaamme helvetin kauhistuttavana näkynä uskottomille"
        },
        {
            "chapter": 18,
            "verse": 101,
            "text": "Heidän silmänsä olivat verhotut Minun varoituksiltani, eivätkä he myöskään voineet niitä kuulla"
        },
        {
            "chapter": 18,
            "verse": 102,
            "text": "Luulevatko uskottomat, että he voivat suojelijoikseen ottaa palvelijoitani Minun sijastani? Totisesti, Me olemme valmistanut helvetin uskottomien asuinpaikaksi"
        },
        {
            "chapter": 18,
            "verse": 103,
            "text": "Sano: »Ilmoitanko teille, ketkä tekojensa vuoksi joutuvat pahimmin häviölle?»"
        },
        {
            "chapter": 18,
            "verse": 104,
            "text": "Ne ovat niitä, joiden ponnistelut tämän maailman elämässä ovat menneet hukkaan, vaikka he luulevat tekevänsä hyvää"
        },
        {
            "chapter": 18,
            "verse": 105,
            "text": "Ne ovat niitä, jotka eivät usko Herransa merkkeihin eivätkä Hänen tulemiseensa. Siksi ovat myös heidän tekonsa mitättömiä, niin että Me emme niitä vaa'assa punnitse ylösnousemuksen päivänä"
        },
        {
            "chapter": 18,
            "verse": 106,
            "text": "Senvuoksi heidän palkkansa on oleva helvetti, koska he olivat uskottomia ja koska he pitivät Minun merkkejäni ja lähettiläitäni pilkkana"
        },
        {
            "chapter": 18,
            "verse": 107,
            "text": "Totisesti, niiden asuinpaikoiksi, jotka uskovat ja jotka suorittavat hyviä tekoja, tulevat autuaat puutarhat"
        },
        {
            "chapter": 18,
            "verse": 108,
            "text": "Siellä he saavat alati asua eivätkä halua paikkaansa vaihtaa"
        },
        {
            "chapter": 18,
            "verse": 109,
            "text": "Sano: »Jos meri muuttuisi musteeksi Herrani sanojen kirjoittamista varten, niin totisesti, meri tyhjenisi ennen kuin Herrani sanat loppuisivat, vieläpä vaikka lisäisimme siihen toisen yhtä suuren meren.»"
        },
        {
            "chapter": 18,
            "verse": 110,
            "text": "Sano edelleen: »Minä olen ainoastaan teidän kaltaisenne ihmisolento, mutta minulle on ilmoitettu, että teidän Jumalanne on Yksi Jumala. Ken tahansa siis toivoo kohtaavansa Herransa, suorittakoon hyviä tekoja älköönkä ketään muuta palvoko niinkuin Herraansa.»"
        },
        {
            "chapter": 19,
            "verse": 1,
            "text": "Kaaf, Haa, Jaa, Ain, Saad"
        },
        {
            "chapter": 19,
            "verse": 2,
            "text": "Tämä on muistutus Herrasi laupeudesta palvelijaansa Sakariaa kohtaan"
        },
        {
            "chapter": 19,
            "verse": 3,
            "text": "kun hän salassa huokasi Herrallensa"
        },
        {
            "chapter": 19,
            "verse": 4,
            "text": "Hän lausui: »Herrani, totisesti minun ruumiini luut ovat heikentyneet ja ikäni vuoksi minun päässäni välkkyvät harmaat hiukset, mutta milloinkaan ei onni ole minua pettänyt rukoillessani Sinua, oi Herrani"
        },
        {
            "chapter": 19,
            "verse": 5,
            "text": "Minä pelkään sukulaisiani, jotka tulevat perijöikseni; onhan vaimoni hedelmätön; sentähden låhjoita minulle jälkeläinen"
        },
        {
            "chapter": 19,
            "verse": 6,
            "text": "joka perisi minut ja myöskin Jaakobin lapset, ja oi Herrani, tee hänestä Sinulle mieluisa.»"
        },
        {
            "chapter": 19,
            "verse": 7,
            "text": "Oi Sakarias, totisesti, Me ilmoitamme sinulle ilosanoman pojasta, jonka nimi olkoon Johannes. Emme ole vielä luonut ketään sen nimistä"
        },
        {
            "chapter": 19,
            "verse": 8,
            "text": "Hän sanoi: »Herra, kuinka minä voin saada pojan, kun vaimoni on hedelmätön ja itseni on korkea ikä jo heikentänyt?»"
        },
        {
            "chapter": 19,
            "verse": 9,
            "text": "Jumala vastasi: »Niin tapahtuu, sanoo Herrasi, se on helppo asia Minulle. Olenhan jo aikaisemmin luonut sinut tyhjästä.»"
        },
        {
            "chapter": 19,
            "verse": 10,
            "text": "Hän sanoi: »Herra, anna minulle jokin tunnusmerkki!» Jumala lausui: »Se olkoon sinulle merkiksi, ettet voi kolmeen vuorokauteen puhua ihmisille mitään, vaikka olet aivan terve.»"
        },
        {
            "chapter": 19,
            "verse": 11,
            "text": "Senjälkeen hän astui ulos rukouskammiosta kansansa eteen ja puhui kansalleen merkkien avulla: »Julistakaa Hänen kunniaansa aamuin ja illoin.»"
        },
        {
            "chapter": 19,
            "verse": 12,
            "text": "Ja hänen pojalleen sanottiin: »Oi Johannes, ota Kirja vastaan halukkaasti!» ja Me annoimme Hänelle viisautta, kun hän oli vielä lapsi"
        },
        {
            "chapter": 19,
            "verse": 13,
            "text": "Annoimme hänelle myös innoitusta ja viattomuutta omastamme, ja hän kunnioitti vanhempiaan"
        },
        {
            "chapter": 19,
            "verse": 14,
            "text": "ja oli hyvä heitä kohtaan. Hän ei ollut kapinallinen eikä tottelematon"
        },
        {
            "chapter": 19,
            "verse": 15,
            "text": "Rauha olkoon hänelle sinä päivänä, jolloin hän syntyi, ja sinä päivänä, jolloin hän kuolee, sekä sinä päivänä, jolloin hänet herätetään kuolleista"
        },
        {
            "chapter": 19,
            "verse": 16,
            "text": "Mainitse Kirjassa myös Mariasta: Hän lähti perheensä luota yksinäiseen paikkaan idässä"
        },
        {
            "chapter": 19,
            "verse": 17,
            "text": "Ja hän otti hunnun, joka verhosi hänet heidän katseiltaan. Senjälkeen Me lähetimme henkemme hänen luokseen, ja se ilmestyi hänelle aivan kuin ihmisolento"
        },
        {
            "chapter": 19,
            "verse": 18,
            "text": "Maria lausui: »Totisesti, minä etsin sinua vastaan turvaa laupeimpaan (Jumalaan) luottaen, jos olet hurskas.»"
        },
        {
            "chapter": 19,
            "verse": 19,
            "text": "Hän vastasi: »Minä olen vain Herrasi lähettiläs ja tuon sinulle viattoman pojan.»"
        },
        {
            "chapter": 19,
            "verse": 20,
            "text": "Maria sanoi: »Kuinka minä voisin saada pojan, kun kukaan ihminen ei ole minuun koskenut enkä ole siveetön?»"
        },
        {
            "chapter": 19,
            "verse": 21,
            "text": "Hän vastasi: »Näin sanoo Herrasi: 'Se on helppo asia Minulle, ja se on oleva merkkinä ihmissuvulle ja armonosoituksena Meiltä; onhan asia jo ratkaistu.'»"
        },
        {
            "chapter": 19,
            "verse": 22,
            "text": "Silloin Maria vastaanotti hänen lupauksensa ja siirtyi kauas syrjäiseen paikkaan"
        },
        {
            "chapter": 19,
            "verse": 23,
            "text": "Sitten synnytystuskat pakottivat hänet nojautumaan taatelipalmun runkoon. Hän lausui: »Voi, kun olisin kuollut ennen tätä ja minut olisi kokonaan unohdettu.»"
        },
        {
            "chapter": 19,
            "verse": 24,
            "text": "Silloin ääni hänen altaan kutsui häntä ja sanoi: »Älä murehdi, totisesti Herrasi on asettanut lähteen jalkojesi juureen"
        },
        {
            "chapter": 19,
            "verse": 25,
            "text": "Ravista palmun runkoa, niin sinulle putoilee kypsiä taateleita"
        },
        {
            "chapter": 19,
            "verse": 26,
            "text": "Sentähden syö ja juo ja kirkastukoon silmäsi. Ja jos näet jonkun ihmisen, niin sano hänelle: »Totisesti, minä olen Laupeimmalle luvannut paastota enkä siis voi puhua tänään kenenkään ihmisolennon kanssa.»"
        },
        {
            "chapter": 19,
            "verse": 27,
            "text": "Sitten hän palasi kansansa luokse kantaen lastaan. He huudahtivat: »Oi Maria, totisesti sinä olet tehnyt sangen pahasti"
        },
        {
            "chapter": 19,
            "verse": 28,
            "text": "Oi Aaronin sisar, sinun isäsi ei ollut kelvoton mies eikä äitisi huono nainen.»"
        },
        {
            "chapter": 19,
            "verse": 29,
            "text": "Mutta hän vain osoitti lastaan. He sanoivat: »Kuinka voisimme puhua sellaiselle, joka on vielä kehdossa oleva lapsi?»"
        },
        {
            "chapter": 19,
            "verse": 30,
            "text": "Poika vastasi: »Totisesti, minä olen Jumalan palvelija. Hän on antanut minulle Kirjan ja Hän on tehnyt minut profeetaksi"
        },
        {
            "chapter": 19,
            "verse": 31,
            "text": "Hän antaa minulle siunauksensa missä tahansa olenkin, ja Hän on määrännyt minun tehtäväkseni rukoilemisen ja almut niin kauan kuin elän"
        },
        {
            "chapter": 19,
            "verse": 32,
            "text": "(Hän on luonut minut) hyväksi äitiäni kohtaan, eikä Hän ole tehnyt minua kapinalliseksi, onnettomaksi"
        },
        {
            "chapter": 19,
            "verse": 33,
            "text": "Rauha ylläni sinä päivänä, jolloin synnyin, sinä päivänä, jolloin kuolen sekä sinä päivänä, jolloin minut herätetään kuolleista.»"
        },
        {
            "chapter": 19,
            "verse": 34,
            "text": "Tällainen on Jeesus, Marian poika. Tämä on tosi sanoma, josta he kuitenkin kiistelevät"
        },
        {
            "chapter": 19,
            "verse": 35,
            "text": "Jumalan ei ole soveliasta hankkia itselleen poikaa; kunnia olkoon Hänelle! Kun Hän päättää jonkin asian, Hänen tarvitsee vain sanoa: »Tapahtukoon!» ja se tapahtuu"
        },
        {
            "chapter": 19,
            "verse": 36,
            "text": "Totisesti, Jumala on minun Herrani ja myöskin teidän Herranne; palvelkaa siis Häntä; tämä on oikea tie.»"
        },
        {
            "chapter": 19,
            "verse": 37,
            "text": "Mutta lahkolaiset olivat keskenään erimielisiä; voi uskottomia, kun viimeinen päivä heidät kohtaa"
        },
        {
            "chapter": 19,
            "verse": 38,
            "text": "Kuinka hyvin he kuulevatkaan ja näkevät sinä päivänä, jolloin he astuvat eteemme! Mutta tänä päivänä väärämieliset ovat vielä suuren harhan vallassa"
        },
        {
            "chapter": 19,
            "verse": 39,
            "text": "Varoita heitä murheen päivästä, jolloin asia on jo ratkaistu, koska he ovat välinpitämättömiä ja epäuskoisia"
        },
        {
            "chapter": 19,
            "verse": 40,
            "text": "Totisesti, Me perimme maan ja kaikki, jotka siinä ovat. Ja Meidän luoksemme on heidän palattava"
        },
        {
            "chapter": 19,
            "verse": 41,
            "text": "Mainitse Kirjassa myös Aabrahamista. Hän oli vanhurskas mies sekä profeetta"
        },
        {
            "chapter": 19,
            "verse": 42,
            "text": "Hän lausui isälleen: »Oi isäni, miksi palvelet sellaista, joka ei kuule eikä näe eikä kykene vähääkään sinua auttamaan"
        },
        {
            "chapter": 19,
            "verse": 43,
            "text": "Oi isäni, totisesti minulle on suotu tietoa, jota sinä et ole saanut, sentähden seuraa minua, minä olen johdattava sinut oikealle tielle"
        },
        {
            "chapter": 19,
            "verse": 44,
            "text": "Oi isäni, älä palvele saatanaa. Totisesti, saatana on tottelematon Laupeimmalle"
        },
        {
            "chapter": 19,
            "verse": 45,
            "text": "Oi isäni, minä pelkään, että Laupeimman kuritus on sinua kohtaava ja että sinusta tulee saatanan liittolainen.»"
        },
        {
            "chapter": 19,
            "verse": 46,
            "text": "Hän vastasi: »Oletko luopunut minun jumalistani, oi Aabraham? Totisesti, ellet muuta mieltäsi, niin minä olen kivittävä sinut kuoliaaksi. Poistu luotani pitkäksi aikaa.»"
        },
        {
            "chapter": 19,
            "verse": 47,
            "text": "Aabraham sanoi: »Rauha olkoon sinulle. Olen rukoileva sinulle Herraltani anteeksiantoa. Totisesti, Hän on lempeä minua kohtaan"
        },
        {
            "chapter": 19,
            "verse": 48,
            "text": "Mutta minä luovun sinusta ja siitä, mitä sinä rukoilet Jumalan asemesta. Minä olen rukoileva Herraani ja ehkäpä en ole suotta vetoava Herraan.»"
        },
        {
            "chapter": 19,
            "verse": 49,
            "text": "Kun hän oli vaeltanut pois heidän luotaan ja hylännyt sen, mitä he palvelivat, Me annoimme hänelle lisakin ja Jaakobin ja teimme kummastakin profeetan"
        },
        {
            "chapter": 19,
            "verse": 50,
            "text": "Ja Me soimme heille armoamme ja teimme heistä kuuluisia miehiä, totuuden julistajia"
        },
        {
            "chapter": 19,
            "verse": 51,
            "text": "Mainitse Kirjassa myös Mooseksesta. Totisesti, hän kuului valittujen joukkoon ja hän oli myös lähettiläs ja profeetta"
        },
        {
            "chapter": 19,
            "verse": 52,
            "text": "Me kutsuimme hänet vuoren oikealta puolelta ja sallimme hänen läheltä puhutella Itseämme"
        },
        {
            "chapter": 19,
            "verse": 53,
            "text": "Ja armossamme Me teimme hänen veljestään Aaronista profeetan"
        },
        {
            "chapter": 19,
            "verse": 54,
            "text": "Muista Kirjassa myös Ismaelia. Totisesti, hän oli lupaukselle uskollinen, ja hän oli myös lähettiläs ja profeetta"
        },
        {
            "chapter": 19,
            "verse": 55,
            "text": "Hän määräsi perheensä rukoilemaan ja antamaan almuja ja hän oli Herrallensa mieluinen"
        },
        {
            "chapter": 19,
            "verse": 56,
            "text": "Muista Kirjassa myös Idrisiä. Totisesti, hän oli uskollinen ja hänkin oli profeetta"
        },
        {
            "chapter": 19,
            "verse": 57,
            "text": "Ja Me ylensimme hänet korkeaan asemaan"
        },
        {
            "chapter": 19,
            "verse": 58,
            "text": "Nämä kaikki olivat niitä, joille Me annoimme siunauksemme. He olivat profeettoja Aadamin jälkeläisten joukossa ja niiden, jotka pelastimme Nooan mukana. Samoin Aabrahamin ja Ismaelin jälkeläisten joukossa sekä niiden, joille olemme antanut johdatuksen ja jotka olemme valinnut. Kun heille lueteltiin laupeimman Jumalan tunnusmerkkejä, he lankesivat maahan palvoen ja kyyneliä vuodattaen"
        },
        {
            "chapter": 19,
            "verse": 59,
            "text": "Mutta heidän jälkeensä tuli sellaisia, jotka laiminlöivät rukouksensa ja seurasivat himojaan. Siksi he saavatkin palkan luopumuksestaan"
        },
        {
            "chapter": 19,
            "verse": 60,
            "text": "Mutta ne, jotka kääntyvät Jumalan puoleen ja uskovat ja jotka suorittavat hyviä tekoja, saavat astua puutarhaan, eikä heille tehdä pienintäkään vääryyttä"
        },
        {
            "chapter": 19,
            "verse": 61,
            "text": "he astuvat heille näkymättömiin autuaisiin puutarhoihin, jotka Armahtaja on palvelijoillensa luvannut. Totisesti, Hänen lupauksensa on täyttyvä"
        },
        {
            "chapter": 19,
            "verse": 62,
            "text": "He eivät kuule siellä mitään turhaa puhetta, vaan ainoastaan sanan »Rauha!» Ja ravintonsa he saavat sekä aamuin että illoin"
        },
        {
            "chapter": 19,
            "verse": 63,
            "text": "Tällainen on puutarha, jonka Me annamme perinnöksi niille palvelijoillemme, jotka ovat hurskaita"
        },
        {
            "chapter": 19,
            "verse": 64,
            "text": "Ja enkelit sanovat: »Me laskeudumme maan päälle vain Herrasi käskystä. Hänelle kuuluu kaikki, mikä on edessämme ja mikä on takanamme, ja kaikki, mikä on näiden välissä.» Eikä Herrasi ole huonomuistinen"
        },
        {
            "chapter": 19,
            "verse": 65,
            "text": "Hän on taivaitten ja maan ja kaiken niiden välisen Herra. Sentähden palvelkaa Häntä ja pysykää kestävinä palvelemisessanne. Tunnetko ketään, joka olisi Hänen nimensä kaltainen"
        },
        {
            "chapter": 19,
            "verse": 66,
            "text": "Ja kuitenkin ihminen sanoo: »Kuinka, herätetäänkö minut todellakin kuoltuani jälleen eloon?»"
        },
        {
            "chapter": 19,
            "verse": 67,
            "text": "Eikö ihminen lainkaan muista, että Me loimme hänet jo kerran ennen aivan tyhjästä"
        },
        {
            "chapter": 19,
            "verse": 68,
            "text": "Herrasi kautta! Me kokoamme varmasti heidät ja saatanat ja saatamme heidät polvistumaan helvetin ympärille"
        },
        {
            "chapter": 19,
            "verse": 69,
            "text": "Senjälkeen Me erotamme jokaisesta lahkosta ne, jotka kiivaimmin uhmailivat Laupeinta vastaan"
        },
        {
            "chapter": 19,
            "verse": 70,
            "text": "Totisesti, Me tunnemme parhaiten ne, jotka suurimmalla syyllä on syöstävä helvettiin"
        },
        {
            "chapter": 19,
            "verse": 71,
            "text": "Teidän joukossanne ei ole ainoatakaan, joka ei sinne joutuisi. Tämä on Herrasi sitova määräys"
        },
        {
            "chapter": 19,
            "verse": 72,
            "text": "Sitten Me pelastamme ne, jotka harjoittavat hartautta, mutta väärintekijät Me hylkäämme sinne polvillensa"
        },
        {
            "chapter": 19,
            "verse": 73,
            "text": "Ja kun selvät merkkimme on heille ilmoitettu, sanovat epäuskon valtaamat niille, jotka uskovat: »Kumpi puoli on edullisemmassa asemassa ja näyttää lukuisemmalta?»"
        },
        {
            "chapter": 19,
            "verse": 74,
            "text": "Kuinka monta ennen heitä elänyttä sukupolvea olemmekaan hävittänyt, vaikka ne olivat heitä rikkaampia ja uhkeampia"
        },
        {
            "chapter": 19,
            "verse": 75,
            "text": "Sano: »Jotka kulkevat harhaannuksissa, niiden päiviä Laupein pidentää, kunnes he näkevät, mitä heille on luvattu, rangaistus taikka tuomion hetki, ja tulevat tietämään, kenen asema on huonoin ja kenen voimat heikoimmat.»"
        },
        {
            "chapter": 19,
            "verse": 76,
            "text": "Mutta niille, jotka vaeltavat oikeata tietä, Jumala enentää johdatustansa. Ja pysyväiset hyvät työt saavat Jumalan luona paremman palkan ja paremman turvapaikan"
        },
        {
            "chapter": 19,
            "verse": 77,
            "text": "Oletko nähnyt sellaisen, joka ei usko merkkeihimme ja sanoo: »Totisesti, minulle annetaan rikkautta ja lapsia.»"
        },
        {
            "chapter": 19,
            "verse": 78,
            "text": "Onko hän siis saanut tietoa näkymättömistä asioista, tai onko hän hankkinut sitoumuksen kaikkein Laupeimmalta"
        },
        {
            "chapter": 19,
            "verse": 79,
            "text": "Totisesti ei. Me kirjoitamme muistiin hänen sanansa ja pidennämme hänen tuskansa aikaa"
        },
        {
            "chapter": 19,
            "verse": 80,
            "text": "Me perimme häneltä pois sen, mistä hän on kerskaillut, ja yksin hän on astuva eteemme"
        },
        {
            "chapter": 19,
            "verse": 81,
            "text": "He ottavat myös Jumalan rinnalle muita jumalia, jotka muka heitä auttavat"
        },
        {
            "chapter": 19,
            "verse": 82,
            "text": "Mutta nämä kieltävät heille osoitetun jumaloimisen ja kääntyvät heidän vastustajikseen"
        },
        {
            "chapter": 19,
            "verse": 83,
            "text": "Etkö ole huomannut, että Me lähetämme pahat henget uskottomien luokse viettelemään näitä kiusaukseen"
        },
        {
            "chapter": 19,
            "verse": 84,
            "text": "Mutta älä hätäile heidän tähtensä. Me määräämme heille luetut päivänsä"
        },
        {
            "chapter": 19,
            "verse": 85,
            "text": "Tulee päivä, jolloin Me kokoamme hurskaat Laupeimman luokse hänen vieraakseen"
        },
        {
            "chapter": 19,
            "verse": 86,
            "text": "Mutta syntiset me ajamme helvettiin janoisena laumana"
        },
        {
            "chapter": 19,
            "verse": 87,
            "text": "Heillä ei ole ketään puoltajaa, paitsi niillä, jotka ovat sopineet Laupeimman kanssa"
        },
        {
            "chapter": 19,
            "verse": 88,
            "text": "He väittävät, että Armahtaja on hankkinut itselleen lapsen"
        },
        {
            "chapter": 19,
            "verse": 89,
            "text": "Totisesti, te olette puhuneet sangen pahasti"
        },
        {
            "chapter": 19,
            "verse": 90,
            "text": "Taivaat saattavat puhjeta ja maa voi repeytyä kappaleiksi ja vuoret luhistua tomuksi"
        },
        {
            "chapter": 19,
            "verse": 91,
            "text": "koska he väittävät Laupeimman hankkineen lapsen"
        },
        {
            "chapter": 19,
            "verse": 92,
            "text": "Onhan sopimatonta, että Laupeimmalla olisi lapsi"
        },
        {
            "chapter": 19,
            "verse": 93,
            "text": "Taivaissa ja maan päällä ei ole ainoatakaan, joka tulisi Laupeimman luo muuten kuin palvelijana"
        },
        {
            "chapter": 19,
            "verse": 94,
            "text": "Totisesti, Hän tietää heidän lukunsa ja Hän on sen tarkoin laskenut"
        },
        {
            "chapter": 19,
            "verse": 95,
            "text": "Ja ylösnousemuksen päivänä jokainen heistä astuu Hänen eteensä omakohtaisesti"
        },
        {
            "chapter": 19,
            "verse": 96,
            "text": "Totisesti, ne, jotka uskovat ja tekevät hyviä töitä, Jumala on palkitseva rakkaudella"
        },
        {
            "chapter": 19,
            "verse": 97,
            "text": "Senvuoksi Me olemme tehnyt Koraanin helposti ymmärrettäväksi sinun kielelläsi, jotta voisit julistaa ilosanomaa hurskaille ja varoittaa riitaisia"
        },
        {
            "chapter": 19,
            "verse": 98,
            "text": "Kuinka monia ennen heitä eläneitä sukupolvia olemmekaan hävittänyt! Saatatko löytää enää ainoatakaan heidän joukostaan tahi kuulla heistä pienintäkään äännähdystä"
        },
        {
            "chapter": 20,
            "verse": 1,
            "text": "Taa Haa"
        },
        {
            "chapter": 20,
            "verse": 2,
            "text": "Emme ole lähettänyt sinulle Koraania tehdäksemme sinua onnettomaksi"
        },
        {
            "chapter": 20,
            "verse": 3,
            "text": "vaan jotta se olisi kehoitus Jumalaa pelkääville"
        },
        {
            "chapter": 20,
            "verse": 4,
            "text": "Hänen lähettämänsä, joka on luonut taivaan korkeudet ja maan"
        },
        {
            "chapter": 20,
            "verse": 5,
            "text": "Hänelle, Armahtajalle, joka on noussut valtaistuimelleen"
        },
        {
            "chapter": 20,
            "verse": 6,
            "text": "kuuluu kaikki, mitä on taivaassa ja mitä on maan päällä, mitä on niiden välillä ja maan alla"
        },
        {
            "chapter": 20,
            "verse": 7,
            "text": "Siksi ei sinun tarvitse rukoilla kovalla äänellä; sillä Hän tietää yhtä hyvin salaisen ja kätketyn"
        },
        {
            "chapter": 20,
            "verse": 8,
            "text": "Ei ole muita jumalia kuin Jumala; hänelle kuuluvat ihanimmat nimitykset"
        },
        {
            "chapter": 20,
            "verse": 9,
            "text": "Oletko kuullut kertomusta Mooseksesta"
        },
        {
            "chapter": 20,
            "verse": 10,
            "text": "Kun hän näki tulen, hän lausui perheelleen: »Malttakaa! Minä totisesti näen tulen. Ehkä hankin siitä teille virikeliekin tai kenties saan sen kautta johdatuksen.»"
        },
        {
            "chapter": 20,
            "verse": 11,
            "text": "Kun hän sitten lähestyi tulta, kuului ääni: »Oi Mooses"
        },
        {
            "chapter": 20,
            "verse": 12,
            "text": "Totisesti, Minä olen sinun Herrasi. Riisu kenkäsi, sillä olet pyhässä Tuwan laaksossa"
        },
        {
            "chapter": 20,
            "verse": 13,
            "text": "Minä olen valinnut sinut, kuule siis, mitä sinulle ilmaistaan"
        },
        {
            "chapter": 20,
            "verse": 14,
            "text": "Totisesti, Minä olen Jumala, eikä ole muuta jumalaa kuin Minä. Sentähden palvele Minua ja suorita rukouksesi pitäen Minut mielessäsi"
        },
        {
            "chapter": 20,
            "verse": 15,
            "text": "Totisesti, hetki lähestyy, Minä vedän sen esiin salasta, ja jokainen sielu saa palkan tekojensa mukaan"
        },
        {
            "chapter": 20,
            "verse": 16,
            "text": "Sentähden älä anna sellaisen, joka ei siihen usko ja seuraa vain himojaan, kääntää pois siitä huomiotasi, muuten joudut turmion omaksi"
        },
        {
            "chapter": 20,
            "verse": 17,
            "text": "Mutta mitä sinulla on oikeassa kädessäsi, Mooses?»"
        },
        {
            "chapter": 20,
            "verse": 18,
            "text": "Hän vastasi: »Se on sauvani. Siihen minä nojaudun ja sillä pudistelen lehtiä maahan lampaitani varten ja käytän sitä muihinkin tarkoituksiin.»"
        },
        {
            "chapter": 20,
            "verse": 19,
            "text": "Jumala sanoi: »Heitä se maahan, Mooses!»"
        },
        {
            "chapter": 20,
            "verse": 20,
            "text": "Niin hän heitti sen maahan, ja katso, siitä tuli mateleva käärme"
        },
        {
            "chapter": 20,
            "verse": 21,
            "text": "Jumala sanoi: »Ota se käteesi äläkä pelkää! Me muutamme sen jälleen entiseen tilaansa"
        },
        {
            "chapter": 20,
            "verse": 22,
            "text": "Ja purista kätesi kainaloosi, niin se käy kokonaan valkeaksi, ei kuitenkaan taudin tartuttamaksi - tämä on toinen merkki"
        },
        {
            "chapter": 20,
            "verse": 23,
            "text": "Tämä siksi, että Me voisimme näyttää sinulle joitakin suurimpia merkkejämme"
        },
        {
            "chapter": 20,
            "verse": 24,
            "text": "Lähde faraon luokse. Totisesti, hän on paisunut yli mittojensa.»"
        },
        {
            "chapter": 20,
            "verse": 25,
            "text": "Mooses sanoi: »Herrani, vahvista mieltäni"
        },
        {
            "chapter": 20,
            "verse": 26,
            "text": "järjestä tehtäväni minulle helpoksi"
        },
        {
            "chapter": 20,
            "verse": 27,
            "text": "ja avaa kieleni siteet"
        },
        {
            "chapter": 20,
            "verse": 28,
            "text": "jotta he ymmärtäisivät puheeni"
        },
        {
            "chapter": 20,
            "verse": 29,
            "text": "Anna minulle avukseni joku perheestäni"
        },
        {
            "chapter": 20,
            "verse": 30,
            "text": "Aaron veljeni"
        },
        {
            "chapter": 20,
            "verse": 31,
            "text": "ja tue minua hänen kauttansa"
        },
        {
            "chapter": 20,
            "verse": 32,
            "text": "sekä tee hänet osalliseksi tehtävääni"
        },
        {
            "chapter": 20,
            "verse": 33,
            "text": "jotta voisimme suuresti Sinun kunniaasi kirkastaa"
        },
        {
            "chapter": 20,
            "verse": 34,
            "text": "ja että voisimme Sinua alati muistaa"
        },
        {
            "chapter": 20,
            "verse": 35,
            "text": "Totisesti, Sinä valvot meitä valppaasti.»"
        },
        {
            "chapter": 20,
            "verse": 36,
            "text": "Jumala lausui: »Tapahtukoon sinulle, mitä pyydät, Mooses"
        },
        {
            "chapter": 20,
            "verse": 37,
            "text": "Totisesti, jo kerran aikaisemmin Me olemme kohdistanut sinuun suosiomme"
        },
        {
            "chapter": 20,
            "verse": 38,
            "text": "kun käskimme äitiäsi näin sanoen"
        },
        {
            "chapter": 20,
            "verse": 39,
            "text": "Laske hänet vasuun ja aseta vasu veteen, niin että virta työntää hänet rannalle, jolloin eräs, joka on sekä Minun että hänen vihollisensa, nostaa hänet ylös.' Ja Minä olen osoittanut sinulle rakkauttani, jotta sinut, kasvatettaisiin silmieni edessä"
        },
        {
            "chapter": 20,
            "verse": 40,
            "text": "Kun sisareni kulki ohi ja sanoi: 'Näytänkö teille jonkun, joka hänestä huolehtii?' niin Me toimitimme sinut äitisi huostaan, jotta hänen silmänsä kirkastuisivat ja ettei hän enää murehtisi. Sinä tapoit erään miehen, mutta Me pelastimme sinut hädästä, Me karkaisimme sinua myös kurituksella. Senjälkeen sinä viivyit muutamia vuosia Midianin asukkaitten keskuudessa. Ja nyt saavuit käskystämme tänne, oi Mooses"
        },
        {
            "chapter": 20,
            "verse": 41,
            "text": "Minä olen valinnut sinut Itseäni varten"
        },
        {
            "chapter": 20,
            "verse": 42,
            "text": "Menkää, sinä ja veljesi, viemään Minun merkkejäni ja pitäkää Minut herkeämättä mielessänne"
        },
        {
            "chapter": 20,
            "verse": 43,
            "text": "Lähtekää kumpikin faraon luokse, sillä totisesti, hän on paisunut"
        },
        {
            "chapter": 20,
            "verse": 44,
            "text": "Puhukaa hänelle sitten sävyisästi, ehkä hän ottaa siitä vaarin tai kavahtaa.»"
        },
        {
            "chapter": 20,
            "verse": 45,
            "text": "He sanoivat: »Herra, me pelkäämme, että hän kiihtyy pahasti meitä vastaan tai rikkoo Sinua vastaan.»"
        },
        {
            "chapter": 20,
            "verse": 46,
            "text": "Jumala vastasi: »Alkää pelätkö, totisesti, Minä olen kanssanne. Minä kuulen ja minä näen"
        },
        {
            "chapter": 20,
            "verse": 47,
            "text": "Menkää sentähden yhdessä hänen eteensä ja sanokaa: 'Totisesti, me olemme Herrasi lähettiläitä. Lähetä siis Israelin lapset meidän mukanamme äläkä aiheuta heille kärsimyksiä. Olemme tulleet sinun luoksesi tuomaan tunnusmerkkejä Herraltasi. Rauha olkoon sille, joka seuraa johdatusta"
        },
        {
            "chapter": 20,
            "verse": 48,
            "text": "Totisesti, meille on ilmoitettu, että rangaistus on varmaan kohtaava sitä, joka puhuu valhetta ja kääntyy pois.'»"
        },
        {
            "chapter": 20,
            "verse": 49,
            "text": "Hän sanoi: »Oi Mooses, kuka onkaan teidän kummankin Herra?»"
        },
        {
            "chapter": 20,
            "verse": 50,
            "text": "Hän vastasi: »Meidän Herramme on Hän, joka loi kaiken muotoihinsa ja sitten ylläpitää sitä kaitselmuksen kautta.»"
        },
        {
            "chapter": 20,
            "verse": 51,
            "text": "Hän sanoi:»Millainen onkaan aikaisempien sukupolvien olotila?»"
        },
        {
            "chapter": 20,
            "verse": 52,
            "text": "Mooses vastasi: »Tiedot heistä ovat Herrani luona olevassa Kirjassa. Herrani ei erehdy eikä unohda"
        },
        {
            "chapter": 20,
            "verse": 53,
            "text": "Hän on luonut maan teidän kehdoksenne ja aukonut siihen polkuja teitä varten; ja Hän lähettää teille sateen pilvistä.» Niin olemme myös verhonnut maan monenlaisilla kasveilla"
        },
        {
            "chapter": 20,
            "verse": 54,
            "text": "Syökää niitä itse ja ruokkikaa niillä karjaanne. Totisesti, tässä on merkkejä sellaisille, joilla on ymmärrystä"
        },
        {
            "chapter": 20,
            "verse": 55,
            "text": "Maasta me teidät loimme, maaksi teidät jälleen muutamme ja maasta Me vielä kerran teidät eloon herätämme"
        },
        {
            "chapter": 20,
            "verse": 56,
            "text": "Totisesti, Me näytimme hänelle kaikki merkkimme, mutta hän selitti ne vaiheeksi ja torjui ne"
        },
        {
            "chapter": 20,
            "verse": 57,
            "text": "Hän sanoi: »Oi Mooses, oletko tullut luoksemme karkoittaaksesi meidät taikakeinoillasi pois maastamme"
        },
        {
            "chapter": 20,
            "verse": 58,
            "text": "Siinä tapauksessa aiomme käyttää sinua vastaan samanlaista taikakeinoa. Ehdota siis määrähetki, josta emme poikkea, et sinä emmekä me, ja jolloin kohtaamme toisemme jollakin keskeisellä paikalla.»"
        },
        {
            "chapter": 20,
            "verse": 59,
            "text": "Mooses lausui: »Määrähetki olkoon teidän juhlapäivänänne, jolloin kansa kokoontukoon jo aamulla.»"
        },
        {
            "chapter": 20,
            "verse": 60,
            "text": "Senjälkeen farao vetäytyi pois, teki suunnitelmansa ja palasi takaisin"
        },
        {
            "chapter": 20,
            "verse": 61,
            "text": "Mooses lausui heille: »Voi teitä! Älkää keksikö juonia Jumalaa vastaan, sillä Hän tuhoaa teidät rangaistuksellaan; totisesti ei ole toivomaansa menestystä sillä, joka juonia punoo.»"
        },
        {
            "chapter": 20,
            "verse": 62,
            "text": "Sitten he kiistelivät asiasta keskenänsä ja pitivät salaista neuvottelua"
        },
        {
            "chapter": 20,
            "verse": 63,
            "text": "Jotkut heistä sanoivat: »Nämä kaksi miestä ovat totisesti taikureita, jotka noituudellaan haluavat karkoittaa teidät pois maastanne ja hävittää teidän sivistyneet tapanne"
        },
        {
            "chapter": 20,
            "verse": 64,
            "text": "Senvuoksi saattakaa suunnitelmanne valmiiksi ja astukaa riveihin! Totisesti, onnellinen se, joka tänään voittaa"
        },
        {
            "chapter": 20,
            "verse": 65,
            "text": "He sanoivat: »Oi Mooses, heitätkö sinä, vai teemmekö me sen ensiksi"
        },
        {
            "chapter": 20,
            "verse": 66,
            "text": "Hän vastasi: »Ei, heittäkää te!» Kun he niin tekivät, näytti hänestä, heidän taikuutensa voimasta, aivan kuin heidän köytensä ja sauvansa todella liikkuisivat"
        },
        {
            "chapter": 20,
            "verse": 67,
            "text": "Silloin Mooses tunsi pelkoa sydämessään"
        },
        {
            "chapter": 20,
            "verse": 68,
            "text": "Me sanoimme: »Älä pelkää, sinä pääset varmasti voitolle"
        },
        {
            "chapter": 20,
            "verse": 69,
            "text": "Heitä maahan, mitä sinulla on oikeassa kädessäsi, ja se on nielevä kaiken, mitä he ovat tehneet. He ovat suorittaneet pelkän taikurin tempun, mutta taikuri ei ole koskaan menestyvä, minne tahansa hän meneekin.»"
        },
        {
            "chapter": 20,
            "verse": 70,
            "text": "Ja taikurit lankesivat maahan kunnioituksesta ja sanoivat: »Me uskomme Aaronin ja Mooseksen Herraan.»"
        },
        {
            "chapter": 20,
            "verse": 71,
            "text": "Silloin lausui farao: »Uskotteko te häneen ennenkuin minä annan teille luvan? Totisesti, hän on teidän mestarinne, joka on opettanut teille noituutta. Sentähden minä olen leikkaava teiltä käden ja jalan vastakkaisilta puolilta ja naulitseva teidät palmunrunkoon. Tctisesti, silloin tiedätte, kuka meistä on kurittamisessa ankarin ja sitkein.»"
        },
        {
            "chapter": 20,
            "verse": 72,
            "text": "He vastasivat: »Emme voi todellakaan asettaa sinua korkeammalle kuin sen, mikä meille on ilmaistu selvin tunnusmerkein, emmekä Hänen yläpuolelleen, joka meidät on luonut. Pane siis päätöksesi täytäntöön, kuten aiot. Sinun määräyksesi ulottuvat vain tämän maailman elämään"
        },
        {
            "chapter": 20,
            "verse": 73,
            "text": "Totisesti, me uskomme Herraamme, että Hän voi antaa anteeksi syntimme ja noituuden, mihin sinä meidät pakotit. Jumala on paras ja pysyvin.»"
        },
        {
            "chapter": 20,
            "verse": 74,
            "text": "Totisesti, joka saapuu Herransa eteen synnin tilassa, häntä varten on helvetti. Siellä hän ei voi kuolla eikä liioin elää"
        },
        {
            "chapter": 20,
            "verse": 75,
            "text": "Mutta joka saapuu Hänen eteensä uskovaisena, hyviä töitä suoritettuaan, hän kuuluu niihin, joita varten on korkein kunnia"
        },
        {
            "chapter": 20,
            "verse": 76,
            "text": "ikuiset puutarhat, joiden kautta joet virtaavat ja joissa he saavat alati asua. Tällaisen palkinnon saa se, joka tekee parannuksen"
        },
        {
            "chapter": 20,
            "verse": 77,
            "text": "Totisesti, Me annoimme Moosekselle näin kuuluvan käskyn: »Lähde matkaan palvelijaini kanssa yöaikaan ja avaa heille kuiva tie meren halki. Älä pelkää, että sinut saavutetaan, vaan kulje säikkymättä eteenpäin"
        },
        {
            "chapter": 20,
            "verse": 78,
            "text": "Mutta farao ajoi heitä sotajoukkoineen takaa, ja silloin meri peitti heidät alleen, hukuttaen kaikki"
        },
        {
            "chapter": 20,
            "verse": 79,
            "text": "Sillä farao johti kansansa harhaan eikä opastanut sitä oikealle tielle"
        },
        {
            "chapter": 20,
            "verse": 80,
            "text": "»Oi Israelin lapset! Totisesti, Me pelastimme teidät vihollisistanne ja teimme kanssanne liiton vuoren oikealla puolella sekä lähetimme teille mannaa ja peltopyitä"
        },
        {
            "chapter": 20,
            "verse": 81,
            "text": "Syökää kaikkea hyvää, mitä olemme ravinnoksenne suonut, mutta älkää menkö hillittömyyksiin, ettei vihani lankea päällenne, sillä ketä minun vihani kohtaa, hän totisesti hukkuu"
        },
        {
            "chapter": 20,
            "verse": 82,
            "text": "Mutta Minä olen peräti anteeksiantavainen sitä kohtaan, joka kääntyy ja uskoo sekä tekee hyvää ja pysyy jatkuvasti oikealla tiellä"
        },
        {
            "chapter": 20,
            "verse": 83,
            "text": "»Mutta miksi olet kiirehtinyt pois kansasi luota,oi Mooses?»"
        },
        {
            "chapter": 20,
            "verse": 84,
            "text": "Hän vastasi: »He seuraavat jälkiäni, ja minä kiiruhdan luoksesi, oi Herra, jotta olisit minuun tyytyväinen.»"
        },
        {
            "chapter": 20,
            "verse": 85,
            "text": "Silloin Herra lausui: »Totisesti, olemme koetellut kansaasi sinun poistuttuasi, sillä Saamiri on johdattanut sen harhaan.»"
        },
        {
            "chapter": 20,
            "verse": 86,
            "text": "Silloin Mooses palasi kansansa luokse täynnä kiivautta ja murhetta. Hän sanoi: »Oi kansani, eikö Herranne antanut teille ihanan lupauksen? Näyttikö sovittu aika teistä liian pitkältä? Vai toivoitteko Herran vihan lankeavan päällenne, koska rikoitte minulle tekemänne lupauksen"
        },
        {
            "chapter": 20,
            "verse": 87,
            "text": "He vastasivat: »Me emme rikkoneet lupausta omasta tahdostamme, vaan meidät pakotettiin kantamaan raskaat taakat kansan koristeita ja heittämään ne tuleen, ja Saamiri teki samoin.»"
        },
        {
            "chapter": 20,
            "verse": 88,
            "text": "Siten Saamiri valmisti heille (kulta)vasikan, josta lähti kumea ääni. Ja he sanoivat: »Tämä on teidän jumalanne ja Mooseksen jumala, mutta hän on sen unohtanut.»"
        },
        {
            "chapter": 20,
            "verse": 89,
            "text": "Eivätkö he huomanneet, että se ei puhunut heille ainoatakaan sanaa, ja ettei sillä ollut valtaa tehdä heille vahinkoa eikä hyvääkään"
        },
        {
            "chapter": 20,
            "verse": 90,
            "text": "Tosin oli Aaron jo aikaisemmin heille puhunut: »Oi kansani! Näin olette hankkineet itsellenne koettelemuksen. Mutta totisesti, Herranne on kaikkein armollisin, sentähden seuratkaa minua ja totelkaa käskyäni.»"
        },
        {
            "chapter": 20,
            "verse": 91,
            "text": "He vastasivat: »Emme lakkaa sitä palvelemasta, ennen kuin Mooses palaa luoksemme.»"
        },
        {
            "chapter": 20,
            "verse": 92,
            "text": "Mooses lausui: »Oi Aaron! Kun näit heidän joutuvan harhaannukseen"
        },
        {
            "chapter": 20,
            "verse": 93,
            "text": "mikä esti sinua seuraamasta minua? Etkö tottele käskyäni?»"
        },
        {
            "chapter": 20,
            "verse": 94,
            "text": "Hän vastasi: »Oi äitini poika! Älä tartu partaani äläkä päähäni. Pelkäsin todella sinun sanovan: 'Olet aikaansaanut hajaannusta Israelin lasten keskuudessa odottamatta minun ratkaisuani.'»"
        },
        {
            "chapter": 20,
            "verse": 95,
            "text": "Mooses sanoi: »Miten on sinun laitasi, oi Saamiri?»"
        },
        {
            "chapter": 20,
            "verse": 96,
            "text": "Hän vastasi: »Minä näin, mitä he eivät nähneet; otin pölyä lähettilään jalanjäljistä, mutta sitten heitin sen pois. Tämä näytti parhaalta mielestäni.»"
        },
        {
            "chapter": 20,
            "verse": 97,
            "text": "Mooses lausui: »Mene matkaasi, osasi on tässä elämässä sanoa: 'Älkää minuun koskeko!' Totisesti, sinua varten on määrähetki, jota et voi välttää. Katso jumalaasi, jota niin kauan palvelit, Me poltamme sen ja sitten sirotamme tuhkan mereen.»"
        },
        {
            "chapter": 20,
            "verse": 98,
            "text": "Jumalanne on ainoa Jumala: Hänen rinnallaan ei ole muuta jumalaa. Hän sulkee tietoonsa kaikki asiat"
        },
        {
            "chapter": 20,
            "verse": 99,
            "text": "Näin olemme kertonut sinulle siitä, mitä aikaisemmin on tapahtunut, ja olemme antanut sinulle muistutuksen Itsestämme"
        },
        {
            "chapter": 20,
            "verse": 100,
            "text": "joka kääntyy pois, saa ylösnousemuksen päivänä kantaa taakkansa"
        },
        {
            "chapter": 20,
            "verse": 101,
            "text": "Ikuisesti he saavat sitä tehdä, ja surkea on heidän kuormansa oleva ylösnousemuksen päivänä"
        },
        {
            "chapter": 20,
            "verse": 102,
            "text": "Sinä päivänä puhalletaan pasuunoihin, ja Me kokoamme syntiset sokaistuina"
        },
        {
            "chapter": 20,
            "verse": 103,
            "text": "Hiljaa he silloin puhuvat toisillensa ja sanovat: »Olette viipyneet vain kymmenen (päivää).»"
        },
        {
            "chapter": 20,
            "verse": 104,
            "text": "Me tiedämme parhaiten, mitä he sanovat, kun lujauskoisin heistä lausuu: »Ette ole viipyneet kuin päivän.»"
        },
        {
            "chapter": 20,
            "verse": 105,
            "text": "Ja he tekevät sinulle kysymyksiä vuorista. Vastaa: »Herrani on hajoittava ne perustuksiaan myöten.»"
        },
        {
            "chapter": 20,
            "verse": 106,
            "text": "Niiden paikalle Hän jättää aution erämaan"
        },
        {
            "chapter": 20,
            "verse": 107,
            "text": "jossa et ole näkevä kohokohtaa etkä kukkulaa"
        },
        {
            "chapter": 20,
            "verse": 108,
            "text": "Sinä päivänä he seuraavat kutsujaa, joka kulkee suoraa tietä. Silloin heidän äänensäkin vaimentuvat laupeimman Jumalan edessä, niin että voit kuulla vain hiljaista sorinaa"
        },
        {
            "chapter": 20,
            "verse": 109,
            "text": "Sinä päivänä ei kenenkään puoltopuheesta ole hyötyä, ellei laupein Jumala häntä hyväksy tai mielisty hänen sanoihinsa"
        },
        {
            "chapter": 20,
            "verse": 110,
            "text": "Hän tietää, mitä heillä on edessään ja mitä takanaan, mutta heidän tietonsa ei tätä käsitä"
        },
        {
            "chapter": 20,
            "verse": 111,
            "text": "Ja kaikki kasvot nöyrtyvät ikuisesti elävän, ikuisesti pysyvän edessä. Ja turmioon joutuu se, joka vääryyttä harjoittaa"
        },
        {
            "chapter": 20,
            "verse": 112,
            "text": "Mutta ken tekee hyvää ja on uskovainen, hänen ei tarvitse pelätä vääryyttä eikä ansionsa menetystä"
        },
        {
            "chapter": 20,
            "verse": 113,
            "text": "Tällä tavoin me olemme lähettänyt maan päälle arabiankielisen Koraanin ja selittänyt eri tavoin niitä seikkoja, joilla heitä on uhattu, jotta he hartautta harjoittaisivat tai tulisivat ymmärtäväisiksi"
        },
        {
            "chapter": 20,
            "verse": 114,
            "text": "Ylevä korkeudessaan on Jumala, Kuningas, Totuus. Mutta, Muhammed, älä pidä kiirettä Koraanin suhteen, ennen kuin se täydellisesti on sinulle ilmoitettu. Sano: »Herra, avarra minua tiedossa!»"
        },
        {
            "chapter": 20,
            "verse": 115,
            "text": "Totisesti, jo aikaisemmin Me annoimme käskymme Aadamille, mutta hän unohti sen, emmekä havainnut hänessä lujaa kestävyyttä"
        },
        {
            "chapter": 20,
            "verse": 116,
            "text": "Kun sanomme enkeleille: »Kumartakaa ihmistä (Aadamia)», niin he kumarsivat muut paitsi Iblis (saatana), tämä kieltäytyi"
        },
        {
            "chapter": 20,
            "verse": 117,
            "text": "Senvuoksi sanoimme: »Oi ihminen (Aadam), totisesti, tämä on sinun ja vaimosi vihollinen. Älä anna hänen karkoittaa teitä puutarhasta (paratiisista), sillä silloin tulet onnettomaksi"
        },
        {
            "chapter": 20,
            "verse": 118,
            "text": "Totisesti, puutarhassa sinun ei tarvitse nähdä nälkää eikä olla vaatteita vailla"
        },
        {
            "chapter": 20,
            "verse": 119,
            "text": "Eikä sinun tarvitse olla janoissasi eikä auringonpaahteessa.»"
        },
        {
            "chapter": 20,
            "verse": 120,
            "text": "Silloin saatana vietteli heidät sanoen: »Oi ihminen (Aadam), näytänkö sinulle kuolemattomuuden puun ja kuningaskunnan, joka ei häviä?»"
        },
        {
            "chapter": 20,
            "verse": 121,
            "text": "Niin kumpikin söi siitä, jolloin heidän alastomuutensa ilmeni heille ja he alkoivat peitellä itseään puutarhan lehdillä. Siten ihminen (Aadam) oli tottelematon Herralleen ja lankesi syntiin"
        },
        {
            "chapter": 20,
            "verse": 122,
            "text": "Mutta senjälkeen hänen Herransa valitsi hänet jälleen, kääntyi hänen puoleensa ja antoi hänelle johdatuksensa"
        },
        {
            "chapter": 20,
            "verse": 123,
            "text": "Hän lausui: »Lähtekää kumpikin täältä maan päälle, ja teistä tulee toistenne viholliset. Kun lähetän teille johdatukseni, niin se, joka sitä seuraa, ei joudu harhaan eikä tule onnettomaksi"
        },
        {
            "chapter": 20,
            "verse": 124,
            "text": "Mutta joka kääntää selkänsä Minun varoitukselleni, hänen on eläminen ahdingossa, ja sokeana hän herää ylösnousemuksen päivään.»"
        },
        {
            "chapter": 20,
            "verse": 125,
            "text": "Hän on sanova: »Herra, miksi herätit minut sokeana, vaikka aikaisemmin olin näkevä?»"
        },
        {
            "chapter": 20,
            "verse": 126,
            "text": "Herra vastaa: »Niin on. Sinä sait merkkimme, mutta ylenkatsoit ne, ja juuri senvuoksi Me nyt hylkäämme sinut.»"
        },
        {
            "chapter": 20,
            "verse": 127,
            "text": "Tällä tavoin me palkitsemme sitä, joka on hillitön eikä usko Herransa ilmoituksiin. Tulevan päivän kuritus on vielä raskaampi ja jatkuvampi"
        },
        {
            "chapter": 20,
            "verse": 128,
            "text": "Eivätkö he tiedä, että olemme tuhonnut niin monta ennen heitä elänyttä sukupolvea, joiden asuinsijoilla he kuljeskelevat? Totisesti tässä on merkkejä niille, joilla on ymmärrystä"
        },
        {
            "chapter": 20,
            "verse": 129,
            "text": "Ellei Herrasi sana olisi edellä käynyt, olisi heidän tuhonsa jo tullut, mutta heidän hetkensä on määrätty"
        },
        {
            "chapter": 20,
            "verse": 130,
            "text": "Siksi kestä kärsivällisesti mitä he puhuvat, ja ylistä Herraasi kiittämällä Häntä ennen auringonnousua ja ennen sen laskua, ja yön hetkinä ylistä Häntä samoin kuin päivän tunteina, jotta tulisit hyvälle mielelle"
        },
        {
            "chapter": 20,
            "verse": 131,
            "text": "Älä käännä silmiäsi tämän maailman elämän loistoa kohti, josta olemme antanut muutamien nauttia, voidaksemme heitä koetella. Sillä Herrasi antimet ovat paremmat ja pysyvämmät"
        },
        {
            "chapter": 20,
            "verse": 132,
            "text": "Velvoita kansaasi rukoilemaan ja ole myös itse siinä uuttera. Me emme pyydä sinulta huolenpitoa. Me pidämme huolen sinusta. Ja hurskauden loppu on hyvä"
        },
        {
            "chapter": 20,
            "verse": 133,
            "text": "He sanovat: »Miksi hän ei tuo meille merkkiä Herraltansa?» Eikö heille todella ole jo annettu selvä vahvistus aikaisempien kirjoituksien suhteen"
        },
        {
            "chapter": 20,
            "verse": 134,
            "text": "Ja jos olisimme saattanut heidät jonkin vitsauksen alaisiksi ennen profeetan tuloa, he olisivat sanoneet: »Herra, miksi et lähettänyt luoksemme sananjulistajaa, jotta olisimme voineet seurata käskyäsi, ennenkuin meidät masennettiin ja häväistiin?»"
        },
        {
            "chapter": 20,
            "verse": 135,
            "text": "Vastaa heille: »Kaikki odottavat, sentähden odottakaa tekin, sillä pian tulette tietämään, ketkä ovat oikean tien kulkijoita ja ketkä ovat saaneet johdatuksen.»"
        },
        {
            "chapter": 21,
            "verse": 1,
            "text": "Tilinteko lähestyy ihmisiä, mutta suruttomina he kääntyvät pois"
        },
        {
            "chapter": 21,
            "verse": 2,
            "text": "Heidän Herraltaan ei tule yhtäkään uutta varoitusta, jota he kuuntelisivat pilkkaa tekemättä"
        },
        {
            "chapter": 21,
            "verse": 3,
            "text": "Heidän sydämensä ovat huolettomat, ja väärämieliset juttelevat salaa ja sanovat: »Tämä mies on vain ihmisolento kuten tekin. Sallitteko siis hänen lumouksensa vaikuttaa itseenne vaikka havaitsette sen?»"
        },
        {
            "chapter": 21,
            "verse": 4,
            "text": "Hän vastasi: »Herrani tietää, mitä puhutaan taivaassa tai maan päällä, koska Hän on kaikkivaltias, kaikkitietävä.»"
        },
        {
            "chapter": 21,
            "verse": 5,
            "text": "Mutta he sanovat: »Tämä on vain unennäköjen sekasotkua. Hän on tämän keksinyt. Hän on runoilija. Esittäköön sen vuoksi meille tunnusmerkin, kuten entisetkin lähettiläät tekivät.»"
        },
        {
            "chapter": 21,
            "verse": 6,
            "text": "Eiväthän ennen heitä nekään kaupungit uskoneet, jotka me tuhosimme. Ottaisivatko siis nämä uskoakseen"
        },
        {
            "chapter": 21,
            "verse": 7,
            "text": "Ennen sinuakin lähetimme vain ihmisiä, joille annoimme ilmestyksemme. Kysykää siis niiltä, jotka ovat ottaneet varoitusta noudattaakseen, ellette itse tiedä"
        },
        {
            "chapter": 21,
            "verse": 8,
            "text": "Emme tehnyt heistä olentoja, jotka eivät kaivanneet ruokaa, eivätkä he olleet kuolemattomia"
        },
        {
            "chapter": 21,
            "verse": 9,
            "text": "Sen jälkeen täytimme heille antamamme lupauksen ja pelastimme heidät ja kenet tahdoimme, mutta hillittömät Me tuhosimme"
        },
        {
            "chapter": 21,
            "verse": 10,
            "text": "Totisesti, olemme ylhäältä ilmaissut teille kirjan, jossa teitä varoitetaan. Ettekö jo ymmärrä"
        },
        {
            "chapter": 21,
            "verse": 11,
            "text": "Kuinka monta väärämielistä kaupunkia Me hävitimmekään! Ja kutsuimme sitten esiin toisen kansan"
        },
        {
            "chapter": 21,
            "verse": 12,
            "text": "Kun he tunsivat voimamme, niin katso, he alkoivat paeta"
        },
        {
            "chapter": 21,
            "verse": 13,
            "text": "»Älkää paetko, vaan palatkaa sen rikkauden ääreen, joka teille on suotu, ja asuntoihinne, kun teiltä kysytään tekojanne.»"
        },
        {
            "chapter": 21,
            "verse": 14,
            "text": "He sanoivat: »Voi meitä, me olimme todella väärämielisiä!»"
        },
        {
            "chapter": 21,
            "verse": 15,
            "text": "Ja näin he jatkoivat huutoaan, kunnes Me heidät leikkasimme kuin viljan ja sammutimme kuin tulen"
        },
        {
            "chapter": 21,
            "verse": 16,
            "text": "Emme ole pilan vuoksi luonut taivasta ja maata ja kaikkea niiden välillä olevaa"
        },
        {
            "chapter": 21,
            "verse": 17,
            "text": "Jos olisimme halunnut itsellemme leikkikalun, olisimme voinut sen itsekin tehdä. Mutta emme aio sellaista"
        },
        {
            "chapter": 21,
            "verse": 18,
            "text": "Ei, Me heitämme totuuden valhetta vastaan, niin että se musertaa sen pään, ja katso, se häviää! Mutta voi teitä valheittenne tähden"
        },
        {
            "chapter": 21,
            "verse": 19,
            "text": "Hänelle kuuluu jokainen, joka on taivaassa ja maan päällä. Ja ne, jotka ovat Hänen puolellaan, eivät ole liian ylpeitä Häntä palvelemaan, eivätkä he siihen väsy"
        },
        {
            "chapter": 21,
            "verse": 20,
            "text": "Öin ja päivin he Häntä lakkaamatta ylistävät"
        },
        {
            "chapter": 21,
            "verse": 21,
            "text": "Tai olisivatko he hankkineet maan päältä jumalia, jotka voivat herättää kuolleita"
        },
        {
            "chapter": 21,
            "verse": 22,
            "text": "Jos taivaassa ja maan päällä olisi muita jumalia kuin Herra, niin taivas ja maa olisivat joutuneet sekasortoon. Siksi kunnia olkoon Jumalalle, voiman Herralle, Hän on niiden yläpuolella, joita he Hänen rinnalleen asettavat"
        },
        {
            "chapter": 21,
            "verse": 23,
            "text": "Hänen ei tarvitse vastata siitä, mitä on tehnyt, mutta heidän on kaikesta vastattava"
        },
        {
            "chapter": 21,
            "verse": 24,
            "text": "Ovatko he omaksuneet muita jumalia Hänen rinnalleen? Sano: »Esittäkää todisteenne. Tämä (Koraani) on varoituksena niille, jotka nyt ovat kanssani, sekä niille, jotka olivat ennen minua.» Mutta useimmat heistä eivät tunne totuutta, vaan kääntyvät pois"
        },
        {
            "chapter": 21,
            "verse": 25,
            "text": "Emme lähettänyt ennen sinua ainoatakaan lähettilästä, jolle emme olisi ilmaissut: »Totisesti, ei ole muuta jumalaa kuin Minä, siksi palvelkaa Minua.»"
        },
        {
            "chapter": 21,
            "verse": 26,
            "text": "He väittävät Laupeimman hankkineen itselleen pojan. Kunnia yksin Hänelle! He (enkelit) ovat vain kunnioitettavia palvelijoita"
        },
        {
            "chapter": 21,
            "verse": 27,
            "text": "He eivät aloita puhetta ennen Häntä, vaan toimivat Hänen käskyään täyttäen"
        },
        {
            "chapter": 21,
            "verse": 28,
            "text": "Hän tietää, mitä heillä on edessään ja mitä on heidän jäljessään, eivätkä he voi puoltaa ketään muuta kuin sellaista, jonka Hän hyväksyy; ja he pelkäävät Hänen epäsuosiotaan"
        },
        {
            "chapter": 21,
            "verse": 29,
            "text": "Ja jos joku heistä sanoisi: »Totisesti, minä olen jumala kuten Hänkin», niin sellaiselle Me annamme palkaksi helvetin. Tällä tavoin Me palkitsemme vääryyden harjoittajat"
        },
        {
            "chapter": 21,
            "verse": 30,
            "text": "Eivätkö uskottomat huomaa, että taivaat ja maa olivat sulkeutuneet, kunnes Me erotimme ne toisistansa? Vedestä Me olemme luonut kaikki elolliset olennot. Eivätkö he sittenkään usko"
        },
        {
            "chapter": 21,
            "verse": 31,
            "text": "Me asetimme myös vahvoja vuoria maahan, ettei se liikkuisi heidän allansa. Ja Me aukaisimme sen kamaraan leveitä kulkuväyliä, jotta he vaeltaisivat"
        },
        {
            "chapter": 21,
            "verse": 32,
            "text": "Ja Me rakensimme vankan taivaanlaen; kuitenkin he kääntyvät pois sen merkeistä"
        },
        {
            "chapter": 21,
            "verse": 33,
            "text": "Ja juuri Hän on luonut yön ja päivän sekä auringon ja kuun; kaikki kulkevat määrättyä rataansa"
        },
        {
            "chapter": 21,
            "verse": 34,
            "text": "Ainoallekaan ihmiselle ennen sinua emme ole antanut kuolemattomuutta. Jos sinun on kuoltava, pystyisivätkö he siis alati elämään"
        },
        {
            "chapter": 21,
            "verse": 35,
            "text": "Jokaisen sielun on maistettava kuolema. Me koettelemme teitä sekä pahalla että hyvällä saattamalla teidät kiusauksiin. Ja Meidän luoksemme teidän on palattava"
        },
        {
            "chapter": 21,
            "verse": 36,
            "text": "Kun uskottomat sinut näkevät, he pitävät sinua pilkkanaan: »Onko tämä se, joka puhuu teidän jumalistanne?» He ovat niitä, jotka kieltävät Armahtajan varoituksen"
        },
        {
            "chapter": 21,
            "verse": 37,
            "text": "Ihminen on kiireessä luotu. Näytän teille pian merkkini, mutta älkää pyytäkö Minua kiirehtimään"
        },
        {
            "chapter": 21,
            "verse": 38,
            "text": "Ja he sanovat: »Milloin tämä uhkaus sitten täyttyy, jos olet totuudellinen?»"
        },
        {
            "chapter": 21,
            "verse": 39,
            "text": "Jospa uskottomat tietäisivät sen hetken tulon, jolloin he eivät kykene torjumaan tulen liekkejä kasvoiltaan eivätkä selästään eivätkä saa mitään apua"
        },
        {
            "chapter": 21,
            "verse": 40,
            "text": "Se on saapuva yht'äkkiä yllättäen heidät. He eivät voi torjua sen tuloa eikä heille suoda vähääkään armonaikaa"
        },
        {
            "chapter": 21,
            "verse": 41,
            "text": "Pilkattiinhan totisesti lähettiläitä ennen sinuakin, mutta pilkkaajat joutuivat sen uhreiksi, mille olivat nauraneet"
        },
        {
            "chapter": 21,
            "verse": 42,
            "text": "Sano: »Kuka voi teitä öin ja päivin suojella Armahtajaa vastaan?» Mutta he kääntävät selkänsä Herraa mainittaessa"
        },
        {
            "chapter": 21,
            "verse": 43,
            "text": "Onko heillä omia jumalia, jotka pystyvät heitä puolustamaan meitä vastaan? He eivät voi auttaa edes itseään eivätkä pysty varjelemaan itseänsä Meiltä"
        },
        {
            "chapter": 21,
            "verse": 44,
            "text": "Me olemme ylläpitänyt nämä ihmiset ja heidän esi~isänsä elämänsä loppuun saakka. Mutta eivätkö he havaitse, että Me piiritämme heidän maatansa supistaen sen rajoja? Toivovatko he pääsevänsä voitolle"
        },
        {
            "chapter": 21,
            "verse": 45,
            "text": "Sano: »Minä varoitan teitä ilmestyksen mukaisesti, mutta kuurot eivät kuule kutsua, kun heitä varoitetaan.»"
        },
        {
            "chapter": 21,
            "verse": 46,
            "text": "Totisesti, jos henkäyskin heidän Herransa tuomiosta heitä kohtaisi, he varmasti sanoisivat: »Voi meitä, me olimme totisesti väärämielisiä!»"
        },
        {
            "chapter": 21,
            "verse": 47,
            "text": "Ylösnousemuksen päivänä Me käytämme oikeudenmukaista vaakaa, niin että kenellekään ei tehdä pienintäkään vääryyttä. Vaikka jokin teko painaisi sinapinsiemenen verran, niin Me otamme sen huomioon, Me olemme kyllin pätevä tilintekijä"
        },
        {
            "chapter": 21,
            "verse": 48,
            "text": "Totisesti, Me annoimme Moosekselle ja Aaronille arvostelukyvyn valistukseksi sekä varoitukseksi niille, jotka pahaa karttoivat"
        },
        {
            "chapter": 21,
            "verse": 49,
            "text": "Niille, jotka pelkäävät sydämissään Herraansa ja vavisten valmistuvat suureen hetkeen"
        },
        {
            "chapter": 21,
            "verse": 50,
            "text": "Tämä on siunattu kehoitus, jonka olemme lähettänyt ylhäältä. Aiotteko sen siis hylätä"
        },
        {
            "chapter": 21,
            "verse": 51,
            "text": "Totisesti, Me jo ennakolta ohjasimme Aabrahamin oikealle tielle, ja Me tunsimme hänet hyvin"
        },
        {
            "chapter": 21,
            "verse": 52,
            "text": "Jo silloin, kun hän lausui isälleen ja kansalleen: »Mitä ovat nämä epäjumalat, joita te yhä palvelette?»"
        },
        {
            "chapter": 21,
            "verse": 53,
            "text": "He vastasivat: »Olemme nähneet jo esi-isiemme niitä palvelleen.»"
        },
        {
            "chapter": 21,
            "verse": 54,
            "text": "Hän sanoi: »Totisesti, te ja teidän esi-isänne olette olleet ilmeisessä harhassa.»"
        },
        {
            "chapter": 21,
            "verse": 55,
            "text": "He sanoivat: »Puhutko meille totuutta, vai oletko niitä, jotka vain laskevat leikkiä?»"
        },
        {
            "chapter": 21,
            "verse": 56,
            "text": "Hän vastasi: »Ei, teidän Herranne on taivaitten ja maan Herra, joka ne on luonut. Minä olen tämän todistaja"
        },
        {
            "chapter": 21,
            "verse": 57,
            "text": "Ja Jumalan nimessä olen totisesti tekevä selvää teidän epäjumalistanne, kun käännytte pois.»"
        },
        {
            "chapter": 21,
            "verse": 58,
            "text": "Niin hän mursi ne palasiksi paitsi suurinta niistä, jotta he kenties saattaisivat palata sen eteen"
        },
        {
            "chapter": 21,
            "verse": 59,
            "text": "He sanoivat: »Kuka on tehnyt näin meidän jumalillemme? Hän on totisesti pahantekijä.»"
        },
        {
            "chapter": 21,
            "verse": 60,
            "text": "Muutamat sanoivat: »Olemme kuulleet erään Aabrahamnimisen nuorukaisen puhuvan niistä.»"
        },
        {
            "chapter": 21,
            "verse": 61,
            "text": "He sanoivat: »Tuokaa hänet sitten kansan silmien eteen ehkä he voivat todistaa.»"
        },
        {
            "chapter": 21,
            "verse": 62,
            "text": "He sanoivat: »Oi Aabraham. Sinäkö olet tämän tehnyt jumalillemme?»"
        },
        {
            "chapter": 21,
            "verse": 63,
            "text": "Hän vastasi: »Varmaan sen joku teki; mutta onhan tässä heidän päämiehensä jäljellä, kysykää siltä, jos se voi puhua.»"
        },
        {
            "chapter": 21,
            "verse": 64,
            "text": "Silloin he miettivät mielessään ja syyttelivät toisiansa: »Totisesti, te olette väärällä tiellä.»"
        },
        {
            "chapter": 21,
            "verse": 65,
            "text": "Mutta sitten he joutuivat päästään pyörälle ja sanoivat: »Totisesti, sinähän tiedät, että nämä eivät puhu.»"
        },
        {
            "chapter": 21,
            "verse": 66,
            "text": "Hän lausui: »Palvelisitteko siis Jumalan sijasta sellaista, joka ei voi teitä vähääkään auttaa eikä myöskään vahingoittaa"
        },
        {
            "chapter": 21,
            "verse": 67,
            "text": "Häpeä teille ja niille, joita palvelette Jumalan ohella. Ettekö jo ymmärrä?»"
        },
        {
            "chapter": 21,
            "verse": 68,
            "text": "He sanoivat: »Polttakaa hänet ja auttakaa jumalianne, jos jotakin aiotte tehdä!»"
        },
        {
            "chapter": 21,
            "verse": 69,
            "text": "Me sanoimme: »Oi tuli, pysy kylmänä ja suojele Aabrahamia.»"
        },
        {
            "chapter": 21,
            "verse": 70,
            "text": "He vainosivat häntä, mutta Me jätimme heidät häviölle"
        },
        {
            "chapter": 21,
            "verse": 71,
            "text": "Ja Me pelastimme Hänet sekä Lootin maahan, jonka olimme siunannut maan kansoja varten"
        },
        {
            "chapter": 21,
            "verse": 72,
            "text": "Me annoimme hänelle pojan, Iisakin, sekä pojanpojan, Jaakobin, ja teimme heistä kaikista hurskaita"
        },
        {
            "chapter": 21,
            "verse": 73,
            "text": "Ja Me teimme heistä johtajia, jotka ohjasivat kansaa Meidän käskyjemme mukaan. Me määräsimme heidät suorittamaan hyviä tekoja ja uutterasti rukoilemaan sekä antamaan almuja. Ja he palvelivat ainoastaan Meitä"
        },
        {
            "chapter": 21,
            "verse": 74,
            "text": "Ja Lootille Me annoimme viisautta ja tietoa ja pelastimme hänet kaupungista, jonka asukkaat harjoittivat iljettäviä tekoja. Totisesti, he olivat paha ja hillitön kansa"
        },
        {
            "chapter": 21,
            "verse": 75,
            "text": "Me suljimme hänet armoomme; totisesti, hän kuului hyvien pariin"
        },
        {
            "chapter": 21,
            "verse": 76,
            "text": "Entä Nooa. Kun hän huusi meitä muinoin, Me kuulimme häntä ja pelastimme hänet ja hänen perheensä suuresta onnettomuudesta"
        },
        {
            "chapter": 21,
            "verse": 77,
            "text": "Me autoimme häntä kansaa vastaan, joka kielsi Meidän ilmoituksemme; totisesti, he olivat paha kansa, ja Me hukutimme heidät kaikki"
        },
        {
            "chapter": 21,
            "verse": 78,
            "text": "Entä Daavid ja Salomo. Kun he antoivat tuomionsa eräästä pellosta, jonka ihmisten vuohet olivat yön aikana tallanneet, Me olimme heidän tuomionsa todistajana"
        },
        {
            "chapter": 21,
            "verse": 79,
            "text": "Niin saatoimme Salomon ymmärtämään tapauksen ja kummallekin annoimme viisautta ja tietoa. Me alistimme lakeihimme vuoret ja linnut, jotka yhdessä Daavidin kanssa julistivat kunniaamme. Juuri Me saimme tämän aikaan"
        },
        {
            "chapter": 21,
            "verse": 80,
            "text": "Me opetimme häntä myös valmistamaan teille haarniskoja suojaksi taisteluissanne. Mutta oletteko siitä kiitollisia"
        },
        {
            "chapter": 21,
            "verse": 81,
            "text": "Ja Salomon Me opetimme käyttämään myrskytuulia, jotka Hänen käskystänsä puhalsivat sen maan ylitse, jonka olimme siunannut. Me tiedämme täydellisesti kaiken"
        },
        {
            "chapter": 21,
            "verse": 82,
            "text": "Me annoimme myös hänen valtaansa muutamia villikansoja, jotka sukelsivat hänelle helmiä ja tekivät muutakin. Ja Me olimme heidän vartijanaan"
        },
        {
            "chapter": 21,
            "verse": 83,
            "text": "Muistettakoon myös Jobia, joka rukoili Herraansa: »Totisesti, onnettomuus on minua kohdannut, mutta Sinä olet kaikkein armollisin armonosoittajista.»"
        },
        {
            "chapter": 21,
            "verse": 84,
            "text": "Sentähden Me kuulimme häntä ja poistimme hänen vaivansa ja annoimme takaisin hänen perheensä sekä lisäksi paljon muuta; kaiken armonamme ja kehoituksena palvelijoillemme"
        },
        {
            "chapter": 21,
            "verse": 85,
            "text": "Entä Ismael ja Idris ja Dzulkifl, jotka kaikki olivat lujia"
        },
        {
            "chapter": 21,
            "verse": 86,
            "text": "Me suljimme heidät armoomme. Totisesti, kaikki he kuuluivat hyvien joukkoon"
        },
        {
            "chapter": 21,
            "verse": 87,
            "text": "Entä sitten Joona, kun hän pyrki pois, täynnä vihaa, luullen, että emme voisi häntä saavuttaa; sitten huusikin hän ahdingostaan: »Ei ole muuta jumalaa kuin Sinä, kunnia olkoon Sinulle. Totisesti, minä olen vääryyttä tehnyt.»"
        },
        {
            "chapter": 21,
            "verse": 88,
            "text": "Silloin Me vastasimme hänelle ja vapautimme hänet murheestaan. Tällä tavoin Me pelastamme uskovaiset"
        },
        {
            "chapter": 21,
            "verse": 89,
            "text": "Entä Sakarias. Hän huusi Herraansa: »Älä jätä minua yksin. Sinä olet paras perillinen.»"
        },
        {
            "chapter": 21,
            "verse": 90,
            "text": "Silloin Me vastasimme hänelle ja annoimme hänelle Johanneksen sekä teimme hänen vaimonsa hedelmälliseksi. Totisesti, he (entiset profeetat) kilpailivat keskenänsä hyvän tekemisessä ja rukoilivat Meitä toivoen ja peläten. He olivat nöyriä edessämme"
        },
        {
            "chapter": 21,
            "verse": 91,
            "text": "Muistettakoon sitä naista (Mariaa), joka suojeli viattomuuttaan, ja Me puhalsimme häneen henkeämme ja teimme hänet ja hänen poikansa ihmemerkiksi kansoille"
        },
        {
            "chapter": 21,
            "verse": 92,
            "text": "Totisesti, nämä ihmiset kuuluvat teidän uskonyhteyteenne. Ja Minä olen teidän Herranne. Palvelkaa siis Minua!»"
        },
        {
            "chapter": 21,
            "verse": 93,
            "text": "Mutta he (toiset) ovat hajaantuneet uskonyhteydestään. Kuitenkin heidän kaikkien on palattava Meidän luoksemme"
        },
        {
            "chapter": 21,
            "verse": 94,
            "text": "Joka suorittaa hyviä tekoja ja on uskovainen, hänen ponnistelunsa eivät jää tunnustusta vaille, vaan Me kirjoitamme ne muistiin"
        },
        {
            "chapter": 21,
            "verse": 95,
            "text": "Ja sellaisen kaupungin asujaimia, jonka olemme tuhonnut, on kielletty palaamasta takaisin"
        },
        {
            "chapter": 21,
            "verse": 96,
            "text": "Kunnes Goog ja Maagog päästetään irti ja ryntäävät alas kaikilta kukkuloilta"
        },
        {
            "chapter": 21,
            "verse": 97,
            "text": "Ja kun totinen lupaus lähenee täyttymystään, silloin uskottomain silmät pysähtyvät tuijottamaan kauhistuneina, ja he sanovat: »Voi meitä, me olimme totisesti välinpitämättömiä tästä; niin, me olimme jumalattomia.»"
        },
        {
            "chapter": 21,
            "verse": 98,
            "text": "Totisesti, te ja ne epäjumalat, joita te Jumalan sijasta palvelitte, olette helvetin polttoainetta. Sinne te olette menossa"
        },
        {
            "chapter": 21,
            "verse": 99,
            "text": "Jos ne olisivat olleet jumalia, eivät ne olisi sinne joutuneet, mutta kaikki ne saavat siellä iäti pysyä"
        },
        {
            "chapter": 21,
            "verse": 100,
            "text": "Siellä ne saavat parkua eivätkä ne siellä lohdutusta kuule"
        },
        {
            "chapter": 21,
            "verse": 101,
            "text": "Totisesti, ne, joille olemme jo määrännyt hyvän osan, pysyvät sieltä kaukana"
        },
        {
            "chapter": 21,
            "verse": 102,
            "text": "He eivät kuule sieltä hiiskahdustakaan, vaan saavat syventyä siihen, mihin sydämissään haluavat"
        },
        {
            "chapter": 21,
            "verse": 103,
            "text": "Suuri kauhistus ei heitä hämmennä, vaan enkelit tulevat heitä vastaan ja lausuvat: »Tämä on teidän päivänne, joka teille oli luvattu.»"
        },
        {
            "chapter": 21,
            "verse": 104,
            "text": "Sinä päivänä Me käärimme taivaan kokoon, kuten kirjoitukset kääröksi kootaan. Samoin kuin Me alussa loimme oliot, niin saatamme ne takaisin sinne, mistä ovat tulleet. Tämä on Meitä velvoittava lupaus. Totisesti, näin tulemme tekemään"
        },
        {
            "chapter": 21,
            "verse": 105,
            "text": "Olemmehan kirjoittanut Kirjaan varoituksen jälkeen: »Totisesti, hurskaat palvelijani saavat periä maan.»"
        },
        {
            "chapter": 21,
            "verse": 106,
            "text": "Tämä on totinen sanoma niille, jotka Minua palvelevat"
        },
        {
            "chapter": 21,
            "verse": 107,
            "text": "Olemme lähettänyt sinut, oi Muhammed, vain armona maailman kansoille"
        },
        {
            "chapter": 21,
            "verse": 108,
            "text": "Sano: »Minut on määrätty julistamaan, että teidän Jumalanne on armon Jumala. Ettekö siis olisi tottelevaisia?»"
        },
        {
            "chapter": 21,
            "verse": 109,
            "text": "Mutta jos he kääntyvät pois, sano silloin: »Olen varoittanut teitä kaikkia ilman erotusta enkä tiedä, onko se, mitä teille on määrätty, lähellä vai kaukana"
        },
        {
            "chapter": 21,
            "verse": 110,
            "text": "Totisesti, Hän tietää mitä äänekkäästi puhutaan, ja Hän tietää myös, mitä te salaatte"
        },
        {
            "chapter": 21,
            "verse": 111,
            "text": "En tiedä, tuleeko siitä teille koettelemus vaiko ajallinen nautinto.»"
        },
        {
            "chapter": 21,
            "verse": 112,
            "text": "Hän lausui: »Herra, tuomitse oikeudenmukaisesti. Herramme on Armahtaja, jota kutsutaan avuksi niitä vastaan, joita he Hänen vertaisikseen asettavat.»"
        },
        {
            "chapter": 22,
            "verse": 1,
            "text": "Oi ihmiset! Kunnioittakaa peläten Herraanne. Totisesti, (tuomion) hetken järkytys on hirmuinen tapahtuma"
        },
        {
            "chapter": 22,
            "verse": 2,
            "text": "Sinä päivänä, jolloin sen tulette näkemään, jokainen imettävä vaimo hämääntyy unohtaen imettämänsä lapsen ja jokainen raskaana oleva nainen synnyttää sikiönsä kesken. Olet näkevä ihmiset ikäänkuin päihtyneinä, mutta he eivät ole humalassa, vaan Jumalan rangaistus tulee ankarana"
        },
        {
            "chapter": 22,
            "verse": 3,
            "text": "Ihmisten joukossa on sellaisia, jotka kiistelevät Jumalasta, vaikka ovat tietoa vailla ja seuraavat jokaista karkoitettua pahaahenkeä"
        },
        {
            "chapter": 22,
            "verse": 4,
            "text": "jollaisesta on kirjoitettu, että ken liittyy häneen, sen hän vie harhaan ja johtaa kohti palavan tulen tuskaa"
        },
        {
            "chapter": 22,
            "verse": 5,
            "text": "Oi ihmiset, jos epäilette kuolleistaheräämistä, niin olemmehan totisesti luonut teidät tomusta, sitten elon siemenestä, sitten hyytyneestä verestä, sitten lihamöhkäleestä, sopusuhtaisesta muodoltaan sekä myös epäsuhtaisesta, jotta kaikkivaltamme teille selviäisi. Minkä haluamme, sen kehitämme kohtuihin määräajaksi. Sitten saatamme teidät lapsina esille ja kasvatamme teitä, jotta saavuttaisitte kypsyysiän. Teidän joukossanne on joku, joka kuolee aikanaan, mutta joku myöskin, joka saavuttaa elämän raihnaisen kauden, jolloin hän ei enää tiedä mitään, vaikka aikaisemmin on tiennyt. Ja katso, maa saattaa olla paahtunut hedelmättömäksi, mutta kun lähetämme sille sateen ylhäältä, se herää ja paisuu ja kasvaa kaikenlaisia ihania yrttejä"
        },
        {
            "chapter": 22,
            "verse": 6,
            "text": "Näin tapahtuu, koska Jumala on Totuus ja koska Hän saa kaiken kuolleen eloon ja koska Hänellä on mahti kaiken yli"
        },
        {
            "chapter": 22,
            "verse": 7,
            "text": "ja koska tuomion hetki on epäilemättä tuleva, sillä Jumala on herättävä ne, jotka on kätketty hautoihin"
        },
        {
            "chapter": 22,
            "verse": 8,
            "text": "Ihmisten keskuudessa on joku, joka kiistelee Jumalasta, vaikka on vailla tietoa ja johdatusta ja valaisevaa kirjaa"
        },
        {
            "chapter": 22,
            "verse": 9,
            "text": "Hän kääntää halveksien selkänsä johtaakseen toisia harhaan Jumalan tieltä. Häntä kohtaa häpeä tässä maailmassa, ja ylösnousemuksen päivänä annamme hänen maistaa palamisen tuskaa"
        },
        {
            "chapter": 22,
            "verse": 10,
            "text": "»Tämä on sinun saatava siitä, mitä omat kätesi ovat edelläkäypinä tekoinasi lähettäneet ja koska Jumala ei tee palvelijoineen vähintäkään vääryyttä.»"
        },
        {
            "chapter": 22,
            "verse": 11,
            "text": "Ihmisten joukossa on myös joku, joka palvelee Jumalaa kuin kahden vaiheilla. Jos hänen käy hyvin, hän on tyytyväinen, mutta jos häntä kohtaa koettelemus, hän kääntyy pois ja menettää sekä tämän maailman että tulevan elämän. Näin joudutaan selvästi turmioon"
        },
        {
            "chapter": 22,
            "verse": 12,
            "text": "Jumalan ohella hän rukoilee sellaista, mikä ei tuota hänelle vahinkoa enempää kuin hyötyäkään. Näin joudutaan suureen harhaan"
        },
        {
            "chapter": 22,
            "verse": 13,
            "text": "Hän rukoilee sellaista, joka häntä pikemmin vahingoittaa kuin auttaa. Todellakin, kehno on suojelija ja kehno on myös hänen seuraajansa"
        },
        {
            "chapter": 22,
            "verse": 14,
            "text": "Totisesti, jotka uskovat ja tekevät hyvää, heidät Jumala päästää puutarhoihin, joiden kautta purot virtaavat. Jumala tekee todella mitä haluaa"
        },
        {
            "chapter": 22,
            "verse": 15,
            "text": "Ken ikinä luulee, ettei Jumala auta häntä tässä maailmassa eikä tulevassa, hän kiinnittäköön köyden riippumaan ylhäältä ripustaakseen siihen itsensä. Leikatkoon sitten köyden poikki ja todetkoon, poistiko hänen temppunsa sen, mikä häntä vihastutti"
        },
        {
            "chapter": 22,
            "verse": 16,
            "text": "Näin Me olemme lähettänyt ilmoituksemme selvin vertauskuvin; kyllä Jumala ohjaa sitä, ketä haluaa"
        },
        {
            "chapter": 22,
            "verse": 17,
            "text": "Totisesti, on olemassa sellaisia, jotka uskovat, ja on juutalaisia ja saabalaisia, kristittyjä ja magian harjoittajia sekä myös monijumalaisia. Ylösnousemuksen päivänä Jumala tekee erotuksen heidän kaikkien välillään. Totisesti, Jumala on kaiken todistaja"
        },
        {
            "chapter": 22,
            "verse": 18,
            "text": "Etkö ole havainnut. että Jumalan edessä alistuu kaikki, mikä on taivaassa ja mikä on maan päällä, samaten aurinko ja kuu ja tähdet, samoin vuoret ja puut ja eläimet ja suuri joukko ihmisiä. Mutta monia kohtaan on paikallaan rangaistus. Ja kenet Jumala alentaa, sitä ei kukaan enää saata kunniaan. Totisesti, Jumala tekee mitä hyväksi näkee"
        },
        {
            "chapter": 22,
            "verse": 19,
            "text": "On kaksi ryhmää, jotka kiistelevät Herrastaan. Siksi onkin uskottomille leikattu tuliset vaatteet, ja heidän päänsä ylitse vuodatetaan kiehuvaa vettä"
        },
        {
            "chapter": 22,
            "verse": 20,
            "text": "Se liuottaa heidän sisuksensa sekä myös heidän ihonsa"
        },
        {
            "chapter": 22,
            "verse": 21,
            "text": "Ja heitä piestään rautasauvoin"
        },
        {
            "chapter": 22,
            "verse": 22,
            "text": "Joka kerran, kun he tuskissaan haluavat päästä sieltä pois, heidät työnnetään sinne takaisin, ja heille sanotaan: »Maistakaa palamisen tuskaa.»"
        },
        {
            "chapter": 22,
            "verse": 23,
            "text": "Totisesti, jotka uskovat ja harjoittavat hyviä tekoja, heidän Jumala antaa astua puutarhoihin, joiden kautta virrat juoksevat. He saavat kantaa kultaisia rannerenkaita ja helmiä, ja heidän vaatteensa ovat silkkiä"
        },
        {
            "chapter": 22,
            "verse": 24,
            "text": "Heitä opastetaan jalosti puhumaan ja heidät johdatetaan ainoan ylistetyn tielle"
        },
        {
            "chapter": 22,
            "verse": 25,
            "text": "On tosin sellaisiakin, jotka ovat uskottomia ja eksyttävät toisia Jumalan tieltä ja pyhitetystä moskeijasta, johon pääsyn olemme tehnyt yhtä helpoksi paikkakunnan asukkaille kuin erämaista tuleville. Mutta kuka ikinä ryhtyy harjoittamaan petosta ja vääryyttä, hänen Me annamme maistaa tuskallista rangaistusta"
        },
        {
            "chapter": 22,
            "verse": 26,
            "text": "Palauta mieleesi, miten Me osoitimme Aabrahamille temppelin seudun asuinpaikaksi ja lausuimme: »Älä aseta ketään muuta Minun vertaisekseni ja pidä Huoneeni puhtaana niitä varten, jotka kiertävät sen ympäri, jotka seisoen rukoilevat, jotka kumartuvat ja jotka maahan vaipuvat.»"
        },
        {
            "chapter": 22,
            "verse": 27,
            "text": "Julista myöskin ihmisille pyhiinvaellusta, että he tulevat luoksesi jalkaisin ja jäntevien kameelien selässä, jotka kestävät vaikeimpiakin taipaleita"
        },
        {
            "chapter": 22,
            "verse": 28,
            "text": "jotta he voisivat itse nähdä nämä paikat ja niiden hyödyn heille itselleen, ja jotta he voisivat kiittää Jumalaa säädettyinä päivinä kaikesta siitä nelijalkaisesta karjasta, jonka Hän on heille suonut, ja sitten syödä itse ja ravita puutteenalaisia ja tarvitsevia.»"
        },
        {
            "chapter": 22,
            "verse": 29,
            "text": "Sitten he puhdistautukoot kaikesta epäsiisteydestä ja täyttäkööt lupauksensa sekä kulkekoot vanhan temppelin ympäri"
        },
        {
            "chapter": 22,
            "verse": 30,
            "text": "Näin olkoon. Ja ken pitää kunniassa Jumalan pyhät määräykset, hänelle se on parhaaksi Herransa edessä. Ravinnoksenne saatte käyttää kaikkia nelijalkaisia eläimiä, paitsi niitä, jotka teille erikseen on mainittu. Välttäkää siksi epäjumalien saastaisuutta ja valheellisia puheita"
        },
        {
            "chapter": 22,
            "verse": 31,
            "text": "Olkaa vilpittömiä Jumalan edessä asettamatta mitään Hänen vertaisekseen. Ken muitakin jumaloi, hän on kuin olisi taivaasta pudonnut ja petolinnut olisivat raastaneet hänet mukaansa taikka tuuli heittänyt hänet kaukaiseen paikkaan"
        },
        {
            "chapter": 22,
            "verse": 32,
            "text": "Näin tulee olemaan. Jos joku kunnioittaa Jumalan määräyksiä, tämä johtuu varmasti hänen sydämensä hurskaudesta"
        },
        {
            "chapter": 22,
            "verse": 33,
            "text": "Saatte käyttää hyväksenne karjaa määräajan, sitten se viedään uhrattavaksi vanhaan temppeliin"
        },
        {
            "chapter": 22,
            "verse": 34,
            "text": "Jokaisen uskonnon tunnustajille Me olemme säätänyt uhritoimitukset, jotta he kiitollisina muistaisivat Jumalan nimeä kaiken sen nelijalkaisen karjan vuoksi, jonka olemme heille suonut. Teidän Jumalanne on ainoa Jumala, totelkaa siis Häntä, ja julista ilosanomaa nöyrille"
        },
        {
            "chapter": 22,
            "verse": 35,
            "text": "niille, joiden sydämet väräjävät Jumalaa mainittaessa; niille, jotka pysyvät lujina, mikä tahansa heitä kohtaakin; ja niille, jotka suorittavat rukouksensa ja antavat almuja siitä, mitä olemme heille suonut"
        },
        {
            "chapter": 22,
            "verse": 36,
            "text": "Paljon hyötyä teillä on uhrikameeleista, jotka olemme teille määrännyt merkiksi Jumalan uskonnosta. Siksi lausukaa Jumalan nimeä niiden ylitse, kun ne seisovat riveissä. Kun ne ovat vaipuneet kyljelleen, uhratkaa ne ja syökää niitä ja ravitkaa sitä köyhää, joka ei almua ano, ja myöskin kerjäläisiä. Näin Me olemme alistanut ne valtaanne, jotta osaisitte olla kiitollisia"
        },
        {
            "chapter": 22,
            "verse": 37,
            "text": "Niiden liha ja veri ei kohoa Jumalan tykö, mutta sydämienne hurskaus riittää Hänelle. Näin Me olemme alistanut ne valtaanne, jotta ylistäisitte Jumalaa, koska Hän on antanut teille johdatuksensa. Julistakaa ilosanomaa niille, jotka hyvää tekevät"
        },
        {
            "chapter": 22,
            "verse": 38,
            "text": "Jumala on totisesti karkoittava uskovaisten viholliset. Totisesti, Jumala ei rakasta valapattoa, kiittämätöntä ihmistä"
        },
        {
            "chapter": 22,
            "verse": 39,
            "text": "Niille on annettu lupa taistella, joita vastaan on aloitettu sota, sillä heille on tehty vääryyttä, ja Jumala kyllä kykenee heitäauttamaan"
        },
        {
            "chapter": 22,
            "verse": 40,
            "text": "heitä, jotka syyttä on karkoitettu kotoaan, koska ovat vain lausuneet: »Jumala on meidän Herramme.» Ellei Jumala olisi pitänyt kurissa eräitä ihmisiä toisten avulla, niin raunioiksi olisi tuhottu luostarit, kirkot ja synagogat sekä moskeijat, joissa Jumalan nimeä usein lausutaan. Totisesti, Jumala auttaa sellaista, joka auttaa Hänen asiaansa. Totisesti, Jumala on väkevä, mahtava"
        },
        {
            "chapter": 22,
            "verse": 41,
            "text": "He ovat sellaisia, jotka, jos annamme heille valtaa maassa, suorittavat kyllä rukouksia, antavat säädetyt almut ja käskevät ihmisiä hyviin tekoihin sekä kieltävät heitä pahasta. Mutta Jumalalle kuuluu kaikkien asioiden päätösvalta"
        },
        {
            "chapter": 22,
            "verse": 42,
            "text": "Mutta jos he torjuvat sinut valhettelijana, niin samoin tekivät edeltäjiäsi kohtaan jo aikaisemmin Nooan, Aadin ja Tamuudin kansat"
        },
        {
            "chapter": 22,
            "verse": 43,
            "text": "sekä Aabrahamin ja Lootin kansat yhtä hyvin kuin Midianin miehet"
        },
        {
            "chapter": 22,
            "verse": 44,
            "text": "Moosestakin pidettiin valhettelijana. Mutta Minä annoin uskottomille määräajan, jonka jälkeen yllätin heidät, ja miten ankara olikaan rangaistukseni"
        },
        {
            "chapter": 22,
            "verse": 45,
            "text": "Kuinka moni kaupunki sai Meiltä tuhonsa jumalattomuutensa takia, niin että sen katot ovat sortuneet ja kaivot hylätyt ja linnat autioina"
        },
        {
            "chapter": 22,
            "verse": 46,
            "text": "Eivätkö he ole kiertäneet maata, jotta heillä olisi sydän ymmärtää tai korvat kuulla? Sillä totisesti, eivät heidän silmänsä ole soaistut, vaan sydän heidän rinnassaan"
        },
        {
            "chapter": 22,
            "verse": 47,
            "text": "He pyytävät sinua jouduttamaan tuomiota, mutta Jumala ei riko lupaustaan; onhan Herrallesi yksi päivä kuin tuhat vuotta, joilla te aikaa laskette"
        },
        {
            "chapter": 22,
            "verse": 48,
            "text": "Kuinka monelle kaupungille annoinkaan armonaikaa, koska se oli väärämielinen. Mutta sitten yllätin sen; niin, Minun luokseni kaikki palaa"
        },
        {
            "chapter": 22,
            "verse": 49,
            "text": "Sano: »Oi ihmiset! Tulen pelkkänä varoittajananne"
        },
        {
            "chapter": 22,
            "verse": 50,
            "text": "Niitä varten, jotka uskovat ja hyvää tekevät, on anteeksiannon ihana palkinto"
        },
        {
            "chapter": 22,
            "verse": 51,
            "text": "Mutta jotka yrittävät vastustaa Meidän imoitustamme, saavat paikkansa helvetin tulessa"
        },
        {
            "chapter": 22,
            "verse": 52,
            "text": "Ennen sinua, oi Muhammed, emme ole lähettänyt ainoatakaan lähettilästä tai profeettaa, joiden tarkoitusperiä ei saatana olisi sotkenut. Mutta Jumala tekee tyhjäksi saatanan sekaantumiset. Jumala vahvistaa tunnusmerkkinsä, sillä Jumala on tietävä, viisas"
        },
        {
            "chapter": 22,
            "verse": 53,
            "text": "Jumala muuttaa saatanan juonet koetukseksi niille, joiden sydämet ovat turmeltuneita ja kovia. Totisesti, väärintekijät menevät pitkälle vastahakoisuudessaan"
        },
        {
            "chapter": 22,
            "verse": 54,
            "text": "Jumala tarkoittaa myös, että ne, joille on annettu tietoa, käsittäisivät, että tämä on Herralta tuleva totuus, jotta he uskoisivat siihen ja heidän sydämensä nöyrtyisivät Hänen edessään. Totisesti, Jumala ohjaa uskovaiset oikealle tielle"
        },
        {
            "chapter": 22,
            "verse": 55,
            "text": "Mutta epäuskoiset eivät lakkaa epäilemästä, kunnes heidät yht'äkkiä yllättää määrähetki tai Heitä kohtaa tuhopäivän tuomio"
        },
        {
            "chapter": 22,
            "verse": 56,
            "text": "Sinä päivänä kuninkuus kuuluu Jumalalle. Hän on antava heille kullekin tuomionsa. Silloin ne, jotka uskovat ja tekevät hyvää, pääsevät autuuden puutarhoihin"
        },
        {
            "chapter": 22,
            "verse": 57,
            "text": "Mutta jotka ovat uskottomia ja hylkäävät tunnusmerkkimme, kuuluvat niihin, joita odottaa häpeällinen rangaistus"
        },
        {
            "chapter": 22,
            "verse": 58,
            "text": "Mutta niille, jotka jättivät kotinsa ja lähtivät Jumalan tielle ja sitten surmattiin tai muutoin kuolivat, heille Jumala suo ihanan palkinnon. Totisesti, Jumala on paras huolehtija"
        },
        {
            "chapter": 22,
            "verse": 59,
            "text": "Hän antaa heidän astua paikkaan, joka on heitä miellyttävä. Totisesti, Jumala on tietävä, hyvänsuopa"
        },
        {
            "chapter": 22,
            "verse": 60,
            "text": "Näin on asia. Jos joku kostaa hänelle aiheutetun kärsimyksen samalla mitalla ja häntä sorretaan, niin varmasti Jumala on häntä auttava. Totisesti, Jumala on armollinen, anteeksiantavainen"
        },
        {
            "chapter": 22,
            "verse": 61,
            "text": "Sillä Jumala antaa yön sulautua päivään ja päivän vaipua yöhön. Jumala on kuuleva, näkevä"
        },
        {
            "chapter": 22,
            "verse": 62,
            "text": "Sillä Jumala on Totuus, ja se on valhetta, mitä he rukoilevat Hänen ohellaan, sillä Jumala on kaikista korkein, kaikista suurin"
        },
        {
            "chapter": 22,
            "verse": 63,
            "text": "Etkö huomaa, että Jumala lähettää taivaasta sateen maan päälle, niin että maa rupeaa viheriöimään? Totisesti, Jumala on ylevä, kaikkivoipa"
        },
        {
            "chapter": 22,
            "verse": 64,
            "text": "Hänelle kuuluu kaikki, mitä on taivaassa ja maan päällä. Totisesti, Jumala on rikas, ylistetty"
        },
        {
            "chapter": 22,
            "verse": 65,
            "text": "Etkö ole ajatellut, että teidän hyväksenne Jumala on alistanut lakejansa noudattamaan kaiken, mitä maan päällä on, ja että Hänen käskyjensä mukaan laivat kulkevat merellä? Ja että Hän vain käskyllään pidättää taivasta luhistumasta maahan? Totisesti, Jumala on ihmissukua kohtaan myötämielisin ja armollisin"
        },
        {
            "chapter": 22,
            "verse": 66,
            "text": "Juuri Hän on suonut sinulle elämän ja antaa sitten sinun kuolla herättääkseen sinut uuteen eloon. Mutta ihminen on totisesti kiittämätön"
        },
        {
            "chapter": 22,
            "verse": 67,
            "text": "Jokaiselle kansalle Me olemme säätänyt hartausharjoituksia, joita he noudattavat. Älkööt he siksi kiistelkö kanssasi tästä asiasta. Huuda heitä Herrasi luokse, totisesti sinä kuljet oikeata tietä"
        },
        {
            "chapter": 22,
            "verse": 68,
            "text": "Jos he kiistelevät kanssasi, sano silloin: »Jumala tietää parhaiten, mitä te teette.»"
        },
        {
            "chapter": 22,
            "verse": 69,
            "text": "Ylösnousemuksen päivänä on Jumala ratkaiseva kiistanne"
        },
        {
            "chapter": 22,
            "verse": 70,
            "text": "Etkö tiedä, että Jumala tuntee kaiken, mikä on taivaassa ja maan päällä? Totisesti, tämä on Kirjassa. Totisesti, tämä on helppoa Jumalalle"
        },
        {
            "chapter": 22,
            "verse": 71,
            "text": "Ja he palvelevat Jumalan ohella sellaista, jolle emme ole antanut mitään valtaa ja josta heillä ei ole mitään tietoa. Väärämielisillä ei ole ketään auttajaa"
        },
        {
            "chapter": 22,
            "verse": 72,
            "text": "Kun Meidän selvät ilmoituksemme on heille esitetty, voit havaita uskottomien kasvoista vastustusta. He haluaisivat syöksyä niiden kimppuun, jotka kertovat heille merkeistämme. Sano: »Kerronko teille jotakin, mikä on vieläkin pahempaa? Se on tuli. Sen on Jumala luvannut niille, jotka ovat uskottomia. Mikä viheliäinen olinpaikka!»"
        },
        {
            "chapter": 22,
            "verse": 73,
            "text": "Oi ihmiset. Kuunnelkaa vertausta, joka esitetään: Totisesti, ne, joita te rukoilette Jumalan ohella, eivät voi luoda edes kärpästä, vaikkapa yhdessä sitä yrittäisivät. Ja jos kärpänen heiltä jotain veisi mukanaan, he eivät voisi saada sitä siltä takaisin; yhtä heikko on moinen avunantaja kuin avunanojakin"
        },
        {
            "chapter": 22,
            "verse": 74,
            "text": "He eivät arvioi Jumalaa niin suureksi, kuin Hänet arvioida tulee. Totisesti, Jumala on valtava, mahtava"
        },
        {
            "chapter": 22,
            "verse": 75,
            "text": "Jumala valitsee lähettiläänsä sekä enkelien että ihmisten keskuudesta. Totisesti, Jumala on kuuleva, näkevä"
        },
        {
            "chapter": 22,
            "verse": 76,
            "text": "Hän tietää, mitä heillä on edessään ja mitä takanaan. Ja Jumalan luokse on kaikkien palattava"
        },
        {
            "chapter": 22,
            "verse": 77,
            "text": "Te, jotka uskotte, kumartakaa, vaipukaa maahan asti, palvelkaa Herraanne ja tehkää hyvää, jotta teillä olisi menestystä"
        },
        {
            "chapter": 22,
            "verse": 78,
            "text": "Kamppailkaa Jumalan tiellä ponnistellen, niinkuin Hänen arvonsa velvoittaa. Hän on teidät valinnut eikä ole uskontoonne asettanut teille mitään ylipääsemätöntä, vaan antanut teille isänne Aabrahamin uskon. Hän on kutsunut teitä muslimeiksi jo aikaisemmin ja myöskin tässä Koraanissa, jotta Sanan julistaja nyt olisi todistajanne ja te todistaisitte ihmissuvusta. Siksi suorittakaa rukouksenne ja antakaa säädetyt almut ja pysykää lujasti Jumalassa. Hän on teidän suojelijanne. Mikä oivallinen suojelija ja mikä oivallinen auttaja"
        },
        {
            "chapter": 23,
            "verse": 1,
            "text": "Totisesti, uskovaiset menestyvät"
        },
        {
            "chapter": 23,
            "verse": 2,
            "text": "ne, jotka nöyrtyvät rukoillessaan"
        },
        {
            "chapter": 23,
            "verse": 3,
            "text": "ja jotka karttavat turhanpäiväistä puhetta"
        },
        {
            "chapter": 23,
            "verse": 4,
            "text": "ja jotka antavat sovituksen almut"
        },
        {
            "chapter": 23,
            "verse": 5,
            "text": "ja jotka hillitsevät himojensa jäsenet"
        },
        {
            "chapter": 23,
            "verse": 6,
            "text": "paitsi vaimojensa ja orjattariensa parissa, jolloin heitä ei soimata"
        },
        {
            "chapter": 23,
            "verse": 7,
            "text": "Mutta ne, jotka menevät tätä pitemmälle, he ovat synnintekijöitä"
        },
        {
            "chapter": 23,
            "verse": 8,
            "text": "Uskovaisia ovat myös ne, jotka vartioivat uskottua omaisuutta ja pitävät sopimuksensa"
        },
        {
            "chapter": 23,
            "verse": 9,
            "text": "ja ne, jotka pitävät vaarin rukouksistaan"
        },
        {
            "chapter": 23,
            "verse": 10,
            "text": "Nämä kuuluvat perillisiin"
        },
        {
            "chapter": 23,
            "verse": 11,
            "text": "Paratiisin he saavat periä, ja siellä he tulevat asumaan"
        },
        {
            "chapter": 23,
            "verse": 12,
            "text": "Totisesti muovailimme ihmisen puhtaasta savesta"
        },
        {
            "chapter": 23,
            "verse": 13,
            "text": "Sitten sijoitimme elon siemenen varmaan suojaan"
        },
        {
            "chapter": 23,
            "verse": 14,
            "text": "Senjälkeen kehitimme siemenestä verenalun, ja hyytyneestä verestä kehitimme lihanrungon; lihanrungossa rakensimme luut ja luut ympäröimme lihalla. Tämän jälkeen saatoimme hänet uuteen hahmoon. Siunattu olkoon siis Jumala, luojista paras"
        },
        {
            "chapter": 23,
            "verse": 15,
            "text": "Tämän jälkeen teidän on totisesti kuoltava"
        },
        {
            "chapter": 23,
            "verse": 16,
            "text": "mutta ylösnousemuksen päivänä teidät jälleen herätetään eloon"
        },
        {
            "chapter": 23,
            "verse": 17,
            "text": "Totisesti, yläpuolellenne olemme rakentanut seitsemän taivaan rataa; emme konsanaan jätä huolenpitoa luomisesta"
        },
        {
            "chapter": 23,
            "verse": 18,
            "text": "Pilvistä lähetämme sadetta maan päälle määrän mukaan ja annamme sen jäädä maahan, ja totisesti kykenemme myös sen ottamaan pois"
        },
        {
            "chapter": 23,
            "verse": 19,
            "text": "Veden avulla Me sitten kasvatamme teille puutarhoja palmupuineen ja viiniköynnöksineen. Niistä saatte runsaasti hedelmiä, ja te syötte niitä"
        },
        {
            "chapter": 23,
            "verse": 20,
            "text": "Me kasvatamme myös puun, joka kohoaa Siinain vuorella, ja se tuottaa teille öljyä ja mehua nautittavaksenne"
        },
        {
            "chapter": 23,
            "verse": 21,
            "text": "Myös nelijalkaisissa teille on opetus. Annamme teille juomaa niiden sisuksista; onpa karjasta teille suurta hyötyä myös siten, että voitte sitä syödä"
        },
        {
            "chapter": 23,
            "verse": 22,
            "text": "Se kantaa teitä myös samoin kuin laivatkin"
        },
        {
            "chapter": 23,
            "verse": 23,
            "text": "Ja tapahtui, että Me lähetimme Nooan kansansa luokse, ja hän lausui: »Oi kansani, palvelkaa Jumalaa; teillä ei ole muuta jumalaa kuin Hän. Ettekö siis karttaisi pahaa"
        },
        {
            "chapter": 23,
            "verse": 24,
            "text": "Silloin hänen kansansa uskottomien päämiehet sanoivat: »Hän on vain kuolevainen kuten tekin ja yrittää kohottaa itsensä teidän yläpuolellenne. Jos Jumala olisi tahtonut, Hän olisi tosiaankin voinut lähettää alas enkelinsä. Emme ole tällaisesta kuulleet esi-isiltämme"
        },
        {
            "chapter": 23,
            "verse": 25,
            "text": "Hän on vain hullu mies, siksi sietäkäämme häntä aikansa.»"
        },
        {
            "chapter": 23,
            "verse": 26,
            "text": "Nooa lausui: »Herra, auta minua, koska he leimaavat minut valehtelijaksi.»"
        },
        {
            "chapter": 23,
            "verse": 27,
            "text": "Silloin Me annoimme hänelle ilmoituksemme näin sanoen: »Rakenna itsellesi arkki silmiemme edessä ja käskyjemme mukaan. Kun sitten sanamme käy toteen ja tuliset vedet tulvivat, niin vie siihen pari kaikkia eläimiä sekä oma perheesi, paitsi niitä, joista sana on jo edeltä käynyt. Älä puhu minulle niistä, jotka ovat jumalattomia. Totisesti, heidät hukutetaan"
        },
        {
            "chapter": 23,
            "verse": 28,
            "text": "Kun sinä ja mukanasi olevat olette turvallisesti asettuneet arkkiin, lausu silloin: »Kaikki ylistys kuuluu Jumalalle, joka on pelastanut meidät jumalattomien ihmisten seasta.»"
        },
        {
            "chapter": 23,
            "verse": 29,
            "text": "Ja sano edelleen: »Herrani, suo minulle siunattu ulospääsy, sillä Sinä olet paras turvasatama.»"
        },
        {
            "chapter": 23,
            "verse": 30,
            "text": "Totisesti nämä ovat tunnusmerkkejä; totisesti Me koettelemme ihmisiä"
        },
        {
            "chapter": 23,
            "verse": 31,
            "text": "Heidän jälkeensä me loimme uuden sukupolven"
        },
        {
            "chapter": 23,
            "verse": 32,
            "text": "Sitten lähetimme heidän luokseen sananjulistajan heidän keskuudestaan, ja hän lausui: »Palvelkaa Jumalaa, teillä ei ole muuta jumalaa kuin Hän. Ettekö siis Häntä kunnioittaisi?»"
        },
        {
            "chapter": 23,
            "verse": 33,
            "text": "Mutta päämiehet hänen kansansa keskuudessa, jotka olivat epäuskoisia ja kielsivät tulevan elämän ja joille olimme antanut hyvinvointia tässä maailmassa, lausuivat: »Hän on vain kuolevainen kuten tekin, hän syö mitä tekin syötte ja juo mitä te juotte"
        },
        {
            "chapter": 23,
            "verse": 34,
            "text": "Jos tottelette kaltaistanne ihmistä, menette totisesti turmioon"
        },
        {
            "chapter": 23,
            "verse": 35,
            "text": "Lupaako hän teille, että kun olette kuolleet; ja muuttuneet tomuksi ja luiksi, niin teidät herätetään jälleen eloon"
        },
        {
            "chapter": 23,
            "verse": 36,
            "text": "Se on mahdotonta, aivan mahdotonta, mitä teille on luvattu"
        },
        {
            "chapter": 23,
            "verse": 37,
            "text": "On olemassa ainoastaan tämän maailman elämä, me kuolemme ja me elämme, eikä meitä herätetä kuolleista"
        },
        {
            "chapter": 23,
            "verse": 38,
            "text": "Hän on vain ihminen, joka on sepittänyt valhetta Jumalaa vastaan, emmekä ota häntä uskoaksemme.»"
        },
        {
            "chapter": 23,
            "verse": 39,
            "text": "Hän sanoi: »Herrani, auta minua, koska he leimaavat minut valhettelijaksi.»"
        },
        {
            "chapter": 23,
            "verse": 40,
            "text": "Jumala vastasi: »Tuokion kuluttua he totisesti katuvat.»"
        },
        {
            "chapter": 23,
            "verse": 41,
            "text": "Niin rangaistus yllätti heidät totuuden voimalla, ja Me huuhdoimme heidät kuin roskajätteet. Siten häipykööt jumalattomat ihmiset"
        },
        {
            "chapter": 23,
            "verse": 42,
            "text": "Sitten Me nostimme heidän jälkeensä uuden sukupolven"
        },
        {
            "chapter": 23,
            "verse": 43,
            "text": "Yksikään kansa ei voi jouduttaa aikansa tuloa eikä sitä siirtää"
        },
        {
            "chapter": 23,
            "verse": 44,
            "text": "Sitten lähetimme sananjulistajia toisen toisensa jälkeen, mutta kun kansa sai lähettilään luokseen, se kielsi hänet, jolloin Me annoimme kansan seurata toistaan ja teimme ne pelkiksi taruiksi. Siten häipykööt pois uskottomat kansat"
        },
        {
            "chapter": 23,
            "verse": 45,
            "text": "Senjälkeen lähetimme Mooseksen ja hänen veljensä Aaronin mukanaan merkkimme ja selvät valtuudet"
        },
        {
            "chapter": 23,
            "verse": 46,
            "text": "faraon ja hänen päämiestensä luokse, mutta nämä paisuivat ylpeydestään ja olivat julkeita ihmisiä"
        },
        {
            "chapter": 23,
            "verse": 47,
            "text": "Näin he sanoivat: »Uskoisimmeko kahta meidän kaltaistamme ihmistä, joiden kansalaiset ovat meidän orjiamme?»"
        },
        {
            "chapter": 23,
            "verse": 48,
            "text": "Näin he kielsivät lähettiläät ja joutuivat niiden joukkoon, jotka kadotettiin"
        },
        {
            "chapter": 23,
            "verse": 49,
            "text": "Totisesti, Me annoimme Moosekselle Kirjan, jotta he saisivat johdatuksen"
        },
        {
            "chapter": 23,
            "verse": 50,
            "text": "Me asetimme myös Marian pojan ja hänen äitinsä tunnusmerkiksi ja annoimme heille suojaa eräällä ylängöllä, jossa oli sopiva lepopaikka ja kirkas lähde"
        },
        {
            "chapter": 23,
            "verse": 51,
            "text": "Te, jotka olette lähettiläitä, syökää puhdasta ravintoa ja suorittakaa hyviä tekoja. Minä tiedän tarkoin, mitä te teette"
        },
        {
            "chapter": 23,
            "verse": 52,
            "text": "Teidän seurakuntanne on ainoa uskovaisten seurakunta, ja Minä olen teidän Herranne, siksi palvelkaa Minua"
        },
        {
            "chapter": 23,
            "verse": 53,
            "text": "Mutta he ovat hajaantuneet uskonnossaan lahkoiksi, ja jokainen ylvästelee omastaan"
        },
        {
            "chapter": 23,
            "verse": 54,
            "text": "Anna siis heidän joksikin aikaa sokaistua harhaansa"
        },
        {
            "chapter": 23,
            "verse": 55,
            "text": "Luulevatko he, että antaessamme heille rikkautta ja lapsia"
        },
        {
            "chapter": 23,
            "verse": 56,
            "text": "joudutamme heille myös hyveitä. Ei, tätä he eivät käsitä"
        },
        {
            "chapter": 23,
            "verse": 57,
            "text": "Totisesti, ne, jotka Herransa pelosta ovat vaarinottavaisia"
        },
        {
            "chapter": 23,
            "verse": 58,
            "text": "jotka uskovat Herransa ilmoituksiin"
        },
        {
            "chapter": 23,
            "verse": 59,
            "text": "jotka eivät palvele ketään Jumalan vertaisena"
        },
        {
            "chapter": 23,
            "verse": 60,
            "text": "ja jotka antavat antinsa väräjävin sydämin, tietäen palaavansa Herransa luokse"
        },
        {
            "chapter": 23,
            "verse": 61,
            "text": "kaikki nämä ovat niitä, jotka kilpailevat hyveissä ja ensimmäisinä ne saavuttavat"
        },
        {
            "chapter": 23,
            "verse": 62,
            "text": "Emme pane yhdellekään sielulle kuormaa, jota se ei kykenisi kantamaan, ja Meillä on myöskin Kirja, joka puhuu totuutta, joten heille ei tehdä vääryyttä"
        },
        {
            "chapter": 23,
            "verse": 63,
            "text": "Heidän sydämensä ovat vaipuneet tietämättömyyteen tästä Kirjasta, ja sitäpaitsi he suorittavat muitakin tekoja"
        },
        {
            "chapter": 23,
            "verse": 64,
            "text": "Kunnes Me langetamme tuomiomme yltäkylläisesti eläville heidän keskuudessaan, ja katso, silloin he alkavat huutaa"
        },
        {
            "chapter": 23,
            "verse": 65,
            "text": "Älkää huutako apua tänä päivänä; totisesti ette ole saavat sitä Meitä vastaan"
        },
        {
            "chapter": 23,
            "verse": 66,
            "text": "Totisesti, Minun ilmoitukseni julistettiin teille, mutta te käännyitte selin"
        },
        {
            "chapter": 23,
            "verse": 67,
            "text": "Ylvästellen te vetäydytte etäälle"
        },
        {
            "chapter": 23,
            "verse": 68,
            "text": "Eivätkö he siis ole harkinneet, mitä ovat sanoneet? Vai onko heille sattunut sellaista, mitä ei heidän esi-isillensäkään ole sattunut"
        },
        {
            "chapter": 23,
            "verse": 69,
            "text": "Tai eivätkö he tunne sananjulistajaansa ja siksi hänet kieltävät"
        },
        {
            "chapter": 23,
            "verse": 70,
            "text": "Tai sanovatko, että hänet on vallannut hulluus? Ei, hän on tuonut heille totuuden, mutta useimmat heistä ovat totuutta vastaan"
        },
        {
            "chapter": 23,
            "verse": 71,
            "text": "Jos totuus olisi mukautunut heidän himoihinsa, niin varmasti taivaat ja maa ja kaikki, mitä niissä on, olisivat sortuneet raunioiksi. Ei, olemme tuonut heille varoittajan, mutta he kääntävät hänelle selkänsä"
        },
        {
            "chapter": 23,
            "verse": 72,
            "text": "Vai onko niin, että sinä, oi Muhammed, olet pyytänyt heiltä palkkiota? Mutta onhan Herrasi palkinto paras, sillä Hän on paras huoltaja"
        },
        {
            "chapter": 23,
            "verse": 73,
            "text": "Totisesti, sinä kutsut heitä oikealle tielle"
        },
        {
            "chapter": 23,
            "verse": 74,
            "text": "Mutta totisesti, ne, jotka eivät usko tulevaan elämään, eksyvät tieltä"
        },
        {
            "chapter": 23,
            "verse": 75,
            "text": "Ja vaikkapa Me osoittaisimme heille armoa ja poistaisimme heitä ahdistavan vaivan, niin totisesti, he pysyisivät kurittomuudessaan ja sokeasti jatkaisivat vaellustaan"
        },
        {
            "chapter": 23,
            "verse": 76,
            "text": "Olemme jo yllättänyt heidät rangaistuksella, mutta he eivät nöyryyttäneet sydämiänsä Herransa edessä eivätkä myöskään katuneet"
        },
        {
            "chapter": 23,
            "verse": 77,
            "text": "Mutta kun avaamme heille oven suureen tuskaan, niin katso, silloin he joutuvat epätoivoon"
        },
        {
            "chapter": 23,
            "verse": 78,
            "text": "Jumalahan on antanut teille kuulon ja näön ja sydämen. Mutta niukkoja ovat teidän kiitoksenne"
        },
        {
            "chapter": 23,
            "verse": 79,
            "text": "Hän on levittänyt teidät yli maan, ja Hänen luokseen teidät jälleen kootaan"
        },
        {
            "chapter": 23,
            "verse": 80,
            "text": "Hän antaa elämän ja kuoleman, ja Hänestä riippuu yön ja päivän vuorottelu. Ettekö jo ymmärrä"
        },
        {
            "chapter": 23,
            "verse": 81,
            "text": "Päinvastoin, he puhuvat aivan kuten heidän edeltäjänsäkin"
        },
        {
            "chapter": 23,
            "verse": 82,
            "text": "He sanovat: »Kuinka, kun olemme kuolleet ja muuttuneet tomuksi ja luiksi, herätetäänkö meidät silloin taas eloon"
        },
        {
            "chapter": 23,
            "verse": 83,
            "text": "Totisesti, meille on jo aikaisemmin luvattu samaa, kuten muinaisille esi-isillemmekin; nämä ovat pelkkiä muinaistaruja.»"
        },
        {
            "chapter": 23,
            "verse": 84,
            "text": "Sano: »Kenelle kuuluu maa ja kaikki, mitä siinä on, vastatkaa, jos tiedätte?»"
        },
        {
            "chapter": 23,
            "verse": 85,
            "text": "He vastaavat nyt: »Jumalalle.» »Sano: »Miksi ette sitten ota vaarin?»"
        },
        {
            "chapter": 23,
            "verse": 86,
            "text": "Sano edelleen: »Kuka on seitsemän taivaan ja suurimman vallan Herra?»"
        },
        {
            "chapter": 23,
            "verse": 87,
            "text": "He vastaavat taas: »Jumalalle kuuluu kaikki tämä.» Sano: »Miksi ette sitten Häntä palvele?»"
        },
        {
            "chapter": 23,
            "verse": 88,
            "text": "Sano vielä: »Kenen kädessä on kaiken valtius ja kuka antaa suojaa, vaikka häntä vastaan ei ole mitään suojaa, sanokaa, jos tiedätte.»"
        },
        {
            "chapter": 23,
            "verse": 89,
            "text": "He vastaavat taas: »Tämä kuuluu Jumalalle.» Sano: »Kuinka siis voitte olla noin harhautuneita?»"
        },
        {
            "chapter": 23,
            "verse": 90,
            "text": "Olemme tuonut heille totuuden, mutta useimmat heistä ovat totisesti valehtelijoita"
        },
        {
            "chapter": 23,
            "verse": 91,
            "text": "Jumala ei konsanaan ole hankkinut itselleen poikaa, eikä ole muuta jumalaa kuin Hän. Olisihan muutoin jokainen jumala vienyt mukaansa sen, mitä oli luonut, ja muutamat heistä olisivat alistaneet toisia valtaansa. Kunnia olkoon Jumalalle! Hän on yläpuolella kaiken, mitä he kuvittelevat"
        },
        {
            "chapter": 23,
            "verse": 92,
            "text": "Hän tuntee sekä kätketyt että julkiset asiat. Senvuoksi Hän on sen yläpuolella, mitä he hänen ohellaan jumaloivat"
        },
        {
            "chapter": 23,
            "verse": 93,
            "text": "Sano: »Herra, jos näytät minulle, mikä heitä uhkaa"
        },
        {
            "chapter": 23,
            "verse": 94,
            "text": "niin Herra, älä sijoita minua väärämielisten joukkoon.»"
        },
        {
            "chapter": 23,
            "verse": 95,
            "text": "Totisesti, Me kykenemme näyttämään sinulle, millä Me heitä uhkaamme"
        },
        {
            "chapter": 23,
            "verse": 96,
            "text": "Torju paha sillä, mikä hyvää on. Me tunnemme parhaiten, mitä he uskottelevat"
        },
        {
            "chapter": 23,
            "verse": 97,
            "text": "Sano myös: »Herra. Sinusta etsin turvapaikkaa pahojen henkien viettelyksiä vastaan"
        },
        {
            "chapter": 23,
            "verse": 98,
            "text": "Sinusta etsin suojaa, oi Herra, etteivät he minua saavuttaisi.»"
        },
        {
            "chapter": 23,
            "verse": 99,
            "text": "Aina siihen asti, kunnes kuolema jonkun heistä yllättää ja hän hokee: »Herrani, päästä minut takaisin, päästä minut takaisin"
        },
        {
            "chapter": 23,
            "verse": 100,
            "text": "ehkä voisin tehdä hyvää sellaisessa, minkä olen jättänyt tekemättä.» Ei koskaan. Tämä on vain puhetta, jota hän hokee, mutta heidän takanaan on erottava seinä aina siihen päivään asti, jolloin heidät herätetään kuolleista"
        },
        {
            "chapter": 23,
            "verse": 101,
            "text": "Mutta kun pasuunoihin puhalletaan, niin sinä päivänä heidän välillään ei ole oleva mitään sukulaisuussiteitä, eivätkä he kysele toinen toistansa"
        },
        {
            "chapter": 23,
            "verse": 102,
            "text": "Senvuoksi ne, joiden hyveet painavat vaa'assa eniten, tulevat onnellisiksi"
        },
        {
            "chapter": 23,
            "verse": 103,
            "text": "Mutta joiden ansiot painavat vähän, he ovat niitä, jotka ovat kadottaneet sielunsa. Helvetissä he saavat asua"
        },
        {
            "chapter": 23,
            "verse": 104,
            "text": "Tuli on siellä kärventävä heidän kasvonsa ja pahasti turmeleva heidät"
        },
        {
            "chapter": 23,
            "verse": 105,
            "text": "Eikö Minun ilmoituksiani julistettu teille? Mutta te hyljitte niitä"
        },
        {
            "chapter": 23,
            "verse": 106,
            "text": "He vastaavat: »Herra, meidän onnettomuutemme kävivät yli voimiemme ja me olimme harhaan johdettuja ihmisiä"
        },
        {
            "chapter": 23,
            "verse": 107,
            "text": "Herra, päästä meidät pois täältä. Totisesti, jos taas käännymme pahaan, olemme väärämielisiä.»"
        },
        {
            "chapter": 23,
            "verse": 108,
            "text": "Jumala on vastaava: »Menkää tiehenne älkääkä puhuko Minulle"
        },
        {
            "chapter": 23,
            "verse": 109,
            "text": "Olihan totisesti keskuudessanne ryhmä palvelijoitani, jotka lausuivat: 'Herra, me uskomme, anna meille anteeksi ja osoita meille armoasi, sillä Sinä olet paras armahtaja"
        },
        {
            "chapter": 23,
            "verse": 110,
            "text": "Mutta te piditte heitä pilkkananne, kunnes se sai teidät unohtamaan Minun varoitukseni, ja te nauroitte heitä"
        },
        {
            "chapter": 23,
            "verse": 111,
            "text": "Totisesti Minä tänä päivänä olen heidät palkitseva siitä, että he olivat lujia; he ovat voiton perijöitä.»"
        },
        {
            "chapter": 23,
            "verse": 112,
            "text": "Vielä kysyy Hän: »Kuinka monta vuotta viivyitte maan päällä?»"
        },
        {
            "chapter": 23,
            "verse": 113,
            "text": "He vastaavat: »Viivyimme kai päivän tai osan siitä. Kysy niiltä, jotka osaavat laskea.»"
        },
        {
            "chapter": 23,
            "verse": 114,
            "text": "Hän on sanova: »Olette viipyneet vain lyhyen hetken; jospa sen tietäisitte"
        },
        {
            "chapter": 23,
            "verse": 115,
            "text": "Luulitteko, että olimme luonut teidät turhan vuoksi ja ettei teidän ollut palattava Meidän luoksemme?»"
        },
        {
            "chapter": 23,
            "verse": 116,
            "text": "Korkea on Jumala, totuuden kuningas; ei ole muuta jumalaa kuin Hän, ylevän voiman Herra"
        },
        {
            "chapter": 23,
            "verse": 117,
            "text": "Ken rukoilee jotakin muuta jumalaa Herran ohella, hänen osaksensa ei tule valoa, ja hänen on tili tehtävä Jumalalle. Totisesti, uskottomilla ei ole milloinkaan menestystä"
        },
        {
            "chapter": 23,
            "verse": 118,
            "text": "Sano: »Herra! Anna anteeksi ja osoita armoasi, sillä Sinä olet paras armahtajista.»"
        },
        {
            "chapter": 24,
            "verse": 1,
            "text": "Tämä on suura, jonka Me olemme ylhäältä ilmaissut välttämättä noudatettavaksi ja jossa on selvät tunnusmerkkimme, jotta ottaisitte ne varteen"
        },
        {
            "chapter": 24,
            "verse": 2,
            "text": "Haureudenharjoittajille antakaa kullekin sata iskua nahkaruoskalla, älkääkä salliko myötätuntonne heitä kohtaan estää täyttämästä Jumalan käskyä, mikäli uskotte Jumalaan ja tulevaan päivään. Joidenkuiden uskovaisten tulee olla todistajina heitä rangaistaessa"
        },
        {
            "chapter": 24,
            "verse": 3,
            "text": "Älköön haureellinen mies naiko muuta kuin haureellisen naisen taikka pakanavaimon, ja älköön haureellinen nainen menkö muulle kuin haureelliselle taikka pakanalliselle miehelle. Tällainen avio on uskovaisilta kielletty"
        },
        {
            "chapter": 24,
            "verse": 4,
            "text": "Jotka syyttävät aviovaimoja haureellisesta elämästä eivätkä tuo neljää todistajaa, heille annettakoon kahdeksankymmentä raipaniskua, älköönkä heidän todistustaan milloinkaan vast'edes kuunneltako, sillä he ovat jumalattomia ihmisiä"
        },
        {
            "chapter": 24,
            "verse": 5,
            "text": "Mutta jotka tämän jälkeen kääntyvät Jumalan puoleen ja tekevät oikein, heille Jumala on anteeksiantavainen, armollinen"
        },
        {
            "chapter": 24,
            "verse": 6,
            "text": "Jotka syyttävät omia vaimojaan, mutta eivät voi esittää muita todistajia kuin itsensä, todistakoot neljä kertaa Jumalan nimeen olevansa ehdottomasti luotettavia"
        },
        {
            "chapter": 24,
            "verse": 7,
            "text": "ja viidennellä kerralla, että Jumalan kirous langetkoon heidän päällensä, jos valhettelevat"
        },
        {
            "chapter": 24,
            "verse": 8,
            "text": "Mutta vaimo voi välttyä ruoskimiselta, jos hän neljästi Jumalan nimeen vannoo, että mies puhuu valhetta"
        },
        {
            "chapter": 24,
            "verse": 9,
            "text": "ja viidennellä kerralla, että Jumalan viha häntä kohdatkoon, ellei hän puhu totta"
        },
        {
            "chapter": 24,
            "verse": 10,
            "text": "Mitä tapahtuisikaan, ellei Jumalan laupeus ja Hänen armonsa olisi teidän apunanne ja ellei Jumala olisi anteeksiantavainen, viisas"
        },
        {
            "chapter": 24,
            "verse": 11,
            "text": "Sellaisia, jotka ovat keksineet valheellisia syytöksiä, on kokonainen joukko teidän keskuudessanne. Älkää luulko, että tämä teitä vahingoittaa. Päinvastoin se on teille eduksi. Jokainen heistä saa palkkansa tekemistään synneistä, ja se heistä, joka on pääsyyllinen, on raskaan kurituksen kokeva"
        },
        {
            "chapter": 24,
            "verse": 12,
            "text": "Kun tämän panettelun kuulitte, miksi eivät uskovaiset miehet ja naiset uskoneet hyvää omasta kansastaan ja sanoneet: »Tämä on selvästi valheellinen syytös.»"
        },
        {
            "chapter": 24,
            "verse": 13,
            "text": "Miksi panettelijat eivät tuoneet neljää todistajaa tuekseen? Sillä kun he eivät esittäneet todistajia, he ovat Jumalan silmissä valehtelijoita"
        },
        {
            "chapter": 24,
            "verse": 14,
            "text": "Ellei Jumalan laupeus ja Hänen armonsa olisi tukenanne tässä maailmassa ja tulevassa, niin totisesti suuri onnettomuus olisi teitä kohdannut juorupuheen tähden, johon sotkeuduitte"
        },
        {
            "chapter": 24,
            "verse": 15,
            "text": "koska piditte sitä kielellänne ja haastoitte sitä huulillanne, vaikka teillä ei ollut siitä mitään tietoa, ja piditte sitä pikkuasiana, vaikka se oli vakava Jumalan silmissä"
        },
        {
            "chapter": 24,
            "verse": 16,
            "text": "Ja kun sen kuulitte, miksi ette sanoneet: »Meidän asiamme ei ole puhua tästä. Jumala armahtakoon! Tämä on kauhea parjaus.»"
        },
        {
            "chapter": 24,
            "verse": 17,
            "text": "Jumala kehoittaa, ettette milloinkaan uudelleen lankeisi sellaiseen, jos olette uskovaisia"
        },
        {
            "chapter": 24,
            "verse": 18,
            "text": "Jumala on myös kirkastava teille merkkinsä, sillä Jumala on tietävä, viisas"
        },
        {
            "chapter": 24,
            "verse": 19,
            "text": "Totisesti, jotka levittävät häväistysjuttuja uskovaisista, niitä kohtaa tuskallinen tuomio tässä maailmassa ja tulevassa, sillä Jumala tietää, mutta te ette tiedä"
        },
        {
            "chapter": 24,
            "verse": 20,
            "text": "Mitä tapahtuisikaan, ellei Jumalan laupeus ja Hänen armonsa olisi teidän yllänne, ja ellei Jumala olisi rakastava, armollinen"
        },
        {
            "chapter": 24,
            "verse": 21,
            "text": "Te, jotka uskotte, älkää seuratko saatanan jälkiä, sillä ken niitä seuraa, häntä saatana käskee riettauteen ja pahaan. Ja ellei Jumalan laupeus ja Hänen armonsa olisi yllänne, niin kukaan teistä ei milloinkaan puhdistuisi, mutta Jumala puhdistaa kenet tahtoo, sillä Jumala on kuuleva, tietävä"
        },
        {
            "chapter": 24,
            "verse": 22,
            "text": "Älkööt ne joukostanne, jotka ovat suosittuja ja varakkaita, kieltäytykö avustuksen antamisesta sukulaisilleen ja tarvitseville sekä niille, jotka ovat jättäneet kotinsa lähtiessään Jumalan retkelle. Olkoot he anteeksiantavia ja suvaitsevia. Ettekö itse halaja, että Jumala antaisi teille anteeksi? Sillä Jumala on anteeksiantavainen, armollinen"
        },
        {
            "chapter": 24,
            "verse": 23,
            "text": "Niitä, jotka syyttävät vapaasti käyttäytyviä, mutta siveitä ja uskovia naisia, kohtaa totisesti kirous tässä maailmassa ja tulevassa, ja heille langetetaan ankara rangaistus"
        },
        {
            "chapter": 24,
            "verse": 24,
            "text": "Sinä päivänä, jolloin heidän kielensä ja kätensä ja jalkansa todistavat heidän tekojansa vastaan"
        },
        {
            "chapter": 24,
            "verse": 25,
            "text": "sinä päivänä Jumala on täydellisesti maksava heille oikeudenmukaisen palkan, ja he tulevat huomaamaan, että Hän, Jumala, on ilmeinen totuus"
        },
        {
            "chapter": 24,
            "verse": 26,
            "text": "Saastaiset naiset ovat saastaisia miehiä varten ja saastaiset miehet saastaisia naisia varten; ja siveät naiset ovat siveitä miehiä ja siveät miehet siveitä naisia varten. Nämä, joita viattomasti syytetään, ovat vapaita siitä, mitä heistä sanotaan. He saavat anteeksiannon ja ihanan palkinnon"
        },
        {
            "chapter": 24,
            "verse": 27,
            "text": "Te, jotka uskotte, älkää astuko muihin taloihin kuin omiinne, ennenkuin olette saaneet niiden asukkaiden suostumuksen ja heitä tervehtineet. Tämä on teille parasta, joten ottakaa se varteen"
        },
        {
            "chapter": 24,
            "verse": 28,
            "text": "Mutta ellette tapaa ketään kotoa, älkää astuko sisään ennenkuin saatte luvan. Ja jos teitä käsketään kääntymään takaisin, niin kääntykää, sillä se on teille säädyllisintä. Jumala tietää, mitä te teette"
        },
        {
            "chapter": 24,
            "verse": 29,
            "text": "Teitä ei soimata, jos astutte asukkaita vailla olevaan taloon, jossa teillä on jotakin toimitettavaa. Jumala tietää, mitä te tuotte julki ja mitä te salaatte"
        },
        {
            "chapter": 24,
            "verse": 30,
            "text": "Sano uskovaisille miehille, että he luovat katseensa maahan ja hillitsevät halujaan. Tämä on heille säädyllisintä, ja Jumala tietää mitä he tekevät"
        },
        {
            "chapter": 24,
            "verse": 31,
            "text": "Sano myös uskovaisille vaimoille, että luovat silmänsä maahan ja hillitsevät halujaan eivätkä näyttele sulouttaan tavallisuudesta poiketen ja että huntu verhoaa heidän povensakin. Älkööt he näyttäkö sulouttaan muille kuin miehilleen tai isilleen tai apilleen tai pojalleen tai poikapuolilleen tai veljilleen tai veljiensä pojille tai sisariensa pojille tai palvelusnaisilleen tai orjattarilleen tai sellaisille palvelijoille, joilla ei ole vetoa naisiin, tai poikasille, jotka eivät ole tietoisia naisten salaisuuksista. Älkööt he siten astuko kulkiessaan, että heidän kätketyt sulonsa havaittaisiin. Kääntykää kaikki Jumalan puoleen, oi uskovaiset, jotta saisitte menestystä"
        },
        {
            "chapter": 24,
            "verse": 32,
            "text": "Päästäkää avioliittoon keskuudessanne olevat naimattomat naiset, ja samoin naittakaa kunnolliset orjanne sekä orjattarenne. Jos he ovat köyhiä, niin Jumala on armostaan antava heille toimeentulon, sillä Jumala on runsaskätinen, tietävä"
        },
        {
            "chapter": 24,
            "verse": 33,
            "text": "Mutta hillitkööt ne itseään, joilla ei ole varoja mennäkseen naimisiin, kunnes Jumala armossaan antaa heidän vaurastua. Ja jos jotkut orjistanne pyytävät vapautuskirjaa, antakaa se heille, jos tiedätte heidän hyvässä ansioituneen, ja antakaa heille jotakin omaisuudestanne, jonka Jumala on teille suonut. Älkää pakottako orjatyttöjänne tämän maailman voitonhimon houkuttelemana haureuteen, jos he haluavat viettää siveätä elämää. Jos joku heidät pakottaa, niin Jumala, koska heidät on pakotettu, on heille anteeksiantavainen, armollinen"
        },
        {
            "chapter": 24,
            "verse": 34,
            "text": "Totisesti, Me olemme jo lähettänyt teille selvät merkit ja varoittavan esimerkin ennen teitä eläneistä sekä kehoituksen niille, jotka hartautta harjoittavat"
        },
        {
            "chapter": 24,
            "verse": 35,
            "text": "Jumala on taivaitten ja maan valo. Hänen valonsa on verrattavissa lamppuun, joka on asetettu seinän syvennykseen. Lamppu on sijoitettu lasipalloon, joka on kuin loistava tähti. Sitä valaisee siunatun öljypuun öljy, joka ei ole idästä eikä lännestä, ja se antaisi kirkkaan valon, vaikka siihen ei tulta pantaisikaan: siinä on valoa valon päällä. Jumala ohjaa valoaan sitä kohti, jonka hän otolliseksi näkee. Jumala esittää myös vertauksia ihmissuvulle, sillä Jumala tietää kaiken"
        },
        {
            "chapter": 24,
            "verse": 36,
            "text": "Tämä valo on myös rakennuksissa, jotka Jumala on määrännyt pystytettäviksi ja joissa Hänen nimeänsä muistetaan. Häntä ylistävät niissä aamuin ja illoin"
        },
        {
            "chapter": 24,
            "verse": 37,
            "text": "ihmiset, joita hankinnat ja myynnit eivät estä Jumalaa palvelemasta, rukouksia suorittamasta eikä sovitusalmuja antamasta, sillä he pelkäävät päivää, jolloin sydämet ja silmät levottomasti odottavat"
        },
        {
            "chapter": 24,
            "verse": 38,
            "text": "että Jumala antaisi heille palkan parhaasta, mitä he ovat suorittaneet, ja armostaan soisi heille vielä enemmänkin suosiotaan. Niin, Jumala huolehtiikin kitsastelematta niistä, jotka otollisiksi huomaa"
        },
        {
            "chapter": 24,
            "verse": 39,
            "text": "Uskottomien teot ovat kuin kangastus erämaassa. Janoinen ihminen luulee löytävänsä vettä, mutta kun hän saapuu paikalle, hän ei löydä sieltä mitään. Hän havaitsee joutuneensa Jumalan eteen, joka vaatii tilinteolle ja on maksava hänelle, sillä Jumala on nopea tilinteossaan"
        },
        {
            "chapter": 24,
            "verse": 40,
            "text": "Tai heidän tekonsa ovat kuin täydellinen pimeys meren syvyydessä. Siellä peittää uskottoman aalto, jonka yli vyöryy toinen, ja niiden yllä on synkkä pilvi: pimeyttä pimeyden yllä. Kun hän ojentaa kätensä, niin hän tuskin sitä lainkaan näkee. Sillä kenelle Jumala ei valoa anna, sillä ei valoa ole"
        },
        {
            "chapter": 24,
            "verse": 41,
            "text": "Etkö havaitse, että kaikki, mikä on taivaassa ja maan päällä, julistaa Jumalan kunniaa? Niin tekevät myös linnut, kun ne siipensä levittävät. Hän tuntee jokaisen rukouksen ja ylistämistavan. Jumala tietää, mitä he tekevät"
        },
        {
            "chapter": 24,
            "verse": 42,
            "text": "Jumalalle kuuluu myös taivaitten ja maan kuninkuus, ja Jumalan luokse on kaikkien palattava"
        },
        {
            "chapter": 24,
            "verse": 43,
            "text": "Etkö huomaa, miten Jumala ajelee pilviä, sitten kerää ne yhteen ja sijoittaa ne kerroksittain toistensa päälle, jolloin näet sateen virtaavan niiden uumenista. Hän myös lähettää taivaasta maahan kokonaisia raevuoria ja antaa niiden pudota kenen päälle haluaa ja sivuuttaa ketkä haluaa"
        },
        {
            "chapter": 24,
            "verse": 44,
            "text": "Jumala säätää yön ja päivän vaihtelun. Totisesti, tässä on opetus niille, jotka näkevät"
        },
        {
            "chapter": 24,
            "verse": 45,
            "text": "Jumala on myös luonut kaikki eläimet vedestä. Niiden joukossa on sellaisia, jotka ryömivät vatsallaan, sellaisia, jotka kulkevat kahdella jalalla, ja sellaisia, jotka kulkevat neljällä jalalla. Jumala luo mitä haluaa. Totisesti Jumalalla on valta kaiken yli"
        },
        {
            "chapter": 24,
            "verse": 46,
            "text": "Olemme totisesti lähettänyt maan päälle selvät merkit, ja Jumala johtaa oikealle tielle kenet tahtoo"
        },
        {
            "chapter": 24,
            "verse": 47,
            "text": "He sanovat: »Me uskomme Jumalaan ja lähettilääseen ja me olemme tottelevaisia.» Mutta sitten osa heistä kääntyy pois, ja nämä eivät ole uskovaisia"
        },
        {
            "chapter": 24,
            "verse": 48,
            "text": "Ja kun heidät kutsutaan Jumalan ja Hänen lähettiläänsä luokse, jotta Hän ratkaisisi heidän asiansa, niin katso, osa heistä vetäytyy pois"
        },
        {
            "chapter": 24,
            "verse": 49,
            "text": "Mutta jos heillä olisi oikeus puolellaan, rientäisivät he hänen luoksensa nöyrämielisinä"
        },
        {
            "chapter": 24,
            "verse": 50,
            "text": "Tautiko heidän sydämiään tärvelee, vai onko heillä epäilyksiä vai luulevatko he, että Jumala tai Hänen lähettiläänsä menettelee väärin heitä kohtaan? Ei, he itse ovat väärämielisiä"
        },
        {
            "chapter": 24,
            "verse": 51,
            "text": "Kun uskovaiset kutsutaan Jumalan ja Hänen lähettiläänsä luokse, jotta Hän ratkaisisi heidän asiansa, heidän on yksinkertaisesti vastattava: »Me kuulemme ja tottelemme». Tällaiset ovat niitä, jotka menestyvät"
        },
        {
            "chapter": 24,
            "verse": 52,
            "text": "Ken tottelee Jumalaa ja Hänen lähettilästään, pelkää Jumalaa ja pitää vaarin velvollisuudestaan Häntä kohtaan, hänen kaltaisensa voittavat"
        },
        {
            "chapter": 24,
            "verse": 53,
            "text": "Ja he vannovat Jumalan kautta pyhimmän valansa, että jos sinä, oi Muhammed, annat heille käskyn, he varmasti lähtevät retkelle. Sano: »Älkää vannoko; järkevä totteleminen on parempi. Totisesti, Jumala tietää, mitä te teette.»"
        },
        {
            "chapter": 24,
            "verse": 54,
            "text": "Sano edelleen: »Palvelkaa Jumalaa ja totelkaa lähettilästä; jos käännytte pois, niin Muhammed kantaa oman kuormansa ja te saatte kantaa omanne, mutta jos häntä tottelette, niin kuljette oikeassa johdatuksessa. Lähettiläs ei ole vastuussa muusta kuin sanomansa selvästä julistamisesta"
        },
        {
            "chapter": 24,
            "verse": 55,
            "text": "Jumala lupaa tehdä ne, jotka uskovat ja suorittavat hyviä tekoja, uskottomien vallan perijöiksi maan päällä, samoin kuin Hän teki heidän edeltäjänsäkin; ja Hän vahvistaa heidän uskontonsa, jonka Hän heille on hyväksynyt; ja totisesti Hän on vaihtava heidän pelkonsa varmuudeksi: »He palvelevat Minua yhdistelemättä Minuun ketään muuta. Ketkä tämän jälkeen eivät usko, he ovat kurittomia ihmisiä.»"
        },
        {
            "chapter": 24,
            "verse": 56,
            "text": "Suorittakaa rukouksenne, antakaa sovitusalmut ja totelkaa lähettilästä, jotta teille osoitettaisiin armo"
        },
        {
            "chapter": 24,
            "verse": 57,
            "text": "Älkää luulko, että uskottomat löytävät pakopaikan maan päältä. Heidän asuinsijansa on oleva tuli, surkea määränpää"
        },
        {
            "chapter": 24,
            "verse": 58,
            "text": "Te, jotka uskotte, antakaa orjienne ja niiden, joilla ei vielä ikänsä vuoksi ole ymmärrystä, pyytää luoksenne pääsyä kolmena ajankohtana päivän mittaan: ennen aamurukousta ja keskipäivällä, jolloin riisutte vaatteenne, sekä iltarukouksen jälkeen. Nämä kolme aikaa viettäkää rauhassa, häiriöttä. Muina aikoina älköön teitä eikä heitäkään moitittako, onhan jonkun liikuttava palvellakseen teitä. Tällä tavoin Jumala ilmaisee teille ohjeitaan, sillä Jumala on tietävä, viisas"
        },
        {
            "chapter": 24,
            "verse": 59,
            "text": "Kun lapsenne ovat ehtineet kypsyneeseen ikään, on heidän pyydettävä pääsyä, kuten heitä aikaisemminkin eläneet tekivät. Tällä tavoin Jumala selvittää teille ohjeitaan - sillä Jumala on tietävä, viisas"
        },
        {
            "chapter": 24,
            "verse": 60,
            "text": "Jo synnyttämiskykynsä menettäneet naiset, joilla ei enää ole aviollisia taipumuksia, saavat riisua vaatteitaan haluamatta näytellä alastomuuttaan, eikä sitä heille synniksi lueta, mutta parempi heille on, jos he siitä pidättäytyvät, sillä Jumala on tietävä, viisas"
        },
        {
            "chapter": 24,
            "verse": 61,
            "text": "Ei ole mikään synti sokealle, ei rammalle, ei sairaalle eikä itsellennekään, jos aterioitte omassa talossanne tai isienne taloissa tai äitienne taloissa tai veljienne taloissa tai siskojenne taloissa tai isänpuolisten setienne ja isänpuolisten tätienne taloissa tai äidinpuolisten setienne ja äidinpuolisten tätienne taloissa tai sellaisissa taloissa, joiden avaimet ovat itsellänne tai ystävienne hallussa. Älköön teitä myöskään soimattako, jos aterioitte toistenne seurassa tai yksinänne. Ja kun astutte johonkin taloon, lausukaa toisillenne siunattu ja vilpitön Jumalan tervehdys. Tällä tavoin Jumala selvittää teille ohjeensa, jotta voisitte ymmärtää"
        },
        {
            "chapter": 24,
            "verse": 62,
            "text": "Todellisia uskovaisia ovat ne, jotka uskovat Jumalaan ja Hänen lähettilääseensä ja jotka toimittaessaan tämän kanssa jotakin yhteistä asiaa eivät lähde pois saamatta häneltä lupaa. Totisesti, ne, jotka pyytävät sinulta tällaista lupaa, ovat niitä, jotka uskovat Jumalaan ja Hänen lähettilääseensä. Kun he pyytävät suostumustasi johonkin yritykseensä, anna se niille heistä, joille haluat, ja rukoile heille Jumalan anteeksiantoa. Totisesti, Jumala on anteeksiantavainen, armollinen"
        },
        {
            "chapter": 24,
            "verse": 63,
            "text": "Älkää puhutelko läsnäolevaa lähettilästä, kuten puhuttelette toisianne. Totisesti, Jumala tuntee ne teistä, jotka pujahtavat salaa tiehensä. Kavahtakoot ne, jotka vastustavat hänen käskyjänsä, ettei jokin onnettomuus heitä kohtaa tai ettei heille langeteta tuskallista tuomiota"
        },
        {
            "chapter": 24,
            "verse": 64,
            "text": "Eikö Jumalan vallassa todella ole kaikki, mitä on taivaassa ja maan päällä? Hän tietää teidän tilanne. Sinä päivänä, jolloin heidän on palattava Jumalan luokse, Hän on ilmoittava heille heidän tekonsa. Sillä Jumala tietää kaiken"
        },
        {
            "chapter": 25,
            "verse": 1,
            "text": "Siunattu olkoon Hän, joka ylhäältä on lähettänyt ymmärryksen palvelijallensa, jotta hän voisi varoittaa kansoja"
        },
        {
            "chapter": 25,
            "verse": 2,
            "text": "Hänelle kuuluu taivaitten ja maan kuninkuus, Hän ei ole hankkinut itselleen lasta eikä Hänen kuninkuuteensa ole ketään osallista ja Hän on myös luonut kaiken ja antanut kullekin ansionsa mukaan"
        },
        {
            "chapter": 25,
            "verse": 3,
            "text": "Mutta ihmiset ovat Hänen rinnalleen omaksuneet muita jumalia, jotka eivät pysty mitään luomaan, koska ne itse ovat luotuja; eikä niillä ole mitään valtaa tehdä heille vahinkoa eikä hyvääkään, eivätkä ne liioin hallitse kuolemaa, elämää eivätkä ylösnousemusta"
        },
        {
            "chapter": 25,
            "verse": 4,
            "text": "Ja uskottomat sanovat: »Tämä on silkkaa valhetta, jonka hän itse on sepittänyt, ja toiset ovat häntä siinä auttaneet.» Niin ryhtyvät he vääryyteen ja valheeseen"
        },
        {
            "chapter": 25,
            "verse": 5,
            "text": "He sanovat edelleen: »Ne ovat muinaistaruja, jotka hän on antanut kirjoittaa muistiin, jotta niitä luettaisiin hänelle aamuin ja illoin.»"
        },
        {
            "chapter": 25,
            "verse": 6,
            "text": "Vastaa: »Hän, joka tuntee sekä taivaitten että maan salaisuudet, on ilmaissut ne ylhäältä.» Totisesti Hän on anteeksiantavainen, armollinen"
        },
        {
            "chapter": 25,
            "verse": 7,
            "text": "He sanovat myös: »Millainen tämä lähettiläs onkaan! Hänhän nauttii ravintoa ja kävelee toreilla. Miksi ei hänen luoksensa ole lähetetty enkeliä, joka yhdessä hänen kanssaan voisi olla varoittajana"
        },
        {
            "chapter": 25,
            "verse": 8,
            "text": "Tai miksi hänelle ei ole heitetty aarteita, taikka miksi hänelle ei ole annettu puutarhaa, jonka antimia hän voisi syödä?» Ja jumalattomat sanovat: »Te seuraatte vain miestä, joka on noituuden sokaisema.»"
        },
        {
            "chapter": 25,
            "verse": 9,
            "text": "Pane merkille, millaisia vertauksia he sinusta esittävät. Mutta he kulkevat eksyksissä eivätkä pääse oikean tien alkuun"
        },
        {
            "chapter": 25,
            "verse": 10,
            "text": "Siunattu olkoon Hän, joka voi, jos tahtoo, antaa teille parempaa, kuin mitä teillä nyt on. Puutarhoja, joiden kautta joet virtaavat, ja myös palatseja Hän voi teille hankkia"
        },
        {
            "chapter": 25,
            "verse": 11,
            "text": "He kieltävät määrähetken, mutta Me olemme valmistanut roihuavan tulen sille, joka tuomion hetken kieltää"
        },
        {
            "chapter": 25,
            "verse": 12,
            "text": "Kun helvetti on näkevä heidät jo matkan päästä, he kuulevat sieltä parkumista ja räiskinää"
        },
        {
            "chapter": 25,
            "verse": 13,
            "text": "Ja kun heidät heitetään johonkin sen ahtaaseen soppeen sidotuin käsin ja jaloin, niin he rukoilevat kuolemaa"
        },
        {
            "chapter": 25,
            "verse": 14,
            "text": "»Tänä päivänä älkää anoko vain yhtä kuolemaa, vaan anokaa monenkertaista hävitystänne.»"
        },
        {
            "chapter": 25,
            "verse": 15,
            "text": "Sano: »Tämäkö on parempi, vai asuminen puutarhassa, joka niille on luvattu, jotka hartautta harjoittavat?» Se on oleva heidän palkkansa ja määränpäänsä"
        },
        {
            "chapter": 25,
            "verse": 16,
            "text": "Siellä heillä on kaikki, mitä haluavat, ja siellä he alati saavat asua. Tämä on Herrasi sitova lupaus, sitä voitte Häneltä kysyä"
        },
        {
            "chapter": 25,
            "verse": 17,
            "text": "Sinä päivänä Hän on kokoava heidät sekä ne, joita he Jumalan ohella palvelivat, ja sanova: »Tekö johdatitte nämä Minun palvelijani harhaan, vai eksyivätkö he tieltä?»"
        },
        {
            "chapter": 25,
            "verse": 18,
            "text": "He vastaavat: »Kunnia olkoon Sinulle! Ei ollut meille soveliasta ottaa sinun rinnallesi muita suojelijoita, mutta kun Sinä annoit heille ja heidän esi-isilleen nautintoja, niin he unohtivat varoituksen ja joutuivat turmioon.»"
        },
        {
            "chapter": 25,
            "verse": 19,
            "text": "Ja me sanomme: »Sentähden he totisesti ovat vääristelleet teidän puheenne, ettekä voi välttää tuomiota ettekä saada apua. Ja ken tahansa joukostanne on väärintekijä, hänen Me annamme maistaa ankaraa rangaistusta.»"
        },
        {
            "chapter": 25,
            "verse": 20,
            "text": "Emme sinun edelläsikään lähettänyt yhtään sananjulistajaa, joka ei olisi nauttinut ravintoa tai kulkenut toreilla. Me olemme myös tehnyt jotkut teistä koetukseksi toisille, nähdäksemme, pysyttekö lujina. Herrasi on alati näkevä"
        },
        {
            "chapter": 25,
            "verse": 21,
            "text": "Ne, jotka eivät odota kohtaavansa Meitä, kyselevät: »Miksi ei enkeleitä ole lähetetty luoksemme maan päälle tai miksi emme näe Herraamme?» He ovat todellakin tulleet kovin itsetietoisiksi ja paisuvat ylimielisyydessään"
        },
        {
            "chapter": 25,
            "verse": 22,
            "text": "Tulee päivä, jolloin he saavat nähdä enkeleitä, mutta sinä päivänä syntisiä eivät odota ilosanomat, ja enkelit sanovat: »Olkoon välillämme ylipääsemätön kielto ja este.»"
        },
        {
            "chapter": 25,
            "verse": 23,
            "text": "Me tutkimme heidän tekonsa ja muutamme heidät tomuksi, joka hajallensa viskotaan"
        },
        {
            "chapter": 25,
            "verse": 24,
            "text": "Sinä päivänä ovat puutarhan asukkaat paremmassa olotilassa ja ihanammassa lepopaikassa"
        },
        {
            "chapter": 25,
            "verse": 25,
            "text": "Sinä päivänä taivas purkaa pilvensä ja enkelit lähetetään alas suurina saattueina"
        },
        {
            "chapter": 25,
            "verse": 26,
            "text": "Sinä päivänä on todellinen kuninkuus kuuluva laupeimmalle, ja se on oleva kova päivä uskottomille"
        },
        {
            "chapter": 25,
            "verse": 27,
            "text": "Silloin jumalaton pureskelee käsiään ja sanoo: »Jospa olisin vaeltanut lähettilään tietä"
        },
        {
            "chapter": 25,
            "verse": 28,
            "text": "Voi minua, kunpa en olisi ottanut mokomaa ystäväkseni"
        },
        {
            "chapter": 25,
            "verse": 29,
            "text": "Totisesti, hän sai minut unohtamaan kehoituksen, senjälkeen kun olin, sen saanut.» Saatana jättää ihmisen pulaan"
        },
        {
            "chapter": 25,
            "verse": 30,
            "text": "Lähettiläs on sanova: »Oi Herra! Totisesti, kansani piti tätä Koraania joutavana.»"
        },
        {
            "chapter": 25,
            "verse": 31,
            "text": "Tällä tavoin Me olemme antanut jokaiselle profeetalle vihamiehiä syntisten joukossa. Mutta Herrasi on riittävä opas ja riittävä auttaja"
        },
        {
            "chapter": 25,
            "verse": 32,
            "text": "Uskottomat sanovat myös: »Miksi koko Koraania ei ilmoitettu hänelle yhdellä kertaa?» Siksi, että saatoimme sen avulla vahvistaa sydäntäsi, Me esitimme sen jaksoittain"
        },
        {
            "chapter": 25,
            "verse": 33,
            "text": "He eivät voi esittää sinulle ainoatakaan väitettä, josta emme sanoisi sinulle totuutta ja antaisi parasta selitystä"
        },
        {
            "chapter": 25,
            "verse": 34,
            "text": "Niiden osa, jotka yhteenkoottuina lankeavat kasvoilleen helvetissä, on oleva onnettomin ja he ovat etäimmälle eksyneitä"
        },
        {
            "chapter": 25,
            "verse": 35,
            "text": "Totisesti, Me annoimme Moosekselle Pyhän Kirjan ja määräsimme hänen veljensä Aaronin hänen avustajakseen"
        },
        {
            "chapter": 25,
            "verse": 36,
            "text": "Me lausuimme: »Lähtekää kumpikin kansan luokse, joka on kieltänyt Meidän ilmoituksemme.» Viimein Me tuhosimme nämä perin pohjin"
        },
        {
            "chapter": 25,
            "verse": 37,
            "text": "Ja Nooan kansan, kun se hylkäsi lähettiläämme, me hukutimme ja asetimme sen varoitusmerkiksi ihmissuvulle. Me olemme valmistanut jumalattomille tuskallisen rangaistuksen"
        },
        {
            "chapter": 25,
            "verse": 38,
            "text": "Me tuhosimme myös Aadin ja Tamuudin sekä Rassin asukkaat sekä myös monia sukupolvia heidän väliltään"
        },
        {
            "chapter": 25,
            "verse": 39,
            "text": "Jokaiselle Me esitimme vertauksia ja jokaisen Me perinpohjin tuhosimme"
        },
        {
            "chapter": 25,
            "verse": 40,
            "text": "Aivan varmasti he ovat kulkeneet kaupungin ohi, jonka ylitse Me lähetimme hirvittävän sateen. Eivätkö he ole sitä havainneet? Ei, heidänlaisensa eivät odota ylösnousemusta"
        },
        {
            "chapter": 25,
            "verse": 41,
            "text": "Ja nähdessään sinut, Muhammed, he pitävät sinua vain pilkkanaan: »Tämäkö on se, jonka Jumala on lähettänyt sanansa julistajaksi"
        },
        {
            "chapter": 25,
            "verse": 42,
            "text": "Hän oli vähällä saada meidät luopumaan jumalistamme, ellemme olisi riippuneet heissä uskollisesti.» Mutta kun he aikanaan näkevät tuomionsa, he tulevat tietämään, kuka on oikealta tieltä kauimmas eksynyt"
        },
        {
            "chapter": 25,
            "verse": 43,
            "text": "Mikä on ajatuksesi sellaisesta, joka on ottanut oman himonsa jumalakseen? Sinäkö sellaisen suojelijaksi pyrkisit"
        },
        {
            "chapter": 25,
            "verse": 44,
            "text": "Älä usko, että useimmat heistä mitään vaarinottavat tai ymmärtävät. He ovat karjan kaltaisia; ei, he ovat kauemmaksi oikealta tieltä eksyneet kuin karja"
        },
        {
            "chapter": 25,
            "verse": 45,
            "text": "Oletko huomannut, miten Herrasi saa varjon lankeamaan? Hän olisi voinut tehdä sen pysyväksi. Sitten loimme auringon sitä osoittamaan"
        },
        {
            "chapter": 25,
            "verse": 46,
            "text": "Sitten siirrämme sitä hiljalleen Itseämme kohti"
        },
        {
            "chapter": 25,
            "verse": 47,
            "text": "Hän on antanut teille yön peitoksi, unen levoksi ja päivän työajaksi"
        },
        {
            "chapter": 25,
            "verse": 48,
            "text": "Juuri Hän lähettää tuulet tuomaan iloisia armonsanomia, ja pilvistä Me lähetämme puhdasta vettä"
        },
        {
            "chapter": 25,
            "verse": 49,
            "text": "elvyttääksemme kuivuneen maan ja antaaksemme sitä juomaksi , niille, otka olemme luonut, sekä ihmisjoukoille että karjalle"
        },
        {
            "chapter": 25,
            "verse": 50,
            "text": "Totisesti, Me annamme heille sadetta kausittain, jotta he muistaisivat Meitä, mutta useimmat ihmiset eivät ole muuhun taipuvaisia kuin kiittämättömyyteen"
        },
        {
            "chapter": 25,
            "verse": 51,
            "text": "Jos olisimme halunnut, olisimme voinut nostattaa esille varoittajan jokaisesta kaupungista"
        },
        {
            "chapter": 25,
            "verse": 52,
            "text": "Älkää siis suostuko uskottomiin, vaan taistelkaa kaikin voimin heitä vastaan"
        },
        {
            "chapter": 25,
            "verse": 53,
            "text": "Juuri Hän pitää erillään kahdenlaiset vedet. Toinen on makea, janoisia virkistävä vesi, toinen taas suolainen ja katkera, ja kummankin välille Hän on asettanut aitauksen ja ylipääsemättömän esteen"
        },
        {
            "chapter": 25,
            "verse": 54,
            "text": "Juuri Hän on luonut ihmisen vedestä ja antanut hänelle sukulaisuus~ sekä aviositeet, sillä Herrasi on mahtava"
        },
        {
            "chapter": 25,
            "verse": 55,
            "text": "Kuitenkin he palvelevat Jumalan rinnalla sellaista, mikä ei heitä hyödytä eikä vahingoitakaan. Uskoton on mukana taistelussa Herraansa vastaan"
        },
        {
            "chapter": 25,
            "verse": 56,
            "text": "Olemme lähettänyt sinut vain tuomaan ilosanomaa ja myös varoittamaan"
        },
        {
            "chapter": 25,
            "verse": 57,
            "text": "Sano: »En pyydä siitä teiltä mitään palkkaa, mutta ken haluaa suunnata tiensä Herraa kohti, hän tehköön niin.»"
        },
        {
            "chapter": 25,
            "verse": 58,
            "text": "Luota ainoaan elävään, joka ei milloinkaan kuole, ja julista Hänen kunniaansa Häntä ylistäen. Hän tietää tarkoin palvelijainsa synnit"
        },
        {
            "chapter": 25,
            "verse": 59,
            "text": "Hän on luonut taivaat ja maan ja kaiken, mikä niiden välillä on, kuudessa kaudessa ja senjälkeen voimallansa hallitsee kaikkea. Hän on armahtaja. Kysy sellaiselta, jolla on tietoa Hänestä"
        },
        {
            "chapter": 25,
            "verse": 60,
            "text": "Kun heille sanotaan: »Alistukaa laupiaan armahtajan edessä», niin he kyselevät: »Mikä sitten on armahtaja? Pitääkö meidän kumartua kenen edessä sinä käsket?» Tämä lisää heidän vastahakoisuuttaan"
        },
        {
            "chapter": 25,
            "verse": 61,
            "text": "Siunattu olkoon Hän, joka on sijoittanut tähtisikermät taivaalle ja asettanut sinne myös päivän soihdun ja paistavan kuun"
        },
        {
            "chapter": 25,
            "verse": 62,
            "text": "Juuri Hän on säätänyt yön ja päivän toisiansa seuraamaan, niitä varten, jotka haluavat siitä ottaa vaarin tai jotka tahtovat kiittää"
        },
        {
            "chapter": 25,
            "verse": 63,
            "text": "Laupeimman armahtajan palvelijoita ovat ne, jotka nöyrinä vaeltavat maan päällä ja tietämättömien heitä puhutellessa lausuvat: »Rauha!»"
        },
        {
            "chapter": 25,
            "verse": 64,
            "text": "Sekä ne, jotka viettävät yön Herransa edessä, rukoillen maahan vaipuneina tai seisaaltaan"
        },
        {
            "chapter": 25,
            "verse": 65,
            "text": "Sekä ne, jotka lausuvat: »Herra, torju pois meistä helvetin kuritus; totisesti, ikuinen on sen kidutus.»"
        },
        {
            "chapter": 25,
            "verse": 66,
            "text": "Totisesti, se on kauhistuttava leposija ja asuinpaikka"
        },
        {
            "chapter": 25,
            "verse": 67,
            "text": "Armahtajan palvelijoita ovat myös ne, jotka eivät tuhlaa eivätkä ole itaria, vaan kulkevat keskitietä"
        },
        {
            "chapter": 25,
            "verse": 68,
            "text": "Samoin ne, jotka eivät rukoile muita jumalia kuin Jumalaa eivätkä syyttömästi ketään tapa, minkä Jumala on kieltänyt, eivätkä antaudu minkäänlaiseen haureuteen. Ken näin tekee, hän on saava synnin palkan"
        },
        {
            "chapter": 25,
            "verse": 69,
            "text": "Kaksinkertainen on hänen rangaistuksensa oleva ylösnousemuksen päivänä, ja häpeäänsä hän saa ainaiseksi jäädä"
        },
        {
            "chapter": 25,
            "verse": 70,
            "text": "Mutta ken tekee katumuksen ja uskoo ja suorittaa hyviä tekoja, hänen pahat tekonsa Jumala on vaihtava hyviksi, sillä Jumala on anteeksiantavainen, armollinen"
        },
        {
            "chapter": 25,
            "verse": 71,
            "text": "Kuka kääntyy ja tekee hyvää, totisesti, hänen kääntymyksensä Jumalan puoleen on otollinen"
        },
        {
            "chapter": 25,
            "verse": 72,
            "text": "Ne, jotka eivät anna väärää todistusta, ja jotka turhaa puhetta kuullessaan kulkevat arvokkaasti ohi"
        },
        {
            "chapter": 25,
            "verse": 73,
            "text": "jotka saadessaan muistutuksen Herransa tahdosta eivät tekeydy kuuroiksi ja sokeiksi"
        },
        {
            "chapter": 25,
            "verse": 74,
            "text": "ja ne, jotka sanovat: »Herra, suo meille silmien iloa vaimoistamme ja jälkeläisistämme ja tee meistä niiden esikuvia, jotka hartautta harjoittavat"
        },
        {
            "chapter": 25,
            "verse": 75,
            "text": "nämä kaikki palkitaan kestävyydestään ja saavat ylhäiset asuinsijat, joissa heidät otetaan vastaan suloisin tervehdyksin ja rauhantoivotuksin"
        },
        {
            "chapter": 25,
            "verse": 76,
            "text": "Siellä he saavat asua; mikä ihana asuinsija ja lepopaikka"
        },
        {
            "chapter": 25,
            "verse": 77,
            "text": "Sano uskottomille: »Herra ei välitä teistä, ellette Häntä avuksi huuda. Mutta te olette pitäneet totuutta valheena, ja ikuinen tuska on oleva osanne.»"
        }
    ]
}
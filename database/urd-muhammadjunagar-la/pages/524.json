{
    "pages": [
        {
            "chapter": 52,
            "verse": 15,
            "text": "(Abb batao) kiya yeh jadoo hai? ya tum dekhtay hi nahi ho"
        },
        {
            "chapter": 52,
            "verse": 16,
            "text": "Jao dozakh mein abb tumhara sabar kerna aur na kerna tumharay liye yaksan hai tumhein faqat tumharay kiye ka badla diya jayega"
        },
        {
            "chapter": 52,
            "verse": 17,
            "text": "Yaqeenan perhezgar log jannaton mein aur nematon mein hain"
        },
        {
            "chapter": 52,
            "verse": 18,
            "text": "Jo unhen unkay rab ney dey rakhi hain uss per khush khush hain aur unkay perwerdigar ney unhen jahannam kay azab say bhi bacha liya hai"
        },
        {
            "chapter": 52,
            "verse": 19,
            "text": "Tum mazay say khatay peetay raho inn aemaal kay badlay jo tum kertay thay"
        },
        {
            "chapter": 52,
            "verse": 20,
            "text": "Baraber bichay huye shandar takhtay per takkiye lagaye huye aur hum ney unkay nikkah bari bari aankhon wali(hooron) say kerdiye hain"
        },
        {
            "chapter": 52,
            "verse": 21,
            "text": "Aur jo log eman laye aur unki olad ney bhi eman mein unki perwi ki hum unki olad ko unntak phoncha dengey aur unkay amal say hum kuch kum na keren gey.her shaks apney aemaal ka girwi hai"
        },
        {
            "chapter": 52,
            "verse": 22,
            "text": "Hum unkay liye meway aur marghoob gosht ki rail pail kerden gey"
        },
        {
            "chapter": 52,
            "verse": 23,
            "text": "(khush tabaee kay sath) aik doosray say jam (sharab) ki cheena jhapta keren gey jiss sharab kay suroor mein to beyhuda goee hogi na gunah"
        },
        {
            "chapter": 52,
            "verse": 24,
            "text": "Aur unkay gird unkay no-umer ghulam chal phir rahey hongey goya kay woh moti thay ji dhakay rakhay thay"
        },
        {
            "chapter": 52,
            "verse": 25,
            "text": "Aur aapas mein aik doosray ki taraf mutawajja hoker sawal kerengey"
        },
        {
            "chapter": 52,
            "verse": 26,
            "text": "kahen gey iss say pehlay hum apney ghar walon kay dar miyan boht dara kertay thay"
        },
        {
            "chapter": 52,
            "verse": 27,
            "text": "Pus Allah taalaa ney hum per bara ehsan kiya aur humen tez-o-tund garum hawaon kay azab say bacha liya"
        },
        {
            "chapter": 52,
            "verse": 28,
            "text": "Hum iss say pehlay hi uss ki ibadat kiya kertay thay be-shak woh mohsin aur meharban hai"
        },
        {
            "chapter": 52,
            "verse": 29,
            "text": "To aap samjhatay rahen kiyoh kay app apney rab kay fazal say na to kaahin hain na deewana"
        },
        {
            "chapter": 52,
            "verse": 30,
            "text": "Kiya kafir yun kehtay hain kay yeh shaeer hai hum iss per zamaney kay hawadis (yani mot) ka intezar ker rahey hain"
        },
        {
            "chapter": 52,
            "verse": 31,
            "text": "Keh dijiye! tum muntazir raho mein bhi tumharay sath intezar kernay walon mein hun"
        }
    ]
}
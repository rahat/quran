{
    "juzs": [
        {
            "chapter": 41,
            "verse": 47,
            "text": "Qayamat ka ilm Allah hi ki taraf lotaya jata hai aur jo jo phal apnay shagoofon mein say nikaltay hain aur jo madah hamal say hoti hai aur jo bachay woh janti (peda kerti) hai sab ka ilm ussay hai aur jiss din Allah Taalaa inn (mushrikon) ko bula ker daryaft farmaye ga meray shareek kahan hain woh jawab den gay kay hum ney to tujhay keh sunaya kay hum mein say to koi iss ka gawah nahi"
        },
        {
            "chapter": 41,
            "verse": 48,
            "text": "Aur yeh jin (jin) ki parashtish iss say pehlay kertay thay woh inn ki nigah say gum hogaye aur enhon ney samjh liya kay abb inn kay liye koi bachao nahi"
        },
        {
            "chapter": 41,
            "verse": 49,
            "text": "Bhalaee kay mangney say insan thakta nahi aur agar issay koi takleef phonch jaye to mayyus aur na umeed hojata hai"
        },
        {
            "chapter": 41,
            "verse": 50,
            "text": "Aur jo museebat ussay phonch chuki hai iss kay baad agar hum issay kissi rehmat ka maza chakhayen to woh keh uthta hai kay iss ka to mein haqdaar hi tha aur mein to khayal hi nahi ker sakta kay qayamat qaeem hogi aur agar mein apnay rab kay pass wapis kiya gaya to bhi yaqeenan meray liye uss kay pass bhi behtri hai yaqeenan hum inn kuffaar ko unkay aemaal say khabardaar keren gay aur unhen sakht azab ka maza chakhayen gay"
        },
        {
            "chapter": 41,
            "verse": 51,
            "text": "Aur jab hum insan per apna inam kertay hain to woh mun pher leta hai aur kinara kash hojata hai aur jab ussay museebat parti hai to bari lambi chori duyen kerney wala bann jata hai"
        },
        {
            "chapter": 41,
            "verse": 52,
            "text": "Aap keh dijiyey! Kay bhala yeh to batao kay agar yeh quran Allah ki taraf say aaya hua ho phir tum ney issay na mana pus uss say barh ker behka hua kon hoga jo mukhalifat mein (haq say) door chala jaye"
        },
        {
            "chapter": 41,
            "verse": 53,
            "text": "Un-qareeb hum enhen apni nishaniyan aafaq-e-aalam mein bhi dikhayen gay aur khud inn ki apni zaat mein bhi yahan tak kay inn per khul jaye kay haq yehi hai kiya aap kay rab ka her cheez say waqif-o-aagah hona kafi nahi"
        },
        {
            "chapter": 41,
            "verse": 54,
            "text": "Yaqeen jano! Kay yeh log apnay rab kay roobaroo janey say shak mein hain yaad rakho kay Allah Taalaa her cheez ka ehaata kiyey huyey hai"
        },
        {
            "chapter": 42,
            "verse": 1,
            "text": "Haa-meem"
        },
        {
            "chapter": 42,
            "verse": 2,
            "text": "Ain –seen-qaaf"
        },
        {
            "chapter": 42,
            "verse": 3,
            "text": "Allah Taalaa jo zabardast hai aur hikmat wala hai issi tarah teri taraf aur tujh say aglon ki taraf wahee bhejta raha"
        },
        {
            "chapter": 42,
            "verse": 4,
            "text": "Aasmano ki (tamam) cheezen aur jo kuch zamin mein hai sab ussi ka hai woh bartar aur azeem-us-shan hai"
        },
        {
            "chapter": 42,
            "verse": 5,
            "text": "Qareeb hai aasman uper say phat paren aur tamam farishtay apnay rab ki paki tareef kay sath biyan ker rahey hain aur zamin walon kay liye istaghfar ker rahey hain. Khoob samajh rakho kay Allah Taalaa hi maaf farmaney wala rehmat wala hai"
        },
        {
            "chapter": 42,
            "verse": 6,
            "text": "Jinn logon ney uss kay siwa doosron ko kaar saaz bana liya hai Allah Taalaa unn per nigran hai aur aap unkay zimaydaar nahi hain"
        },
        {
            "chapter": 42,
            "verse": 7,
            "text": "Issi tarah hum ney aap ki taraf arabi quran ki wahee ki hai takay aap makkah walon ko aur uss kay aas pass logon ko khabardar ker den aur jama honey kay din say jiss kay aanay mein koi shak nahi dara den. Aik giroh jannat mein hoga aur aik giroh jahannum mein hoga"
        },
        {
            "chapter": 42,
            "verse": 8,
            "text": "Agar Allah Taalaa chahata to inn sab ko aik hi ummat ka bana deta lekin woh jissay chahata hai apni rehmat mein dakhil ker leta hai aur zalimon ka haami aur madadgar koi nahi"
        },
        {
            "chapter": 42,
            "verse": 9,
            "text": "Kiya inn logon ney Allah kay siwa aur kaar saaz bana liye hain (haqeeqatan) to Allah Taalaa hi kaar saaz hai wohi murdon ko zindah keray ga aur wohi her cheez per qadir hai"
        },
        {
            "chapter": 42,
            "verse": 10,
            "text": "Aur jiss jiss cheez mein tumhara ikhtilaf ho uss ka faisla Allah Taalaa hi ki taraf hai yehi Allah mera rab hai jiss per mein ney bharosa ker rakha hai aur jiss ki taraf mein jhukta hun"
        },
        {
            "chapter": 42,
            "verse": 11,
            "text": "Woh aasmano aur zamin ka peda kerney wala hai uss ney tumhray liye tumhari jins kay joray bana diyey hain. Aur chopayon kay joray banaye hain tumhen woh iss mein phela raha hai uss jesi koi cheez nahi woh sunnay aur dekhney wala hai"
        },
        {
            "chapter": 42,
            "verse": 12,
            "text": "Aasmano aur zamin ki kunjiyan ussi ki hain jiss ki chahye rozi kushada ker day aur tang ker day yaqeenan woh her cheez jannay wala hai"
        },
        {
            "chapter": 42,
            "verse": 13,
            "text": "Allah Taalaa ney tumharay liye wohi deen muqarrar ker diya hai jiss kay qaeem kerney ka uss ney Nooh (alh-e-salam) ko hukum diya tha aur jo (ba-zariya wahee) hum ney teri taraf bhej di hai aur jiss ka takeedi hukum hum ney Ibrahim aur Musa aur Essa (alheem-us-salam) ko diya tha kay iss deen ko qaeem rakhna aur iss mein phoot na dalna jiss cheez ki taraf aap ehen bula rahey hain who to (inn) mushrikon per giran guzarti hai Allah Taalaa jissay chahata hai apna bargazeedah banata hai aur jo bhi uss ki taraf rujoo keray who uss ki sahih rehnumaee kerta hai"
        },
        {
            "chapter": 42,
            "verse": 14,
            "text": "Unn logon ney apnay pass ilm aajaney kay baad hi ikhtilaf kiya (aur woh bhi) bahami zidd behas say aur agar aap kay rab ki baat aik waqt-e-muqarrara tak kay liye pehlay hi say qarar paagaee hui na hoti to yaqeenan unn ka faisla ho chuka hota aur jinn logon ko unn kay baad kitab di gaee hai woh bhi uss ki taraf say uljhan walay shak mein paray huye hain"
        },
        {
            "chapter": 42,
            "verse": 15,
            "text": "Pus aap logon ko issi tarah bulatay rahen aur jo kuch aap say kaha gaya hai uss per mazbooti say jamm jayen aur inn ki khuwaishon per na chalen aur keh den kay Allah Taalaa ney jitni kitaben nazil farmaee hain mera unn per eman hai aur mujhay humkum diya gaya hai kay tum mein insaf kerta rahon. Humara aur tum sab ka perwerdigar Allah hi hai humaray aemaal humaray liye hain aur tumharay aemaal tumharay liye hain hum tum mein koi cut hujjati nahi Allah Taalaa hum (sab) ko jama keray ga aur ussi ki taraf lotna hai"
        },
        {
            "chapter": 42,
            "verse": 16,
            "text": "Aur jo log Allah Taalaa ki baton mein jhagra daltay hain iss kay baad kay (makhlooq) ussay maan chuki unn ki cut hujjati Allah kay nazdeek batil hai aur unn per ghazab hai aur unn kay liye sakht azab hai"
        },
        {
            "chapter": 42,
            "verse": 17,
            "text": "Allah Taalaa ney haq kay sath kitab nazil farmaee hai aur tarazoo bhi (utari hai) aur aap ko kiya khabar shayad qayamat qareeb hi ho"
        },
        {
            "chapter": 42,
            "verse": 18,
            "text": "Iss ko jaldi unhen pari hai jo issay nahi mantay aur jo iss per yaqeen rakhtay hain woh to iss say darr rahey hain unhen iss kay haq honey ka poora ilm hai. Yad rakho jo log qayamat kay moamlay mein lar jhagar rahey hain woh door ki gumrahee mein paray huyey hain"
        },
        {
            "chapter": 42,
            "verse": 19,
            "text": "Allah Taalaa apnay bandon per bara hi lutf kerney wala hai jissay chahata hai kushada rozi deta hai aur woh bari taqat baray ghalbay wala hai"
        },
        {
            "chapter": 42,
            "verse": 20,
            "text": "Jiss ka iradah aakhirat ki kheti ka ho hum ussay uss ki kheti mein taraqqi den gay aur jo duniya ki kheti ki talab rakhta ho hum ussay uss mein say ho kuch dey den gay aisay shaks ka aakhirat mein koi hissa nahi"
        },
        {
            "chapter": 42,
            "verse": 21,
            "text": "Kiya inn logon ney aisay (Allah kay) shareek (muqarrar ker rakhay) hain jinhon ney aisay ehkaam-e-deen muqarrar ker diyey hain jo Allah kay famaye huye nahi hain. Agar faislay kay din ka wada na hota to (abhi hi) inn mein faisla ker diya jata. Yaqeenan (inn) zalimon kay liye hi dard-naak azab hai"
        },
        {
            "chapter": 42,
            "verse": 22,
            "text": "Aap dekhen gay kay yeh zalim apnay aemaal say darr rahey hongay jinn kay wabal inn per waqey honey walay hain aur jo log eman laye aur unhon ney nek aemaal kiyey woh bahishton kay baghaat mein hongay woh jo khuwaish keren apnay rab kay pass mojood payen gay yehi hai bara fazal"
        },
        {
            "chapter": 42,
            "verse": 23,
            "text": "Yehi woh hai jiss ki bisharat Allah Taalaa apney bandon ko dey raha hai jo eman laye aur (sunnat kay mutabiq) nek aemaal kiyey to keh dijiyey! Kay mein iss per tum say koi badla nahi chahata magar mohabbat rishtaydaari ki jo shaks koi neki keray hum uss kay liye uss ki neki mein aur neki barha den gay be-shak Allah Taalaa boht bakhshney wala (aur) boht qadardaan hai"
        },
        {
            "chapter": 42,
            "verse": 24,
            "text": "Kiya yeh kehtay hain kay (payghumber ney) Allah per khoot bandha hai agar Allah Taalaa chahye to aap kay dil per mohar laga day aur Allah Taalaa apni baton say jhoot ko mita deta hai aur sach ko sabit rakhta hai. Woh seenay ki baton ko jannay wala hai"
        },
        {
            "chapter": 42,
            "verse": 25,
            "text": "Wohi hai jo apnay bandon ki toba qabool farmata hai aur gunahon say darguzar farmata hai aur jo kuch tum ker rahey ho (sab) janta hai"
        },
        {
            "chapter": 42,
            "verse": 26,
            "text": "eman walon aur neko kaar logon ki sunta hai aur unhen apnay fazal say aur barha ker deta hai aur kuffaar kay liye sakht azab hai"
        },
        {
            "chapter": 42,
            "verse": 27,
            "text": "Agar Allah Taalaa apnay (sab) bandon ki rozi faraakh ker deta to woh zamin mein fasad barpa ker detay lekin woh andazay kay sath jo kuch chahata hai nazil farmata hai woh apnay bandon say poora khabardar hai aur khoob dekhney wala hai"
        },
        {
            "chapter": 42,
            "verse": 28,
            "text": "Aur wohi hai jo logon kay na-umeed hojaney kay bad barish barsata hai aur apni rehmat phela deta hai. Wohi hai kaar saaz aur qabil-e-hamd-o-sana"
        },
        {
            "chapter": 42,
            "verse": 29,
            "text": "Aur uss ki nishaniyon mein say aasmano aur zamin ki pedaeesh hai aur inn mein jandaron ka phelana hai. Woh iss per bhi qadir hai kay jab chahye unhen jama ker day"
        },
        {
            "chapter": 42,
            "verse": 30,
            "text": "Tumhen jo kuch museebaten phonchti hai woh tumharay apnay hathon kay kartoot ka badla hai aur woh to boht si baton say darguzar farma deta hai"
        },
        {
            "chapter": 42,
            "verse": 31,
            "text": "Aur tum humen zamin mein aajiz kerney walay nahi ho tumharay liye siwaye Allah Taalaa kay na koi kaar saaz hai na madadgar"
        },
        {
            "chapter": 42,
            "verse": 32,
            "text": "Aur darya mein chalney wali paharon jaisi kashtiyan uss ki nishaniyon mein say hain"
        },
        {
            "chapter": 42,
            "verse": 33,
            "text": "Agar woh chahye to hawa band kerday aur yeh kashtiyan samnadaron per ruki reh jayen. Yaqeenan iss mein jer sabar kerney walay shukar guzar kay liye nishaniyan hain"
        },
        {
            "chapter": 42,
            "verse": 34,
            "text": "Ya enhen inn kay kartootton kay baees tabah kerday woh to boht si khataon say darguzar farmaya kerta hai"
        },
        {
            "chapter": 42,
            "verse": 35,
            "text": "Aur takay jo log humari nishaniyon mein jhagartay hain woh maloom kerlen kay unn kay liye chutkara nahi"
        },
        {
            "chapter": 42,
            "verse": 36,
            "text": "To tumhen jo kuch diya gaya hai woh zindaganiy-e-duniya ka kuch yun hi sa asbab hai aur Allah kay pass jo hai woh iss say ba-darja behtar aur payedaar hai woh unn kay liye hai jo eman laye aur sirf apnay rab hi per bharosa rakhtay hain"
        },
        {
            "chapter": 42,
            "verse": 37,
            "text": "Aur kabeerah gunahon say aur be-hayaeeon say bachtay hain aur gussay kay waqt (bhi) maaf ker detay hain"
        },
        {
            "chapter": 42,
            "verse": 38,
            "text": "Aur apnay rab kay farman ko qabool kertay hain aur unn ka (her) kaam aapas kay mashwaray say hota hai aur jo hum ney unhen dey rakha hai uss mein say (humaray naam per) detay hain"
        },
        {
            "chapter": 42,
            "verse": 39,
            "text": "Aur jab unn per zulm-(o-ziyadti) hoto woh sirf badla ley letay hain"
        },
        {
            "chapter": 42,
            "verse": 40,
            "text": "Aur baraee ka badla ussi jaisi buraee hai aur jo maaf ker dayaur islah kerley uss ka ajar Allah kay zimay hai (fil-waqey) Allah Taalaa zalimon say mohabbat nahi kerta"
        },
        {
            "chapter": 42,
            "verse": 41,
            "text": "Aur jo shaks apnay mazloom honay kay baad (barabar ka) badla ley ley to aisay logon per (ilzam ka) koi raasta nahi"
        },
        {
            "chapter": 42,
            "verse": 42,
            "text": "Yeh raasta sirf unn logon per hai jo khud doosron per zulm keren aur zamin mein na haq fasad kertay phiren yehi log hain jinn kay liye dard-naak azab hai"
        },
        {
            "chapter": 42,
            "verse": 43,
            "text": "Aur jo shaks sabar kerley aur maaf kerdey yaqeenan yeh bari himmat kay kaamon mein say (aik kaam) hai"
        },
        {
            "chapter": 42,
            "verse": 44,
            "text": "Aur jissay Allah Taalaa behka dey uss ka iss kay baad koi chara saaz nahi aur tu dekhay ga kay zalim log azab ko dekh ker keh rahen hongay kay kiya wapis janey ki koi raah hai"
        },
        {
            "chapter": 42,
            "verse": 45,
            "text": "Aur tu enhen dekhay ga kay woh (jahannum kay) samney la-kharay kiyey jayen gay maray zillat kay jhukay jarahen hongay aur kan-ankhiyon say dekh rahey hongay eman walay saaf kahen gay kay haqeeqi ziyan kaar woh hain jinhon ney aaj qayamat kay din apnay aap ko aur apnay ghar walon ko nuksan mein dal diya. Yaad rakho kay yaqeenan zalim log daaeemi azab mein hain"
        },
        {
            "chapter": 42,
            "verse": 46,
            "text": "Unn kay koi madadgar nahi jo Allah Taalaa say alag unn ki madad ker saken aur jissay Allah gumrah kerdey uss kay liye koi raasta hi nahi"
        },
        {
            "chapter": 42,
            "verse": 47,
            "text": "Apnay rab ka hukum maan lo iss say pehlay kay Allah ki janib say woh din aajaye jiss ka hut jana na-mumkin hai tumhen uss roz na koi panah ki jagah milay gi na chup ker anjan bann janey ki"
        },
        {
            "chapter": 42,
            "verse": 48,
            "text": "Agar yeh mun pher len to hum ney aap ko inn per nigheybaan bana ker nahi bheja aap kay zimay to sirf paygham phoncha dena hai hum jab kabhi insan ko apni meharbani ka maza chakhatay hain to woh iss per itra jata hai aur agar unhen unn kay aemaal ki waja say koi museebat phonchti hai to be-shak insan bara hi na shukra hai"
        },
        {
            "chapter": 42,
            "verse": 49,
            "text": "Aasmano ki aur zamin ki saltanat Allah Taalaa hi kay liye hai woh jo chahata hai peda kerta hai jiss ko chahata hai betyian deta hai aur jissay chahata hai betay deta hai"
        },
        {
            "chapter": 42,
            "verse": 50,
            "text": "Ya enhen jama ker deta hai betay bhi aur betyian bhi aur jissay chahye baanjh ker deta hai woh baray ilm wala aur kamil qudrat wala hai"
        },
        {
            "chapter": 42,
            "verse": 51,
            "text": "Na-mumkin hai kay kissi banday say Allah Taalaa kalam keray magar wahee kay zariyey ya parday kay peechay say ya kissi farishtay ko bhejay aur woh Allah ka hukum say jo woh chahaye wahee keray be-shak woh bartar hai hikmat wala hai"
        },
        {
            "chapter": 42,
            "verse": 52,
            "text": "Aur iss tarah hum ney aap ki taraf apnay hukum say rooh ko utara hai aap iss say pehlay yeh bhi nahi jantay thay kay kitab aur eman kiya cheez hai? Lekin hum nay issay noor banaya iss kay zariyey say apnay bandon mein say jissay chahatay hain hidayat detay hain be-shak aap raah-e-raast ki rehnumaee ker rahey hain"
        },
        {
            "chapter": 42,
            "verse": 53,
            "text": "Uss Allah ki raah ki jiss ki milkiyat mein aasmano aur zamin ki her cheez hai. Aagah raho sab kaam Allah Taalaa hi ki taraf lot-tay hain"
        },
        {
            "chapter": 43,
            "verse": 1,
            "text": "Haa-meem"
        },
        {
            "chapter": 43,
            "verse": 2,
            "text": "Qasam hai iss wazeh kitab ki"
        },
        {
            "chapter": 43,
            "verse": 3,
            "text": "Hum ney iss ko arabi zaban ka quran banaya hai kay tum samjh lo"
        },
        {
            "chapter": 43,
            "verse": 4,
            "text": "Yaqeenan yeh loh-e-mehfooz mein hai aur humaray nazdeek buland martba hikmat wali hai"
        },
        {
            "chapter": 43,
            "verse": 5,
            "text": "Kiya hum iss naseehat ko tum say iss bina per hata len kay tum hadd say guzar janey walay ho"
        },
        {
            "chapter": 43,
            "verse": 6,
            "text": "Aur hum ney aglay logon mein bhi kitney hi nabi bhejay"
        },
        {
            "chapter": 43,
            "verse": 7,
            "text": "Jo nabi unn kay pass aaya unhon ney uss ka mazak uraya"
        },
        {
            "chapter": 43,
            "verse": 8,
            "text": "Pus hum ney inn say ziyadah zor aawaron ko tabah ker dala aur aglon ki misal guzar chuki hai"
        },
        {
            "chapter": 43,
            "verse": 9,
            "text": "Agar aap inn say daryaft keren kay aasmano aur zamin ko kiss ney peda kiya to yaqeenan inn ka jaeab yehi hoga kay unhen ghalib-o-dana (Allah) ney hi peda kiya hai"
        },
        {
            "chapter": 43,
            "verse": 10,
            "text": "Wohi hai jiss ney tumharay liye zamin ko farash (bichona) banaya aur iss mein tumharay liye rastay ker diyey takay tum raah paa liya kero"
        },
        {
            "chapter": 43,
            "verse": 11,
            "text": "Ussi ney aasman say aik andazay kay mutabiq pani nazil farmaya pus hum ney iss say murah shehar ko zindah ker diya.issi tarah tum nikalay jaogay"
        },
        {
            "chapter": 43,
            "verse": 12,
            "text": "Jiss ney tamam cheezon kay joray banaye aur tumharay liye kashtiyan banaeen aur chopaye janwar (peda kiyey) jinn per tum sawar hotay ho"
        },
        {
            "chapter": 43,
            "verse": 13,
            "text": "Takay tum inn ki peeth per jamm ker sawar hua kero phir apnay rab ki nemat ko yaad kero jab iss per theek thaak beth jaoaur kaho pak zaat hai uss ki jiss ney issay humaray bus mein ker diya halankay humen issay qaboo kerney ki taqat na thi"
        },
        {
            "chapter": 43,
            "verse": 14,
            "text": "Aur bil-yaqeen hum apnay rab ki taraf lot ker janey walay hain"
        },
        {
            "chapter": 43,
            "verse": 15,
            "text": "Aur enhon ney Allah kay baaz bando ko uss ka juzz thera diya yaqeenan insan khulla na-shukra hai"
        },
        {
            "chapter": 43,
            "verse": 16,
            "text": "Kiya Allah Taalaa ney apni makhlooq mein say betiyan to khud rakh leen aur tumhen beton say nawaza"
        },
        {
            "chapter": 43,
            "verse": 17,
            "text": "(Halankay) inn mein say kissi ko jab uss cheez ki khabar di jaye jiss ki misal uss ney (Allah) rehman kay liye biyan ki hai to uss ka chehra siyah parr jata hai aur woh ghumgeen hojata hai"
        },
        {
            "chapter": 43,
            "verse": 18,
            "text": "Kiya (Allah ki aulad larkiyan hain) jo zewraat mein palen aur jhagray mein (apni baat) wazeh na ker saken"
        },
        {
            "chapter": 43,
            "verse": 19,
            "text": "Aur enhon ney farishton ko jo rehman kay ibadat guzaar hain aurten qarar dey liya. Kiya unn ki pedaeesh kay moqay per yeh mojood thay? Inn ki yeh gawahee likh li jayegi aur inn say (iss cheez ki) baaz purs ki jayegi"
        },
        {
            "chapter": 43,
            "verse": 20,
            "text": "Aur kehtay hain Allah chahta to hum inn ki ibadat na kertay. Enhen iss ki kuch khabar nahi yeh to sirf atkal pichoo (jhoot baaten) kehtay hain"
        },
        {
            "chapter": 43,
            "verse": 21,
            "text": "Kiya hum ney enhen iss say pehlay koi (aur) kitab di hai jissay yeh mazboot thamay huyey hain"
        },
        {
            "chapter": 43,
            "verse": 22,
            "text": "(nahi nahi) bulkay yeh to kehtay hain kay hum ney apnay baad dadon ko aik mazhab per paya aur hum inhi kay naqsh-e-qadam per chal ker raah yaafta hain"
        },
        {
            "chapter": 43,
            "verse": 23,
            "text": "Issi tarah aap say pehlay bhi hum ney jiss basti mein koi daraney wala bheja wahan kay aasoodah haal logon ney yehi jawab diya kay hum ney apnay baap dada ko (aik raah per aur) aik deen per paya aur hum ney inhi kay naqsh-e-paa lo perwi kerney walay hain"
        },
        {
            "chapter": 43,
            "verse": 24,
            "text": "(nabi ney) kaha bhi kay agar cheh mein tumharay pass uss say boht behtar (maqsood tak phonchaney wala) tareeqa ley ker aaya hun jiss per tum ney apnay baap dadon ko paya to unhon ney kaha hum iss kay munkir hain jissay day ker tumhen bheja gaya hai"
        },
        {
            "chapter": 43,
            "verse": 25,
            "text": "Pus hum ney unn say intiqam liya aur dekh ley jhutlaney walon ka kaisa anjam hua"
        },
        {
            "chapter": 43,
            "verse": 26,
            "text": "Aur jabkay ibrahim (alh-e-salam) ney apnay walid say aur apni qom say farmaya kay mein inn cheezon say beyzaar hun jinn ki tum ibadat kertay ho"
        },
        {
            "chapter": 43,
            "verse": 27,
            "text": "Ba-juzz uss zaat kay jiss ney mujhay peda kiya hai aur wohi mujhay hidayat bhi keray ga"
        },
        {
            "chapter": 43,
            "verse": 28,
            "text": "Aur ibrahim (alh-e-salam) issi ko apni aulad mein bhi baqi rehney wali baat qaeem ker gaye takay log (shirk say) baaz aatey rahen"
        },
        {
            "chapter": 43,
            "verse": 29,
            "text": "Bulkay mein ney unn logon ko aur inn kay baap dadon ko saman (aur asbab) diya yahan tak kay unn kay pass haq aur saaf saaf sunaney wala rasool aagaya"
        },
        {
            "chapter": 43,
            "verse": 30,
            "text": "Aur haq kay phonchtay hi yeh bol paray kay yeh to jadoo hai aur hum iss kay munkir hain"
        },
        {
            "chapter": 43,
            "verse": 31,
            "text": "Aur kehney lagay yeh quran inn dono bastiyon mein say kissi baray aadmi per kiyon na nazil kiya gaya"
        },
        {
            "chapter": 43,
            "verse": 32,
            "text": "Kiya aap kay rab ki rehmat ko yeh taqseem kertay hain? Hum ney hi inn ki zindagniy-e-duniya ki rozi inn mein taqseem ki hai aur aik ko doosray say buland kiya hai takay aik doosray ko matehat ker ley jissay yeh log samettay phirtay hain iss say aap kay rab ki rehmat boht hi behtar hai"
        },
        {
            "chapter": 43,
            "verse": 33,
            "text": "Aur agar yeh baat na hoti kay tamam log aik hi tareeqay per hojayen gay to rehman kay sath kufur kerney walon kay gharon ki chatton ko hum chandi bana detay. Aur zeenon ko (bhi) jinn per charha kertay"
        },
        {
            "chapter": 43,
            "verse": 34,
            "text": "Aur inn kay gharon kay darwazay aur takhat bhi jinn per woh takkiyey laga laga ker bethtay"
        },
        {
            "chapter": 43,
            "verse": 35,
            "text": "Aur soney kay bhi aur yeh sabb kuch yunhi sa duniya ki zindagi ka faeedah hai aur aakhirat to aap kay rab kay nazdeek (sirf) perhezgaron kay liye (hi) hai"
        },
        {
            "chapter": 43,
            "verse": 36,
            "text": "Aur jo shaks rehman ki yaad say ghaflat keray hum uss per aik shetan muqarrar ker detay hain wohi uss ka sathi rehta hai"
        },
        {
            "chapter": 43,
            "verse": 37,
            "text": "Aur woh unhen raah say roktay hain aur yeh iss khayal mein rehtay hain kay yeh hidayat yafta hai"
        },
        {
            "chapter": 43,
            "verse": 38,
            "text": "Yehan tak kay jabb woh humaray pass aayega kahega kash! Meray aur teray darmiyan mashriq aur maghrib ki doori hoti (to) bara bura sathi hai"
        },
        {
            "chapter": 43,
            "verse": 39,
            "text": "Aur jabkay tum zalim thehar chukay to tumhen aaj hergiz tum sabb ka azab mein shareek hona koi nafa na dey ga"
        },
        {
            "chapter": 43,
            "verse": 40,
            "text": "Kiya pus tu behray ko suna sakta hai ya andhay ko raah dikha sakta hai aur ussay jo khulli gumrahee mein ho"
        },
        {
            "chapter": 43,
            "verse": 41,
            "text": "Pus agar hum tujhay yahan say bhi ley jayen to bhi hum inn say badla lenay walay hain"
        },
        {
            "chapter": 43,
            "verse": 42,
            "text": "Ya jo kuch inn say wada kiya hai woh tujhay dikha den hum inn per bhi qudrat rakhtay hain"
        },
        {
            "chapter": 43,
            "verse": 43,
            "text": "Pus jo wahee aap ki taraf ki gaee hai ussay mazboot thamay rahen be-shak aap rah-e-raast per hain"
        },
        {
            "chapter": 43,
            "verse": 44,
            "text": "Aur yaqeenan yeh (khud) aap kay liye aur aap ki qom kay liye naseehat hai aur unqareeb tum log poochay jaogay"
        },
        {
            "chapter": 43,
            "verse": 45,
            "text": "Aur humaray inn nabiyon say poocho! Jinhen hum ney aap say pehlay bheja tha kay kiya hum ney siwaye rehman kay aur mabood muqarrar kiyey thay jinn ki ibadat ki jaye"
        },
        {
            "chapter": 43,
            "verse": 46,
            "text": "Aur hum ney musa (alh-e-salam) ko apni nishaniyan dey ker firaon aur usskay umraa kay pass bheja to (Musa alh-e-salam ney jaa ker) kaha kay mein tamam jahano kay rab ka rasool hun"
        },
        {
            "chapter": 43,
            "verse": 47,
            "text": "Pus jab woh humari nishaniyan ley ker unn kay pass aaye to be-saakhta unn per hansney lagay"
        },
        {
            "chapter": 43,
            "verse": 48,
            "text": "Aur hum unhen jo nishaniyan dikhatay thay woh doosray say barhi chahrhi hoti thi aur hum ney unhen azab mein pakra takay woh baaz aajayen"
        },
        {
            "chapter": 43,
            "verse": 49,
            "text": "Aur unhon ney kaha aey jadoogar! Humaray liye apnay rab say uss ki dua ker jiss ka uss ney tujh say wada ker rakha hai yaqeen maan kay hum raah per lag jayen gay"
        },
        {
            "chapter": 43,
            "verse": 50,
            "text": "Phir jab hum ney woh azab unn say hata liya unhon ney ussi waqt apna qol-o-qarar tor diya"
        },
        {
            "chapter": 43,
            "verse": 51,
            "text": "Aur firaon ney apni qom mein munadi keraee aur kaha aey meri qom! Kiya misir ka mulk mera nahi? Aur meray (mehlon kay) neechay yeh nehren beh rahi hain kiya tum dekhtay nahi"
        },
        {
            "chapter": 43,
            "verse": 52,
            "text": "Bulkay mein behtar hun ba-nisbat uss kay jo be-toqeer hai aur saaf bol bhi nahi sakta"
        },
        {
            "chapter": 43,
            "verse": 53,
            "text": "Acha iss per soney kay kanggan kiyon nahi aa paray ya iss kay sath per bandh ker farishtay hi aajatay"
        },
        {
            "chapter": 43,
            "verse": 54,
            "text": "Uss ney apni qom ko behlaya phuslaya aur unhon ney ussi ki maan li yaqeenan yeh saray hi nafarman log thay"
        },
        {
            "chapter": 43,
            "verse": 55,
            "text": "Phir jab unhon ney humen gussa dilaya to hum ney unn say intiqam liya aur sab ko dubo diya"
        },
        {
            "chapter": 43,
            "verse": 56,
            "text": "Pus hum ney unhen gaya guzra ker diya aur pichlon kay liye misal bana di"
        },
        {
            "chapter": 43,
            "verse": 57,
            "text": "Aur jab ibn-e-mariyam ki misal biyan ki gaee to iss say teri qom (khushi say) cheekhney lagi hai"
        },
        {
            "chapter": 43,
            "verse": 58,
            "text": "Aur enhon ney kaha kay humaray mabood achay hain ya woh? Tujh say inn ka yeh kehna mehaz jhagray ki gharaz say hai bulkay yeh log hain hi jhagraloo"
        },
        {
            "chapter": 43,
            "verse": 59,
            "text": "Essa (alh-e-salam) bhi sirf banda hi hai jiss per hum ney ehsan kiya aur ussay bani-isareel kay liye nishan-e-qudrat banaya"
        },
        {
            "chapter": 43,
            "verse": 60,
            "text": "Agar hum chahtay to tumharay ewaz farishtay kerdetay jo zamin mein ja nasheeni kertay"
        },
        {
            "chapter": 43,
            "verse": 61,
            "text": "Aur yaqeenan essa (alh-e-salam) qayamat ki alamat hai pus tum qayamt kay baray mein shak na kero aur meri tabeydaari kero yehi seedhi raah hai"
        },
        {
            "chapter": 43,
            "verse": 62,
            "text": "Aur shetan tumhen rok na day yaqeenan woh tumhara sareeh dushman hai"
        },
        {
            "chapter": 43,
            "verse": 63,
            "text": "Aur jab essa (alh-e-salam) mojzzay laye to kaha kay mein tumharay pass hikmat laya hun aur iss liye aaya hun kay jinn baaz cheezon mein tum mukhtalif ho unhen wazeh kerdoon pus tum Allah Taalaa say daro aur mera kaha mano"
        },
        {
            "chapter": 43,
            "verse": 64,
            "text": "Mera aur tumhara rab faqat Allah Taalaa hi hai. Pus tum sab uss ki ibadat kero. Rah-e-raast (yehi) hai"
        },
        {
            "chapter": 43,
            "verse": 65,
            "text": "Phir (bani-israeel ki) jamaton ney aapas mein ikhtilaf kiya pus zalimon kay liye kharabi hai dukh walay din ki aafat say"
        },
        {
            "chapter": 43,
            "verse": 66,
            "text": "Yeh log sirf qayamat kay muntazir hain kay woh achnak inn per aa paray aur enhen khabar bhi na ho"
        },
        {
            "chapter": 43,
            "verse": 67,
            "text": "Uss din (gehray) dost bhi aik doosray kay dushman ban jayen gay siwaye perhezgaron kay"
        },
        {
            "chapter": 43,
            "verse": 68,
            "text": "Meray bando! Aaj to tum per koi khof (o-hiras) hai aur na tum (bad-dil aur) ghumzadah hogay"
        },
        {
            "chapter": 43,
            "verse": 69,
            "text": "Aur jo humari aayaton per eman laye aur thay bhi woh (farmabardar) musalman"
        },
        {
            "chapter": 43,
            "verse": 70,
            "text": "Tum aur tumhari biwiyan hasshash basshash (razi khushi) jannat mein chalay jao"
        },
        {
            "chapter": 43,
            "verse": 71,
            "text": "Inn kay charon taraf say soney ki rakabiyan aur soney kay gilason ka dor chalaya jaye ga inn kay ji jiss cheez ki khuwaish keren aur jiss say inn ki aankhen lazzat payen sab wahan hoga aur tum iss mein hamesha raho gay"
        },
        {
            "chapter": 43,
            "verse": 72,
            "text": "Yehi woh bahisht hai kay tum apnay aemaal kay badlay iss kay waris banaye gaye ho"
        },
        {
            "chapter": 43,
            "verse": 73,
            "text": "Yahan tumharay liye ba-kasrat meway hain jinhen tum khatay raho gay"
        },
        {
            "chapter": 43,
            "verse": 74,
            "text": "Be-shak gunehgar log azab-e-dozakh mein hamesha rahen gay"
        },
        {
            "chapter": 43,
            "verse": 75,
            "text": "Yeh azab kabhi bhi unsay halka na kiya jayega aur woh issi mein mayyus paray rahen gay"
        },
        {
            "chapter": 43,
            "verse": 76,
            "text": "Aur hum ney inn per zulm nahi kiya bulkay yeh khud hi zalim thay"
        },
        {
            "chapter": 43,
            "verse": 77,
            "text": "Aur pukar pukar ker kahen gay kay aey malik! Tera rab humara kaam hi tamam ker day woh kahega kay tumhen to (hamesha) rehna hai"
        },
        {
            "chapter": 43,
            "verse": 78,
            "text": "Hum to tumharay pass haq ley aaye lekin tum mein say aksar log haq say nafrat rakhney walay thay"
        },
        {
            "chapter": 43,
            "verse": 79,
            "text": "Kiya unhon ney kissi kaam ka pukhta iradah ker liya hai to yaqeen mano kay hum bhi pukhta kaam kerney walay hain"
        },
        {
            "chapter": 43,
            "verse": 80,
            "text": "Kiya inn ka yeh khayal hai kay hum inn ki posheedah baaton ko aur inn ki sirgoshiyon ko nahi suntay (yaqeenan hum barabar sunn rahey hain) bulkay humaray bhejay huyey inn kay pass hi likh rahey hain"
        },
        {
            "chapter": 43,
            "verse": 81,
            "text": "Aap keh dijiye! Kay agar bil-faraz rehman ki aulad ho to mein sab say pehlay ibadat kerney wala hota"
        },
        {
            "chapter": 43,
            "verse": 82,
            "text": "Aasmano aur zamin aur arsh ka rab jo kuch yeh biyan kertay hain iss say (boht) pak hai"
        },
        {
            "chapter": 43,
            "verse": 83,
            "text": "Abb aap enhen issi behas mubahisay aur khel kood mein chor dijiye yahan tak kay enhen uss din say sabiqa parr jaye jinn ka yeh wada diyey jatay hain"
        },
        {
            "chapter": 43,
            "verse": 84,
            "text": "Wohi aasmano mein mabood hai aur zamin mein bhi wohi qabil-e-ibadat hai aur woh bari hikmat wala aur pooray ilm wala hai"
        },
        {
            "chapter": 43,
            "verse": 85,
            "text": "Aur woh boht barkaton wala hai jiss kay pass aasman-o-zamin aur inn kay darmiyan ki badshahat hai aur qayamat ka ilm bhi ussi kay pass hai aur ussi ki janib tum sab lotaye jao gay"
        },
        {
            "chapter": 43,
            "verse": 86,
            "text": "Jinehn yeh log Allah kay siwa pukartay hain woh shifaat kerney ka ikhtiyar nahi rakhtay haan (mustahiq-e-shifaat woh hain) jo haq baat ka iqrar keren aur unhen ilm bhi ho"
        },
        {
            "chapter": 43,
            "verse": 87,
            "text": "Agar aap inn say daryaft keren kay enehn kiss ney peda kiya hai? To yaqeenan yeh jawab den gay kay Allah ney, phir yeh kahan ultay jatay hain"
        },
        {
            "chapter": 43,
            "verse": 88,
            "text": "Aur inn ka (payghumbar ka aksar) yeh kehna kay aey meray rab! Yaqeenan yeh woh log hain jo eman nahi latay"
        },
        {
            "chapter": 43,
            "verse": 89,
            "text": "Pus aap inn say mun pher len aur keh den. (acha bhai) salam! Enehn unqareeb (khud hi) maloom hojaye ga"
        },
        {
            "chapter": 44,
            "verse": 1,
            "text": "Haa-meem"
        },
        {
            "chapter": 44,
            "verse": 2,
            "text": "Qasam hai iss wazahat wali kitab ki"
        },
        {
            "chapter": 44,
            "verse": 3,
            "text": "Yaqeenan hum ney issay ba-barkat raat mein utara hai be-shak hum daraney walay hain"
        },
        {
            "chapter": 44,
            "verse": 4,
            "text": "Issi raat mein her aik mazboot kaam ka faisla kiya jata hai"
        },
        {
            "chapter": 44,
            "verse": 5,
            "text": "Humaray pass say hukum hoker hum hi hain rasool bana ker bhejney walay"
        },
        {
            "chapter": 44,
            "verse": 6,
            "text": "Aap kay rab ki meharbani say. Wohi hai sunnay wala jannay wala"
        },
        {
            "chapter": 44,
            "verse": 7,
            "text": "Jo rab hai aasmano ka aur zamin ka aur jo kuch inn kay darmiyan hai agar tum yaqeen kerney walay ho"
        },
        {
            "chapter": 44,
            "verse": 8,
            "text": "Koi mabood nahi iss kay siwa wohi jilata hai aur maarta hai wohi tumhara rab hai aur tumharay aglay baap dadon ka"
        },
        {
            "chapter": 44,
            "verse": 9,
            "text": "Bulkay woh shak mein paray khel rahen hain"
        },
        {
            "chapter": 44,
            "verse": 10,
            "text": "Aap uss din kay muntazir rahen jabkay aasman zahir dhuwan laye ga"
        },
        {
            "chapter": 44,
            "verse": 11,
            "text": "Jo logon ko gher ley ga yeh dard-naak azab hai"
        },
        {
            "chapter": 44,
            "verse": 12,
            "text": "Kahen gay kay aey humaray rab! Yeh aafat hum say door ker dey hum eman qabool kertay hain"
        },
        {
            "chapter": 44,
            "verse": 13,
            "text": "Inn kay liye naseehat kahan hai? Khol khol ker biyan kerney walay payghumber unn kay pass aa chukay"
        },
        {
            "chapter": 44,
            "verse": 14,
            "text": "Phir bhi inhon ney unn say mun phera aur keh diya kay sikhaya parhaya hua baaoola hai"
        },
        {
            "chapter": 44,
            "verse": 15,
            "text": "Hum azab ko thora door ker den gay to phir tum apni ussi halat per aajao gay"
        },
        {
            "chapter": 44,
            "verse": 16,
            "text": "Jiss din hum bari sakht pakar pakaren gay bilyaqeen hum badla lenay walay hain"
        },
        {
            "chapter": 44,
            "verse": 17,
            "text": "Yaqeenan inn say pehlay hum qom-e-firaon ko (bhi) aazma chukay hain jinn kay pass (Allah ka) ba-izzat rasool aaya"
        },
        {
            "chapter": 44,
            "verse": 18,
            "text": "Kay Allah Taalaa kay bando ko meray hawalay kerdo yaqeen mano kay mein tumharay liye amanat daar rasool hun"
        },
        {
            "chapter": 44,
            "verse": 19,
            "text": "Aur tum Allah Taalaa kay samney sirkashi na kero mein tumharay pass khulli daleel laney wala hun"
        },
        {
            "chapter": 44,
            "verse": 20,
            "text": "Aur mein apnay aur tumharay rab ki panah mein aata hun iss say kay tum mujhay sangsaar kerdo"
        },
        {
            "chapter": 44,
            "verse": 21,
            "text": "Aur agar tum mujh per eman nahi latey to mujh say alag hi raho"
        },
        {
            "chapter": 44,
            "verse": 22,
            "text": "Phir unhon ney apnay rab say dua ki kay yeh sabb gunehgar log hain"
        },
        {
            "chapter": 44,
            "verse": 23,
            "text": "(hum ney keh diya) kay raton raat tu meray bando ko ley ker nikal yaqeenan tumhara peecha kiya jayega"
        },
        {
            "chapter": 44,
            "verse": 24,
            "text": "Tu darya ko saakin chor ker chala jaa bilashuba yeh lashkar gharq kerdiya jayega"
        },
        {
            "chapter": 44,
            "verse": 25,
            "text": "Woh boht say baghaat aur chashmey chor gaye"
        },
        {
            "chapter": 44,
            "verse": 26,
            "text": "Aur khetiyan aur rahat buksh thikaney"
        },
        {
            "chapter": 44,
            "verse": 27,
            "text": "Aur woh aaram ki cheezen jinn mein aish ker rahey thay"
        },
        {
            "chapter": 44,
            "verse": 28,
            "text": "Uss i tarah hogaya aur hum ney inn sabb ka waris doosri qom ko bana diya"
        },
        {
            "chapter": 44,
            "verse": 29,
            "text": "So unn per na na to aasman-o-zamin roye aur na unhen mohlat mili"
        },
        {
            "chapter": 44,
            "verse": 30,
            "text": "Aur be-shak hum ney (hi) bani isareel ko (sakht) ruswakun saza say nijat di"
        },
        {
            "chapter": 44,
            "verse": 31,
            "text": "(Jo) firaon ki taraf say (horahi) thi.fil-waqey woh sirkash aur hadd say guzarney walon mein say tha"
        },
        {
            "chapter": 44,
            "verse": 32,
            "text": "Aur hum ney danista tor per bani israeel ko duniya jahan walon per fokiyat di"
        },
        {
            "chapter": 44,
            "verse": 33,
            "text": "Aur hum ney unhen aisi nishaniyan din jinn mein sareeh aazmaeesh thi"
        },
        {
            "chapter": 44,
            "verse": 34,
            "text": "Yeh log to yehi kehtay hain"
        },
        {
            "chapter": 44,
            "verse": 35,
            "text": "Kay (aakhri cheez) yehi humara pehli baar (duniya say) mar jana hai aur hum doobara uthaye nahi jayen gay"
        },
        {
            "chapter": 44,
            "verse": 36,
            "text": "Agar tum sachay ho to humaray baap dadon ko ley aao"
        },
        {
            "chapter": 44,
            "verse": 37,
            "text": "Kiya yeh log behtar hain ya tubba’a ki qom kay log aur jo unn say bhi pehlay thay. Hum ney unn sabb ko halak ker diya yaqeenan woh gunehgar thay"
        },
        {
            "chapter": 44,
            "verse": 38,
            "text": "Hum ney zamin aur aasmano aur inn kay darmiyan ki cheezon ko khel kay tor per peda nahi kiya"
        },
        {
            "chapter": 44,
            "verse": 39,
            "text": "Bulkay hum ney unhen durust tadbeer kay sath peda kiya hai lekin inn mein aksar log nahi jantay"
        },
        {
            "chapter": 44,
            "verse": 40,
            "text": "Yaqeenan faislay ka din inn sabb ka tey shuda waqt hai"
        },
        {
            "chapter": 44,
            "verse": 41,
            "text": "Uss din koi dost kissi dost kay kuch bhi kaam na aayega aur na unki imdad ki jayegi"
        },
        {
            "chapter": 44,
            "verse": 42,
            "text": "Magar jiss per Allah ki meharbani hojaye woh zabardast aur reham kerney wala hai"
        },
        {
            "chapter": 44,
            "verse": 43,
            "text": "Be-shak zaqoom (thoher) ka darakht"
        },
        {
            "chapter": 44,
            "verse": 44,
            "text": "Gunehgar ka khana hai"
        },
        {
            "chapter": 44,
            "verse": 45,
            "text": "Jo misil talchat kay hai aur pet mein kholta rehta hai"
        },
        {
            "chapter": 44,
            "verse": 46,
            "text": "Misil tez garum pani kay"
        },
        {
            "chapter": 44,
            "verse": 47,
            "text": "Issay pakar lo phir ghaseettay huyey beech jahannum tak phonchao"
        },
        {
            "chapter": 44,
            "verse": 48,
            "text": "Phir iss kay sir per sakht garum pani ka azab bahao"
        },
        {
            "chapter": 44,
            "verse": 49,
            "text": "(iss say kaha jayega) chakhta jaa tu to bara zee-izzat aur baray ikraam wala tha"
        },
        {
            "chapter": 44,
            "verse": 50,
            "text": "Yehi woh cheez hai jiss mein tum shak kiya kertay thay"
        },
        {
            "chapter": 44,
            "verse": 51,
            "text": "Be-shak (Allah say) darney walay aman chain ki jagah mein hongay"
        },
        {
            "chapter": 44,
            "verse": 52,
            "text": "Baghon aur chashmon mein"
        },
        {
            "chapter": 44,
            "verse": 53,
            "text": "Bareek aur dabeez resham kay libas pehney huyey aamney samney behtay hongay"
        },
        {
            "chapter": 44,
            "verse": 54,
            "text": "Yeh uss tarah hai aur hum bari bari aankhon wali hooron say unka nikah kerden gay"
        },
        {
            "chapter": 44,
            "verse": 55,
            "text": "Dil jamaee kay sath wahan her tarah kay mewon ki farmaeeshen kertay hongay"
        },
        {
            "chapter": 44,
            "verse": 56,
            "text": "Wahan woh mot chakhney kay nahi haan pehli mot (jo woh marr chukay) enhen Allah Taalaa ney dozakh ki saza say bacha diya"
        },
        {
            "chapter": 44,
            "verse": 57,
            "text": "Yeh sirf teray rab ka fazal hai yehi hai bari kamyabi"
        },
        {
            "chapter": 44,
            "verse": 58,
            "text": "Hum ney iss (quran) ko teri zaban mein aasan kerdiya takay woh naseehat hasil keren"
        },
        {
            "chapter": 44,
            "verse": 59,
            "text": "Abb tu muntazir reh yeh bhi muntazir hain"
        },
        {
            "chapter": 45,
            "verse": 1,
            "text": "Haa-meem"
        },
        {
            "chapter": 45,
            "verse": 2,
            "text": "Yeh kitab Allah ghalib hikmat walay ki taraf say nazil ki hui hai"
        },
        {
            "chapter": 45,
            "verse": 3,
            "text": "Aasmano aur zamin mein emaandaron kay liye yaqeenan boht si nishaniyan hain"
        },
        {
            "chapter": 45,
            "verse": 4,
            "text": "Aur khud tumhari pedaeesh mein aur inn janwaron ki pedaeesh mein jinehn woh phelata hai yaqeen rakhney wali qom kay liye boht si nishaniyan hain"
        },
        {
            "chapter": 45,
            "verse": 5,
            "text": "Aur raat din kay badlaney mein aur jo kuch rozi Allah Taalaa aasman say nazil farma ker zamin ko usski mot kay baad zindah ker deta hai (iss mein aur hawaon kay badlney mein bhi unn logon kay liye jo awal rakhtay hain nishaniyan hain)"
        },
        {
            "chapter": 45,
            "verse": 6,
            "text": "Yeh hain Allah ki aayaten jinhen hum aap ko raasti say suna rahey hain pus Allah Taalaa aur uss ki aayaton kay baad yeh kiss baat per eman layen gay"
        },
        {
            "chapter": 45,
            "verse": 7,
            "text": "“Well” aur afsos hai her aik jhootay gunehgar per"
        },
        {
            "chapter": 45,
            "verse": 8,
            "text": "Jo aayaten Allah ki apnay samney parhi jati hui sunay phir bhi ghuroor kerta hua iss tarah ara rahey kay goya suni hi nahi to aisay logon ko dard-naak azab ki khabar (phoncha) dijiye"
        },
        {
            "chapter": 45,
            "verse": 9,
            "text": "Woh jabb humari aayaton mein say kissi aayat ki khabar paa leta hai to uss ki hansi urata hai yehi log hain jinn kay liye ruswaee ki maar hai"
        },
        {
            "chapter": 45,
            "verse": 10,
            "text": "Unn kay peechay dozakh hai hai jo kuch unhon ney hasil kiya tha woh unhen kuch bhi nafa na dey ga aur na woh (kuch kaam aayengay) jinn ko unhon ney Allah kay siwa kaar saaz bana rakha tha unn kay liye bohat bara azab hai"
        },
        {
            "chapter": 45,
            "verse": 11,
            "text": "Yeh (sirtapa) hidayat hai jinn logon ney apnay rab ki aayaton ko na mana unn kay liye bohat sakht dard-naak azab hai"
        },
        {
            "chapter": 45,
            "verse": 12,
            "text": "Alla hi hai jiss ney tumharay liye darya ko taabey bana diya takay uss kay hukum say iss mein kashtiyan chalen aur tum uss ka fazal talash keroaur takay tum shukar baja lao"
        },
        {
            "chapter": 45,
            "verse": 13,
            "text": "Aur aasman-o-zamin ki her her cheez ko bhi uss ney apni taraf say tumharay liye tabey ker diya hai. Jo ghor keren yaqeenan woh iss mein boht si nishaniyan paa len gay"
        },
        {
            "chapter": 45,
            "verse": 14,
            "text": "Aap eman walon say keh den kay woh inn logon say dar-guzar keren jo Allah kay dinon ki tawakka nahi rakhtay takay Allah Taalaa aik qom ko unn kay kartooton ka badla day"
        },
        {
            "chapter": 45,
            "verse": 15,
            "text": "Jo neki keray ga woh apnay zatti bhalay kay liye aur jo buraee keray ga uss ka wabal ussi per hai phir tum sabb apnay perwerdigar ki taraf lotaye jaogay"
        },
        {
            "chapter": 45,
            "verse": 16,
            "text": "Yaqeenan hum ney bani israeel ko kitab hakumat aur nabowat di thi aur hum ney unhen pakeezah (aur nafees) roziyan di thin aur unhen duniya walon per fazilat di thi"
        },
        {
            "chapter": 45,
            "verse": 17,
            "text": "Aur hum ney unhen deen ki saaf saaf daleelen dein phir unhon ney apnay pass ilm kay phonch janey kay baad aapas ki zidd behas say hi ikhtilaf barpa ker dala yeh jinn jinn cheezon mein ikhtilaf ker rahey hain unn ka faisla qayamat walay din unn kay darmiyan (khud) tera rab keray ga"
        },
        {
            "chapter": 45,
            "verse": 18,
            "text": "Phir hum ney aap ko deen ki (zahir) raah per qaeem ker diya ao aap issi per lagay rahen aur nadano ki khuwaishon ki perwee mein na paren"
        },
        {
            "chapter": 45,
            "verse": 19,
            "text": "(Yad rakhen) kay yeh log hergiz Allah kay samney aap kay kuch kaam nahi aasaktay. (Samjh len kay) zalim log aapas mein aik doosray kay rafiq hotay hain aur perhezgaron ka kaar saaz Allah Taalaa hai"
        },
        {
            "chapter": 45,
            "verse": 20,
            "text": "Yeh (quran) logon kay liye baseerat ki baaten aur hidayat-o-rehmat hai uss qom kay liye jo yaqeen rakhti hai"
        },
        {
            "chapter": 45,
            "verse": 21,
            "text": "Kiya unn logon ka jo bura kaam kertay hain yeh guman hai kay hum unhen unn logon jaisa kerden gay jo eman laye aur nek kaam kiyey kay unn ka marna jeena yaksan hojaye bura hai woh faisla jo woh ker rahey hain"
        },
        {
            "chapter": 45,
            "verse": 22,
            "text": "Aur aasmano aur zamin ko Allah ney boht adal kay sath peda kiya hai aur takay her shaks ko uss kay kiyey huye kaam ka poora badla diya jaye aur unn per zulm na kiya jaye"
        },
        {
            "chapter": 45,
            "verse": 23,
            "text": "Kiya aap ney ussay bhi dekha? Jiss ney apni khuwaish-e-nafas ko apna mabood bana rakha hai aur bawajood samjh boojh kay Allah ney ussay gumrah ker diya hai aur uss kay kaan aur dil per mohar laga di hai aur uss ki aankh per bhi pardah daal diya hai abb aisay shaks ko Allah kay baad kon hidayat day sakta hai"
        },
        {
            "chapter": 45,
            "verse": 24,
            "text": "Kiya abb bhi tum naseehat nahi pakartay. Unhon ney kaha humari zindagi to sirf duniya ki zindagi hi hai. Hum martay aur jeetay hain aur humen sirf zamana hi maar dalta hai (dar-asal) unhen iss ka kuch ilm hi nahi. Yeh to sirf (qayas aur) atkal say hi kaam ley rahey hain"
        },
        {
            "chapter": 45,
            "verse": 25,
            "text": "Aur jabb inn kay samney humari wazeh aur roshan aayaton ki tilawat ki jati hai to inn kay pass iss qol kay siwa koi daleel nahi hoti kay agar tum sachay ho to humaray baap dadon ko lao"
        },
        {
            "chapter": 45,
            "verse": 26,
            "text": "Aap keh dijiye! Allah hi tumhen zindah kerta hai phir tumhen maar dalta hai phir tumhen qayamat kay din jama keray ga jiss mein koi shak nahi lekin aksar log nahi samajhtay"
        },
        {
            "chapter": 45,
            "verse": 27,
            "text": "Aur aasmano aur zamin ki badshahi Allah hi ki hai aur jiss din qayamat qaeem hogi uss din ehl-e-batil baray nuksan mein paren gay"
        },
        {
            "chapter": 45,
            "verse": 28,
            "text": "Aur aap dekhen gay kay her ummat ghutnon kay bal giri hui hogi. Her giroh apnay naam-e-aemaal ki taraf bulaya jayega aaj tumhen apnay kiyey ka badla diya jayega"
        },
        {
            "chapter": 45,
            "verse": 29,
            "text": "Yeh hai humari kitab jo tumharay baray mein sach sach bol rahi hai hum tumharay aemaal likhwatay jatay thay"
        },
        {
            "chapter": 45,
            "verse": 30,
            "text": "Pus lekin jo log eman layeaur unhon ney nek kaam kiyey to unko unka rab apni rehmat talay ley ley ga yehi sareeh kamyabi hai"
        },
        {
            "chapter": 45,
            "verse": 31,
            "text": "Lekin jinn logon ney kufur kiya to (mein unn say kahon ga) kiya meri aayaten tumhen sunaee nahi jati thin? Phir bhi tum takabbur kertay rahey aur tum thay hi gunehgar log"
        },
        {
            "chapter": 45,
            "verse": 32,
            "text": "Aur jabb kabhi kaha jata kay Allah ka wada yaqeenan sacha hai aur qayamat kay aaney mein koi shak nahi to tum jawab detay thay kay hum nahi jantay qayamat kiya cheez hai? Humen kuch yun hi sa khayal hojata hai lekin humen yaqeen nahi"
        },
        {
            "chapter": 45,
            "verse": 33,
            "text": "Aur unn per apnay aemaal ki burayian khul gaeen aur jiss ka woh mazak ura rahey thay uss ney unhen gher liya"
        },
        {
            "chapter": 45,
            "verse": 34,
            "text": "Aur keh diya gaya kay aaj hum tumhen bhula den gay jaisay kay tum ney apnay iss din say milney ko bhula diya tha tumhara thikana jahannum hai aur tumhara madadgar koi nahi"
        },
        {
            "chapter": 45,
            "verse": 35,
            "text": "Yeh iss liye hain kay tum ney Allah Taalaa ki aayaton ki hansi uraee thi aur duniya ki zindagi ney tumhen dhokay mein daal rakha tha pus aaj kay din na to yeh (dozakh) say nikalen jayen gay aur na unn say uzar-o-maazrat qabool kiya jayega"
        },
        {
            "chapter": 45,
            "verse": 36,
            "text": "Pus Allah ki tareef hai jo aasmano aur zamin aur tamam jahan ka palanhaar hai"
        },
        {
            "chapter": 45,
            "verse": 37,
            "text": "Tamam (buzrugi aur) baraee aasmano aur zamin mein ussi ki hai aur wohi ghalib aur hikmat wala hai"
        }
    ]
}
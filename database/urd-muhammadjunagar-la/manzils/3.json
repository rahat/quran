{
    "manzils": [
        {
            "chapter": 10,
            "verse": 1,
            "text": "Alif-laam-raa ye pur hikmat kitab ki aayaten hain"
        },
        {
            "chapter": 10,
            "verse": 2,
            "text": "Kiya inn logon ko iss baat say tajjub hua kay hum ney inn mein say aik shaks kay pass wahee bhej di kay sab aadmiyon ko daraiye aur jo eman ley aaye unn ko yeh khushkhabri suniye kay inn kay rab kay pass inn ko poora ajar-o-martaba milay ga. Kafiron ney kaha yeh shaks to bila shuba sareeh jadoogar hai"
        },
        {
            "chapter": 10,
            "verse": 3,
            "text": "Bila shuba tumhara rab Allah hi hai jiss ney aasmanon aur zamin ko cheh roz mein peda ker diya phir arsh per qaeem hua woh her kaam ki tadbeer kerta hai. Uss ki ijazat kay baghair koi uss kay pass sifarish kerney wala nahi aisa Allah tumhara rab hai so tum uss ki ibadat kero kiya tum phir bhi nasihat nahi pakartay"
        },
        {
            "chapter": 10,
            "verse": 4,
            "text": "Tum sab ko Allah hi kay pass jana hai Allah ney sacha wada ker rakha hai. Be-shak wohi pehli baar bhi peda kerta hai phir wohi doobara bhi peda keray ga takay aisay logon ko jo kay eman laye aur unhon ney nek kaam kiye insaf kay sath jaza dey aur jin logon ney kufur kiya unn kay wastay kholta hua pani peenay ko milay ga aur dard naak azab hoga unn kay kufur ki waja say"
        },
        {
            "chapter": 10,
            "verse": 5,
            "text": "Woh Allah Taalaa aisa hai jiss ney aftab ko chamakta hua banaya aur chand ko noorani banaya aur uss kay liye manzilen muqarrar kin takay tum barson ki ginti aur hisab maloom ker liya kero. Allah Taalaa ney yeh cheezen bey faeeda nahi peda kin. Woh yeh dalaeel unn ko saaf saaf batla raha hai jo danish rakhtay hain"
        },
        {
            "chapter": 10,
            "verse": 6,
            "text": "Bila shuna raat aur din kay yakay baad deegray aaney mein aur Allah Taalaa ney jo kuch aasmanon aur zamin mein peda kiya hai inn sab mein unn logon kay liye dalaeel hain jo Allah ka darr rakhtay hain"
        },
        {
            "chapter": 10,
            "verse": 7,
            "text": "Jin logon ko humaray pass aaney ka yaqeen nahi hai aur woh dunyawi zindagi per razi hogaye hain aur iss mein ji laga bethay hain aur jo log humari aayaton say ghafil hain"
        },
        {
            "chapter": 10,
            "verse": 8,
            "text": "Aisay logon ka thikana unn kay aemaal ki waja say dozakh hai"
        },
        {
            "chapter": 10,
            "verse": 9,
            "text": "Yaqeenan jo log eman laye aur unhon ney nek kaam kiye unn ka rab unn ko unn kay eman kay sabab unn kay maqsad tak phoncha dey ga nemat kay baghon mein jin key neechay nehren jari hongi"
        },
        {
            "chapter": 10,
            "verse": 10,
            "text": "Unn kay mun say yeh baat niklay gi “ subhan Allah ” aur unn ka bahumi salam yeh hoga “Assalam-o-alaikum” aur unn ki akheer baat yeh hogi tamam tareefen Allah kay liye hain jo saray jahaan ka rab hai"
        },
        {
            "chapter": 10,
            "verse": 11,
            "text": "Aur agar Allah logon per jaldi say nuksan waaqay ker diya kerta jiss tarah woh faeeday kay liye jaldi machatay hain to unn ka wada kabhi ka poora ho chuka hota. So hum unn logon ko jin ko humaray pass aaney ka yaqeen nahi hai unn kay haal per chor rakhtay hain kay apni sirkashi mein bhataktay rahen"
        },
        {
            "chapter": 10,
            "verse": 12,
            "text": "Aur jab insan ko koi takleef phonchti hai to hum ko pukarta hai letay bhi bethay bhi kharay bhi. Phir jab hum uss ki takleef uss say hata detay hain to woh aisa hojata hai kay goya uss ney apni takleef kay liye jo ussay phonchi thi kabhi humen pukara hi na tha inn hadd say guzarney walon kay aemaal ko unn kay liye issi tarah khushnuma bana diya gaya hai"
        },
        {
            "chapter": 10,
            "verse": 13,
            "text": "Aur hum ney tum say pehlay boht say girohon ko halak ker diya jabkay unhon ney zulm kiya halankay unn kay pass unn kay payghumber bhi dalaeel ley ker aaye aur woh aisay kab thay kay eman ley aatay? Hum mujrim logon ko aisi hi saza diya kertay hain"
        },
        {
            "chapter": 10,
            "verse": 14,
            "text": "Phir unn kay baad hum ney duniya mein bajaye unn kay tum ko janasheen kiya takay hum dekh len kay tum kiss tarah kaam kertay ho"
        },
        {
            "chapter": 10,
            "verse": 15,
            "text": "Aur jab inn kay samney humari aayaten parhi jati hain jo bilkul saaf saaf hain to yeh log jin ko humaray pass aaney ki umeed nahi hai yun kehtay hain kay iss kay siwa koi doosra quran layiye ya iss mein kuch tarmeem ker dijiye. Aap keh dijiye kay mujhay yeh haq nahi kay mein apni taraf say iss mein tarmeem kerdoon bus mein to issi ki ittabaa keroon ga jo meray pass wahee kay zariye say phoncha hai agar mein apney rab ki na farmani keroon to mein aik baray din kay azab ka andesha rakhta hun"
        },
        {
            "chapter": 10,
            "verse": 16,
            "text": "Aap yun keh dijiye kay agar Allah ko manzoor hota to na to mein tum ko woh parh ker sunata aur na Allah Taalaa tum ko iss ki itlaa deta kiyon kay mein iss say pehlay to aik baray hissay umar tak mein tum mein reh chuka hun. Phir kiya tum aqal nahi rakhtay"
        },
        {
            "chapter": 10,
            "verse": 17,
            "text": "So uss shaks say ziyada kaun zalim hoga jo Allah per jhoot bandhay ya uss ki aayaton ko jhoota batlaye yaqeenan aisay mujrimon ko aslan falah na hogi"
        },
        {
            "chapter": 10,
            "verse": 18,
            "text": "Aur yeh log Allah kay siwa aisi cheezon ki ibadat kertay hain jo na unn ko zarrar phoncha saken aur na unn ko nafa phoncha saken aur kehtay hain kay yeh Allah kay pass humaray sifarshi hain. Aap keh dijiye kay kiya tum Allah ko aisi cheez ki khabar detay ho jo Allah Taalaa ko maloom nahi na aasmanon mein aur na zamin mein woh pak aur bartar hai inn logon kay shirk say"
        },
        {
            "chapter": 10,
            "verse": 19,
            "text": "Aur tamam log aik hi ummat kay thay phir unhon ney ikhtilaf peda ker liya aur agar aik baat na hoti jo aap kay rab ki taraf say pehlay thehar chuki hai to jiss cheez mein yeh log ikhtilaf ker rahey hain unn ka qataee faisla ho chuka hota"
        },
        {
            "chapter": 10,
            "verse": 20,
            "text": "Aur yeh log yun kehtay hain kay inn per inn kay rab ki janib say koi nishani kiyon nahi nazil hoti? So aap farma dijiye kay ghaib ki khabar sirf Allah ko hai so tum bhi muntazir raho mein bhi tumharay sath munatazir hun"
        },
        {
            "chapter": 10,
            "verse": 21,
            "text": "Aur jab hum logon ko iss amar kay baad kay inn per koi museebat parr chuki ho kissi nemat ka maza chakha detay hain to woh foran hi humari aayaton kay baray mein caalen chalney lagtay hain aap keh dijiye kay Allah chaal chalney mein tum say ziyada tez hai bil yaqeen humaray farishtay tumhari sab chaalon ko likh rahey hain"
        },
        {
            "chapter": 10,
            "verse": 22,
            "text": "Aur Allah aisa hai kay tum ko khushki aur darya mein chalata hai yahan tak kay jab tum kashti mein hotay ho aur woh kashtiyan logon ko mowafiq hawa kay zariye ley ker chalti hain aur woh log inn say khush hotay hain inn per aik jhonka sakht hawa ka aata hai aur her taraf say unn per mojen uthti chali aati hain aur woh samajhtay hain kay (buray) aa ghiray (ussa waqat) sab khalis aetiqaad ker kay Allah hi ko pukartay hain kay agar tu hum ko iss say bacha ley to hum zaroor shukar guzaar bann jayen"
        },
        {
            "chapter": 10,
            "verse": 23,
            "text": "Phri jab Allah Taalaa unn ko bacha leta hai to foran hi woh zamin mein na haq sirkashi kerney lagtay hain aey logo! Yeh tumhari sirkashi tumharay liye wabaal honey wali hai dunyawi zindagi kay (chand) faeeday hain phir humaray pass tum ko aana hai phir hum sab tumhara kiya hua tum ko batla den gay"
        },
        {
            "chapter": 10,
            "verse": 24,
            "text": "Pus duniyawi zindagi ki halat to aisi hai jaisay hum ney aasman say pani barsaya phir uss say zamin ki nabataat jin ko aadmi aur chopaye khatay hain khoob gunjaan ho ker nikli. Yahan tak kay jab woh zamin apni ronaq ka poora hissa ley chuki aur uss ki khoob zebaeesh hogaee aur uss kay malikon ney samajh liya kay abb hum iss per bilkul qabiz ho chukay to din mein ya raat mein iss per humari taraf say koi hukum (azab) aa para so hum ney uss ko aisa saaf ker diya kay goya kal woh mojood hi na thay hum issi tarah aayat ko saaf saaf biyan kertay hainaisay logon kay liye jo sochtay hain"
        },
        {
            "chapter": 10,
            "verse": 25,
            "text": "Aur Allah Taalaa salamti kay ghar ki taraf tum ko bulata hai aur jiss ko chahata hai raah-e-raast per chalney ki tofiq deta hai"
        },
        {
            "chapter": 10,
            "verse": 26,
            "text": "Jin logon ney neki ki hai unn kay wastay khoobi hai aur mazeed baran bhi aur unn kay chehron per na siayahi chahaye gi aur na zillat yeh log jannat mein rehney walay hain woh iss mein hamesha rehen gay"
        },
        {
            "chapter": 10,
            "verse": 27,
            "text": "Aur jin logon ney bad kaam kiye unn ki badi ki saza uss kay barabar milay gi aur unn ko zillat chahaye gi unn ko Allah Taalaa say koi na bacha sakay ga. Goya unn kay chehron per andheri raat kay parat kay parat lapet diye gaye hain. Yeh log dozakh mein rehney walay hain woh iss mein hamesha rahen gay"
        },
        {
            "chapter": 10,
            "verse": 28,
            "text": "Aur woh din bhi qabil-e-ziker hai jiss roz hum inn sab ko jama keren gay phir mushrikeen say kahen gay kay tum aur tumharay shareek apni jagah thehro phir hum inn kay aapas mein phoot daal den gay aur inn kay woh shurka kahen gay kay tum humari ibadat nahi kertay thay"
        },
        {
            "chapter": 10,
            "verse": 29,
            "text": "So humaray tumharya darmiyan Allah kafi hai gawah kay tor per kay hum ko tumhari ibadat ki khabar bhi na thi"
        },
        {
            "chapter": 10,
            "verse": 30,
            "text": "Uss muqam per her shaks apney aglay kiye huye kaamon ki jaanch ker ley ga aur yeh log Allah ki taraf jo inn ka malik-e-haqeeqi hai lotaye jayen gay aur jo kuch jhoot bandha kertay thay sab unn say ghaeeb hojayen gay"
        },
        {
            "chapter": 10,
            "verse": 31,
            "text": "Aap kahiye kay woh kaun hai jo tum ko aasman aur zamin say rizq phonchata hai ya woh kaun hai jo kanon aur aankhon per poora ikhtiyar rakhta hai aur woh kaun hai jo zinda ko murda say nikalta hai aur murda ko zinda say nikalta hai aur woh kaun hai jo tamam kaamon ki tadbeeren kerta hai? Zaroor woh yehi kahen gay kay “Allah” to unn say kahiye phir kiyon nahi dartay"
        },
        {
            "chapter": 10,
            "verse": 32,
            "text": "So yeh hai Allah Taalaa jo tumahra rab haqeeqi hai. Phir haq kay baad aur kiya reh gaya ba-juz gumrahi kay phir kahan phiray jatay ho. Issi tarah aap kay rab ki yeh baat kay yeh eman na layen gay tamam fasiq logon kay haq mein sabit ho chuki hai"
        },
        {
            "chapter": 10,
            "verse": 33,
            "text": "Aap yun kahiye kay kiya tumharay shurka mein koi aisa hai jo pehli baar bhi peda keray phir doobara bhi peda keray? Aap keh dijiye kay Allah hi pehli baar peda kerta hai phir wohi doobara bhi peda keray ga. Phir tum kahan phiray jatay ho"
        },
        {
            "chapter": 10,
            "verse": 34,
            "text": "Aap kahiye kay tumharay shurka mein koi aisa hai kay haq ka raasta batata ho? Aap keh dijiye kay Allah hi haq ka raasta batata hai. To phir aaya jo shaks haq ka raasta batata ho woh ziyada ittabaa kay laeeq hai ya woh shaks jiss ko baghair bataye khud hi raasta na soojhay? Pus tum ko kiya hogaya hai tum kaisay faislay kertay ho"
        },
        {
            "chapter": 10,
            "verse": 35,
            "text": "Aur inn mein say aksar log sirf gumaan per chal rahey hain. Yaqeenan gumaan haq (ki maarfat) mein kuch bhi kaam nahi dey sakta yeh jo kuch ker rahey hain yaqeenan Allah ko sab khabar hai"
        },
        {
            "chapter": 10,
            "verse": 36,
            "text": "Aur yeh quran aisa nahi hai kay Allah (ki wahee) kay baghair (apney hi say) gharr liya gaya ho. Bulkay yeh to (unn kitabon ki) tasdeeq kerney wala hai jo iss kay qabal (nazil) ho chuki hain aur kitab (ehkaam-e-zarooriya) ki tafseel biyan kerney wala hai iss mein koi baat shak ki nahi kay rab-ul-aalameen ki taraf say hai"
        },
        {
            "chapter": 10,
            "verse": 37,
            "text": "Kiya yeh log yun kehtay hain kay aap ney iss ko gharr liya hai? Aap keh dijiye kay phir tum iss ki misil aik hi surat lao aur jin jin ghair Allah ko bula sako bula lo agar sachay ho"
        },
        {
            "chapter": 10,
            "verse": 38,
            "text": "Bulkay aisi cheezon ki takzeeb kerney lagay jiss ko apney ehaat-e-ilmi mein nahi laye aur hanooz inn ko iss ka akheer nateeja nahi mila"
        },
        {
            "chapter": 10,
            "verse": 39,
            "text": "Jo log inn say pehlay huye hain issi tarah unhon ney bhi jhutlaya tha so dekh lijiye unn zalimon ka anjam kaisa hua"
        },
        {
            "chapter": 10,
            "verse": 40,
            "text": "Aur inn mein say baaz aisay hain jo iss per eman ley aayen gay aur baaz aisay hain kay iss per eman na layen gay. Aur aap ka rab mufisdon ko khoob janta hai"
        },
        {
            "chapter": 10,
            "verse": 41,
            "text": "Aur agar aap ko jhutlatay rahen to yeh keh dijiye kay meray liye mera amal aur tumhara liye tumhara amal tum meray amal say bari ho aur mein tumharay amal say bari hun"
        },
        {
            "chapter": 10,
            "verse": 42,
            "text": "Aur inn mein say baaz aisay hain jo aap ki taraf kaan lagaye bethay hain. Kiya aap behron ko sunatay hain go unn ko samajh bhi na ho"
        },
        {
            "chapter": 10,
            "verse": 43,
            "text": "Aur inn mein baaz aisay hain jo aap ko takk rahey hain. Phir kiya aap andhon ko raasta dikhlana chahatay hain go inn ko baseerat bhi na ho"
        },
        {
            "chapter": 10,
            "verse": 44,
            "text": "Yeh yaqeeni baat hai kay Allah logon per kuch zulm nahi kerta lekin log khud hi apni janon per zulm kertay hain"
        },
        {
            "chapter": 10,
            "verse": 45,
            "text": "Aur inn ko woh din yaad dulaiye jiss mein Allah inn ko (apney huzoor) jama keray ga (to inn ko aisa mehsoos hoga) kay goya woh (duniya mein) saray din ki aik aadh ghari rahey hongay aur aapas mein aik doosray ko pehchanney ko thehray hon. Waqaee khasaray mein paray woh log jinhon ney Allah kay pass janey ko jhutlaya aur woh hudayat paney walay na thay"
        },
        {
            "chapter": 10,
            "verse": 46,
            "text": "Aur jiss ka inn say hum wada ker rahey hain uss mein say kuch thora sa agar hum aap ko dikhla den ya (unn kay zahoor say pehlay) hum aap ko wafat dey den so humaray pass to inn ko aana hi hai. Phir Allah inn kay sab afaal per gawah hai"
        },
        {
            "chapter": 10,
            "verse": 47,
            "text": "Aur her ummat kay liye aik rasool hai so jab unn kay woh rasool aa chukta hai unn ka faisla insaf kay sath kiya jata hai aur unn per zulm nahi kiya jata"
        },
        {
            "chapter": 10,
            "verse": 48,
            "text": "Aur yeh log kehtay hain kay yeh wada kab hoga? Agar tum sachay ho"
        },
        {
            "chapter": 10,
            "verse": 49,
            "text": "Aap farma dijiye kay mein apni zaat kay liye to kissi nafay ka aur kissi zarrar ka ikhtiyar rakhta hi nahi magar jitna Allah ko manzoor ho. Her ummat kay liye aik moyyen waqt hai jab unn ka woh moyyen waqt aa phonchta hai to aik ghari na peechay hatt saktay hain aur na aagay sirak saktay hain"
        },
        {
            "chapter": 10,
            "verse": 50,
            "text": "Aap farma dijiye kay yeh batlao kay agar tum per Allah ka azab raat ko aa paray ya din ko to azab mein konsi cheez aisi hai kay mujrim log iss ko jaldi maang rahey hain"
        },
        {
            "chapter": 10,
            "verse": 51,
            "text": "Kiya phir jab woh aa hi paray ga uss per eman lao gay. Haan abb mana! Halankay tum iss ki jaldi machaya kertay thay"
        },
        {
            "chapter": 10,
            "verse": 52,
            "text": "Phri zalimon say kaha jayega ka hamesha ka azab chakho. Tum ko to tumharay kiye ka hi badla mila hai"
        },
        {
            "chapter": 10,
            "verse": 53,
            "text": "Aur woh aap say daryaft kertay hain kay kiya azab waqaee sach hai? Aap farma dijiye kay haan qasam hai meray rab ki woh waqaee sach hai aur tum kissi taraf Allah ko aajiz nahi ker saktay"
        },
        {
            "chapter": 10,
            "verse": 54,
            "text": "Aur agar her jaan jiss ney zulm (shirk) kiya hai kay pass itna ho kay sari zamin bhar jaye tab bhi uss ko dey ker apni jaan bachaney lagay aur jab azab ko dekhen gay tp pasheymani ko posheeda rakhen gay. Aur inn ka faisla insaf kay sath hoga. Aur inn per zulm na hoga"
        },
        {
            "chapter": 10,
            "verse": 55,
            "text": "Yaad rakho kay jitni cheezen aasmanon aur zamin mein hain sab Allah hi kay mulk mein hain. Yaad rakho kay Allah Taalaa ka wada sacha hai lekin boht say aadmi ilm nahi rakhtay"
        },
        {
            "chapter": 10,
            "verse": 56,
            "text": "Wohi jaan dalta hai aur wohi jaan nikalta hai aur tum sab ussi kay pass laye jaogay"
        },
        {
            "chapter": 10,
            "verse": 57,
            "text": "Aey logo! Tumharay pass tumhara rab ki taraf say aik aisi cheez aaee hai jo naseehat hai aur dilon mein jo rog hain unn kay liye shifa hai aur rehnumaee kerney wali hai aur rehmat hai eman walon kay liye"
        },
        {
            "chapter": 10,
            "verse": 58,
            "text": "Aap keh dijiye kay bus logon ko Allah key iss inam aur rehmat per khush hona chahaiye. Woh iss say ba-darjaha behtar hai jiss ko woh jama ker rahey hain"
        },
        {
            "chapter": 10,
            "verse": 59,
            "text": "Aap kahiye kay yeh to batao kay Allah ney tumharay liye jo kuch rizq bheja tha phri tum ney uss ka kuch hissa haram aur kuch halal qarar dey liya. Aap poochiye kay kiya tum ko Allah ney hukum diya tha ya Allah per iftra hi kertay ho"
        },
        {
            "chapter": 10,
            "verse": 60,
            "text": "Aur jo log Allah per jhoot iftrra bandhtay hain unn ka qayamat ki nisbat kiya gumaan hai? Waqaee logon per Allah Taalaa ka bara hi fazal hai lekin aksar aadmi shukar nahi kertay"
        },
        {
            "chapter": 10,
            "verse": 61,
            "text": "Aur aap kissi haal mein hon aur munjmila inn ehwaal kay aap kahin say quran parhtay hon aur jo kaam bhi kertay hon hum ko sab ki khabar rehti hai jab tum uss kaam mein mashghool hotay ho. Aur aap kay rab say koi cheez zarra barabar bhi ghaeeb nahi na zamin mein aur na aasman mein aur na koi cheez uss say choti aur na koi cheez bari magar yeh sab kitab-e-mubin mein hai"
        },
        {
            "chapter": 10,
            "verse": 62,
            "text": "Yaad rakho kay Allah kay doston per na koi andesha hai aur na woh ghumgeen hotay hain"
        },
        {
            "chapter": 10,
            "verse": 63,
            "text": "Yeh woh log hain jo eman laye aur (buraiyon say) perhez rakhtay hain"
        },
        {
            "chapter": 10,
            "verse": 64,
            "text": "Inn kay liye dunyawi zindagi mein bhi aur aakhirat mein bhi khushkhabri hai Allah Taalaa ki baaton mein kuch farq hua nahi kerta. Yeh bari kaamyabi hai"
        },
        {
            "chapter": 10,
            "verse": 65,
            "text": "Aur aap ko inn ki baaten ghum mein na daalen. Tamam tar ghalba Allah hi kay liye hai woh sunta janta hai"
        },
        {
            "chapter": 10,
            "verse": 66,
            "text": "Yaad rakho kay jitney kuch aasman mein hain aur jitney zamin mein hain yeh sab Allah hi kay hain aur jo log Allah ko chor ker doosray shurka ki ibadat ker rahey hain kiss cheez ki ittabaa ker rahey hain aur mehaz atkalen laga rahey hain"
        },
        {
            "chapter": 10,
            "verse": 67,
            "text": "Woh aisa hi hai jiss ney tumharay liye raat banaee takay tum iss mein aaram kero aur din bhi iss tor per banaya kay dekhney bhalney ka zariya hai tehqeeq iss mein dalaeel hain unn logon kay liye jo suntay hain"
        },
        {
            "chapter": 10,
            "verse": 68,
            "text": "Woh kehtay hain kay Allah aulad rakhta hai. Subhan Allah ! Who to kissi ka mohtaj nahi ussi ki milkiyat hai jo kuch aasmano mein hai aur jo kuch zamin mein hai. Tumharay pass iss per koi daleel nahi. Kiya Allah kay zimmay aisi baat lagatay ho jiss ka tum ilm nahi rakhtay"
        },
        {
            "chapter": 10,
            "verse": 69,
            "text": "Aap keh dijiye kay jo log Allah per jhoot iftra kertay hain woh kaamyab na hongay"
        },
        {
            "chapter": 10,
            "verse": 70,
            "text": "Yeh duniya mein thora sa aish hai phir humaray pass inn ko aana hai phir hum inn ko inn kay kufur kay badlay sakht azab chakhayen gay"
        },
        {
            "chapter": 10,
            "verse": 71,
            "text": "Aur aap inn ko nooh (alh-e-salam) ka qissa parh ker sunaiye jab kay unhon ney apni qom say farmaya kay aey meri qom! Agar tum ko mera rehna aur ehkaam-e-elahi ki naseehat kerna bhari maloom hota hai to mera to Allah hi per bharosa hai. Tum apni tadbeer maaye apney shurka kay pukhta kerlo phir tumhari tadbeer tumhari ghuttan ka baees nahi honi chahaiye. Aur phir meray sath ker guzro aur mujh ko mohlat na do"
        },
        {
            "chapter": 10,
            "verse": 72,
            "text": "Phir bhi agar tum aeyraaz hi kiye jao to mein ney tum say koi maawza to nahi maanga mera maawza to sirf Allah hi kay zimmay hai aur mujh ko hukum kiya gaya hai kay mein musalmanon mein say rahon"
        },
        {
            "chapter": 10,
            "verse": 73,
            "text": "So woh log inn ko jhutlatay rahey pus hum ney inn ko aur jo inn kay sath kashti mein thay unn ko nijat di aur unn ko janasheen banaya aur jinhon ney humari aayaton ko jhutlaya tha unn ko gharq ker diya. So dekhna chahaiye kaisa anjam hua unn logon ka jo daraye jaa chukay thay"
        },
        {
            "chapter": 10,
            "verse": 74,
            "text": "Phir nooh (alh-e-salam) kay baad hum ney aur rasoolon ko unn ki qom ki taraf bheja so woh unn kay pass roshan daleelen ley ker aaye pus jiss cheez ko unhon ney awwal mein jhoota keh diya yeh na hua ka phir uss ko maan letay. Allah Taalaa issi tarah hadd say barhney walon kay dilon per band laga deta hai"
        },
        {
            "chapter": 10,
            "verse": 75,
            "text": "Phir inn payghumbaron kay baad hum ney musa (alh-e-salam) aur haroon (alh-e-salam) ko firaon aur uss kay sardaron kay pass apni nishaniyan dey ker bheja. So unhon ney takabbur kiya aur woh log mujrim qom thay"
        },
        {
            "chapter": 10,
            "verse": 76,
            "text": "Phir jab unn ko humaray pass say sahih daleel phonchi to woh log kehney lagay kay yaqeenan yeh sareeh jadoo hai"
        },
        {
            "chapter": 10,
            "verse": 77,
            "text": "Musa (alh-e-salam) ney farmaya kay kiya tum iss sahih daleel ki nisbat jabkay woh tumharay pass phonchi aisi baat kehtay ho kiya yeh jadoo hai halankay jadoogar kaamyab nahi hua keray"
        },
        {
            "chapter": 10,
            "verse": 78,
            "text": "Woh log kehney lagay kiya tum humaray pass iss liye aaye ho kay hum ko iss tareeqay say hata do jiss per hum ney apney baap dadon ko paya hai aur tum dono ko duniya mein baraee mill jaye aur hum tum dono ko kabhi na manen gay"
        },
        {
            "chapter": 10,
            "verse": 79,
            "text": "Aur firaon ney kaha meray pass tamam maahir jadoogaron ko hazir kero"
        },
        {
            "chapter": 10,
            "verse": 80,
            "text": "Phir jab jadoogar aaye to musa (alh-e-salam) ney unn say farmaya kay dalo jo kuch tum dalney walay ho"
        },
        {
            "chapter": 10,
            "verse": 81,
            "text": "So jab unhon ney dala to musa (alh-e-salam) ney farmaya kay yeh jo kuch tum laye ho jadoo hai. Yaqeeni baat hai kay Allah iss ko abhi darhum barhumkiye deta hai Allah aisay dasadiyon ka kaam bannay nahi deta"
        },
        {
            "chapter": 10,
            "verse": 82,
            "text": "Aur Allah Taalaa haq ko apney farmaan say sabit ker deta hai go mujrim kaisa hi na gawar samjhen"
        },
        {
            "chapter": 10,
            "verse": 83,
            "text": "Pus musa (alh-e-salam) per unn ki qom mein say sirf qadray qaleel aadmi eman laye woh bhi firaon say aur apney hukkaam say dartay dartay kay kahin unn ko takleef phonchaye uss mulk mein firaon tha bhi sirkash aur tha bhi woh insaf ki hadd say guzar janey walon mein"
        },
        {
            "chapter": 10,
            "verse": 84,
            "text": "Aur musa (alh-e-salam) ney farmaya aey meri qom! Agar tum Allah per eman rakhtay ho to ussi per tawakkal kero agar tum musalman ho"
        },
        {
            "chapter": 10,
            "verse": 85,
            "text": "Unhon ney arz kiya kay hum ney Allah hi per tawakkal kiya. Aey humaray perwerdigar! Hum ko inn zalimon kay liye fitna na bana"
        },
        {
            "chapter": 10,
            "verse": 86,
            "text": "Aur hum ko apni rehmat say inn kafir logon say nijat dey"
        },
        {
            "chapter": 10,
            "verse": 87,
            "text": "Aur hum ney musa (alh-e-salam) aur unn kay bhai kay pass wahee bheji kay tum dono apney unn logon kay liye misir mein ghar bar-qarar rakho aur tum sab apney enhi gharon ko namaz parhney ki jagah qarar dey lo aur namaz kay paband raho aur aap musalmanon ko bisharat dey den"
        },
        {
            "chapter": 10,
            "verse": 88,
            "text": "Aur musa (alh-e-salam) ney arz kiya aey humaray rab! Tu ney firaon ko aur uss kay sardaron ko saman-e-zeenat aur tarah tarah kay maal dunayawi zindagi mein diye. Aey humaray rab! (issi wastay diye hain kay) woh teri raah say gumrah keren. Aey humaray rab! Unn kay malon ko neest-o-nabood ker dey aur unn kay dilon ko sakht ker dey so yeh eman na laa payen yahan tak kay dard naak azab ko dekh len"
        },
        {
            "chapter": 10,
            "verse": 89,
            "text": "Haq Taalaa ney farmaya kay tum dono ki dua qabool ker li gaeeso tum sabit qadam raho aur unn logon ki raah na chalna jin ko ilm nahi"
        },
        {
            "chapter": 10,
            "verse": 90,
            "text": "Hum ney bani israeel ko darya say paar ker diya phir unn kay peechay peechay firaon apney lashkar kay sath zulm aur ziyadti kay iraday say chala yahan tak kay jab dobney laga to kehney laga mein eman lata hun kay jiss per bani israeel eman laye hain uss kay siwa koi mabood nahi aur mein musalman mein say hun"
        },
        {
            "chapter": 10,
            "verse": 91,
            "text": "(jawab diya gaya kay) abb eman lata hai? Aur pehlay sirkashi kerta raha aur mufsidon mein dakhil raha"
        },
        {
            "chapter": 10,
            "verse": 92,
            "text": "So aaj hum sirf teri laash ko nijat den gay takay tu unn kay liye nishan-e-ibrat ho jo teray baad hain aur haqeeqat yeh hai kay boht say aadmi humari nishaniyon say ghafil hain"
        },
        {
            "chapter": 10,
            "verse": 93,
            "text": "Aur hum ney bani israeel ko boht acha thikana rehney ko diya aur hum ney unhen pakeezah cheezen khaney ko den. So unhon ney ikhtilaf nahi kiya yahan tak kay unn kay pass ilm phonch gaya. Yaqeeni baat hai kay aap ka rab unn kay darmiyan qayamat kay din unn umoor mein faisla ker dey ga jinn mein woh ikhtilaf kertay thay"
        },
        {
            "chapter": 10,
            "verse": 94,
            "text": "Phir agar aap iss ki taraf say shak mein hon jiss ko hum ney aap kay pass bheja hai to aap unn logon say pooch dekhiye jo aap say pehlay kitabon ko parhtay hain. Be-shak aap kay pass aap kay rab ki taraf say sachi kitab aaee hai. Aap hergiz shak kerney walon mein say no hon"
        },
        {
            "chapter": 10,
            "verse": 95,
            "text": "Aur na unn logon mein say hon jinhon ney Allah Taalaa ki aayaton ko jhutalaya kahin aap khasara paaney walon mein say na hojayen"
        },
        {
            "chapter": 10,
            "verse": 96,
            "text": "Yaqeenan jin logon kay haq mein aap kay rab ki baat sabit ho chuki hai woh eman na layen gay"
        },
        {
            "chapter": 10,
            "verse": 97,
            "text": "Go inn kay pass tamam nishaniyan phonch jayen jab tak kay woh dard naak azab ko na dekh len"
        },
        {
            "chapter": 10,
            "verse": 98,
            "text": "Chunacha koi basti eman na laee kay eman lana uss ko nafey hota siwaye younus (alh-e-salam) ki qom kay. Jab woh eman ley aaye to hum ney ruswaee kay azab ko dunyawi zindagi mein unn per say taal diya aur unn ko aik waqt (khas) tak kay liye zindagi say faeeda uthaney (ka moqa) diya"
        },
        {
            "chapter": 10,
            "verse": 99,
            "text": "Aur agar aap ka rab chahata to tamam roy-e-zamin kay log sab kay sab eman latay to kiya aap logon per zabardasti ker saktay hain yahan tak kay woh momin hi ho jayen"
        },
        {
            "chapter": 10,
            "verse": 100,
            "text": "Halankay kissi shaks ka eman lana Allah kay hukum kay baghair mumkin nahi. Aur Allah Taalaa bey aqal logon per gandagi daal deta hai"
        },
        {
            "chapter": 10,
            "verse": 101,
            "text": "Aap keh dijiye kay tum ghor kero kay kiya kiya cheezen aasmanon mein aur zamin mein hain aur jo log eman nahi latay unn ko nishaniyan aur dhamkiyan kuch faeeda nahi phonchatin"
        },
        {
            "chapter": 10,
            "verse": 102,
            "text": "So woh log sirf unn logon kay say waqiyaat ka intizar ker rahey hain jo inn say pehlay guzr chukay hain. Aap farma dijiye kay acha to tum intizar mein raho mein bhi tumharay sath intizar kerney walon mein hun"
        },
        {
            "chapter": 10,
            "verse": 103,
            "text": "Phir hum apney payghumbaron ko aur eman walon ko bacha letay thay issi tarah humaray zimmay hai kay hum eman walon ko nijat diya kertay hain"
        },
        {
            "chapter": 10,
            "verse": 104,
            "text": "Aap keh dijiye kay aey logo! Tum meray deen ki taraf say shak mein ho to mein inn maboodon ki ibadat nahi kerta jin ki tum Allah ko chor ker ibadat kertay ho lekin haan uss Allah ki ibadat kerta hun jo tumhari jaan qabz kerta hai. Aur mujh ko yeh hukum hua hai kay mein eman laney walon mein say hun"
        },
        {
            "chapter": 10,
            "verse": 105,
            "text": "Aur yeh kay apna rukh yaksoo hoker (iss) deen ki taraf ker lena aur kabhi mushrikon mein say na hona"
        },
        {
            "chapter": 10,
            "verse": 106,
            "text": "Aur Allah ko chor ker aisi cheez ki ibadat mat kerna jo tujh ko na koi nafa phoncha sakay aur na koi zarrar phoncha sakay. Phir agar aisa kiya to tum iss halat mein zalimon mein say ho jao gay"
        },
        {
            "chapter": 10,
            "verse": 107,
            "text": "Aur agar tum ko Allah koi takleef phonchaye to ba-juz uss kay aur koi uss ko door kerney wala nahi hai aur agar woh tum ko koi khair phonchana chahaye to uss kay fazal ka koi hataney wala nahi woh apna fazal apney bandon mein say jiss per chahaye nichawar kerdey aur woh bari maghfirat bari rehmat wala hai"
        },
        {
            "chapter": 10,
            "verse": 108,
            "text": "Aap keh dijiye kay aey logo! Tumharay pass haq tumharay rab ki taraf say phonch chuka hai iss liye jo shaks raah-e-raast per aajaye so woh apney wastay raah-e-raast per aaye ga aur jo shaks bey raah rahey ga uss ka bey raah hona ussi per paray ga aur mein tum per musallat nahi kiya gaya"
        },
        {
            "chapter": 10,
            "verse": 109,
            "text": "Aur aap uss ki ittabaa kertay rahiye jo kuch aap kay pass wahee bheji jati hai aur sabar kijiye yahan tak kay Allah faisla ker dey aur woh sab faisla kerney walon mein acha hai"
        },
        {
            "chapter": 11,
            "verse": 1,
            "text": "Alif-laam-raa yeh aik aisi kitab hai kay iss ki aayaten mohkum ki gaee hain phir saaf saaf biyan ki gaee hain aik hakeem ba khabar ki taraf say"
        },
        {
            "chapter": 11,
            "verse": 2,
            "text": "Yeh kay Allah kay siwa kissi ki ibadat mat kero mein tum ko Allah ki taraf say daraney wala aur bisharat denay wala hun"
        },
        {
            "chapter": 11,
            "verse": 3,
            "text": "Aur yeh kay tum apney gunah apney rab say moaf kerao phir ussi ki taraf mutawajja raho woh tum ko waqt-e-muqarrara tak acha saman (zindagi) dey ga aur her ziyada amal kerney walay ko ziyada sawab dey ga. Aur agar tum log aeyraaz kertay rahey to mujh ko tumharay liye aik baray din kay azab ka andesha hai"
        },
        {
            "chapter": 11,
            "verse": 4,
            "text": "Tum ko Allah hi kay pass jana hai aur woh her shey per poori qudrat rakhta hai"
        },
        {
            "chapter": 11,
            "verse": 5,
            "text": "Yaad rakho woh log apney seenon ko dohra kiye detay hain takay apni baaten (Allah) sau chupa saken. Yaad rakho kay woh log jiss waqt apney kapray lapettay hain woh uss waqt bhi sab janta hai jo kuch chupatay hain aur jo kuch woh zahir kertay hain. Bil yaqeen woh dion kay andar ki baaten janta hai"
        },
        {
            "chapter": 11,
            "verse": 6,
            "text": "Zamin per chlaney phirney walay jitney jaandaar hain sab ki roziyan Allah Taalaa per hain wohi unn kay rehney sehney ki jagah ko janta hai aur unn kay sonpay janey ki jagah ko bhi sab kuch wazeh kitab mein mojood hai"
        },
        {
            "chapter": 11,
            "verse": 7,
            "text": "Allah hi woh hai jiss ney cheh din mein aasman-o-zamin ko peda kiya aur uss ka arsh pani per tha takay woh tumhen aazmaye kay tum mein say achay amal wala kaun hai agar aap inn say kahen kay tum log marney kay baad utha kharay kiye jaogay to kafir log palat ker jawab den gay kay yeh to nira saaf saaf jadoo hi hai"
        },
        {
            "chapter": 11,
            "verse": 8,
            "text": "Aur agar hum inn say azab ko gini chuni muddat tak kay liye peechay daal den to yeh zarror pukar uthen gay kay azab ko kaun si cheez rokay huye hai suno! Jiss din woh inn kay pass aayega phir inn say talney wala nahi phir to jiss cheez ki hansi ura rahey thay woh enhen gher ley gi"
        },
        {
            "chapter": 11,
            "verse": 9,
            "text": "Agar hum insan ko apni kissi nemat ka zaeeqa chakha ker phir ussay iss say ley len to boht hi na umeed aur bara hi na shukra bann jata hai"
        },
        {
            "chapter": 11,
            "verse": 10,
            "text": "Aur agar hum ussay koi nemat chakhayen iss sakhti kay baad jo ussay phonch chuki thi wo woh kehney lagta hai kay bus buraiyan mujh say jati rahin yaqeenan woh bara hi itraney wala shekhi khor hai"
        },
        {
            "chapter": 11,
            "verse": 11,
            "text": "Siwaye unn kay jo sabar kertay hain aur nek kaamon mein lagay rehtay hain, enhi logon kay liye bakhsish bhi hai aur boht bara nek badla bhi"
        },
        {
            "chapter": 11,
            "verse": 12,
            "text": "Pus shayad kay aap iss wahee kay kissi hissay ko chor deney walay hain jo aap ki taraf nazil ki jati hai aur iss say aap ka dil tang hai sirf inn ki iss baat per kay iss per koi khazana kiyon nahi utra? Ya iss kay sath koi farishta hi aata sunn lijiye! Aap to sirf daraney walay hi hain aur her cheez ka zimmay daar Allah Taalaa hai"
        },
        {
            "chapter": 11,
            "verse": 13,
            "text": "Kiya yeh kehtay hain kay iss quran ko issi ney gharha hai jawab dijiye kay phir tum bhi issi ju misil das surten ghari hui ley aao aur Allah kay siwa jissay chahao apney sath bula bhi lo agar tum sachay ho"
        },
        {
            "chapter": 11,
            "verse": 14,
            "text": "Phir agar woh tumhari iss baat ko qabool na keren to tum yaqeen say jaan lo kay yeh quran Allah kay ilm kay sath utara gaya hai aur yeh kay Allah kay siwa koi mabood nahi pus kiya tum musalman hotay ho"
        },
        {
            "chapter": 11,
            "verse": 15,
            "text": "Jo shaks duniya ki zindagi aur iss ki zeenat per farifta hua chahata ho hum aison ko unn kay kul aemaal (ka badla) yahin bharpoor phoncha detay hain aur yahan enhen koi kami nahi ki jati"
        },
        {
            "chapter": 11,
            "verse": 16,
            "text": "Haan yehi woh log hain jin kay liye aakhirat mein siwaye aag kay aur kuch nahi aur jo kuch enhon ney yahan kiya hoga wahan sab ikarat hai aur jo kuch inn kay aemaal thay sab barbad honey walay hain"
        },
        {
            "chapter": 11,
            "verse": 17,
            "text": "Kiya woh shaks jo apney rab kay pass ki daleel per ho aur uss kay sath Allah ki taraf gawah ho aur iss say pehlay musa ki kitab (gawah ho) jo paishwa aur rehmat hai (auron kay barabar ho sakta hai?). yehi log hain jo iss per eman rakhtay hain aur tamam firqon mein say jo bhi iss ka munkir ho uss kay aakhri waday ki jagah jahannum hai pus tu iss mein kissi qisam kay shubay mein na reh yaqeenan yeh teray rab ki janib say sirasir bar haq hai lekin aksat log eman laney walay nahi hotay"
        },
        {
            "chapter": 11,
            "verse": 18,
            "text": "Uss say barh ker zalim kaun hoga jo Allah per jhoot banadhay aur yeh log apney perwerdigar kay samney paish kiye jayen gay aur saray gawan kahen gay kay yeh woh log hain jinhon ney apney perwerdigar per jhoot bandha khabaradar ho kay Allah ki laanat hai zalimon per"
        },
        {
            "chapter": 11,
            "verse": 19,
            "text": "Jo Allah ki raah say roktay hain aur iss mein kuji talash ker letay hain. Yehi aakhirat kay munkir hain"
        },
        {
            "chapter": 11,
            "verse": 20,
            "text": "Na yeh log duniya mein Allah ko hara sakay aur na inn ka koi himayati Allah kay siwa hua inn kay liye azab dugna kiya jayega na yeh sunnay ki taqat rakhtay thay aur na yeh dekhtay hi thay"
        },
        {
            "chapter": 11,
            "verse": 21,
            "text": "Yehi hain jinhon ney apna nuksan aap ker liya aur woh sab kuch inn say kho gaya jo enhon ney gharr rakha tha"
        },
        {
            "chapter": 11,
            "verse": 22,
            "text": "Be-shak yehi log aakhirat mein ziyan kaar hongay"
        },
        {
            "chapter": 11,
            "verse": 23,
            "text": "Yaqeenan jo log eman laye aur unhon ney kaam bhi nek kiye aur apney paalney walay ki taraf jhuktay rahey wohi jannat mein janey walay hain jahan woh hamesha hi rehney walay hain"
        },
        {
            "chapter": 11,
            "verse": 24,
            "text": "Inn dono firqon ki misal andhay behray aur dekhney sunnay walay jaisi hai. Kiya yeh dono misal mein barabar hain? Kiya phir bhi tum naseehat hasil nahi kertay"
        },
        {
            "chapter": 11,
            "verse": 25,
            "text": "Yaqeenan hum ney nooh (alh-e-salam) ko uss ki qom ki taraf rasool bana ker bheja kay mein tumhen saaf saaf hoshiyar ker denay wala hun"
        },
        {
            "chapter": 11,
            "verse": 26,
            "text": "Kay tum sirf Allah hi ki ibadat kero mujhay to tum per dard naak din kay azab ka khof hai"
        },
        {
            "chapter": 11,
            "verse": 27,
            "text": "Uss ki qom kay kafiron kay sardaron ney jawab diya kay hum to tujhay apnye jaisa insan hi dekhtay hain aur teray tabeydaron ko bhi hum dekhtay hain kay yeh log wazeh tor per siwaye neech logon kay aur koi nahi jo bey sochay samajhay (tumhari pairwi ker rahey hain) hum to tumhari kissi qisam ki bartari apney upper nahi dekh rahey bulkay hum to tumhen jhoota samajh rahey hain"
        },
        {
            "chapter": 11,
            "verse": 28,
            "text": "Nooh ney kaha meri qom walo! Mujhay batao to agar mein apney rab ki taraf say kissi daleel per hua aur mujhay uss ney apney pass ki koi rehmat ata ki ho phir woh tumhari nigahon mein na aaee to kiya zabardasti mein ussay tumharay galay mandh doon halankay tum iss say bey zaar ho"
        },
        {
            "chapter": 11,
            "verse": 29,
            "text": "Meri qom walo! Mein tum say iss per koi maal nahi maangta. Mera sawab to sirf Allah Taalaa kay haan hai na mein eman walon ko apnay pass say nikal sakta hun unhen apney rab say milna hai lekin mein dekhta hun kay tum log jahalat ker rahey ho"
        },
        {
            "chapter": 11,
            "verse": 30,
            "text": "Meri qom kay logo! Agar mein inn mominon ko apney pass say nikal doon to Allah kay muqablay mein meri madad kaun ker sakta hai? Kiya tum kuch bhi naseehat nahi pakartay"
        },
        {
            "chapter": 11,
            "verse": 31,
            "text": "Mein tum say nahi kehta kay meray pass Allah kay khazaney hain (suno!) mein ghaib ka ilm bhi nahi rakhta na mein yeh kehta hun kay mein koi farishta hun na mera yeh qol hai kay jin per tumhari nigahen zillat say parr rahi hain unhen Allah Taalaa koi nemat dey ga hi nahi inn kay dil mein jo hai ussay Allah hi khoob janta hai agar mein aisi baat kahon to yaqeenan mera shumar zalimon mein ho jaye ga"
        },
        {
            "chapter": 11,
            "verse": 32,
            "text": "(Qom kay logon ney) kaha aey nooh! Tu ney hum say behas ker li. Abb tu jiss cheez say humen dhamka raha hai wohi humaray pass ley aa agar tu sachon mein hai"
        },
        {
            "chapter": 11,
            "verse": 33,
            "text": "Jawab diya kay ussay bhi Allah Taalaa hi laye ga agar woh chahaye aur haan tum ussay haraney walay nahi ho"
        },
        {
            "chapter": 11,
            "verse": 34,
            "text": "Tumhen meri khair khuaee kuch bhi nafa nahi dey sakti go mein kitni hi tumhari khair khuaee kiyon na chahaon ba-shart-e-kay Allah ka irada tumhen gumrah kerney ka ho wohi tum sab ka perwerdigar hai aur ussi ki taraf tum lotaye jaogay"
        },
        {
            "chapter": 11,
            "verse": 35,
            "text": "Kiye yeh kehtay hain kay issay khud issi nay gharr liya hai? To jawab dey kay agar mein ney issay gharr liya ho mera gunah mujh per hai aur mein unn gunhaon say bari hun jo tum ker rahey ho"
        },
        {
            "chapter": 11,
            "verse": 36,
            "text": "Nooh ki taraf wahee bheji gaee kay teri qom mein sa yjo eman laa chukay unn kay siwa aur koi abb eman laye ga hi nahi pus tu inn kay kaamon per ghumgeen na ho"
        },
        {
            "chapter": 11,
            "verse": 37,
            "text": "Aur aik kashti humari aankhon kay samney aur humari wahee say tayyar ker aur zalimon kay baray mein hum say koi baat cheet na ker woh pani mein dobo diye janey walay hain"
        },
        {
            "chapter": 11,
            "verse": 38,
            "text": "Woh (nooh) kashti bananey lagay unn ki qom kay jo sardar unn ka pass say guzartay woh unn ka mazaq uratay woh kehtay agar tum humara mazaq uratay ho to hum bhi tum per aik din hansen gay jaisay tum hum per hanstay ho"
        },
        {
            "chapter": 11,
            "verse": 39,
            "text": "Tumhen boht jald maloom hojaye ga kay kiss per azab aata hai jo ussay ruswa keray aur uss per hameshgi ki saza utar aaye"
        },
        {
            "chapter": 11,
            "verse": 40,
            "text": "Yahan tak kay jab humara hukum aa phoncha aur tanoor ubalney laga hum ney kaha kay iss kashti mein her qisam kay (jaandaron mein say) joray (yani) do (janwar aik nurr aur aik mada) sawar kera ley aur apney ghar kay logon ko bhi siwaye unn kay jin per pehlay say baat parr chuki hai aur sab eman walon ko bhi uss kay sath eman laney walay boht hi kum thay"
        },
        {
            "chapter": 11,
            "verse": 41,
            "text": "Nooh (alh-e-salam) ney kaha iss kashti mein beth jao Allah hi kay naam say iss ka chalna aur theharna hai yaqeenan mera rab bari bakhsish aur baray reham wala hai"
        },
        {
            "chapter": 11,
            "verse": 42,
            "text": "Woh kashti unhen paharon jaisi mojon mein ley ker jaa rahi thi aur nooh (alh-e-salam) ney apney larkay ko jo aik kinaray per tha pukar ker kaha aey meray piyaray bachay humaray sath sawar hoja aur kafiron mein shamil na reh"
        },
        {
            "chapter": 11,
            "verse": 43,
            "text": "Uss ney jawab diya kay mein to kissi baray pahar ki taraf panah mein aajaon ga jo mujhay pani say bacha ley ga nooh (alh-e-salam) ney kaha aaj Allah kay amar say bachaney wala koi nahi sirf wohi bachen gay jin per Allah ka reham hua. Ussi waqt unn dono kay darmiyan moj haeel hogaee aur woh dobney walon mein say ho gaya"
        },
        {
            "chapter": 11,
            "verse": 44,
            "text": "Farma diya gaya kay aey zamin apney pani ko nigal jaa aur aey aasman bus ker thum jaa ussi waqt pani sukha diya gaya aur kaam poora ker diya gaya aur kashti “jodi” naami pahar per jaa lagi aur farma diya gaya kay zalim logon per laanat nazil ho"
        },
        {
            "chapter": 11,
            "verse": 45,
            "text": "Nooh (alh-e-salam) ney apney perwerdigar ko pukara aur kaha kay meray rab mera beta to meray ghar walon mein say hai yaqeenan tera wada bilkul sacha hai aur tu tamam hakimon say behtar haakim hai"
        },
        {
            "chapter": 11,
            "verse": 46,
            "text": "Allah Taalaa ney farmaya aey nooh yaqeenan woh teray gharaney say nahi hai uss kay kaam bilkul hi na shaista hain tujhay hergiz woh cheez na maangni chahaiye jiss ka tujhay mutlaqan ilm na ho mein tujhay naseehat kerta hun kay tu jahilon mein say apna shumar keraney say baaz rahey"
        },
        {
            "chapter": 11,
            "verse": 47,
            "text": "Nooh ney kaha meray paalanhaar mein teri hi panah chahata hun uss baat say kay tujh say woh maangoon jiss ka mujhay ilm hi na ho agar tu mujhay na bakhshay ga aur tu mujh per reham na farmaye ga to mein khasara paaney walon mein hojaonga"
        },
        {
            "chapter": 11,
            "verse": 48,
            "text": "Farma diya gaya kay aey nooh! Humari janib say salamti aur unn barkaton kay sath utar jo tujh per hain aur teray sath ki boht si jamaton per aur boht si woh ummaten hongi jinhen hum faeeda to zaroor phonchayen gay lekin phir unhen humari taraf say dard naak azab phonchay ga"
        },
        {
            "chapter": 11,
            "verse": 49,
            "text": "Yeh khabren ghaib ki khabron mein say hain jin ki wahee hum aap ki taraf kertay hain enhen iss say pehlay aap jantay thay aur na aap ki qom iss liye aap sabar kertay rahiye yaqeen maniye kay anjam kaar perhezgaron kay liye hi hai"
        },
        {
            "chapter": 11,
            "verse": 50,
            "text": "Aur qom-e-aad ki taraf inn kay bhai hood ko bheja uss ney kaha meri qom walo! Allah hi ki ibadat kero uss kay siwa tumhara koi mabood nahi tum to sirf bohtaan bandh rahey ho"
        },
        {
            "chapter": 11,
            "verse": 51,
            "text": "Aey meri qom! Mein tum say iss ki koi ujrat nahi maangta mera ajar uss kay zimmay hai jiss ney mujhay peda kiya hai to kiya phir bhi tum aqal say kaam nahi letay"
        },
        {
            "chapter": 11,
            "verse": 52,
            "text": "Aey meri qom kay logo! Tum apney paalney walay say apni taqseeron ki moafi talab kero aur uss ki janib mein toba kero takay woh barasney walay badal tum per bhej dey aur tumahri taqat per aur taqat qooat barha dey aur tum jurum kertay huye roo gardani na kero"
        },
        {
            "chapter": 11,
            "verse": 53,
            "text": "Unhon ney kaha aey hood! Tu humaray pass koi daleel to laya nahi aur hum sirf teray kehney say apney maboodon ko chorney walay nahi aur na hum tujh per eman laney walay hain"
        },
        {
            "chapter": 11,
            "verse": 54,
            "text": "Bulkay hum to yehi kehtay hain kay tu humaray kissi mabood kay buray jhaptay mein aagaya hai. Uss ney jawab diya kay mein Allah ko gawah kerta hun aur tum bhi gawah raho kay mein to Allah kay siwa unn sab say bey zaar hun jinhen tum shareek bana rahey ho"
        },
        {
            "chapter": 11,
            "verse": 55,
            "text": "Acha tum sab mill ker meray khilaf chalen chal lo aur mujhay bilkul mohlat bhi na do"
        },
        {
            "chapter": 11,
            "verse": 56,
            "text": "Mera bharosa sirf Allah Taalaa per hi hai jo mera aur tum sab ka perwerdigar hai jitney bhi paon dharney walay hain sab ki payshani wohi thamay huye hai. Yaqeenan mera rab bilkul sahih raah per hai"
        },
        {
            "chapter": 11,
            "verse": 57,
            "text": "Pus agar tum roo garadani kero to kero mein to tumhen woh paygham phonch chuka jo dey ker mujhay tumhari taraf bheja gaya tha. Mera rab tumharya qaeem muqam aur logon ko ker dey ga aur tum uss ka kuch na bigar sakogay yaqeenan mera perwerdigar her cheez per nigehban hai"
        },
        {
            "chapter": 11,
            "verse": 58,
            "text": "Aur jab humara hukum aa phoncha to hum ney hood ko aur uss kay musalman sathiyon ko apni khas rehmat say nijat ata farmaee aur hum ney unn sab ko sakht azab say bacha liya"
        },
        {
            "chapter": 11,
            "verse": 59,
            "text": "Yeh thi qom-e-aad jinhon ney apney rab ki aayaton ka inkar kiya aur uss kay rasoolon ki na farmani ki aur her aik sirkash na farman kay hukum ki tabeydari ki"
        },
        {
            "chapter": 11,
            "verse": 60,
            "text": "Duniya mein bhi inn kay peechay laanat laga di gaee aur qayamat kay din bhi dekh lo qom-e-aad ney apney rab say kufur kiya hood ki qom aad per doori ho"
        },
        {
            "chapter": 11,
            "verse": 61,
            "text": "Aur qom-e-samood ki taraf unn kay bhai saleh ko bheja uss ney kaha aey meri qom tum Allah ki ibadat kero uss kay siwa tumahra koi mabood nahi ussi ney tumhen zamin say peda kiya hai aur ussi ney tumhen iss zamin mein basaya hai pus tum uss say moafi talab kero aur uss ki taraf rujoo kero. Be-shak mera rab qarib aur duaon ka qabool kerney wala hai"
        },
        {
            "chapter": 11,
            "verse": 62,
            "text": "Unhon ney kaha aey saleh! Iss say pehlay to hum tujh say boht kuch umeeden lagaye huye thay kiya tu humen unn ki ibadaton say rok raha hai jinki ibadat humaray baap dada kertay chalay aaye humen to iss deen mein heyran kun shaq hai jiss ki taraf tu humen bula raha hai"
        },
        {
            "chapter": 11,
            "verse": 63,
            "text": "Iss ney jawab diya kay aey meri qom kay logo! Zara batao to agar mein apney rab ki taraf say kissi mazboot daleel per hua aur uss ney mujhay apney pass ki rehmat ata ki ho phir agar mein ney uss ki na farmani ker li to kaun hai jo uss kay muqablay mein meri madad keray? Tum to mera nuksan hi barha rahey ho"
        },
        {
            "chapter": 11,
            "verse": 64,
            "text": "Aur aey meri qom walo! Yeh Allah ki bheji hui oontni hai jo tumhary liye aik moajza hai abb tum issay Allah ki zamin mein khati hui chor do aur issay kissi tarah ki eza na phonchao werna fori azab tumhen pakar ley ga"
        },
        {
            "chapter": 11,
            "verse": 65,
            "text": "Phir bhi inn logon ney iss oontni kay paon kaat dalay iss per saleh ney kaha acha tum apney gharon mein teen teen din tak to reh seh lo yeh wada jhoota nahi hai"
        },
        {
            "chapter": 11,
            "verse": 66,
            "text": "Phir jab humara farman aa phoncha hum ney saleh ko aur unn per eman laney walon ko apni rehmat say uss say bacha liya aur uss din ki ruswaee say bhi yaqeenan tera rab nihayat nihayat tawana aur ghalib hai"
        },
        {
            "chapter": 11,
            "verse": 67,
            "text": "Aur zlimon ko baray zor ki chinghar ney aa dabocha phir to woh apney gharon mein ondhay paray huye reh gaye"
        },
        {
            "chapter": 11,
            "verse": 68,
            "text": "Aisay kay goya woh wahan kabhi abad hi na thay aagah raho kay qom-e-samood ney apney rab say kufur kiya. Sunn lo! Inn samoodiyon per phitkaar hai"
        },
        {
            "chapter": 11,
            "verse": 69,
            "text": "Aur humaray bhejay huye payghaamber ibrahim kay pass khushkhabri ley ker phonchay aur salam kaha unhon ney bhi jawab-e-salam diya aur baghair kissi takheer kay gaye ka bhuna hua bachra ley aaye"
        },
        {
            "chapter": 11,
            "verse": 70,
            "text": "Abb jo dekha kay unn kay hath bhi uss ki taraf nahi phonch rahey to unn say ajnabiyat mehsoos ker kay dil hi dil mein unn say khof kerney lagay unhon ney kaha darro nahi hum to qom-e-loot ki taraf bhejay huye aaye hain"
        },
        {
            "chapter": 11,
            "verse": 71,
            "text": "Iss ki biwi jo khari hui thi woh hans pari to hum ney ussay ishaq ki aur ishaq kay peechay yaqoob ki khushkhabri di"
        },
        {
            "chapter": 11,
            "verse": 72,
            "text": "Woh kehney lagi haaye meri kum bakhti! Meray haan aulad kaisay hosakti hai mein khud burhiya aur yeh meray khawind bhi boht bari umar kay hain yeh to yaqeenan bari ajeeb baat hai"
        },
        {
            "chapter": 11,
            "verse": 73,
            "text": "Farishton ney kaha kiya tu Allah ki qudrat say tajjub ker rahi hai? Tum per aey iss ghar kay logo Allah ki rehmat aur uss ki barkat nazil hon be-shak Allah hamd-o-sana ka saza waar aur bari shaan wala hai"
        },
        {
            "chapter": 11,
            "verse": 74,
            "text": "Jab ibrahim ka darr khof jata raha aur ussay bisharat bhi phonch chuki to hum say qom-e-loot kay baray mein kehney sunnay lagay"
        },
        {
            "chapter": 11,
            "verse": 75,
            "text": "Yaqeenan ibrahim boht tahammul walay naram dil aur Allah ki janib jhukney walay thay"
        },
        {
            "chapter": 11,
            "verse": 76,
            "text": "Aey ibrahim! Iss khayal ko chor dijiye aap kay rab ka hukum aa phoncha hai aur unn per na taalay janey wala azab zaroor aaney wala hai"
        },
        {
            "chapter": 11,
            "verse": 77,
            "text": "Jab humaray bhejay huye farishtay loot kay pass phonchay to woh inn ki waja say boht ghumgeen hogaye aur dil hi dil mein kurhney lagay aur kehney lagay kay aaj ka din bari musibat ka din hai"
        },
        {
            "chapter": 11,
            "verse": 78,
            "text": "Aur uss ki qom dorti hui uss kay pass aa phonchi woh to pehlay hi say bad kaariyon mein mubtila thi loot (alh-e-salam) ney kaha aey qom kay logo! Yeh hain meri betiyan jo tumharay liye boht hi pakeeza hain Allah say daro aur mujhay meray mehamnon kay baray mein ruswa na kero. Kiya tum mein say aik bhi bhala aadmi nahi"
        },
        {
            "chapter": 11,
            "verse": 79,
            "text": "Unhon ney jawab diya kay tu bakhoobi janta hai kay humen to teri betiyon per koi haq nahi hai aur tu humari asli chahat say bakhoobi waqif hai"
        },
        {
            "chapter": 11,
            "verse": 80,
            "text": "Loot (alh-e-salam) ney kaha kaash kay mujh mein tum say muqabla kerney ki qooat hoti ya mein kissi zabardast ka aasra pakar pata"
        },
        {
            "chapter": 11,
            "verse": 81,
            "text": "Abb farishton ney kaha aey loot! Hum teray perwerdigar kay bhejay huye hain na mumkin hai kay yeh tujh tak phonch payen pus tu apney ghar walon ko ley ker kuch raat rahey nikal khara ho. Tum mein say kissi ko murr ker bhi na dekhna chahaiye ba-juz teri biwi kay iss liye kay ussay bhi wohi phonchney wala hai jo inn sab ko phonchay ga yaqeenan inn kay waday ka waqt subha ka hai kiya subha bilkul qarib nahi"
        },
        {
            "chapter": 11,
            "verse": 82,
            "text": "Phir jab humara hukum aa phoncha hum ney uss basti ko zair-o-zabar ker diya upper ka hissa neechay ker diya aur unn per kankreelay pathar barsaye jo teh ba teh thay"
        },
        {
            "chapter": 11,
            "verse": 83,
            "text": "Teray rab ki taraf say nishan daar thay aur woh inn zalimon say kuch door na thay"
        },
        {
            "chapter": 11,
            "verse": 84,
            "text": "Aur hum ney madiyan walon ki taraf unn kay bhai shoaib ko bhej a uss ney kaha aey meri qom! Allah ki ibadat kero aur uss kay siwa tumhara koi mabood nahi aur tum naap tol mein bhi kami na kero mein to tumhen aasooda haal dekh raha hun aur mujhay tum per gherney walay din kay azab ka khof (bhi) hai"
        },
        {
            "chapter": 11,
            "verse": 85,
            "text": "Aey meri qom! Naap tol insaf kay sath poori poori kero logon ko unn ki cheezen kum na do aur zamin main fasad aur kharabi na machao"
        },
        {
            "chapter": 11,
            "verse": 86,
            "text": "Allah Taalaa ka halal kiya hua jo bach rahey tumharya liye boht hi behtar hai agar tum eman walay ho mein tum per kuch nigehban (aur darogha) nahi hun"
        },
        {
            "chapter": 11,
            "verse": 87,
            "text": "Unhon ney jawab diya kay aey shoaib! Kiya teri salaat tujhay yehi hukum deti hai kay hum apney baap dadon kay maboodon ko chor den tu to bara hi ba waqar aur nek chalan aadmi hai"
        },
        {
            "chapter": 11,
            "verse": 88,
            "text": "Kaha aey meri qom! Dekho to agar mein apney rab ki taraf say roshan daleel liye huye hon aur uss ney mujhay apney pass say behtareen rozi dey rakhi hai mera yeh irada bilkul nahi kay tumhara khilaf ker kay khud uss cheez ki taraf jhuk jaon jiss say tmhen rok raha hun meri irada to apni taqat bhar islaah kerney ka hi hai. Meri tofiq Allah hi ki madad say hai ussi per mera bharosa hai aur ussi ki taraf mein rujoo kerta hun"
        },
        {
            "chapter": 11,
            "verse": 89,
            "text": "Aur aey meri qom (kay logo!) kahin aisa na ho kay tum ko meri mukhalifat unn azabon ka mustahiq bana dey jo qom-e-nooh aur qom-e-hood aur qom-e-saleh ko phonchay hain. Aur qom-e-loot to tum say kuch door nahi"
        },
        {
            "chapter": 11,
            "verse": 90,
            "text": "Tum apney rab say istaghfaar kero aur uss ki taraf toba kero yaqeen mano kay mera rab bari meharbani wala aur boht mohabbat kerney wala hai"
        },
        {
            "chapter": 11,
            "verse": 91,
            "text": "Unhon ney kaha aey shoaib! Teri aksar baaten to humari samajh mein hi nahi aatin aur hum to tujhay apney andar boht kamzor patay hain agar teray qabeelay ka khayal na hota to hum to tujhay sangsaar ker detay aur hum tujhay koi heysiyat wali hasti nahi gintay"
        },
        {
            "chapter": 11,
            "verse": 92,
            "text": "Enhon ney jawab diya kay aey meri qom kay logo! Kiya tumharay nazdik meray qabeelay kay log Allah say bhi ziyada zee izzat hain tum ney ussay pas-e-pusht daal diya hai yaqeenan mera rab jo kuch tum ker rahey ho sab ko gheray huye hai"
        },
        {
            "chapter": 11,
            "verse": 93,
            "text": "Aey meri qom kay logo! Abb tum apni jagah amal kiye jao mein bhi amal ker raha hun tumhen un-qarib maloom hojayega kay kiss kay pass woh azab aata hai jo ussay ruswa ker dey aur kaun hai jo jhoota hai. Tum intizar kero mein bhi tumharay sath muntazir hun"
        },
        {
            "chapter": 11,
            "verse": 94,
            "text": "Jab humara hukum (azab) aa phoncha hum ney shoaib ko aur unn kay sath (tamam) mominon ko apni khas rehmat say nijat bakhshi aur zalimon ko sakht chinghar kay azab ney dhar dabocha jiss say woh apney gharon mein ondhay paray huye hogaye"
        },
        {
            "chapter": 11,
            "verse": 95,
            "text": "Goya kay woh inn gharon mein kabhi basay hi na thay aagah raho madiyan kay liye bhi waisi hi doori ho jaisi doori samood ko hui"
        },
        {
            "chapter": 11,
            "verse": 96,
            "text": "Aur yaqeenan hum ney musa ko apni aayaat aur roshan daleelon kay sath bheja tha"
        },
        {
            "chapter": 11,
            "verse": 97,
            "text": "Firaon aur uss kay sardaron ki taraf phir bhi unn logon ney firaon kay ehkaam ki pairwi ki aur firaon ka koi hukum durust tha hi nahi"
        },
        {
            "chapter": 11,
            "verse": 98,
            "text": "Woh to qayamat kay din apni qom ka paish roo ho ker unn sab ko dozakh mein jaa khara keray ga woh boht hi bura ghaat hai jiss per laa kharay kiye jayengay"
        },
        {
            "chapter": 11,
            "verse": 99,
            "text": "Unn per to iss duniya mein bhi laanat chipka di gaee aur qayamat kay din bhi bura inam hai jo diya gaya"
        },
        {
            "chapter": 11,
            "verse": 100,
            "text": "Bastiyon ki yeh baaz khabren jinhen hum teray samney biyan farma rahey hain inn mein say baaz to mojood hain aur baaz (ki faslen) kat gaee hain"
        },
        {
            "chapter": 11,
            "verse": 101,
            "text": "Hum ney unn per koi zulm nahi kiya bulkay khud unhon ney ho apney upper zulm kiya aur unhen unn kay maboodon ney koi faeeda na phonchaya jinhen woh Allah kay siwa pukartay thay jabkay teray perwerdigar ka hukum aa phoncha bulkay aur inn ka nuksan hi unhon ney barha diya"
        },
        {
            "chapter": 11,
            "verse": 102,
            "text": "Teray perwerdiar ki pakar ka yehi tareeqa hai jabkay woh bastiyon kay rehney walay zalimon ko pakarta hai beshak uss ki pakar dukh denay wali aur nihayat sakht hai"
        },
        {
            "chapter": 11,
            "verse": 103,
            "text": "Yaqeenan iss mein unn logon kay liye nishan-e-ibrat hai jo qayamat kay azab say dartay hain. Woh din jiss mein sab log jama kiye jayen gay aur woh, woh din hai jiss mein sab hazir kiye jayen gay"
        },
        {
            "chapter": 11,
            "verse": 104,
            "text": "Issay hum jo multavi kertay hain woh sird aik muddat moyyen tak hai"
        },
        {
            "chapter": 11,
            "verse": 105,
            "text": "Jiss din woh aajayegi majal na hogi kay Allah ki ijazat kay baghair koi baat bhi kerley so inn mein koi bad bakht hoga aur koi nek bakht"
        },
        {
            "chapter": 11,
            "verse": 106,
            "text": "Lekin jo bad bakht huye woh dozakh mein hongay wahan cheekhen gay chillayen gay"
        },
        {
            "chapter": 11,
            "verse": 107,
            "text": "Woh wahin hamesha rehney walay hain jab tak aasman-o-zamin bar qarar rahen siwaye uss waqt kay jo tumhara rab chahaye yaqeenan tera rab jo kuch chahaye ker guzarta hai"
        },
        {
            "chapter": 11,
            "verse": 108,
            "text": "Lekin jo nek bakht kiye gaye woh jannat mein hongay jahan hamesha rahen gay jab tak aasman-o-zamin baqi rahey magar jo tera perwerdigar chahaye. Yeh bey inteha bakhsish hai"
        },
        {
            "chapter": 11,
            "verse": 109,
            "text": "Iss liye aap inn cheezon say shak-o-shuba mein na rahen jinhen yeh log pooj rahey hain inn ki pooja to iss tarah hai jiss tarah inn kay baap dadon ki iss say pehlay thi. Hum inn sab ko inn ka poora poora hissa baghair kissi kami kay denay walay hi hain"
        },
        {
            "chapter": 11,
            "verse": 110,
            "text": "Yaqeenan hum ney musa (alh-e-salam) ko kitab di. Phir iss mein ikhtilaf kiya gaya agar pehlay hi aap kay rab ki baat sadir na hogaee hoti to yaqeenan inn ka faisla ker diya jata enhen to iss mein sakht shuba hai"
        },
        {
            "chapter": 11,
            "verse": 111,
            "text": "Yaqeenan inn mein say her aik jab unn kay roo baroo jayega to aap ka rab ussay uss kay aemaal ka poora poora badla dey ga. Be-shak woh jo ker rahey hain unn say woh ba khabar hai"
        },
        {
            "chapter": 11,
            "verse": 112,
            "text": "Pus aap jamay rahiye jaisa kay aap ko hukum diya gaya hai aur woh log bhi jo aap kay sath toba ker chukay hain khabardaar tum hadd say na barhna Allah tumharay aemaal ka dekhney wala hai"
        },
        {
            "chapter": 11,
            "verse": 113,
            "text": "Dekho zalimon ki taraf hergiz na jhukna werna tumhen bhi (dozakh ki) aag lagg jayegi aur Allah kay siwa aur tumhara madadgar na khara ho sakay ga aur na tum madad diye jaogay"
        },
        {
            "chapter": 11,
            "verse": 114,
            "text": "Din kay dono siron mein namaz barpa rakh aur raat ki kaee sa’aton mein bhi yaqeenan nekiyan burayion ko door ker deti hain yeh naseehat hai naseehat pakarney walon kay liye"
        },
        {
            "chapter": 11,
            "verse": 115,
            "text": "Aap sabar kertay rahiye yaqeenan Allah Taalaa neki kerney walon ka ajar zaya nahi kerta"
        },
        {
            "chapter": 11,
            "verse": 116,
            "text": "Pus kiyon na tum say pehlay zamaney kay logon mein say aisay ehal-e-khair log huye jo zamin mein fasad phelaney say roktay siwaye unn chand kay jinhen hum ney unn mein say nijat di thi zalim log to uss cheez kay peechay parr gaye thay jiss mein unhen aasoodgi di gaee thi aur woh gunehgar thay"
        },
        {
            "chapter": 11,
            "verse": 117,
            "text": "Aap ka rab aisa nahi kay kissi basti ko zulm say halak ker dey aur wahan kay log neko kaar hon"
        },
        {
            "chapter": 11,
            "verse": 118,
            "text": "Agar aap ka perwerdigar chahata to sab logon ko aik hi raah per aik giroh ker deta. Woh to barabar ikhtilaf kerney walay hi rahen gay"
        },
        {
            "chapter": 11,
            "verse": 119,
            "text": "Ba-juz unn per jin per aap ka rab reham farmaye unhen to issi lie peda kiya hai aur aap kay rab ki yeh baat poori hai kay mein jahannum ko jinno aur insanon sab say pur keroon ga"
        },
        {
            "chapter": 11,
            "verse": 120,
            "text": "Rasoolon kay sab ehwaal hum aap kay samney aap kay dil ki taskeen kay liye biyan farma rahey hain. Aap kay pass iss surat mein bhi haq phonch chuka jo nasihat aur waaz hai mominon kay liye"
        },
        {
            "chapter": 11,
            "verse": 121,
            "text": "Eman na laney walon say keh dijiye kay tum apney tor per amal kiye jao hum bhi amal mein mashghool hain"
        },
        {
            "chapter": 11,
            "verse": 122,
            "text": "Aur tum bhi intizar kero aur hum bhi muntazir hain"
        },
        {
            "chapter": 11,
            "verse": 123,
            "text": "Zaminon aur aasmanon ka ilm-e-ghaib Allah Taalaa hi ko hai tamam moamlaat ka rujoo bhi ussi ki janib hai pus tujhay ussi ki ibadat kerni chahaiye aur ussi per bharosa rakhan chahaiye aur tum jo kuch kertay ho uss say Allah Taalaa bey khabar nahi"
        },
        {
            "chapter": 12,
            "verse": 1,
            "text": "Alif-laam-raa yeh roshan kitab ki aayaten hain"
        },
        {
            "chapter": 12,
            "verse": 2,
            "text": "Yaqeenan hum ney iss quran ko arabi nazil farmaya hai kay tum samajh sako"
        },
        {
            "chapter": 12,
            "verse": 3,
            "text": "Hum aap kay samney behtareen biyan paish kertay hain iss waja say kay hum ney aap ki janib yeh quran wahee kay zariye nazil kiya hai aur yaqeenan aap iss say pehlay bey khabron mein say thay"
        },
        {
            "chapter": 12,
            "verse": 4,
            "text": "Jab kay yousuf ney apney baap say ziker kiya kay abba jaan mein ney giyara sitaron ko aur sooraj chand ko dekha kay woh sab mujhay sajda ker rahey hain"
        },
        {
            "chapter": 12,
            "verse": 5,
            "text": "Yaqoob (alh-e-salam) ney kaha piyaray bachay! Apney iss khuwab ka ziker apney bhaiyon say na kerna. Aisa na ho kay woh teray sath koi fareb kaari keren shetan to insan ka khula dushman hai"
        },
        {
            "chapter": 12,
            "verse": 6,
            "text": "Aur issi tarah tujhay tera perwerdigar bargazeedah keray ga aur tujhay moamla fehmi (ya khuwabon ki tabeer) bhi sikhaye ga aur apni nemat tujhay bharpoor ata farmaye ga aur yaqoob kay ghar walon ko bhi jaisay kay uss ney iss say pehlay teray dada aur per-dada yani ibrahim-o-ishaq ko bhi bhar poor apni nemat di yaqeenan tera rab boht baray ilm wala aur zabardast hikmat wala hai"
        },
        {
            "chapter": 12,
            "verse": 7,
            "text": "Yaqeenan yousuf aur uss kay bhaiyon mein daryaft kerney walon kay liye (bari) nishaniyan hai"
        },
        {
            "chapter": 12,
            "verse": 8,
            "text": "Jabkay unhon ney kaha kay yousuf aur uss ka bhai ba-nisbat humaray baap ko boht ziyada piyaray hain halankay hum (taqatwar) jamat hain koi shak nahi kay humaray abba sareeh ghalati mein hain"
        },
        {
            "chapter": 12,
            "verse": 9,
            "text": "Yousuf ko to maar hi dalo yaa ussay kissi (na maloom) jagah phenk do kay tumharay walid ka rukh sirf tumhari taraf hi hojaye. Iss kay baad tum nek ho jana"
        },
        {
            "chapter": 12,
            "verse": 10,
            "text": "Inn mein say aik ney kaha yousuf ko qatal to na kero bulkay ussay kissi andhay koowen (ki teh) mein daal aao kay ussay koi (aata jata) qafila utha ley jaye agar tumhen kerne hi hai to yun kero"
        },
        {
            "chapter": 12,
            "verse": 11,
            "text": "Unhon ney kaha abba! Aakhir aap yousuf (alh-e-salam) kay baray mein hum per aitbaar kiyon nahi kertay hum to iss kay khair khua hain"
        },
        {
            "chapter": 12,
            "verse": 12,
            "text": "Kal aap zaroor issay humaray sath bhej dijiye kay khoob khaye piye aur khelay iss ki hifazat kay hum zimmay daar hain"
        },
        {
            "chapter": 12,
            "verse": 13,
            "text": "(yaqoob alh-e-salam ney) kay issay tumhara ley jana mujhay to sakht sadma dey ga aur mujhay yeh bhi khutka laga rahey ga kay tumhari ghaflat mein issay bheyriya kha jaye"
        },
        {
            "chapter": 12,
            "verse": 14,
            "text": "Unhon ney jawab diya kay hum jaisi (zor aawar) jamat ki mojoodgi mein bhi agar issay bheyriya kha jaye to hum bilkul nikammay hi huye"
        },
        {
            "chapter": 12,
            "verse": 15,
            "text": "Phir jab issay ley chalay aur sab ney mill ker thaan liya kay issay ghair abad gehray koowen ki teh mein phenk den hum ney yousuf (alh-e-salam) ki taraf wahee ki kay yaqeenan (waqt aaraha hai kay) tu enhen iss majray ki khabar iss haal mein dey ga kay woh jantay hi na hon"
        },
        {
            "chapter": 12,
            "verse": 16,
            "text": "Aur isha kay waqt (woh sab) apney baap kay pass rotay huye phonchay"
        },
        {
            "chapter": 12,
            "verse": 17,
            "text": "Aur kehney lagay kay abba jaan hum to aapas mein dor mein lagg gaye aur yousuf (alh-e-salam) ko hum ney asbaab kay pass chora pus ussay bheyriya kha gaya aap to humari baat nahi manen gay go hum bilkul sachay hi hon"
        },
        {
            "chapter": 12,
            "verse": 18,
            "text": "Aur yousuf kay kurtay ko jhoot moot kay khoon say khoon aalood bhi ker laye thay baap ney kaha yun nahi bulkay tum ney apney dil hi say aik baat bana li hai. Pus sabar hi behtar hai aur tumahri banaee hui baaton per Allah hi say madad ki talab hai"
        },
        {
            "chapter": 12,
            "verse": 19,
            "text": "Aur aik qafila aaya aur unhon ney apney pani laney walay ko bheja uss ney apna dol latkaya kehney laga waah waah khushi ki baat hai yeh to aik larka hai unhon ney issay maal-e-tijarat qarar dey ker chupa diya aur Allah Taalaa iss say ba khabar tha jo woh ker rahey thay"
        },
        {
            "chapter": 12,
            "verse": 20,
            "text": "Aur unhon ney issay boht hi halki qeemat per ginti kay chand dirhamon per hi baich dala woh to yousuf kay baray mein boht hi bey raghbat thay"
        },
        {
            "chapter": 12,
            "verse": 21,
            "text": "Misir walon mein say jiss ney ussay khareeda tha uss ney apni biwi say kaha issay boht izzat-o-ehtram kay sath rakho boht mumkin hai kay yeh humen faeeda phonchaye ya issay hum apna beta hi bana len yun to hum ney misir ki sir zamin yousuf ka qadam jama diya kay hum ussay khuwab ki tabeer ka kuch ilm sikha den. Allah apney iraday per ghalib hai lekin aksar log bey ilm hotay hain"
        },
        {
            "chapter": 12,
            "verse": 22,
            "text": "Aur jab (yousuf) pukhtagi ki umar ko phonch gaye hum ney ussay qooat-e-faisla aur ilm diya hum neko karon ko issi tarah badla detay hain"
        },
        {
            "chapter": 12,
            "verse": 23,
            "text": "Uss aurat ney jiss kay ghar mein yousuf thay yousuf ko behlana phuslana shuroo kiya kay woh apney nafs ki nigrani chor dey aur darwazay band ker kay kehney lagi lo aajao. Yousuf ney kaha Allah ki panah! Woh mera rab hai mujhay uss ney boht achi tarah rakha hai. Bey insafi kerney walon ka bhala nahi hota"
        },
        {
            "chapter": 12,
            "verse": 24,
            "text": "Uss aurat ney yousuf ki taraf qasad kiya aur yousuf uss ka qasad kertay agar woh apney perwerdigar ki daleel na dekhtay yun hi hua iss wastay kay hum uss say buraee aur bey hayaee door ker den. Be-shak woh humaray chunay huye bandon mein say tha"
        },
        {
            "chapter": 12,
            "verse": 25,
            "text": "Dono darwazay ki taraf doray aur uss aurat ney yousuf ka kurta peechay ki taraf say kheench ker phaar dala aur darwazay kay pass hi aurat ka shohar dono ko mill gaya to kehney lagi jo shaks teri biwi kay sath bura irada keray bus uss ki saza yehi hai kay ussay qaid ker diya jaye ya aur koi dard naak saza di jaye"
        },
        {
            "chapter": 12,
            "verse": 26,
            "text": "Yousuf ney kaha yeh aurat hi mujhay phusla rahi thi aur aurat kay qabeelay hi kay aik shaks ney gawahee di kay agar iss ka kurta aagay say phata hua ho to aurat sachi hai aur yousuf jhoot bolney walon mein say hai"
        },
        {
            "chapter": 12,
            "verse": 27,
            "text": "Aur agar iss ka kurat peechay ki janib say phaara gaya hai aur aurat jhooti hai aur yousuf sachon mein say hai"
        },
        {
            "chapter": 12,
            "verse": 28,
            "text": "Khawind ney jo dekha kay yousuf ka kurta peeth ki janob say phaara gaya hai to saaf keh diya kay yeh to tum aurton ki chaal baazi hai be-shak tumhari chaal baazi both bari hai"
        },
        {
            "chapter": 12,
            "verse": 29,
            "text": "Yousuf abb iss baat ko aati jati kero aur (aey aurat) tu apney gunah say toba ker be-shak tu gunehgaron mein say hai"
        },
        {
            "chapter": 12,
            "verse": 30,
            "text": "Aur shehar ki aurton mein charcha honey laga kay aziz ki biwi apney (jawan) ghulam ko apna matlab nikalney kay liye behlaney phuslaney mein lagi rehti hai inn kay dil mein yousuf ki mohabbat beth gaee hai humaray khayal mein to woh sarreh gumrahi mein hai"
        },
        {
            "chapter": 12,
            "verse": 31,
            "text": "Iss ney jab unn ki iss pur fareb gheebat ka haal suna to unhen bulwa bheja aur unn kay liye aik majlis muattab ki aur unn mein say her aik ko aik churi di. Aur kaha aey yousuf! Inn kay samney chalay aao inn aurton ney jab ussay dekha to boht bara jana aur apney hath kaat liye aur zaban say nikal gaya kay hasha-lillah! Yeh insan to hergiz nahi yeh to yaqeenan koi boht hi buzurg farishta hai"
        },
        {
            "chapter": 12,
            "verse": 32,
            "text": "Uss waqt aziz-e-misir ki biwi ney kaha yehi hain jin kay baray mein tum mujhay tanay dey rahi thin mein ney her chand iss say apna matlab hasil kerna chaha lekin yeh baal baal bacha raha aur jo kuch mein iss say keh rahi hun agar yeh na keray ga to yaqeenan yeh qaid ker diya jayega aur be-shak yeh boht hi bey izzat hoga"
        },
        {
            "chapter": 12,
            "verse": 33,
            "text": "Yousuf (alh-e-salam) ney dua ki kay aey meray perwerdigar! Jiss baat ki taraf yeh aurten mujhay bula rahi hain uss say to mujhay jail khana boht pasand hai agar tu ney inn ka fun fareb mujh say door na kiya to mein to inn ki taraf maeel hojaonga aur bilkul na danon mein ja milon ga"
        },
        {
            "chapter": 12,
            "verse": 34,
            "text": "Uss kay rab ney uss ki dua qabool kerli aur inn aurton kay dao paich uss say pher diye yaqeenan woh sunnay wala jannay wala hai"
        },
        {
            "chapter": 12,
            "verse": 35,
            "text": "Phir inn tamam nishaniyon ko dekh lenay kay baad unhen yehi maslehat maloom hui kay yousuf ko kuch muddat kay liye qaid khanay mein rakhen"
        },
        {
            "chapter": 12,
            "verse": 36,
            "text": "Uss kay sath do aur jawan bhi qaid khanay mein dakhil huye inn mein say aik ney kaha kay mein ney khuwab mein apney aap ko sharab nichortay dekha hai aur doosray ney kaha mein ney apney aap ko dekha hai kay mein apney sir per roti uthaye huye hun jisay parinday kha rahey hain humen aap iss ki tabeer batiye humen to aap khoobiyon walay shaks dikhaee detay hain"
        },
        {
            "chapter": 12,
            "verse": 37,
            "text": "Yousuf ney kaha tumhen jo khana diya jata hai uss kay tumharay pass phonchney say pehlay hi mein tumhen iss ki tabeer batla doon ga. Yeh sab uss ilm ki badolat hai jo mujhay meray rab ney sikhaya hai mein ney unn logon ka mazhab chor diya hai jo Allah per eman nahi rakhtay aur aakhirat kay bhi munkir hain"
        },
        {
            "chapter": 12,
            "verse": 38,
            "text": "Mein apney baap dadon kay deen ka paband hun yani ibrahim-o-ishaq aur yaqoob kay deen ka humen hergiz yeh saza waar nahi kay hum Allah Taalaa kay sath kissi ko bhi shareek keren hum per aur tamam aur logon per Allah Taalaa ka yeh khas fazal hai lekin aksar log na shukri kertay hain"
        },
        {
            "chapter": 12,
            "verse": 39,
            "text": "Aey meray qiad khaney kay sathiyo! Kiya mutafarriq kaee aik perwerdigar behtar hain? Ya aik Allah zabardast taqatwar"
        },
        {
            "chapter": 12,
            "verse": 40,
            "text": "Uss kay siwa tum jin ko pooja paat ker rahey ho woh sab naam hi naam hain jo tum ney aur tumharay baap dadon ney khud hi gharr liye hain. Allah Taalaa ney inn ki koi daleel nazil nahi farmaee farman-rawaee sirf Allah Taalaa hi ki hai uss ka famaan hai kay rum sab siwaye uss kay kissi aur ki ibadat na kero yehi deen durust hai lekin aksar log nahi jantay"
        },
        {
            "chapter": 12,
            "verse": 41,
            "text": "Aey meray qaid khaney kay rafiqo! Tum dono mein say aik to apney badshah ko sharab pilaney per muqarrar hojayega lekin doosra sooli per charhaya jayega aur parinday uss ka sir noch noch khayen gay tum dono jiss kay baray mein tehqeeq ker rahey thay uss kaam ka faisla ker diya gaya"
        },
        {
            "chapter": 12,
            "verse": 42,
            "text": "Aur jiss ki nisbat yousuf ka guman tha kay inn dono mein say yeh choot jayega uss say kaha kay apney badshah say mera ziker bhi ker dena phir ussay shetan ney apney badshah say ziker kerna bhula diya aur yousuf ney kaee saal qaid khaney mein hi kaatay"
        },
        {
            "chapter": 12,
            "verse": 43,
            "text": "Badshah ney kaha mein ney khuwab mein dekha hai kay saat moti taza farba gayen hain jin ko saat laaghar dubli patli gayen kha rahi hain aur saat baliyan hain hari hari aur doosri saat bilkul khushk. Aey darbariyo! Meray iss khuwab ki tabeer batlao agar tum khuwab ki tabeer dey saktay ho"
        },
        {
            "chapter": 12,
            "verse": 44,
            "text": "Unhon ney jawab diya kay yeh to urtay uratay pareshan khuwab hain aur aisay shoreedah pareshan khuwabon ki tabeer jannay walay hum nahi"
        },
        {
            "chapter": 12,
            "verse": 45,
            "text": "Unn do qadiyon mein say jo raha hua tha ussay muddat kay baad yaad aagaya aur kehney laga mein tumhen iss ki tabeer batla doon ga mujhay janay ki ijazat dijiye"
        },
        {
            "chapter": 12,
            "verse": 46,
            "text": "Aey yousuf! Aey boht baray sachay yousuf! Aap humen iss khuwab ki tabeer batlaiye kay saat moti taza gayen hain jinhen saat dubli patli gayen kha rahi hain aur saat bilkul sabz khoshay hain aur saat hi doosray bhi bilkul khushk hain takay mein wapis jaa ker unn logon say kahon kay woh sab jaan len"
        },
        {
            "chapter": 12,
            "verse": 47,
            "text": "Yousuf ney jawab diya kay tum saat saal tak pay dar pay lagataar hasb-e-aadat ghalla boya kerna aur fasal kaat ker ussay baaliyon samet hi rehney dena siwaye apney khaney ki thori si miqdaar kay"
        },
        {
            "chapter": 12,
            "verse": 48,
            "text": "Iss kay baad saat saal nihayat sakht qehat kay aayen gay woh iss ghallay ko kha jayen gay jo tum ney unn kay liye zakheera rakh chora tha siwaye uss thoray say kay jo tum rol rakhtay ho"
        },
        {
            "chapter": 12,
            "verse": 49,
            "text": "Iss kay baad jo saal aayega uss mein logon per khoob barish barsaee jayegi aur uss mein (sheera-e-angoor bhi) khoob nichoren gay"
        },
        {
            "chapter": 12,
            "verse": 50,
            "text": "Aur badshah ney kaha yousuf ko meray pass lao jab qasid yousuf kay pass phoncha to enhon ney kaha apney badshah kay pass wapis jaa aur uss say pooch kay unn aurton ka haqeeqi waqiya kiya hai jinhon ney apney hath kaat liye thay? Unn kay heelay ko (sahih tor per) jannay wala mera perwerdigar hi hai"
        },
        {
            "chapter": 12,
            "verse": 51,
            "text": "Badshah ney poocha aey aurto! Uss waqt ka sahih waqiya kiya hai jab tum dao fareb kerkay yousuf ko uss ki dili manshah say behkana chahati thi unhon ney saaf jawab diya kay maaz Allah hum ney yousuf mein koi buraee nahi paee phir to aziz ki biwi bhi bol uthi kay abb to sachi baat nithar aaee. Mein ney hi ussay warghalaya tha uss kay ji say aur yaqeenan woh sachon mein say hai"
        },
        {
            "chapter": 12,
            "verse": 52,
            "text": "(yousuf alh-e-salam ney kaha) yeh iss wastay kay (aziz) jaan ley kay mein ney uss ki peeth peechay uss ki khayanat nahi ki aur yeh bhi kay Allah dagha baazon kay hathkanday chalney nahi deta"
        },
        {
            "chapter": 12,
            "verse": 53,
            "text": "Mein apney nafs ki pakeezgi biyan nahi kerta. Be-shak nafs to buraee per ubharney wala hi hai magar yeh kay mera perwerdigar hi apna reham keray yaqeenan mera paalney wala bari bakhsish kerney wala aur boht meharbani farmaney wala hai"
        },
        {
            "chapter": 12,
            "verse": 54,
            "text": "Badshah ney kaha issay meray pass lao kay mein ussay apney khas kaamon kay liye muqarrar ker loon phir jab uss say baat cheet ki to kehney laga kay aap humaray haan aaj say zee izzat aur amant daar hain"
        },
        {
            "chapter": 12,
            "verse": 55,
            "text": "(Yousuf ney) kaha aap mujhay mulk kay khazano per muqarrar ker dijiye mein hifazat kerney wala aur ba khabar hun"
        },
        {
            "chapter": 12,
            "verse": 56,
            "text": "Issi tarah hum ney yousuf (alh-e-salam) ko mulk ka qabza dey diya. Kay woh jahan kahin chahaiye rahey sahey hum jisay chahayen apni rehmat phoncha detay hain. Hum neko kaaron ka sawab zaya nahi kertay"
        },
        {
            "chapter": 12,
            "verse": 57,
            "text": "Yaqeenan eman daron aur perhezgaron ka ukhrawi ajar boht hi behtar hai"
        },
        {
            "chapter": 12,
            "verse": 58,
            "text": "Yousuf kay bhai aaye aur yousuf kay pass gaye to uss ney unhen pehchan liya aur unhon ney ussay na pehchana"
        },
        {
            "chapter": 12,
            "verse": 59,
            "text": "Jab unhen unn ka asbaab muhayya ker diya to kaha kay tum meray pass apney uss bhai ko bhi lana j tumharay baap say hai kiya tum ney nahi dekha kay mein poora naap ker deta hun aur mein hun bhi behtareen maizbaani kerney walon mein"
        },
        {
            "chapter": 12,
            "verse": 60,
            "text": "Pus agar tum ussay ley ker pass na aaye to meri taraf say tumhen koi naap bhi na milay bulkay tum meray qarib bhi na phatakna"
        },
        {
            "chapter": 12,
            "verse": 61,
            "text": "Unhon ney kaha acha hum uss kay baap ko uss ki babat phuslayen gay aur poori kosish keren gay"
        },
        {
            "chapter": 12,
            "verse": 62,
            "text": "Apney khidmat garon say kaha kay inn ki poonji enhi ki boriyon mein rakh do kay jab lot ker apney ehal-o-ayal mein jayen aur poonjiyon ko pehchan len to boht mumkin hai kay yeh phir lot ker aayen"
        },
        {
            "chapter": 12,
            "verse": 63,
            "text": "Jab yeh log lot ker apney walid kay pass gaye to kehney lagay kay hum say to ghallay ka naap rok liye gaya. Abb aap humaray sath humaray bhai ko bhejiye kay hum paymana bhar ker layen hum uss ki nigehbani kay zimmay daar hain"
        },
        {
            "chapter": 12,
            "verse": 64,
            "text": "(Yaqoob alh-e-salam) ney kaha mujhay to iss ki babat tumhara waisa hi aitbaar hai jaisa kay iss say pehlay iss kay bhai kay baray mein tha bus Allah hi behtareen hafiz hai aur woh sab meharbano say bara meharban hai"
        },
        {
            "chapter": 12,
            "verse": 65,
            "text": "Jab unhon ney apna asbaab khola to to apna sarmaya mojood paya jo unn ki janib lota diya gaya tha. Kehney lagay aey humaray baap humen aur kiya chahaiye. Dekhiye to yeh humara sarmaya bhi humen wapis lota diya gaya hai. Hum apney khaandan ko rasad laa den gay aur apney bhai ki nigrani bhi rakhen gay aur aik oont kay bojh ka ghalla ziyada layen gay. Yeh naap to boht aasan hai"
        },
        {
            "chapter": 12,
            "verse": 66,
            "text": "Yaqoob (alh-e-salam) ney kaha! Mein to issay hergiz hergiz tumharay sath nahi bhejon ga jabtak tum Allah ko beech mein rakh ker mujhay qol-o-qarar na do kay tum issay meray pass phoncha do gay siwaye uss aik soorat kay tum sab giriftaar ker liye jao. Jab enhon ney pakka qol-o-qarar dey diya to enhon ney kaha kay hum jo kuch kehtay hain Allah uss per nigehban hai"
        },
        {
            "chapter": 12,
            "verse": 67,
            "text": "Aur (yaqoob alh-e-salam) ney kaha aey meray bacho! Tum sab aik darwazay say na jana bulkay kaee juda juda darwazon mein say dakhil hona. Mein Allah ki taraf say aaney wali kissi cheez ko tum say nahi taal sakta. Hukum sirf Allah hi ka chalta hai. Mera kaamil bharosa ussi per hai aur her aik bharosa kerney walay ko ussi per bharosa kerna chahaiye"
        },
        {
            "chapter": 12,
            "verse": 68,
            "text": "Jab woh unhi raaston say jin ka hukum unn kay walid ney unhen diya tha gaye kuch na tha kay Allah ney jo baat muqarrar ker di hai woh iss say unhen zara bhi bacha ley. Magar yaqoob (alh-e-salam) kay dil mein aik khayal (peda hua) jissay uss ney poora ker liya bila shuba woh humaray sikhlaye huye ilm ka aalim tha lekin aksar log nahi jantay"
        },
        {
            "chapter": 12,
            "verse": 69,
            "text": "Yeh sab jab yousuf kay pass phonch gaye to uss ney apney bhai ko apney pass bitha liya aur kaha kay mein tera bhai (yousuf) hun pus yeh jo kuch kertay rahey uss ka kuch ranj na ker"
        },
        {
            "chapter": 12,
            "verse": 70,
            "text": "Phir jab unhen unn ka saman asbaab theek thaak ker kay diya to apney bhai kay asbaab mein pani ka piyala rakh diya. Phir aik aawaz denay walay ney pukar ker kaha aey qafilay walo! Tum log to chor ho"
        },
        {
            "chapter": 12,
            "verse": 71,
            "text": "Enhon ney unn ki taraf mun pher ker kaha kay tumhari cheez khoi gaee hai"
        },
        {
            "chapter": 12,
            "verse": 72,
            "text": "Jawab diya kay shahi paymana gumm hai jo issay ley aaye ussay aik oont kay bojh ka ghalla milay ga. Iss waday kay mein zaamin hun"
        },
        {
            "chapter": 12,
            "verse": 73,
            "text": "Enhon ney kaha Allah ki qasam! Tum ko khoob ilm hai kay hum mulk mein fasad phelaney kay liye nahi aaye aur na hum chor hain"
        },
        {
            "chapter": 12,
            "verse": 74,
            "text": "Enhon ney kaha acha chor ki kiya saza hai agar tum jhootay ho"
        },
        {
            "chapter": 12,
            "verse": 75,
            "text": "Jawab diya kay uss ki saza yehi hai kay jiss kay asbaab mein say paya jaye wohi uss ka badla hai. Hum to aisay zalimon ko yehi saza diya kertay hain"
        },
        {
            "chapter": 12,
            "verse": 76,
            "text": "Pus yousuf ney inn kay saman ki talash kerna shuroo ki apney bhai kay saman ki talashi say pehlay phir uss paymaney ko apnay bhai kay saman (zanbeel) say nikala. Hum ney yousuf kay liye issi tarah yeh tadbeer ki. Uss badshah kay qanoon ki roo say yeh apney bhai ko na ley sakta tha magar yeh kay Allah ko manzoor ho. Hum jiss kay chahayen darjay buland ker den her zee ilm per foqiyat rakhney wala doosra zee ilm mojood hai"
        },
        {
            "chapter": 12,
            "verse": 77,
            "text": "Enhon ney kaha kay agar iss ney chori ki (to koi tajjub ki baat nahi) iss ka bhai bhi pehlay chori ker chuka hai yousuf (alh-e-salam) ney iss baat ko apney dil mein rakh liya aur inn kay samney bilkul zahir na kiya. Kaha kay tum bad tar jagah mein ho aur jo tum biyan kertay ho ussay Allah hi khoob janta hai"
        },
        {
            "chapter": 12,
            "verse": 78,
            "text": "Enhon ney kaha aey aziz-e-misir! Iss kay walid boht bari umar kay bilkul boorhay shaks hain. Aap iss kay badlay hum mein say kissi ko ley lijiye. Hum dekhtay hain kay aap baray nek nafs hain"
        },
        {
            "chapter": 12,
            "verse": 79,
            "text": "Yousuf (alh-e-salam) ney kaha hum ney jiss kay pass apni cheez paee hai uss kay siwa doosray ki giriftari kerney say Allah ki panah chahatay hain aisa kerney say to hum yaqeenan na insafi kerney walay hojayen gay"
        },
        {
            "chapter": 12,
            "verse": 80,
            "text": "Jab yeh iss say mayus hogaye to tanahee mein beth ker mashwara kerney lagay. Inn mein jo sab say bara tha uss ney kaha tumhen maloom nahi kay tumharay walid ney tum say Allah ki qasam ley ker pukhta qol-o-qarar liya hai aur iss say pehlay yousuf kay baray mein tum kotahi ker chukay ho. Pus mein to iss sir zamin say na taloo ga jabtak walid shab khud mujhay ijazat na den ya Allah Taalaa meray iss moamlay ka faisla ker den wohi behtareen faisla kerney wala hai"
        },
        {
            "chapter": 12,
            "verse": 81,
            "text": "Tum sab walid shab ki khidmat mein wapis jao aur kaho kay abba ji! Aap kay shabzaday ney chori ki aur hum ney wohi gawahi di thi jo hum jantay thay. Hum kuch ghaib ki hifazat kerney walay na thay"
        },
        {
            "chapter": 12,
            "verse": 82,
            "text": "Aap uss shehar kay logon say daryaft farma len jahan hum thay aur uss qafilay say bhi pooch len jiss kay sath hum aaye hain aur yaqeenan hum bilkul sachay hain"
        },
        {
            "chapter": 12,
            "verse": 83,
            "text": "(Yaqoob alh-e-salam ney) kaha yeh to nahi bulkay tum ney apni taraf say baat bana li pus abb sabar hi behtar hai. Qarib hai kay Allah Taalaa inn sab ko meray pass hi phoncha dey. Wohi ilm-o-hikmat wala hai"
        },
        {
            "chapter": 12,
            "verse": 84,
            "text": "Phir unn say mun pher liya aur kaha haaye yousuf! Inn ki aankhen ba waja ranj-o-ghum kay safaid ho chuki thin aur woh ghum ko dabaye huye thay"
        },
        {
            "chapter": 12,
            "verse": 85,
            "text": "Beton ney kaha wallah! Aap hamesha yousuf ki yaad mein hi lagay rahen gay yahan tak kay ghul jayen ya khatam hi ho jayen"
        },
        {
            "chapter": 12,
            "verse": 86,
            "text": "Unhon ney kaha mein to apni pareshaniyon aur ranj ki faryad Allah hi say ker raha hun mujhay Allah ki taraf say woh baaten maloom hain jo tum nahi jantay"
        },
        {
            "chapter": 12,
            "verse": 87,
            "text": "Meray piyaray bacho! Tum jao aur yousuf (alh-e-salam) ki aur uss kay bhai ki poori talash kero aur Allah ki rehmat say na umeed na ho. Yaqeenan rab ki rehmat say na umeed wohi hotay hain jo kafir hotay hain"
        },
        {
            "chapter": 12,
            "verse": 88,
            "text": "Phir jab yeh log yousuf (alh-e-salam) kay pass phonchay to kehney lagay aey aziz! Hum ko aur humaray khaandan ko dukh phoncha hai. Hum haqeer poonji laye hain pus aap humen pooray ghallay ka naap dijiye aur hum per kheyraat kijiye Allah Taalaa kheyraat kerney walon ko badla deta hai"
        },
        {
            "chapter": 12,
            "verse": 89,
            "text": "Yousuf ney kaha kay jantay bhi ho kay tum ney yousuf aur uss kay bhai kay sath apni nadani ki halat mein kiya kiya"
        },
        {
            "chapter": 12,
            "verse": 90,
            "text": "Unhon ney kaha kiya (waqaee) tu hi yousuf (alh-e-salam) hai. Jawab diya kay haan mein yousuf (alh-e-salam) hun aur yeh mera bhai hai. Allah ney hum per fazal-o-karam kiya. Baat yeh hai kay jo bhi perhezgari aur sabar keray to Allah Taalaa kissi neko kaar ka ajar zaya nahi kerta"
        },
        {
            "chapter": 12,
            "verse": 91,
            "text": "Unhon ney kaha Allah ki qasam! Allah Taalaa ney tujhay hum per bartari di hai aur yeh bhi bilkul sach hai kay hum khata kaar thay"
        },
        {
            "chapter": 12,
            "verse": 92,
            "text": "Jawab diya aaj tum per koi malamat nahi. Allah tumhen bakhshay woh sab meharbano say bara meharban hai"
        },
        {
            "chapter": 12,
            "verse": 93,
            "text": "Mera yeh kurta tum ley jao aur issay meray walid kay mun per daal do kay woh dekhney lagen aur aajayen aur apney tamam khaandan ko meray pass ley aao"
        },
        {
            "chapter": 12,
            "verse": 94,
            "text": "Jab yeh qafila juda hua to unn kay walid ney kaha mujhay to yousuf ki khushboo aarahi hai agar tum mujhay sathyaya hua qarar na do"
        },
        {
            "chapter": 12,
            "verse": 95,
            "text": "Woh kehney lagay kay wallah apney issi puraney khabt mein mubtila hain"
        },
        {
            "chapter": 12,
            "verse": 96,
            "text": "Jab khushkhabri denay walay ney phonch ker unn kay mun per woh kurta dala ussi waqt woh phir say beena hogaye. Kaha! Kiya mein tum say na kaha kerta tha kay mein Allah ki taraf say woh baaten janta hun jo tum nahi jantay"
        },
        {
            "chapter": 12,
            "verse": 97,
            "text": "Enhon ney kaha abba ji! Aap humaray liye gunahon ki bakhsish talab kijiye be-shal hum qusoor waar hain"
        },
        {
            "chapter": 12,
            "verse": 98,
            "text": "Kaha acha mein jald hi tumharay liye apney perwerdigar say bakhsish maangoo ga woh boht bara bakhshney wala aur nihayat meharbani kerney wala hai"
        },
        {
            "chapter": 12,
            "verse": 99,
            "text": "Jab yeh sara gharana yousuf kay pass phonch gaya to yousuf ney apney maa baap ko apney pass jagah di aur kaha kay Allah ko manzoor hai to aap sab aman-o-amaan kay sath misir mein aao"
        },
        {
            "chapter": 12,
            "verse": 100,
            "text": "Aur apney takht per apney maa baap ko ooncha bithaya aur sab uss kay samney sajday mein girr gaye. Tab kaha kay abba ji! Yeh meray pehlay kay khuwab ki tabeer hai meray rab ney ussay sacha ker dikhaya uss ney meray sath bara ehsan kiya jab kay mujhay jail khaney say nikala aur aap logon ko sehra say ley aaya uss ikhtilaaf kay baad jo shetan ney mujh mein aur meray bhaiyon mein daal diya tha. Mera rab jo chahaye uss kay liye behtareen tadbeer kerney wala hai. Aur woh boht ilm-o-hikmat wala hai"
        },
        {
            "chapter": 12,
            "verse": 101,
            "text": "Aey meray perwerdigar! Tu ney mujhay mulk ata farmaya aur tu ney mujhay khuwab ki tabeer sikhlaee. Aey aasman-o-zamin kay peda kerney walay! Tu hi duniya aur aakhirat mein mera wali (dost) aur kaar saaz hai tu mujhay islam ki halat mein fot ker aur neko mein mila dey"
        },
        {
            "chapter": 12,
            "verse": 102,
            "text": "Yeh ghaib ki khabron mein say hai jiss ki hum aap ki taraf wahee ker rahey hain. Aap unn kay pass na thay jab kay unhon ney apni baat thaan li thi aur woh fareb kerney lagay thay"
        },
        {
            "chapter": 12,
            "verse": 103,
            "text": "Go aap laakh chahayen lekin aksar log eman daar na hongay"
        },
        {
            "chapter": 12,
            "verse": 104,
            "text": "Aap inn say iss per koi ujrat talab nahi ker rahey hain. Yeh to tamam duniya kay liye niri naseehat hi naseehat hai"
        },
        {
            "chapter": 12,
            "verse": 105,
            "text": "Aasmanon aur zamin mein bhot si nishaniyan hain. Jin say yeh mun moray guzr rahey jatay hain"
        },
        {
            "chapter": 12,
            "verse": 106,
            "text": "Inn mein say aksar log ba-wajood Allah per eman rakhney kay bhi mushrik hi hain"
        },
        {
            "chapter": 12,
            "verse": 107,
            "text": "Kiya woh iss baat say bey khof hogaye hain kay inn kay pass Allah kay azabon mein say koi aam azab aajaye ya inn per achanak qayamt toot paray aur woh bey khabar hi hon"
        },
        {
            "chapter": 12,
            "verse": 108,
            "text": "Aap keh dijiye kay meri raah yehi hai. Mein aur meray muttabeyeen Allah ki taraf bula rahey hain pooray yaqeen aur aetmaad kay sath. Aur Allah pak hai aur mein mushrikon mein nahi"
        },
        {
            "chapter": 12,
            "verse": 109,
            "text": "Aap say pehlay basti walon mein hum ney jitney rasool bhejay hain sab mard hi thay jinki taraf hum wahee nazil farmatay gaye. Kiya zamin mein chal phir ker enhon ney dekha nahi kay inn say pehlay kay logon ka kaisa kuch anjam hua? Yaqeenan aakhirat ka ghar perhezgaron kay liye boht hi behtar hai kiya phir bhi tum nahi samajhtay"
        },
        {
            "chapter": 12,
            "verse": 110,
            "text": "Yahan tak kay jab rasool na umeed honey lagay aur woh (qom kay log) khayal kerney lagay kay unhen jhoot kaha gaya foran hi humari madad unn kay pass aa phonchi jissay hum ney chaha ussay nijat di gaee. Baat yeh hai kay humara azab gunehgaron say wapis nahi kiya jata"
        },
        {
            "chapter": 12,
            "verse": 111,
            "text": "Unn kay biyan mein aqal walon kay liye yaqeenan naseehat aur ibrat hai yeh quran jhoot banaee hui baat nahi bulkay yeh tasdeeq hai unn kitabon ki jo iss say pehlay ki hain khol khol ker biyan kerney wala hai her cheez ko aur hidayat ko aur rehmat hai eman daar logon kay liye"
        },
        {
            "chapter": 13,
            "verse": 1,
            "text": "Alif –laam-meem-raa yeh quran ki aayaten hain aur jo kuch aap ki taraf aap kay rab ki janib say utara jata hai sab haq hai lekin aksar log eman nahi latay"
        },
        {
            "chapter": 13,
            "verse": 2,
            "text": "Allah woh hai jiss ney aasmanon ko baghair sutonon kay buland ker rakha hai kay tum ussay dekh rahey ho. Phir woh arsh per qarar pakray huye hai ussi ney sooraj aur chand ko ma-tehati mein laga rakha hai. Her aik miyad-e-moyyen per gasht ker raha hai wohi kaam ki tadbeer kerta hai woh apney nishanaat khol khol ker biyan ker raha hai kay tum apney rab ki mulaqat ka yaqeen kerlo"
        },
        {
            "chapter": 13,
            "verse": 3,
            "text": "Ussi ney zamin phela ker bicha di hai aur iss mein pahar aur nehren peda ker di hain. Aur iss mein her qisam kay phalon kay joray dohra dohray peda ker diye hain woh raat ko din say chupa deta hai. Yaqeenan ghor-o-fikar kerney walon kay liye iss mein boht si nishaniyan hain"
        },
        {
            "chapter": 13,
            "verse": 4,
            "text": "Aur zamin mein mukhtalif tukray aik doosray say lagtay lagatay hain aur angooron kay baghaat hain aur khet hain aur khujooron kay darakht hain shaakh daar aur baaz aisay hain jo bey shaakh hain sab aik hi pani pilaye jatay hain. Phir bhi hum aik ko aik per phalon mein bartari detay hain iss mein aql madon kay liye boht si nishaniyan hain"
        },
        {
            "chapter": 13,
            "verse": 5,
            "text": "Agar tujhay tajjub ho to waqaee unn ka yeh kehna ajeeb hai kay kiya jab hum mitti hojayen gay to kiya hum naee pedaeesh mein hongay? Yehi woh log hain jnhon ney apney perwerdigar say kufur kiya. Yehi hain jin ki gardano mein toq hongay. Aur yehi hain jo jahannum kay rehney walay hain jo iss mein hamesha hamesh rahen gay"
        },
        {
            "chapter": 13,
            "verse": 6,
            "text": "Aur jo tujh say (saza ki talbi mein) jaldi ker rahey hain rahat say pehlay hi yaqeenan inn say pehlay sazayen (bator misal) guzar chuki hain aur be-shak tera rab albata bakhshney wala hai logon kay bey jaa zulm per bhi. Aur yeh bhi yaqeeni baat hai kay tera rab bari sakht saza deney wala bhi hai"
        },
        {
            "chapter": 13,
            "verse": 7,
            "text": "Aur kafir kehtay hain kay iss per iss kay rab ki taraf say koi nishani (moajzza) kiyon nahi utari gaee. Baat yeh hai kay aap to sirf aagah ker denay walay hain aur her qom kay liye hadi hai"
        },
        {
            "chapter": 13,
            "verse": 8,
            "text": "Mada apney shikam mein jo kuch rakhti hai ussay Allah bakhoobi janta hai aur pet ka ghatna barhna bhi her cheez uss kay pass andazay say hai"
        },
        {
            "chapter": 13,
            "verse": 9,
            "text": "Zahir-o-posheeda ka woh aalim hai (sab say) bara aur (sab say) buland-o-bala"
        },
        {
            "chapter": 13,
            "verse": 10,
            "text": "Tum mein say kissi ka pani baat ko chupa ker kehna aur ba-aawaz-e-buland ussay kehna aur jo raat ko chupa ho aur jo din mein chal raha ho sab Allah per barabar-o-yaksan hain"
        },
        {
            "chapter": 13,
            "verse": 11,
            "text": "Uss kay pehray daar insan kay aagay peechay muqarrar hain jo Allah kay hukum say iss ki nigehbani kertay hain. Kissi qom ki halat Allah Taalaa nahi badalta jabtak kay woh khud ussay na badlen jo unn kay dilon mein hai. Allah Taalaa jab kissi qom ki saza ka irada ker leta hai to woh badla nahi kerta aur siwaye uss kay koi bhi unn ka kaar saaz nahi"
        },
        {
            "chapter": 13,
            "verse": 12,
            "text": "Woh Allah hi hai jo tumhen bijli ki chamak daraney aur umeed dilaney kay liye dikhata hai aur bhari baadlon ko peda kerta hai"
        },
        {
            "chapter": 13,
            "verse": 13,
            "text": "Garj iss ki tasbeeh-o-tareef kerti hai aur farishtay bhi iss kay khof say. Wohi aasman say bijliyan girata hai aur jiss per chahata hai uss per dalta hai kuffaar Allah ki babat larr jhagar rahey hain aur Allah sakht qooat wala hai"
        },
        {
            "chapter": 13,
            "verse": 14,
            "text": "Ussi ko pukarna haq hai. Jo log auron ko iss kay siwa pukartay hain woh unn (ki pukar) ka kuch bhi jawab nahi detay magar jaisay koi shaks apney dono hath pani ki taraf phelaye huye ho kay uss kay mun mein parr jaye halankay woh pani uss kay mun mein phonchney wala nahi inn munkiron ki jitni pukar hai sab gumrahi mein hai"
        },
        {
            "chapter": 13,
            "verse": 15,
            "text": "Allah hi kay liye zamin aur aasmanon ki sab makhlooq khushi aur na aur na khushi say sajda kerti hai aur unn kay saye bhi subha-o-shaam"
        },
        {
            "chapter": 13,
            "verse": 16,
            "text": "Aap poochiye kay asmanon aur zamin ka perwerdigar kaun hai? Keh dijiye! Allah . Keh dijiye! Kiya tum phir bhi iss kay siwa auron ko himayati bana rahey ho jo khud apni jaan kay bhi bhalay buray ka ikhtiyar nahi rakhtay. Keh dijiye kay kiya andha aur beena barabar hosakta hai? Ya kiya andheriyan aur roshni barabar hosakti hai. Kiya jinhen yeh Allah kay shareek thehra rahey hain unhon ney bhi Allah ki tarah makhlooq peda ki hai kay inn ki nazar mein pedaeesh mushtaba hogaee ho keh dijiye kay sirf Allah hi tamam cheezon ka khaliq hai who akela hai aur zabardast ghalib hai"
        },
        {
            "chapter": 13,
            "verse": 17,
            "text": "Ussi ney aasman say pani barsaya phir apni apni wusat kay mutabiq nalay beh niklay. Phir pani kay railay ney upper charhay jhaag ko utha liya aur uss cheez mein bhi jiss ko aag mein daal ker tapatay hain zewar ya saaz-o-saman kay liye issi tarah jay jhaag hain issi tarah Allah Taalaa haq-o-batil ki misal biyan farmata hai abb jhaag to nakara hoker chala jata hai lekin jo logon ko nafa denay wali cheez hai woh zamin mein thehri rehti hai Allah Taalaa issi tarah misalen biyan farmata hai"
        },
        {
            "chapter": 13,
            "verse": 18,
            "text": "Jin logon ney apney rab kay hukum ki baja aawri ki unn kay liye bhalee hai aur jin logon ney uss ki hukum bardari na ki agar unn kay liye zamin mein jo kuch hai sab kuch ho aur issi kay sath wisa hi aur bhi ho to woh sab kuch apney badlay mein dey den. Yehi hain jin kay liye bura hisab hai aur jin ka thikana jahannum hai jo boht buri jagah hai"
        },
        {
            "chapter": 13,
            "verse": 19,
            "text": "Kiya woh aik shaks jo yeh ilm rakhta ho kay aap ki taraf aap kay rab ki janib say jo utara gaya hai woh haq hai uss shaks jaisa ho sakta hai jo andha ho naseehat to woh qabool kertay hain jo aqal mand hon"
        },
        {
            "chapter": 13,
            "verse": 20,
            "text": "Jo Allah kay ehad (o-paymaan) ko poora kertay hain aur qol-o-qarar ko tortay nahi"
        },
        {
            "chapter": 13,
            "verse": 21,
            "text": "Aur Allah ney jin cheezon kay jorney ka hukum diya hai woh ussay jortay hain aur woh apney perwerdigar say dartay hain aur hisab ki sakhti ka andesha rakhtay hain"
        },
        {
            "chapter": 13,
            "verse": 22,
            "text": "Aur woh apney rab ki raza mandi ki talab kay liye sabar kertay hain aur namazon ko barabar qaeem rakhtay hain aur jo kuch hum ney unhen dey rakha hai ussay chuppay khulay kharach kertay hain aur buraee ko bhi bhalee say taaltay hain inn hi kay liye aaqibat ka ghar hai"
        },
        {
            "chapter": 13,
            "verse": 23,
            "text": "Hamesha rehnay kay baghaat jahan yeh khud jayen gay aur inn kay baap dadon aur biwiyon aur auladon mein say bhi jo neko kaar hongay inn kay pass farishtay her her darwazay say aayen gay"
        },
        {
            "chapter": 13,
            "verse": 24,
            "text": "Kahen gay tum per salamti ho sabar kay badlay kiya hi acha (badla) hai iss daar-e-aakhirat ka"
        },
        {
            "chapter": 13,
            "verse": 25,
            "text": "Aur jo Allah kay ehad ko uss ki mazbooti kay baad tor detay hain aur jin cheezon kay jorney ka Allah ney hukum diya hai unhen tortay hain aur zamin mein fasad phelatay hain unn ki liye laanaten hain aur unn kay liye bura ghar hai"
        },
        {
            "chapter": 13,
            "verse": 26,
            "text": "Allah Taalaa jiss ki rozi chahata hai barhata hai aur ghatata hai yeh to duniya ki zindagi mein mast hogaye halankay duniya aakhirat kay muqablay mein nihayat (haqeer) poonji hai"
        },
        {
            "chapter": 13,
            "verse": 27,
            "text": "Kafir kehtay hain kay iss per koi nishani (moajzza) kiyon nahi nazil nahi kiya gaya? Jawab dey dijiye kay jisay Allah gumrah kerna chahaye ker deta hai aur jo uss ki taraf jhukay ussay raasta dikha deta hai"
        },
        {
            "chapter": 13,
            "verse": 28,
            "text": "Jo log eman laye unn kay dil Allah kay zikar say itminan hasil kertay hain. Yaad rakho Allah kay zikar say hi dilon ko tasalli hasil hoti hai"
        },
        {
            "chapter": 13,
            "verse": 29,
            "text": "Jo log eman laye aur jinhon ney nek kaam bhi kiye unn kay liye khushali hai aur behtareen thikana"
        },
        {
            "chapter": 13,
            "verse": 30,
            "text": "Issi tarah hum ney aap ko iss ummat mein bheja hai jiss say pehlay boht si ummaten guzar chuki hain kay aap enhen humari taraf say jo wahee aap per utri hai parh ker sunaiye yeh Allah rehman kay munkir hain aap keh dijiye kay mera paalney wala to wohi hai uss kay siwa dar-haqeeqat koi bhi laeeq-e-ibadat nahi ussi kay upper mera bharosa hai aur ussi ki janib mera rujoo hai"
        },
        {
            "chapter": 13,
            "verse": 31,
            "text": "Agar (bil farz) kissi quran (aasmani kitab) kay zariye pahar chala diye jatay ya zamin tukray tukray ker di jati ya murdon say baaten kerwa di jatin (phir bhi woh eman na latay) baat yeh hai kay sab kaam Allah kay hath mein hai to kiya eman walon ko iss baat per dil jamaee nahi kay agar Allah Taalaa chahaye to tamam logon ko hidayat dey dey. Kuffaar ko to inn kay kufur kay badlay hamesha hi koi na koi sakht saza phonchti rahey gi ya inn kay makano kay qarib nazil hoti rahey gi ta-waqt-e-kay wada-e-elahi aa phonchay. Yaqeenan Allah Taalaa wada khilafi nahi kerta"
        },
        {
            "chapter": 13,
            "verse": 32,
            "text": "Yaqeenan aap say pehlay kay payghumber ka mazaq uraya gaya tha aur mein ney bhi kafiron ko dheel di thi phir unhen pakar liya tha pur mera azab kaisa raha"
        },
        {
            "chapter": 13,
            "verse": 33,
            "text": "Aaya woh Allah jo nigehbani kerney wala hai her shaks ki uss kay kiye huye aemaal per inn logon ney Allah kay shareek thehraye hain keh dijiye zara unn kay naam to lo kiya tum Allah ko woh baten batatay ho jo woh zamin mein janta hi nahi ya sirf oopri oopri baaten bata rahey ho baat asal yeh hai kay kufur kerney walon kay liye unn kay makar saja diye gaye hain aur woh sahih raah say rok diye gaye hain aur jiss ko Allah gumrah ker dey uss ko raha dikhaney wala koi nahi"
        },
        {
            "chapter": 13,
            "verse": 34,
            "text": "Inn kay liye duniya ki zindagi mein bhi azab hai aur aakhirat ka azab to boht hi ziyada sakht hai enhen Allah kay ghazab say bachaney wala koi bhi nahi"
        },
        {
            "chapter": 13,
            "verse": 35,
            "text": "Uss jannat ki sift jiss ka wada perhezgaron ko diya gaya hai yeh hai kay uss key neechay nehren beh rahi hain. Uss ka mewa hameshgi wala hai aur uss ka saya bhi. Yeh hai anjam perhezgaron ka aur kafiron ka anjam kaar dozakh hai"
        },
        {
            "chapter": 13,
            "verse": 36,
            "text": "Jinhen hum ney kitab di hai woh to jo kuch aap per utara jata hai uss say khush hotay hain aur doosray fiqay iss ki baaz baaton say munkir hain. Aap ailaan ker dijiye kay mujhay to sirf yehi hukum diya gaya hai kay mein Allah ki ibadat keroon aur uss kay sath shareek na keroon mein ussi ki taraf bula raha hun aur ussi ki janib mera lotna hai"
        },
        {
            "chapter": 13,
            "verse": 37,
            "text": "Issi tarah hum ney iss quran ko arabi zaban ka farman utara hai. Agar app ney inn ki khuwaishon ki pairwi kerli iss kay baad kay aap kay pass ilm aa chuka hai to Allah (kay azabon) say aap ko koi himayati milay ga aur na bachaney wala"
        },
        {
            "chapter": 13,
            "verse": 38,
            "text": "Hum aap say pehlay bhi boht say rasool bhej chukay hain aur hum ney unn sab ko biwi bachon wala banaya tha kissi rasool say nahi hosakta kay koi nishani baghair Allah ki ijazat kay ley aaye her muqarrara waday ki aik likhat hai"
        },
        {
            "chapter": 13,
            "verse": 39,
            "text": "Allah jo chahaye mita dey aur jo chahaye sabit rakhay loh-e-mehfooz ussi kay pass hai"
        },
        {
            "chapter": 13,
            "verse": 40,
            "text": "Inn say kiye huye wadon mein say koi agar hum aap ko dikha den ya aap ko hum fot ker len to aap per to sirf phoncha dena hi hai. Hisab to humaray zimmay hi hai"
        },
        {
            "chapter": 13,
            "verse": 41,
            "text": "Kiya woh nahi dekhtay? Kay hum zamin ko iss kay kinaron say ghatatay chalay aarahey hain Allah hukum kerta hai koi uss kay ehkaam peechay dalney wala nahi woh jald hisab leney wala hai"
        },
        {
            "chapter": 13,
            "verse": 42,
            "text": "Inn say pehlay logon ney bhi apni makkari mein kami na ki thi lekin tamam tadbeeren Allah hi ki hain jo shaks jo kuch ker raha hai Allah kay ilm mein hai. Kafiron ko abhi maloom hojaye ga kay (uss) jahaan ki saza kiss kay liye hai"
        },
        {
            "chapter": 13,
            "verse": 43,
            "text": "Yeh kafir kehtay hain kay aap Allah kay rasool nahi. Aap jawab dijiye kay mujh mein aur tum mein Allah gawahi denay wala kafi hai aur woh jiss kay pass kitab ka ilm hai"
        },
        {
            "chapter": 14,
            "verse": 1,
            "text": "Alif-laam-raa! Yeh aali shaan kitab hum ney aap ki taraf utari hai kay aap logon ko andheron say ujalay ki taraf layen inn kay perwerdigar kay hukum say zabardast aur tareefon walay Allah ki taraf"
        },
        {
            "chapter": 14,
            "verse": 2,
            "text": "Jiss Allah ka hai jo kuch aamano aur zamin mein hai.aur kafiron kay liye to sakht azab ki kharabi hai"
        },
        {
            "chapter": 14,
            "verse": 3,
            "text": "Jo aakhirat kay muqablay mein dunyawi zindagi ko pasand rakhtay hain aur Allah ki raah say roktay hain aur iss mein terh pann peda kerna chahatay hain. Yehi log parli darjay ki gumrahi mein hain"
        },
        {
            "chapter": 14,
            "verse": 4,
            "text": "Hum ney her her nabi ko uss ki qomi zaban mein hi bheja hai takay unn kay samney wazahat say biyan ker dey. Abb Allah Taalaa jisay chahaye gumrah ker dey aur jisay chahaye raah dikha dey woh ghalba aur hikmat wala hai"
        },
        {
            "chapter": 14,
            "verse": 5,
            "text": "(yaad rakho jabkay) hum ney musa ko apni nishaniyan dey ker bheja kay tu apni qom ko andheron say roshni mein nikal aur enhen Allah kay ehsanaat yaad dila. Iss mein nishaniyan hain her aik sabar shukar kerney wlay kay liye"
        },
        {
            "chapter": 14,
            "verse": 6,
            "text": "Jiss waqt musa ney apni qom say kaha kay Allah kay woh ehsanaat yaad kero jo uss ney tum per kiye hain jabkay uss ney tumhen firaoniyon say nijat di jo tumhen baray dukh phonchatay thay. Tumharay larkon ko qatal kertay thay aut tumhari larkiyon ko zinda chortay thay iss mein tumharay rab ki taraf say tum per boht bari aamaeesh thi"
        },
        {
            "chapter": 14,
            "verse": 7,
            "text": "Aur jab tumharay perwerdigar ney tumhen aagah kerdiya kay agar tum shukar guzari kero gay to be-shak mein tumhen ziyada doon ga aur agar tum na shukri kero gay to yaqeenan mera azab boht sakht hai"
        },
        {
            "chapter": 14,
            "verse": 8,
            "text": "Musa (alh-e-salam) ney kaha kay agar tum sab aur ruy-e-zamin kay tamam insan Allah ki na shukri keren to bhi Allah bey niyaz aur tareefon wala hai"
        },
        {
            "chapter": 14,
            "verse": 9,
            "text": "Kiya tumharay pass tum say pehlay kay logon ki khabren nahi aaen? Yani qom-e-nooh ki aur aad-o-samood ki aur unn kay baad walon ki jinhen siwaye Allah Taalaa kay aur koi nahi janta unn kay pass unn kay rasool moajzzay laye lekin unhon ney apney hath apney mun mein daba liye aur saaf keh diya kay jo kuch tumhen dey ker bheja gaya hai hum uss kay munkir hain aur jiss cheez ki taraf tum humen bula rahey ho humen to iss mein bara bhari shuba hai"
        },
        {
            "chapter": 14,
            "verse": 10,
            "text": "Unn kay rasoolon ney unhen kaha kay kiya haq taalaa kay baray mein tumhen shak hai jo aasmano aur zamin ka bananey wala hai woh to tumhen iss liye bula raha hai kay tumharay tamam gunah moaf farma dey aur aik muqarrara waqt tak tumhen mohlat ata farmaye unhon ney kaha kay tum to hum jaisay hi insan ho tum chahatay ho kay humen unn khudaon ki ibadat say rok do jin ki ibadat humaray baap dada kertay rahey acha to humaray samney koi khulli daleel paish kero"
        },
        {
            "chapter": 14,
            "verse": 11,
            "text": "Unn kay payghumbaron ney unn say kaha yeh to sach hai kay hum tum jaisay hi insan hain lekin Allah Taalaa apney bandon mein say jiss per chahata hai apna fazal kerta hai. Allah kay hukum kay baghair humari majal nahi kay hum koi moajzza tumhen laa dikhayen aur eman walon ko sirf Allah Taalaa hi per bharosa rakhna chahiye"
        },
        {
            "chapter": 14,
            "verse": 12,
            "text": "Aakhir kiya waja hai kay hum Allah Taalaa per bharosa na rakhen jabkay ussi ney humen humari rahen sujhaee hain. Wallah jo ezayen tum humen do gay hum unn per sabar hi keren gay. Tawakkal kerney walon ko yehi laeeq hai kay Allah hi per tawakkal keren"
        },
        {
            "chapter": 14,
            "verse": 13,
            "text": "Kafiron ney apney rasoolon say kaha kay hum tumhen mulk badar ker den gay ya tum phir say humaray mazhab mein lot aao. To unn kay perwerdigar ney unn ki taraf waahee bheji kay hum inn zalimon ko hi ghaarat ker den gay"
        },
        {
            "chapter": 14,
            "verse": 14,
            "text": "Aur inn kay baad hum khud tumhen iss zamin mein basayen gay. Yeh hai unn kay liye jo meray samney kharay honey ka darr rakhen aur meri waeed say khofzada rahen"
        },
        {
            "chapter": 14,
            "verse": 15,
            "text": "Aur unhon ney faisla talab kiya aur tamam sirkash ziddi log na murad hogaye"
        },
        {
            "chapter": 14,
            "verse": 16,
            "text": "Uss kay samney dozakh hai jahan woh peep ka pani pilaya jaye ga"
        },
        {
            "chapter": 14,
            "verse": 17,
            "text": "Jisay ba mushkil ghoont ghoont piye ga. Phir bhi ussay galay say utaar na sakay ga aur ussay her jagah say maut aati dikhaee dey gi lekin woh marney wala nahi. Phir uss kay peechay bhi sakhta azab hai"
        },
        {
            "chapter": 14,
            "verse": 18,
            "text": "Unn logon ki misal jihon ney apney paalney walay say kufur kiya unn kay aemaal misil uss raakh kay hain jiss per tez hawa aandhi walay din chalay. Jo bhi unhon ney kiya uss mein say kissi cheez per qadir na hongay yehi door ki gumrahi hai"
        },
        {
            "chapter": 14,
            "verse": 19,
            "text": "Kiya tu ney nahi dekha kay Allah Taalaa ney aasmano ko aur zamin ko behtareen tedbeer kay sath peda kiya hai. Agar woh chahaye to tum sab ko fana ker dey aur naee makhlooq laye"
        },
        {
            "chapter": 14,
            "verse": 20,
            "text": "Allah per yeh kaam kuch bhi mushkil nahi"
        },
        {
            "chapter": 14,
            "verse": 21,
            "text": "Sab kay sab Allah kay samney roo-baroo kharay hongay uss waqt kamzor log baraee walon say kahen gay hum to tumharay tabeydaar thay to kiys tum Allah kay azabon mein say kuch azab hum say door ker sakney walay ho? Woh jawab den gay kay agar Allah humen hidayat deta to hum bhi zaroor tumhari rehnumaee kertay abb to hum per bey qarari kerna aur sabar kerna dono hi barabar hai humaray liye koi chutkara nahi"
        },
        {
            "chapter": 14,
            "verse": 22,
            "text": "Jab aur kaam ka faisla ker diya hayega to shetan kahey ga kay Allah ney to tumhen sacha wada diya tha aur mein ney tum say jo waday kiye thay unn ka khilaf kiya mera tum per koi dabao to tha hi nahi haan mein ney tumhen pukara aur tum ney meri maan li pus tum mujhay ilzam na lagao bulkay khud apney aap ko malamat kero na mein tumhara faryad rus aur na tum meri faryad ko phonchney walay mein to siray say manta hi nahi kay tum mujhay iss say pehlay Allah ka shareek mantay rahey yaqeenan zalimon kay liye dard naak azab hai"
        },
        {
            "chapter": 14,
            "verse": 23,
            "text": "Jo log eman laye aur nek amal kiye woh inn jannaton mein dakhil kiye jayen gay jin kay neechay chashmay jari hain jahan unhen hameshgi hogi apney rab kay hukum say. Jahan unn ka khair maqdam salam say hoga"
        },
        {
            "chapter": 14,
            "verse": 24,
            "text": "Kiya aap ney nahi dekha kay Allah Taalaa ney pakeeza baat ki misal kiss tarah biyan farmaee misil aik pakeeza darakht kay jiss ki jarr mazboot hai aur jiss ki tehniyan aasman mein hain"
        },
        {
            "chapter": 14,
            "verse": 25,
            "text": "Jo apney perwerdigar kay hukum say her waqt apney phal laata hai aur Allah Taalaa logon kay samney misalen biyan farmata hai takay woh nasheehat hasil keren"
        },
        {
            "chapter": 14,
            "verse": 26,
            "text": "Aur na pak baat ki misal ganday darakht jaisi hai jo zamin kay kuch hi upper say ukhaar liya gaya. Issay kuch sabaat to hai hi nahi"
        },
        {
            "chapter": 14,
            "verse": 27,
            "text": "Eman walon ko Allah Taalaa pakki baat kay sath mazboot rakhta hai duniya ki zindagi mein bhi aur aakhirat mein bhi haan na insaf logon ko Allah behka deta hai aur Allah jo chahaye ker guzray"
        },
        {
            "chapter": 14,
            "verse": 28,
            "text": "Kiya aap ney unn ki taraf nazar nahi daali jinhon ney Allah ki nemat kay badley na shukri ki aur apni qom ko halakat kay ghar mein laa utara"
        },
        {
            "chapter": 14,
            "verse": 29,
            "text": "Yani dozakh mein jiss mien yeh sab jayen gay jo bad tareen thikana hai"
        },
        {
            "chapter": 14,
            "verse": 30,
            "text": "Enhon ney Allah kay humsar bana liye kay logon ko Allah ki raah say behkayen. Aap keh dijiye kay khair mazay kerlo tumhari baaz gasht to aakhir jahannum hi hai"
        },
        {
            "chapter": 14,
            "verse": 31,
            "text": "Meray eman walay bandon say keh dijiye kay namazon ko qaeem rakhen aur jo kuch hum ney dey rakha hai uss mein say kuch na kuch posheeda aur zahir kharach kertay rahen iss say pehlay kay woh din aajaye jiss mein na kharid-o-farokht hogi na dosti aur mohabbat"
        },
        {
            "chapter": 14,
            "verse": 32,
            "text": "Allah woh hai jiss ney aasmanon aur zamin ko peda kiya hai aur aasmanon say barish barsa ker iss kay zariye say tumhari rozi kay liye phal nikaley hain aur kashtiyon ko tumharay bus mein ker diya hai kay daryaon mein uss kay hukum say chalen phiren. Ussi ney nadiyan aur nehren tumharay ikhtiyar mein ker di hain"
        },
        {
            "chapter": 14,
            "verse": 33,
            "text": "Ussi ney tumharay liye sooraj chand ko musakhar kerdiya hai kay barabar hi chal rahey hain aur raat din ko bhi tumharay kaam mein laga rakha hai"
        },
        {
            "chapter": 14,
            "verse": 34,
            "text": "Ussi ney tumhen tumhari mun mangi kul cheezon mein say dey rakha hai. Agar tum Allah kay ehsan ginna chahao to unhen pooray ginn bhi nahi saktay. Yaqeenan insan bara hi bey insaf aur na shukra hai"
        },
        {
            "chapter": 14,
            "verse": 35,
            "text": "(Ibrahim ki yeh dua bhi yaad kero) jab unhon ney kaha kay aey meray perwerdigar! Iss shehar ko aman wala bana dey aur mujhay aur meri aulad ko butt parasti say panah dey"
        },
        {
            "chapter": 14,
            "verse": 36,
            "text": "Aey meray paalney walay mabood! Enhon ney boht say logon ko raah say bhatka diya hai. Pus meri tabeydaari kerney wala mera hai aur jo meri na farmani keray to tu boht hi moaf aur karam kerney wala hai"
        },
        {
            "chapter": 14,
            "verse": 37,
            "text": "Aey humaray perwerdigar! Mein ney apni kuch aulad iss bey kheti ki wadi mein teray hurmat walay ghar kay pass basaee hai. Aey humaray perwerdigar! Yeh iss liye kay woh namaz qaeem rakhen pus to kuch logon kay dilon ko inn ki taraf maeel ker dey. Aur enhen phalon ki roiziyan inayat farma takay yeh shukar guzari keren"
        },
        {
            "chapter": 14,
            "verse": 38,
            "text": "Aey humaray perwerdigar! Tu khoob janta hai jo hum chupayen aur jo zahir keren. Zamin-o-aasman ki koi cheez Allah per posheeda nahi"
        },
        {
            "chapter": 14,
            "verse": 39,
            "text": "Allah ka shukar hai jiss ney mujhay iss burhapay mein ismail (alh-e-salam) aur ishaq (alh-e-salam) ata farmaye. Kuch shak nahi kay mera palanhaar Allah duaon ka sunnay wala hai"
        },
        {
            "chapter": 14,
            "verse": 40,
            "text": "Aey meray paalney walay! Mujhay namaz ka paband rakh aur meri aulad say bhi aey humaray rab meri dua qabool farma"
        },
        {
            "chapter": 14,
            "verse": 41,
            "text": "Aey humaray perwerdigar! Mujhay bakhsh dey aur meray maa baap ko bhi bakhsh aur digar momino ko bhi bakhsh jiss din hisab honey lagay"
        },
        {
            "chapter": 14,
            "verse": 42,
            "text": "Na insafon kay aemaal say Allah ko ghafil na samajh woh to enhen uss din tak mohlat diye huye hai jiss din aankhen phati ki phati reh jayen gi"
        },
        {
            "chapter": 14,
            "verse": 43,
            "text": "Woh apney sir upper uthaye dor bhaag ker rahey hongay khud apni taraf bhi inn ki nighayen na loten gi aur inn kay dil khali aur array huye hongay"
        },
        {
            "chapter": 14,
            "verse": 44,
            "text": "Logon ko uss din say hoshiyaar ker dey jab kay unn kay pass azab aajaye ga aur zalim kahen gay aey humaray rab humen boht thoray qarib kay waqt tak ki hi mohlat dey kay hum teri tableegh maan len aur teray payghumbaron ki tabeydaari mein lagg jayen. Kiya tum iss say pehlay bhi qasmen nahi kha rahey thay? Kay tumharay liye duniya say talna hi nahi"
        },
        {
            "chapter": 14,
            "verse": 45,
            "text": "Aur kiya tum inn logon kay gharon mein rehtay sehtay na thay jinhon ney apni jano per zulm kiya aur kiya tum per woh moamla khula nahi kay hum ney unn kay sath kaisa kuch kiya. Hum ney (to tumharay samjhaney ko) boht si misalen biyan ker di thin"
        },
        {
            "chapter": 14,
            "verse": 46,
            "text": "Yeh apni apni chalen chal rahey hain aur Allah ko inn ki tamam chalon ka ilm hai aur inn ki chalen aisi na thin kay unn say pahar apni jagah say tal jayen"
        },
        {
            "chapter": 14,
            "verse": 47,
            "text": "Aap hergiz yeh khayal na keren kay Allah apney nabiyon say wada khilafi keray ga Allah bara hi ghalib aur badla lenay wala hai"
        },
        {
            "chapter": 14,
            "verse": 48,
            "text": "Jiss din zamin iss zamin kay siwa aur hi badal dijayegi aur aasman bhi aur sab kay sab Allah wahid ghalbay walay kay roo-baroo hongay"
        },
        {
            "chapter": 14,
            "verse": 49,
            "text": "Aap uss din gunehgaron ko dekhen gay kay zanjeeron mein milay julay aik jagah jakray huye hongay"
        },
        {
            "chapter": 14,
            "verse": 50,
            "text": "Unn kay libad gandhak kay hongay aur aag unn kay chehron per bhi charhi hui hogi"
        },
        {
            "chapter": 14,
            "verse": 51,
            "text": "Yeh iss liye kay Allah Taalaa her shaks ko uss kay kiye huye aemaal ka badla dey be-shak Allah Taalaa ko hisab letay kuch dair nahi lagney ki"
        },
        {
            "chapter": 14,
            "verse": 52,
            "text": "Yeh quran tamam logon kay liye itlaa naama hai kay iss kay zariye say woh hoshiyaar ker diye jayen aur bakhoobhi maloom kerlen kay Allah aik hi mabood hai aur takay aqal mand log soch samajh len"
        },
        {
            "chapter": 15,
            "verse": 1,
            "text": "Alif –laam-raa yeh kitab-e-elahi ki aayaten hain aur khullay aur roshan quran ki"
        },
        {
            "chapter": 15,
            "verse": 2,
            "text": "Woh bhi waqt hoga kay kafir apney musalman honey ki aarzoo keren gay"
        },
        {
            "chapter": 15,
            "verse": 3,
            "text": "Aap unhen khata nafa uthata aur (jhooti) umeedon mein masghool hota chor dijiye yeh khud abhi jaan len gay"
        },
        {
            "chapter": 15,
            "verse": 4,
            "text": "Kissi basti ko hum ney halak nahi kiya magar yeh kay uss kay liye muqarrar navishta tha"
        },
        {
            "chapter": 15,
            "verse": 5,
            "text": "Koi giroh apni maut say na aagay barhta hai na peechay rehta hai"
        },
        {
            "chapter": 15,
            "verse": 6,
            "text": "Enhon ney kaha aey woh shaks jiss per quran utara gaya hai yaqeenan tu to koi deewana hai"
        },
        {
            "chapter": 15,
            "verse": 7,
            "text": "Agar tu sacha hi hai to humaray pass farishton ko kiyon nahi laata"
        },
        {
            "chapter": 15,
            "verse": 8,
            "text": "Hum farishton ko haq kay sath hi utartay hain aur uss waqt woh mohlat diye gaye nahi hotay"
        },
        {
            "chapter": 15,
            "verse": 9,
            "text": "Hum ney iss quran ko nazil farmaya hai aur hum hi uss kay mohafiz hain"
        },
        {
            "chapter": 15,
            "verse": 10,
            "text": "Hum ney aap say pehlay agli ummaton mein bhi apney rasool (barabar) bhejay"
        },
        {
            "chapter": 15,
            "verse": 11,
            "text": "Aur (lekin) jo bhi rasool aata woh uss ka mazaq uratay"
        },
        {
            "chapter": 15,
            "verse": 12,
            "text": "Gunehgaron kay dilon mein hum issi tarah yehi racha diya kertay hain"
        },
        {
            "chapter": 15,
            "verse": 13,
            "text": "Woh iss per eman nahi latay aur yaqeenan aglon ka tareeqa guzra hua hai"
        },
        {
            "chapter": 15,
            "verse": 14,
            "text": "Aur agar hum inn per aasman ka darwaza khol bhi den aur yeh wahan charhney bhi lag jayen"
        },
        {
            "chapter": 15,
            "verse": 15,
            "text": "Tab bhi yehi kahen gay humari nazar bandi ker di gaee hai bulkay hum logon per jadoo ker diya gaya hai"
        },
        {
            "chapter": 15,
            "verse": 16,
            "text": "Yaqeenan hum ney aasman mein burj banaye hain aur dekhney walon kay liye ussay saja diya gaya hai"
        },
        {
            "chapter": 15,
            "verse": 17,
            "text": "Aur issay her mardood shetan say mehfooz rakha hai"
        },
        {
            "chapter": 15,
            "verse": 18,
            "text": "Haan magar jo chori chuppay sunnay ki kosish keray uss kay peechay dehakta hua (khulla shola) lagta hai"
        },
        {
            "chapter": 15,
            "verse": 19,
            "text": "Aur zamin ko hum ney phela diya hai aur iss per (atal) pahar bana diye hain aur iss mein hum ney her cheez aik moyyan miqdar say uga di hai"
        },
        {
            "chapter": 15,
            "verse": 20,
            "text": "Aur issi mein hum ney tumhari roziyan bana di hain aur jinhen tum rozi denay walay nahi ho"
        },
        {
            "chapter": 15,
            "verse": 21,
            "text": "Aur jitni bhi cheezen hain unn sab kay khazaney humaray pass hain aur hum her cheez ko uss kay muqarrar andaz say utartay hain"
        },
        {
            "chapter": 15,
            "verse": 22,
            "text": "Aur hum bhejtay hain bojhal hawayen phir aasman say pani barsa ker woh tumhen pilatay hain aur tum iss ka zakheera kerney walay nahi ho"
        },
        {
            "chapter": 15,
            "verse": 23,
            "text": "Hum hi jilatay aur maartay hain aur hum hi (bil-aakhir) waris hain"
        },
        {
            "chapter": 15,
            "verse": 24,
            "text": "Aur tum mein say aagay barhney walay aur peechay hatney walay bhi humaray ilm mein hain"
        },
        {
            "chapter": 15,
            "verse": 25,
            "text": "Aap ka rab sab logon ko jama keray ga yaqeenan woh bari hikmaton wala baray ilm wala hai"
        },
        {
            "chapter": 15,
            "verse": 26,
            "text": "Yaqeenan hum ney insan ko kali aur sarhi hui khankhanati mitti say peda farmaya hai"
        },
        {
            "chapter": 15,
            "verse": 27,
            "text": "Aur iss say pehlay jinnat ko hum ney low wali aag say peda kiya"
        },
        {
            "chapter": 15,
            "verse": 28,
            "text": "Aur jab teray perwerdigar ney farishton say farmaya kay mein aik insan ko kali aur sarhi hui khankhanati mitti say peda kerney wala hun"
        },
        {
            "chapter": 15,
            "verse": 29,
            "text": "To jab mein ussay poora bana chukon aur iss mein apni rooh phoonk doon to tum sab iss kay liye sajday mein girr parna"
        },
        {
            "chapter": 15,
            "verse": 30,
            "text": "Chunacha tamamam farishton ney sab kay sab ney sajda ker liya"
        },
        {
            "chapter": 15,
            "verse": 31,
            "text": "Magar iblees kay. Kay uss ney sajda kerney walon mein shamooliyat kerney say (saaf) inkar kerdiya"
        },
        {
            "chapter": 15,
            "verse": 32,
            "text": "(Allah Taalaa ) ney farmaya aey iblees tujhay kiya hua kay tu sajda kerney walon mein shamil na hua"
        },
        {
            "chapter": 15,
            "verse": 33,
            "text": "Woh bola kay mein aisa nahi kay iss insan ko sajda keroon jissay tu ney kali aur sarhi hui khankhanati mitti say peda kiya hai"
        },
        {
            "chapter": 15,
            "verse": 34,
            "text": "Farmaya abb tu bahisht say bikal jaa kiyon kay tu raand-e-dargah hai"
        },
        {
            "chapter": 15,
            "verse": 35,
            "text": "Aur tujh per meri phitkaar hai qayamat kay din tak"
        },
        {
            "chapter": 15,
            "verse": 36,
            "text": "Kehney laga aey meray rab! Mujhay uss din tak dheel dey kay log doobara utha kharay kiye jayen"
        },
        {
            "chapter": 15,
            "verse": 37,
            "text": "Farmaya acha tu unn mein say hai jinhen mohlat milli hai"
        },
        {
            "chapter": 15,
            "verse": 38,
            "text": "Roz-e-muqarrara kay waqt tak ki"
        },
        {
            "chapter": 15,
            "verse": 39,
            "text": "(shetan ney) kaha aey meray rab! Chun kay tu ney mujhay gumraah kiya hai mujhay bhi qasam hai kay mein bhi zamin mein inn kay liye ma’asi ko muzayyan keroon ga aur inn sab ko behkaon ga"
        },
        {
            "chapter": 15,
            "verse": 40,
            "text": "Siwaye teray unn bandon kay jo muntakhib ker liye gaye hain"
        },
        {
            "chapter": 15,
            "verse": 41,
            "text": "Irshad hua kay haan yehi mujh tak phonchney ki seedhi raah hai"
        },
        {
            "chapter": 15,
            "verse": 42,
            "text": "Meray bandon per tujhay koi ghalba nahi lekin haan jo gumrah log teri pairwi keren"
        },
        {
            "chapter": 15,
            "verse": 43,
            "text": "Yaqeenan inn sab kay waday ki jagah jahannum hai"
        },
        {
            "chapter": 15,
            "verse": 44,
            "text": "Jiss kay saat darwazay hain, her darwazay kay liye inn ka bara hissa bata hua hai"
        },
        {
            "chapter": 15,
            "verse": 45,
            "text": "Perhezgaar jannati log baghon aur chashmon mein hongay"
        },
        {
            "chapter": 15,
            "verse": 46,
            "text": "(unn say kaha jayega) salamti aur aman kay sath iss mein dakhil hojao"
        },
        {
            "chapter": 15,
            "verse": 47,
            "text": "Unn kay dilon mein jo kuch ranjish-o-keena tha hum sab kuch nikal den gay woh bhai bhai banay huye aik doosray kay aamney samney takhton per behtay hongay"
        },
        {
            "chapter": 15,
            "verse": 48,
            "text": "Na to unhen wahan koi rakleef chu sakti hai aur na wahan say kabhi nikalen jayegay"
        },
        {
            "chapter": 15,
            "verse": 49,
            "text": "Meray bandon ko khabar dey do kay mein boht hi bakhshney wala aur bara hi meharban hun"
        },
        {
            "chapter": 15,
            "verse": 50,
            "text": "Aur sath hi meray azab bhi nihayat dard naak hain"
        },
        {
            "chapter": 15,
            "verse": 51,
            "text": "Enhen ibrahim kay mehmanon ka (bhi) haal suna do"
        },
        {
            "chapter": 15,
            "verse": 52,
            "text": "Kay jab unhon ney unn kay pass aaker salam kiya to unhon ney kaha kay hum ko tum say darr lagta hai"
        },
        {
            "chapter": 15,
            "verse": 53,
            "text": "Unhon ney kaha daro nahi hum tujhay aik saahib-e-ilm farzand ki bisharat detay hain"
        },
        {
            "chapter": 15,
            "verse": 54,
            "text": "Kaha kiya iss burhapay kay aajaney kay baad tum mujhay khushkhabri detay ho! Yeh khushkhabri tum kaisay dey rahey ho"
        },
        {
            "chapter": 15,
            "verse": 55,
            "text": "Unhon ney kaha hum aap ko bilkul sachi khushkhabri sunatay hain aap mayus logon mein shamil na hon"
        },
        {
            "chapter": 15,
            "verse": 56,
            "text": "Kiya apney rab taalaa ki rehmat say na umeed to sirf gumrah aur behkay huye log hi hotay hain"
        },
        {
            "chapter": 15,
            "verse": 57,
            "text": "Poocha kay Allah kay bhejay huye (farishto!) tumhara aisa kiya eham kaam hai"
        },
        {
            "chapter": 15,
            "verse": 58,
            "text": "Unhon ney jawab diya kay hum mujrim qom ki taraf bhejay gaye hain"
        },
        {
            "chapter": 15,
            "verse": 59,
            "text": "Magar khaandan-e-loot kay hum unn sab ko to zaroor bacha len gay"
        },
        {
            "chapter": 15,
            "verse": 60,
            "text": "Siwaye uss (loot) ki biwi kay kay hum ney ussay rukney aur baqi reh janey walon mein muqarrar ker diya hai"
        },
        {
            "chapter": 15,
            "verse": 61,
            "text": "Jab bhejay huye farishtay aal-e-loot kay pass phonchay"
        },
        {
            "chapter": 15,
            "verse": 62,
            "text": "To unhon (loot alh-e-salam) ney kaha tum log to kuch anjan say maloon horahey ho"
        },
        {
            "chapter": 15,
            "verse": 63,
            "text": "Unhon ney kaha nahi bulkay hum teray pass woh cheez laye hain jiss mein yeh log shak-o-shuba ker rahey thay"
        },
        {
            "chapter": 15,
            "verse": 64,
            "text": "Hum to teray pass (sareeh) haq laye hain aur hain bhi bilkul sachay"
        },
        {
            "chapter": 15,
            "verse": 65,
            "text": "Abb tu apney khaandan samet iss raat kay kissi hissay mein chal dey aur aap inn kay peechay rehna aur (khabardaar) tum mein say koi (peechay) murr ker bhi na dekhay aur jahan ka tumhen hukum kiya jaraha hai wahan chalay jana"
        },
        {
            "chapter": 15,
            "verse": 66,
            "text": "Aur hum ney uss ki taraf iss baat ka faisla ker diya kay subha hotay hotay inn logon ki jaren kaat di jayen gi"
        },
        {
            "chapter": 15,
            "verse": 67,
            "text": "Aur shehar walay khushiyan manatay huye aaye"
        },
        {
            "chapter": 15,
            "verse": 68,
            "text": "(loot alh-e-salam ney) kaha yeh log meray mehaman hain tum mujhay ruswa na kerna"
        },
        {
            "chapter": 15,
            "verse": 69,
            "text": "Allah Taalaa say daro aur mujhay ruswa na kero"
        },
        {
            "chapter": 15,
            "verse": 70,
            "text": "Woh bolay kiya hum ney tujhay duniya bhar (ki thekaydaari) say mana nahi ker rakha"
        },
        {
            "chapter": 15,
            "verse": 71,
            "text": "(loot alh-e-salam ney) kaha agar tumhen kerne hi hai to yeh meri bachiyan mojood hain"
        },
        {
            "chapter": 15,
            "verse": 72,
            "text": "Teri umar ki qasam ! woh to apni bad-masti mein sir gardan thay"
        },
        {
            "chapter": 15,
            "verse": 73,
            "text": "Pus sooraj nikaltay nikaltay unhen aik baray zor ki aawaz ney pakar liya"
        },
        {
            "chapter": 15,
            "verse": 74,
            "text": "Bil aakhir hum ney iss shehar ko upper talay kerdiya aur inn logon per kankar walay pathar barsaye"
        },
        {
            "chapter": 15,
            "verse": 75,
            "text": "Bila shuba basirat walon kay liye iss mein boht si nishaniyan hain"
        },
        {
            "chapter": 15,
            "verse": 76,
            "text": "Yeh basti aisi raah per hai jo barabar chalti rehti (aam guzargaah) hai"
        },
        {
            "chapter": 15,
            "verse": 77,
            "text": "Aur iss mein eman walon kay liye bari nishani hai"
        },
        {
            "chapter": 15,
            "verse": 78,
            "text": "Aeeka basti key rehney walay bhi baray zalim thay"
        },
        {
            "chapter": 15,
            "verse": 79,
            "text": "Jin say (aakhir) hum ney intiqam ley hi liya. Yeh dono shehar khullay (aam) raastay per hain"
        },
        {
            "chapter": 15,
            "verse": 80,
            "text": "Aur hijr walon ney bhi rasoolon ko jhutalaya"
        },
        {
            "chapter": 15,
            "verse": 81,
            "text": "Aur hum ney unn ko apni nishaniyan bhi ata farmaeen (lekin) tahum woh inn say roo gardani hi kertay rahey"
        },
        {
            "chapter": 15,
            "verse": 82,
            "text": "Yeh log paharon ko tarash tarash ker ghar banatay thay bey khof hoker"
        },
        {
            "chapter": 15,
            "verse": 83,
            "text": "Aakhir enhen bhi subha hotay hotay chinghaar ney aa dabocha"
        },
        {
            "chapter": 15,
            "verse": 84,
            "text": "Pus inn ki kissi tadbeer-o-amal ney unhen koi faeeda na diya"
        },
        {
            "chapter": 15,
            "verse": 85,
            "text": "Hum ney aasmanon aur zamin ko aur inn kay darmiyan ki sabb cheezon ko haq kay sath peda farmaya hai aur qayamat zaroor zaroor aaney wali hai. Pus tu husn-o-khoobi (aur achai) say dar guzar kerley"
        },
        {
            "chapter": 15,
            "verse": 86,
            "text": "Yaqeenan tera perwerdigar hi peda kerney wala aur jannay wala hai"
        },
        {
            "chapter": 15,
            "verse": 87,
            "text": "Yaqeenan hum ney aap ko saat aayaten dey rakhi hain kay dohraee jati hain aur azeem quran bhi dey rakha hai"
        },
        {
            "chapter": 15,
            "verse": 88,
            "text": "Aap hergiz apni nazren uss cheez ki taraf na dorayen jiss say hum ney inn mein say kaee qisam kay logon ko behra mand ker rakha hai na inn per aap afsos keren aur momino kay liye apney bazoo jhukaye rahen"
        },
        {
            "chapter": 15,
            "verse": 89,
            "text": "Aur keh dijiye kay mein to khullam khulla daraney wala hun"
        },
        {
            "chapter": 15,
            "verse": 90,
            "text": "Jaisay kay hum ney unn taqseem kerney walon per utara"
        },
        {
            "chapter": 15,
            "verse": 91,
            "text": "Jinhon ney iss kitab-e-elahi kay tukray tukray ker diye"
        },
        {
            "chapter": 15,
            "verse": 92,
            "text": "Qasam hai teray paalney walay ki! Hum unn sab say zaroor baaz purs keren gay"
        },
        {
            "chapter": 15,
            "verse": 93,
            "text": "Her uss cheez ki jo woh kertay thay"
        },
        {
            "chapter": 15,
            "verse": 94,
            "text": "Pus aap iss hukum ko jo aap ko kiya jaa raha hai khol ker suna dijiye! Aur mushrikon say mun pher lijiye"
        },
        {
            "chapter": 15,
            "verse": 95,
            "text": "Aap say jo log maskhra pann kertay hain unn ki saza kay liye hum kafi hain"
        },
        {
            "chapter": 15,
            "verse": 96,
            "text": "Jo Allah kay sath doosray mabood muqarrar kertay hain unhen un-qarib maloom hojayega"
        },
        {
            "chapter": 15,
            "verse": 97,
            "text": "Humen khoob ilm hai inn baaton say aap ka dil tang hota hai"
        },
        {
            "chapter": 15,
            "verse": 98,
            "text": "Aap apney perwerdigar ki tasbeeh aur hamd biyan kertay rahen aur sajda kerney walon mein shamil hojayen"
        },
        {
            "chapter": 15,
            "verse": 99,
            "text": "Aur apney rab ki ibadat kertay rahen yahan tak kay aap ko maut aajaye"
        },
        {
            "chapter": 16,
            "verse": 1,
            "text": "Allah Taalaa ka hukum aa phoncha abb iss ki jaldi na machao. Tamam paki uss kay liye hai woh bartar hai unn sab say jinhen yeh Allah kay nazdik shareek batlatay hain"
        },
        {
            "chapter": 16,
            "verse": 2,
            "text": "Wohi farishton ko apni wahee dey ker apney hukum say apney bandon mein say jiss per chahata hai utarta hai kay tum logon ko aagah kerdo kay meray siwa aur koi mabood nahi pus tum mujh say daro"
        },
        {
            "chapter": 16,
            "verse": 3,
            "text": "Ussi ney aasmanon aur zamin ko haq kay sath peda kiya hai woh iss say bari hai jo mushrik kertay hain"
        },
        {
            "chapter": 16,
            "verse": 4,
            "text": "Uss ney insan ko nutfay say peda kiya phir woh sareeh jhagraloo bann betha"
        },
        {
            "chapter": 16,
            "verse": 5,
            "text": "Ussi ney chopaye peda kiye jin mein tumharay liye garmi kay libas hain aur bhi boht say nafay hain aur baaz tumharay khaney kay kaam aatay hain"
        },
        {
            "chapter": 16,
            "verse": 6,
            "text": "Aur inn mein tumhari ronaq bhi hai jab chara ker laao tab bhi aur jab charaney ley jao tab bhi"
        },
        {
            "chapter": 16,
            "verse": 7,
            "text": "Aur woh tumharay bojh unn shehron tak utha ley jatay hain jahan tum baghair aadhi jaan kiye phonch hi nahi saktay thay. Yaqeenan tumhara rab bara hi shafiq aur nihayat meharbaan hai"
        },
        {
            "chapter": 16,
            "verse": 8,
            "text": "Ghoron ko khacharon ko gadhon ko uss ney peda kiya kay tum unn ki sawari lo aur baees-e-zeenat bhi hain. Aur bhi woh aisi boht cheezen peda kerta hai jin ka tumhen ilm bhi nahi"
        },
        {
            "chapter": 16,
            "verse": 9,
            "text": "Aur Allah per seedhi raah ka bata dena hai aur baaz tairhi raahen hain aur agar woh chahata to tum sab ko raah-e-raast per laga deta"
        },
        {
            "chapter": 16,
            "verse": 10,
            "text": "Wohi tumharay faeeday kay liye aasman say pani barsata hai jissay tum peetay bhi ho aur ussi say ugay huye darakhton ko tum apney janwaron ko charatay ho"
        },
        {
            "chapter": 16,
            "verse": 11,
            "text": "Issi say woh tumharay liye kheti aur zaitoon aur khujoor aur angoor aur her qisam kay phal ugata hai be-shak unn logon kay liye iss mein bari nishani hai jo ghor-o-fikar kertay hain"
        },
        {
            "chapter": 16,
            "verse": 12,
            "text": "Ussi ney raat din aur sooraj chand ko tumharay liye tabey ker diya hai aur sitaray bhi ussi kay hukum kay matehat hain. Yaqeenan iss mein aqal mand logon kay liye kaee aik nishaniyan mojood hain"
        },
        {
            "chapter": 16,
            "verse": 13,
            "text": "Aur bhi boht si cheezen tarah tarah kay rang roop ki uss ney tumharay liye zamin per phela rakhi hain. Be-shak naseehat qabool kerney walon kay liye iss mein bari bhari nishani hai"
        },
        {
            "chapter": 16,
            "verse": 14,
            "text": "Aur darya bhi ussi ney tumharay bus mein ker diye hain kay tum iss mein say (nikla hua) taza gosht khao aur iss mein say apney pehanney kay zaiwraat nikal sako aur tum dekhtay ho kay kashtiyan iss mein pani cheerti hui (chalti) hain aur iss liye bhi kay tum uss ka fazal talash kero aur hosakta hai kay tum shukar guzari bhi kero"
        },
        {
            "chapter": 16,
            "verse": 15,
            "text": "Aur uss ney zamin mein pahar gaar diye hain takay tumhen ley ker hilay na aur nehren aur raahen bana den takay tum manzil-e-maqsood ko phoncho"
        },
        {
            "chapter": 16,
            "verse": 16,
            "text": "Aur bhi boht si nishaniyan muqarrar farmaeen. Aur sitaron say bhi log raah hasil kertay hain"
        },
        {
            "chapter": 16,
            "verse": 17,
            "text": "To kiya woh jo peda kerta hai uss jaisa hai jo peda nahi ker sakta? Kiya tum bilkul nahi sochtay"
        },
        {
            "chapter": 16,
            "verse": 18,
            "text": "Aur agar tum Allah ki nematon ka shumar kerna chahao to tum ussay nahi ker saktay. Be-shak Allah bara bakhshney wala meharban hai"
        },
        {
            "chapter": 16,
            "verse": 19,
            "text": "Aur jo kuch tum chupao aur zahir kero Allah Taalaa sab kuch janta hai"
        },
        {
            "chapter": 16,
            "verse": 20,
            "text": "Aur jin jin ko yeh log Allah Taalaa kay siwa pukartay hain woh kissi cheez ko peda nahi ker saktay bulkay woh khud peda kiye huye hain"
        },
        {
            "chapter": 16,
            "verse": 21,
            "text": "Murdey hain zinda nahi unhen to yeh bhi shaoor nahi kay kab uthayen jayen gay"
        },
        {
            "chapter": 16,
            "verse": 22,
            "text": "Tum sab ka mabood sirf Allah Taalaa akela hai aur aakhirat per eman na rakhney walon kay dil munkir hain aur woh khud takabbur say bharay huye hain"
        },
        {
            "chapter": 16,
            "verse": 23,
            "text": "Bey shak-o-shuba Allah Taalaa her uss cheez ko jissay woh log chupatay hain aur jissay zahir kertay hain bakhoobi janta hai. Woh ghuroor kerney walon ko pasand nahi farmata"
        },
        {
            "chapter": 16,
            "verse": 24,
            "text": "Inn say jab daryaft kiya jata hai kay tumharay perwerdigar ney kiya nazil farmaya hai? To jawab detay hain kay aglon ki kahaniyan hain"
        },
        {
            "chapter": 16,
            "verse": 25,
            "text": "Issi ka natija hoga kay qayamat kay din yeh log apney pooray bojh kay sath hi unn kay bojh kay bhi hissay daar hongay jinhen bey ilmi say gumraah kertay rahey. Dekho to kaisa bura bojh utha rahey hain"
        },
        {
            "chapter": 16,
            "verse": 26,
            "text": "Inn say pehlay kay logon ney bhi makar kiya tha (aakhir) Allah ney (unn kay mansoobon) ki emarton ko jaron say ukher diya aur unn (kay saron) per (unn ki) chaten upper say gir paren aur unn kay pass azab wahan say aagaya jahan ka unn ko weham-o-guman bhi na tha"
        },
        {
            "chapter": 16,
            "verse": 27,
            "text": "Phir qayamat walay din bhi Allah unn ko ruswa keray ga aur farmaye gay kay meray woh shareek kahan hain jin kay baray mein tum lartay jhagartay thay jinhen ilm diya gaya tha woh pukar uthen gay kay aaj to kafiron ko ruswaee aur buraee chimat gaee"
        },
        {
            "chapter": 16,
            "verse": 28,
            "text": "Woh jo apni jano per zulm kertay hain farishtay jab unn ki jaan qabz kerney lagatay hain uss waqt woh jhuk jatay hain kay hum buraee nahi kertay thay. Kiyon nahi? Allah Taalaa khoob jannay wala hai jo kuch tum kertay thay"
        },
        {
            "chapter": 16,
            "verse": 29,
            "text": "Pus abb to hameshgi kay tor per tum jahannum kay darwazon mein dakhil hojao pus kiya hi bura thikana hai ghuroor kerney walon ka"
        },
        {
            "chapter": 16,
            "verse": 30,
            "text": "Aur perhezgaron say poocha jata hai kay tumharya perwerdigar ney kiya nazil farmaya hai? Wo woh jawab detay hain kay achay say acha. Jin logon ney bhalee ki unn kay liye iss duniya mein bhalee hai aur yaqeenan aakhirat ka ghar to boht hi behtar hai aur kiya hi khoob perhezgaron ka ghar hai"
        },
        {
            "chapter": 16,
            "verse": 31,
            "text": "Hameshgi walay baghaat jahan woh jayen gay jin kay neechay nehren beh rahi hain jo kuch yeh talab keren gay wahan unn kay liye mojood hoga. Perhezgaron ko Allah Taalaa issi tarah badlay ata farmata hai"
        },
        {
            "chapter": 16,
            "verse": 32,
            "text": "Aur jin ki janen farishtay iss haal mein qabz kertay hain kay woh pak saaf hon kehtay hain kay tumharay liye salamti hi salamti hai jao jannat mein apney unn aemaal kay badlay jo tum kertay thay"
        },
        {
            "chapter": 16,
            "verse": 33,
            "text": "Kiya yeh issi baat ka intizar ke rahey hain kay inn kay pass farishtay aajayen ya teray rab ka hukum aajaye? Aisa hi unn logon ney bhi kiya tha jo inn say pehlay thay. Unn per Allah Taalaa ney koi zulm nahi kiya bulkay woh khud apni janon per zulm kertay rahey"
        },
        {
            "chapter": 16,
            "verse": 34,
            "text": "Pus unn kay buray aemaal kay natijay unhen mill gaye aur jiss ki hansi uratay thay uss ney unn ko gher liya"
        },
        {
            "chapter": 16,
            "verse": 35,
            "text": "Mushrik logon ney kaha kay agar Allah Taalaa chahata to hum aur humaray baap daday uss kay siwa kissi aur ki ibadat hi na kertay na uss kay farman kay baghair kissi cheez ko haram kertay. Yehi fail inn say pehlay kay logon ka raha. To rasoolon per to sirf khullam khulla paygham phoncha dena hai"
        },
        {
            "chapter": 16,
            "verse": 36,
            "text": "Hum ney her ummat mein rasool bheja kay (logo!) sirf Allah ki ibadat kero aur uss kay siwa tamam maboodon say bacho. Pus baaz logon ko to Allah Taalaa ney hidayat di aur baaz per gumrahi sabit hogaee pus tum khud zamin mein chal phir ker dekh lo kay jhutlaney walon ka anjam kaisa kuch hua"
        },
        {
            "chapter": 16,
            "verse": 37,
            "text": "Go aap inn ki hidayat kay khuwaish mand rahey hain lekin Allah Taalaa ussa hidayat nahi deta jissay gumrah kerdey aur na unn ka koi madadgar hota hai"
        },
        {
            "chapter": 16,
            "verse": 38,
            "text": "Woh log bari sakht sakht qasmen kha kha ker kehtay hain kay murdon ko Allah Taalaa zinda nahi keray ga. Kiyon nahi zaroor zinda keray ga yeh to uss ka bar haq lazmi wada hai leki aksar log jantay nahi"
        },
        {
            "chapter": 16,
            "verse": 39,
            "text": "Iss liye bhi kay yeh log jiss cheez mein ikhtilaf kertay thay ussay Allah Taalaa saaf biyan kerdey aur iss liye bhi kay khud kafir apna jhoota hona jaan len"
        },
        {
            "chapter": 16,
            "verse": 40,
            "text": "Hum jab kissi cheez ka irada kertay hain to sirf humara yeh keh dena hota hai kay ho jaa pus woh hojati hai"
        },
        {
            "chapter": 16,
            "verse": 41,
            "text": "Jin logon ney zulm bardasht kerney kay baad Allah ki raah mein tark-e-watan kiya hai hum unhen behtar say behtar thikana duniya mein ata farmyen gay aur aakhirat ka sawab to boht hi bara hai kaash kay log iss say waqif hotay"
        },
        {
            "chapter": 16,
            "verse": 42,
            "text": "Woh jinhon ney daman-e-sabar na chora aur apney palney walay hi per bharosa kertay rahey"
        },
        {
            "chapter": 16,
            "verse": 43,
            "text": "Aap say pehlay bhi hum mardon ko hi bhejtay rahey jin ki janib wahee utara kertay thay pus agar tum nahi jantay to ehl-e-ilm say daryaft kerlo"
        },
        {
            "chapter": 16,
            "verse": 44,
            "text": "Daleelon aur kitabon kay sath yeh zikar (kitab) hum ney aap ki taraf utara hai kay logon ki janib jo nazil farmaya gaya hai aap ussay khol khol ker biyan ker den shayad kay woh ghoro-o-fikar keren"
        },
        {
            "chapter": 16,
            "verse": 45,
            "text": "Bad tareen dao paich kerney walay kiya iss baat say bey khof hogaye hain kay Allah Taalaa unhen zamin mein dhansa dey ya unn kay pass aisi jagah say azab aajaye jahan ka unhen weham-o-guman bhi na ho"
        },
        {
            "chapter": 16,
            "verse": 46,
            "text": "Ya unhen chaltay phirtay pakar ley. Yeh kissi soorat mein Allah Taalaa ko aajiz nahi ker saktay"
        },
        {
            "chapter": 16,
            "verse": 47,
            "text": "Ya unhen dara dhamka ker pakar ley pus yaqeenan tumhara perwerdigar aala shafqat aur intehaee reham wala hai"
        },
        {
            "chapter": 16,
            "verse": 48,
            "text": "Kiya enhon ney Allah ki makhlooq mein kissi ko bhi nahi dekha? Kay uss kay saye dayen bayen jhuk jhuk ker Allah Taalaa kay samney sir ba sujood hotay aur aajzi ka izhar kertay hain"
        },
        {
            "chapter": 16,
            "verse": 49,
            "text": "Yaqeenan aasman-o-zamin kay kul jandar aur tamam farishtay Allah Taalaa kay samney sajday kertay hain aur zara bhi takabbur nahi kertay"
        },
        {
            "chapter": 16,
            "verse": 50,
            "text": "Aur apney rab sau jo unn kay upper hai kapkapatay rehtay hain aur jo hukum mill jaye uss ki tameel kertay hain"
        },
        {
            "chapter": 16,
            "verse": 51,
            "text": "Allah Taalaa irshad farma chuka hai kay do mabood na banao. Mabood to sirf wohi akela hai pus tum sab mera hi darr khof rakho"
        },
        {
            "chapter": 16,
            "verse": 52,
            "text": "Aasmanon mein aur zamin mein jo kuch hai sab ussi ka hai aur ussi ki ibadat lazim hai kiya phir tum uss kay siwa auron say dartay ho"
        },
        {
            "chapter": 16,
            "verse": 53,
            "text": "Tumharay pass jitni bhi nematen hain sab ussi ki di hui hain abb bhi jab tumhen koi museebat paish aajaye to ussi ki taraf nala-o-faryad kertay ho"
        },
        {
            "chapter": 16,
            "verse": 54,
            "text": "Aur jahan uss ney woh museebat tum say dafa ker di tum mein say kuch log apney rab kay sath shirk kerney lag jatay hain"
        },
        {
            "chapter": 16,
            "verse": 55,
            "text": "Kay humari di hui nematon ki na shukri keren. Acha kuch faeeda utha lo aakhir kaar tumhen maloom ho hi jaye ga"
        },
        {
            "chapter": 16,
            "verse": 56,
            "text": "Aur jisay jantay boojhtay bhi nahi uss ka hissa humari di hui rozi mein say muqarrar kertay hain wallah tumharay iss bohtan ka sawal tum say zaroor hi kiya jayega"
        },
        {
            "chapter": 16,
            "verse": 57,
            "text": "Aur woh Allah subhana hu wa-Taalaa kay liye larkiyan muqarrar kertay hain aur apney liye woh jo apni khuwaish kay mutabiq ho"
        },
        {
            "chapter": 16,
            "verse": 58,
            "text": "Inn mein say jab kissi ko larki honey ki khabar di jaye to uss ka chehra seeha hojata hai aur dil hi dil mein ghutney lagta hai"
        },
        {
            "chapter": 16,
            "verse": 59,
            "text": "Iss buri khabar say logon say chupa chupa phirta hai. Sochta hai kay kiya iss zillat ko sath liye huye hi rahey ya issay mitti mein daba dey aah! Kiya hi buray faislay kertay hain"
        },
        {
            "chapter": 16,
            "verse": 60,
            "text": "Aakhirat per eman na rakhney walon ki hi buri misal hai Allah kay liye to boht hi buland sift hai woh bara hi ghalib aur ba hikmat hai"
        },
        {
            "chapter": 16,
            "verse": 61,
            "text": "Agar logon kay gunah per Allah Taalaa unn ki girift kerta to roy-e-zamin per aik jandar baqi na rehta lekin woh to enhen aik waqt muqarrara tal dheel deta hai jab inn ka woh waqt aajata hai to woh aik sa’at na peechay reh saktay hain aur na aagay barh saktay hain"
        },
        {
            "chapter": 16,
            "verse": 62,
            "text": "Aur woh apney liye jo jo na pasand rakhtay hain Allah kay liye sabit kertay hain aur inn ki zabanen jhooti baten biyan kerti hain kay inn kay liye khoobi hai. Nahi nahi dar-asal inn kay liye aag hai aur yeh dozakhiyon kay paish ro hain"
        },
        {
            "chapter": 16,
            "verse": 63,
            "text": "Wallah! hum ney tumjh say pehlay ki ummaton ki taraf bhi apney rasool bhejay lekin shetan ney unn kay aemaal-e-bad unn ki nighaon mein aaraasta ker diye woh shetan aaj bhi unn ka rafiq bana hua hai aur unn kay liye dard naak azab hai"
        },
        {
            "chapter": 16,
            "verse": 64,
            "text": "Iss kitab ko hum ney aap per iss liye utara hai kay aap inn kay liye her uss cheez ko wazeh kerden jiss mein woh ikhtilaf ker rahey hain aur yeh eman daron kay liye rehnumaee aur rehmat hai"
        },
        {
            "chapter": 16,
            "verse": 65,
            "text": "Aur Allah aasman say pani barsa ker iss say zamin ko uss ki maut kay bad zinda ker deta hai. Yaqeenan iss mein unn logon kay liye nishani hai jo sunen"
        },
        {
            "chapter": 16,
            "verse": 66,
            "text": "Tumharay liye to chopayon mein bhi bari ibrat hai kay hum tumhen uss kay pait mein jo kuch hai ussi mein say gobar aur lahoo kay darmiyan say khalis doodh pilatay hain jo peenay walon kay liye sehta pachta hai"
        },
        {
            "chapter": 16,
            "verse": 67,
            "text": "Aur khujoor aur angoor kay darakhton kay phalon say tum sharab bana letay ho aur umdah rozi bhi. Jo log aqal rakhtay hain unn kay liye to iss mein boht bari nishani hai"
        },
        {
            "chapter": 16,
            "verse": 68,
            "text": "Aap kay rab ney shehad ki makhi kay dil mein yeh baat daal di kay paharon mein darakhton logon ki banaee hui unchi unchi tatiyon mein apney ghar (chattay) bana"
        },
        {
            "chapter": 16,
            "verse": 69,
            "text": "Aur her tarah kay meway kha aur apney rab ki aasan raahon mein chalti phirti reh inn kay pait say rang barang ka mashroob nikalta hai jiss kay rang mukhtalif hain aur jiss mein logon kay liye shifa hai ghor-o-fiker kerney walon kay liye iss mein boht bari nishani hai"
        },
        {
            "chapter": 16,
            "verse": 70,
            "text": "Allah Taalaa ney hi tum sab ko peda kiya hai wohi phir tumhen fot keray ga tum mein aisay bhi hain jo bad tareen umar ki taraf lotaye jatay hain kay boht kuhc jannay boojhney kay baad bhi na janen. Be-shak Allah dana aur tawana hai"
        },
        {
            "chapter": 16,
            "verse": 71,
            "text": "Allah Taalaa hi ney tum mein say aik ko doosray per rozi mein ziyadti dey rakhi hai pus jinhen ziyadti di gaee hai woh apni rozi apney matehat ghulamon ko nahi detay kay woh aur yeh iss mein barabar hojayen to kiya yeh log Allah ki nematon kay munkir ho rahey hain"
        },
        {
            "chapter": 16,
            "verse": 72,
            "text": "Allah Taalaa ney tumharay liye tum mein say hi tumhari biwiyan peda kin aur tumhari biwiyon say tumharay liye tumharay betay aur potay peda kiye aur tumhen achi achi cheezen khaney ko den. Kiya phir bhi log baatil per eman layen ga? Aur Allah Taalaa ki nematon ki na shukri keren gay"
        },
        {
            "chapter": 16,
            "verse": 73,
            "text": "Aur woh Allah Taalaa kay siwa unn ki ibadat kertay hain jo aasmanon aur zamin say unhen kuch bhi to rozi nahi dey saktay aur na kuch qudrat rakhtay hain"
        },
        {
            "chapter": 16,
            "verse": 74,
            "text": "Pus Allah Taalaa kay liye misalen mat banao Allah Taalaa khoob janta hai aur tum nahi jantay"
        },
        {
            "chapter": 16,
            "verse": 75,
            "text": "Allah Taalaa aik misal biyan farmata hai kay aik ghulam hai doosray ki milkiyat ka jo kissi baat ka ikhtiyar nahi rakhta aur aik aur shaks hai jissay hum ney apney pass say maqool rozi dey rakhi hai. Kiya yeh sab barabar ho saktay hain? Allah Taalaa hi kay liye sab tareef hai bulkay inn mein say aksar nahi jantay"
        },
        {
            "chapter": 16,
            "verse": 76,
            "text": "Allah Taalaa aik aur misal biyan farmata hai do shakson ki jin mein say aik to goonga hai aur kissi cheez per ikhtiyar nahi rakhta bulkay woh apney malik per bojh hai kahin bhi ussay bhejay woh koi bhalaee nahi lata kiya yeh aur woh jo adal ka hukum deta hai aur hai bhi seedhi raah per barabar ho saktay hain"
        },
        {
            "chapter": 16,
            "verse": 77,
            "text": "Aasmanon aur zamin ka ghaib sirf Allah Taalaa hi ko maloom hai aur qayamat ka amar to aisa hi hai jaisay aankh ka jhapakna bulkay iss say bhi ziyada qarib. Be-shak Allah Taalaa her cheez per qadir hai"
        },
        {
            "chapter": 16,
            "verse": 78,
            "text": "Allah Taalaa ney tumhen tumhari maaon kay peton say nikala hai kay uss waqt tum kuch bhi nahi jantay thay ussi ney tumharay kaan aur aankhen aur dil banaye kay tum shukar guzari kero"
        },
        {
            "chapter": 16,
            "verse": 79,
            "text": "Kiya inn logon ney parindon ko nahi dekha jo tabey farman ho ker fiza mein hain jinhen ba-juz Allah Taalaa kay koi aur thamay huye nahi be-shak iss mein eman laney walay logon kay liye bari nishaniyan hain"
        },
        {
            "chapter": 16,
            "verse": 80,
            "text": "Aur Allah Taalaa ney tumharay liye tumharay gharon mein sakoonat ki jagah bana di hai aur ussi ney tumharay liye chopayon ki khalon kay ghar bana diye hain jinhen tum halka phulka patay ho apney kooch kay din aur apney theharney kay din bhi aur unn ki oon aur roo’on aur baalon say bhi uss ney boht say saman aur aik waqt muqarrara tak kay liye faeeday ki cheezen banaeen"
        },
        {
            "chapter": 16,
            "verse": 81,
            "text": "Allah hi ney tumharay liye apni peda kerda cheezon mein say saye banaye hain aur ussi ney tumharay liye paharon mein ghaar banaye hain aur ussi ney tumharay liye kurtay banaye hain jo tumhen garmi say bachayen aur aisay kuraty bhi jo tumhen laraee kay waqt kaam aayen. Woh issi tarah apni poori poori nematen dey raha hai kay tum hukum bardaar bann jao"
        },
        {
            "chapter": 16,
            "verse": 82,
            "text": "Phir bhi agar yeh mun moray rahen to aap per sirf khol ker tableegh ker dena hi hai"
        },
        {
            "chapter": 16,
            "verse": 83,
            "text": "Yeh Allah ki nematen jantay pehchantay huye bhi unn kay munkie horahey hain bulkay inn mein say aksar na shukray hain"
        },
        {
            "chapter": 16,
            "verse": 84,
            "text": "Aur jiss din hum her ummat mein say gawah khara keren gay phir kafiron ko na ijazat di jaye gi aur na unn say toba kerney ko kaha jayega"
        },
        {
            "chapter": 16,
            "verse": 85,
            "text": "Aur jab yeh zalim azab dekh len gay phir na to unn say halka kiya jayega aur na woh dheel diye jayen gay"
        },
        {
            "chapter": 16,
            "verse": 86,
            "text": "Aur jab mushrikeen apney sharikon ko dekh len gay to kahen gay aey humaray perwerdigar! Yehi humaray woh shareek hain jinhen hum tujhay chor ker pukara kertay thay pus woh unhen jawab den gay kay tum bilkul hi jhootay ho"
        },
        {
            "chapter": 16,
            "verse": 87,
            "text": "Uss din woh sab (aajiz ho ker) Allah kay samney ita’at ka iqrar paish keren gay aur jo bohtan bazi kiya kertay thay woh sab unn say gumm hojayega"
        },
        {
            "chapter": 16,
            "verse": 88,
            "text": "Jinhon ney kufur kiya aur Allah ki raah say roka hum unhen azab per azab barhatay jayen gay yeh badla hoga unn ki fitna pardaziyon ka"
        },
        {
            "chapter": 16,
            "verse": 89,
            "text": "Aur jiss din hum her ummat mein unhi mein say unn kay muqablay mein gawah khara keren gay aur tujhay inn sab per gawah bana ker layen gay aur hum ney tujh per yeh kitab nazil farmaee hai jiss mein her cheez ka shafi biyan hai aur hidayat aur rehmat aur khuskhabri say musalmanon kay liye"
        },
        {
            "chapter": 16,
            "verse": 90,
            "text": "Allah Taalaa adal ka bhalaee ka aur qarabat daron kay sath salook kerney ka hukum deta hai aur bey hayaee kay kaamon na-shaista herkaton aur zulm-o-ziyadti say rokta hai woh khud tumhen naseehaten ker raha hai kay tum naseehat hasil kero"
        },
        {
            "chapter": 16,
            "verse": 91,
            "text": "Aur Allah kay ehad ko poora kero jabkay tum aapas mein qol-o-qarar aur qasmon ko unn ki pukhtagi kay baad mat toro halankay tum Allah Taalaa ko apna zaamin thehra chukay ho tum jo kuch kertay ho Allah uss ko bakhoobi jaan raha hai"
        },
        {
            "chapter": 16,
            "verse": 92,
            "text": "Aur uss aurat ki tarah na hojao jiss ney apna soot mazboot kaatney kay baad tukray tukray ker kay tor dala kay tum apni qasmon ko aapas kay makar ka baees thehrao iss liye kay aik giroh doosray giroh say barha charha jaye. Baat sirf yehi hai kay iss ehad say Allah tumhen aazma raha hai. Yaqeenan Allah Taalaa tumharay liye qayamt kay din her uss cheez ko khol ker biyan ker dey ga jiss mein tum ikhtilaf ker rahey thay"
        },
        {
            "chapter": 16,
            "verse": 93,
            "text": "Agar Allah chahata to tum sab ko aik hi giroh bana deta lekin woh jisay chahaye gumrah kerta hai aur jisay chahaye hidayat deta hai yaqeenan tum jo kuch ker rahey ho uss kay baray mein baaz purs ki janey wali hai"
        },
        {
            "chapter": 16,
            "verse": 94,
            "text": "Aur tum apni qasmon ko aapas ki dagha baazi ka bahana na banao. Phir to tumharay qadam apni mazbooti kay baad dagmaga jayen gay aur tumhen sakht saza bardasht kerna paray gi kiyon kay tum ney Allah ki raah say rok diya aur tumhen bara sakht azab hoga"
        },
        {
            "chapter": 16,
            "verse": 95,
            "text": "Tum Allah kay ehad ko thoray mol kay badley na bech diya kero. Yaad rakho Allah kay pass ki cheez hi tumharay liye behtar hai ba-shart-e-kay tum mein ilm ho"
        },
        {
            "chapter": 16,
            "verse": 96,
            "text": "Tumharay pass jo kuch hai sab faani hai aur Allah Taalaa kay pass jo kuch hai baqi hai. Aur sabar kerney walon ko hum bhalay aemaal ka behtareen badla zaroor ata faramayen gay"
        },
        {
            "chapter": 16,
            "verse": 97,
            "text": "Jo shaks nek amal keray mard ho ya aurat lekin ba-eman ho to hum ussay yaqeenan nihayat behtar zindagi ata farmyen gay. Aur unn kay nek aemaal ka behtareen badla bhi unhen zaroor zaroor den gay"
        },
        {
            "chapter": 16,
            "verse": 98,
            "text": "Quran parhney kay waqt randay huye shetan say Allah ki panah talab kero"
        },
        {
            "chapter": 16,
            "verse": 99,
            "text": "Eman walon aur apney perwerdigar per bharosa rakhney walon per uss ka zor mutlaqan nahi chalta"
        },
        {
            "chapter": 16,
            "verse": 100,
            "text": "Haan iss ka ghalba unn per to yaqeenan hai jo issi say rafaqat keren aur issay Allah ka shareek thehrayen"
        },
        {
            "chapter": 16,
            "verse": 101,
            "text": "Aur jab hum kissi aayat ki jagah doosri aayat badal detay hain aur jo kuch Allah Taalaa nazil farmata hai ussay woh khoob janta hai to yeh kehtay hain kay tu to bohtan baaz hai. Baat yeh hai kay inn mein say aksar jantay hi nahi"
        },
        {
            "chapter": 16,
            "verse": 102,
            "text": "Keh dijiye kay issay aap kay rab ki taraf say jibraeel haq kay sath ley ker aaye hain takay eman walon ko Allah Taalaa istaqamat ata farmaye aur musalmanon ki rehnumaee aur bisharat ho jaye"
        },
        {
            "chapter": 16,
            "verse": 103,
            "text": "Humen bakhoobi ilm hai kay yeh kafir kehtay hain kay issay to aik aadmi sikhata hai uss ki zaban jiss ki taraf yeh nisbat ker rahey hain ajami hai aur yeh quran to saaf arabi mein hai"
        },
        {
            "chapter": 16,
            "verse": 104,
            "text": "Jo log Allah Taalaa ki aayaton per eman nahi rakhtay unhen Allah ki taraf say bhi rehnumaee nahi hoti aur unn kay liye alam naak azab hain"
        },
        {
            "chapter": 16,
            "verse": 105,
            "text": "Jhoot iftra to wohi bandhtay hain jinhen Allah Taalaa ki aayaton per eman nahi hota. Yehi log jhootay hain"
        },
        {
            "chapter": 16,
            "verse": 106,
            "text": "Jo shaks apney eman kay baad Allah say kufur keray ba-juz uss kay jiss per jabar kiya jaye aur uss ka dil eman per bar qarar ho magar jo log khullay dil say kufur keren to unn per Allah ka ghazab hai aur unhi kay liye boht bara azab hai"
        },
        {
            "chapter": 16,
            "verse": 107,
            "text": "Yeh iss liye kay enhon ney duniya ki zindagi ko aakhirat per ziyada mehboob rakgha. Yaqeenan Allah Taalaa kafir logon ko raah-e-raast nahi dikhata"
        },
        {
            "chapter": 16,
            "verse": 108,
            "text": "Yeh woh log hain jin kay dilon per aur jin kay kanon per aur jin ki aankhon per Allah ney mohar laga di hai aur yehi log ghafil hain"
        },
        {
            "chapter": 16,
            "verse": 109,
            "text": "Kuch shak nahi kay yehi log aakhirat mein sakht nuksan uthaney walay hain"
        },
        {
            "chapter": 16,
            "verse": 110,
            "text": "Jin logon ney fitnon mein dalay janey kay baad hijrat ki phir jihad kiya aur sabar ka saboot diya be-shak tera perwerdigar inn baton kay baad unhen bakhshney wala aur meharbaniyan kerney wala hai"
        },
        {
            "chapter": 16,
            "verse": 111,
            "text": "Jis din her shaks apni zaat kay liye larta jhagarta aaye aur her shaks ko uss kay kiye huye aemaal ka poora badla diya jaye ga aur logon per (mutlaqan) zulm na kiya jaye ga"
        },
        {
            "chapter": 16,
            "verse": 112,
            "text": "Allah Taalaa uss basti ki misal biyan farmata hai jo pooray aman-o-itminan say thi uss ki rozi uss kay pass ba faraghat her jagah say chali aarahi thi. Phir uss ney Allah Taalaa ki nematon ka kufur kiya to Allah Taalaa ney ussay bhook aur darr ka maza chakhaya jo badla tha unn kay kartooton ka"
        },
        {
            "chapter": 16,
            "verse": 113,
            "text": "Unn kay pass unhin mein say rasool phoncha phir bhi unhon ney ussay jhutlaya pus unhen azab ney aa dabocha aur woh thay hi zalim"
        },
        {
            "chapter": 16,
            "verse": 114,
            "text": "Jo kuch halal aur pakeeza rozi Allah ney tumhen dey rakhi hai ussay khao aur Allah ki nemat ka shukar kero agar tum ussi ki ibadat kertay ho"
        },
        {
            "chapter": 16,
            "verse": 115,
            "text": "Tum per sirf murdaar aur khoon aur sooar ka gosht aur jiss cheez per Allah kay siwa doosray ka naam pukara jaye haram hain phir agar koi shaks bey bus ker diya jaye na woh khuwaish mand ho aur na hadd say guzrney wala ho to yaqeenan Allah bakhshney wala reham kerney wala hai"
        },
        {
            "chapter": 16,
            "verse": 116,
            "text": "Kissi cheez ko apni zaban say jhoot moot na keh diya kero kay yeh halal hai aue yeh haram hai kay Allah per jhoot bohtan bandh lo samjh lo kay Allah Taalaa per bohtan baazi kerney walay kaamyabi say mehroom hi rehtay hain"
        },
        {
            "chapter": 16,
            "verse": 117,
            "text": "Enhen boht mamooli faeeda milta hai aur inn kay liye dard naak azab hai"
        },
        {
            "chapter": 16,
            "verse": 118,
            "text": "Aur yahudiyon per hum ney jo kuch haram kiya tha ussay hum pehlay hi say aap ko suna chukay hain hum ney unn per zulm nahi kiya bulkay woh khud apni janon per zulm kertay rahey"
        },
        {
            "chapter": 16,
            "verse": 119,
            "text": "Jo koi jahalat say buray amal keray phir toba kerley aur islaah bhi kerley to phir aap ka rab bila shak-o-shuba bari bakhsish kerney wala aur nihayat hi meharban hai"
        },
        {
            "chapter": 16,
            "verse": 120,
            "text": "Be-shak ibrahim paishwa aur Allah Taalaa kay farmanbardaar aur yak tarfa muslim thay. Woh mushriko mein say na thay"
        },
        {
            "chapter": 16,
            "verse": 121,
            "text": "Allah Taalaa ki nematon kay shukar guzaar thay Allah ney unhen apna bar gazeedah ker liya tha aur uhen raah-e-raast sujha di thi"
        },
        {
            "chapter": 16,
            "verse": 122,
            "text": "Hum ney ussay duniya mein bhi behtri di thi aur be-shak woh aakhirat mein neko kaaron mein say hain"
        },
        {
            "chapter": 16,
            "verse": 123,
            "text": "Phir hum ney aap ki janib wahee bheji kay aap millat-e-ibrahim-e-hanif ki perwi keren jo mushrikon mein say na thay"
        },
        {
            "chapter": 16,
            "verse": 124,
            "text": "Haftay kay din ki azmat to sirf unn logon kay zimmay hi zaroori ki gaee thi jinhon ney uss mein ikhtilaf kiya tha baat yeh hai kay aap ka perwerdigar khud hi unn mein unn kay ikhtilaf ka faisla qayamat kay din keray ga"
        },
        {
            "chapter": 16,
            "verse": 125,
            "text": "Apney rab ki raah ki taraf logon ko hikmat aur behtareen naseehat kay sath bulaiye aur unn say behtareen teriqay say guftugoo kijiye yaqeenan aap ka rab apni raah say behakney walon ko bhi bakhoobi janta hai aur woh raah yafta logon say bhi poora waqif hai"
        },
        {
            "chapter": 16,
            "verse": 126,
            "text": "Aur agar badla lo bhi to bilkul utna hi jitna sadma tumhen phonchaya gaya ho aur agar sabar kerlo to be-shak sabiron kay liye yehi behtar hai"
        },
        {
            "chapter": 16,
            "verse": 127,
            "text": "Aap sabar keren baghair tofiq-e-elahi kay aap sabar ker hi nahi saktay aur inn kay haal per ranjeeda na hon aur jo makar-o-faraib yeh kertay rahey hain unn say tang dil na hon"
        },
        {
            "chapter": 16,
            "verse": 128,
            "text": "Yaqeen mano kay Allah Taalaa perhezgaron aur nek kaaron kay sath hai"
        }
    ]
}
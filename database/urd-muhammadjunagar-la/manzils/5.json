{
    "manzils": [
        {
            "chapter": 26,
            "verse": 1,
            "text": "Tuaa-seen-meem"
        },
        {
            "chapter": 26,
            "verse": 2,
            "text": "Yeh aayaten roshan kitab ki hain"
        },
        {
            "chapter": 26,
            "verse": 3,
            "text": "Inn kay eman na laaney per shayad aap to apni jaan kho den gay"
        },
        {
            "chapter": 26,
            "verse": 4,
            "text": "Agar hum chahatay to inn per aasman say koi aisi nishani utartay kay jiss kay samney inn ki gardaney khum ho jatin"
        },
        {
            "chapter": 26,
            "verse": 5,
            "text": "Aur inn kay pass rehman ki taraf say jo bhi naee naseehat aaee yeh uss say roo-gardani kerney walay bann gaye"
        },
        {
            "chapter": 26,
            "verse": 6,
            "text": "Inn logon ney jhutlaya hai abb inn kay pass jaldi say iss ki khabren aajyen gi jiss kay sath woh maskhara pann ker rahey hain"
        },
        {
            "chapter": 26,
            "verse": 7,
            "text": "Kiya enhon ney zamin per nazaren nahi daalen? Kay hum ney iss mein her tarah kay nafees joray kiss qadar ugaye hain"
        },
        {
            "chapter": 26,
            "verse": 8,
            "text": "Be-shak iss mein yaqeenan nishani hai aur inn mein kay aksar log momin nahi hain"
        },
        {
            "chapter": 26,
            "verse": 9,
            "text": "Aur tera rab yaqeenan wohi ghalib aur meharbaan hai"
        },
        {
            "chapter": 26,
            "verse": 10,
            "text": "Aur jabb aap kay rab ney musa (alh-e-salam) ko aawaz di kay tu zalim qom kay pass jaa"
        },
        {
            "chapter": 26,
            "verse": 11,
            "text": "Qom-e-firaon kay pass kiya woh perhezgari na keren gay"
        },
        {
            "chapter": 26,
            "verse": 12,
            "text": "Musa (alh-e-salam) ney kaha meray perwerdigar! Mujhay to khof hai kay kahin woh mujhay jhutla (na) den"
        },
        {
            "chapter": 26,
            "verse": 13,
            "text": "Aur mera seena tang horaha hai meri zaban chal nahi rahi pus tu haroon ki taraf bhi (wahee) bhej"
        },
        {
            "chapter": 26,
            "verse": 14,
            "text": "Aur unn ka meray aik qasoor ka (dawa) bhi hai mujhay darr hai kay kahin woh mujhay maar na dalen"
        },
        {
            "chapter": 26,
            "verse": 15,
            "text": "Janab-e-baari ney farmaya! Hergiz aisa na hoga tum dono humari nishaniyan ley ker jao hum khud sunnay walay tumharay sath hain"
        },
        {
            "chapter": 26,
            "verse": 16,
            "text": "Tum dono firaon kay pass ja ker kaho kay bila shuba hum rab-ul-aalamaeen kay bhejay huye hain"
        },
        {
            "chapter": 26,
            "verse": 17,
            "text": "Kay tu humaray sath bani israeel ko rawana ker dey"
        },
        {
            "chapter": 26,
            "verse": 18,
            "text": "Fairaon ney kaha kiya hum ney tujhay teray bachpan kay zamaney mein apnay haan nahi pala tha? Aur tu ney apni umar kay boht say saal hum mein nahi guzaray"
        },
        {
            "chapter": 26,
            "verse": 19,
            "text": "Phir tu apna woh kaam ker gaya jo ker gaya aur tu na shukro mein hai"
        },
        {
            "chapter": 26,
            "verse": 20,
            "text": "(hazrat) musa (alh-e-salam) ney jawab diya kay mein ney uss kaam ko uss waqt kiya tha jabkay mein raah bhoolay huye logon mein say tha"
        },
        {
            "chapter": 26,
            "verse": 21,
            "text": "Phir tum say khof kha ker mein tum mein say bhaag gaya phir mujhay meray rab ney hukum-o-ilm ata farmaya aur mujhay apnay payghumbaron mein say ker diya"
        },
        {
            "chapter": 26,
            "verse": 22,
            "text": "Mujh per tera kiya yehi woh ehsan hai? Jissay tu jata raha hai kay tu ney bani israeel ko ghulam bana rakha hai"
        },
        {
            "chapter": 26,
            "verse": 23,
            "text": "Firaon ney kaha rab-ul-aalameen kiya cheez hai"
        },
        {
            "chapter": 26,
            "verse": 24,
            "text": "(hazrat) musa (alh-e-salam) ney farmaya woh aasamano aur zamin aur inn kay darmiyan ki tamam cheezon ka rab hai agar tum yaqeen rakhney walay ho"
        },
        {
            "chapter": 26,
            "verse": 25,
            "text": "Firaon ney apney ird-gird walon say kaha kay kiya tum sunn nahi rahey"
        },
        {
            "chapter": 26,
            "verse": 26,
            "text": "(hazrat) musa (alh-e-salam) ney farmaya woh tumhara aur tumharay aglay baap dadon ka perwerdigar hai"
        },
        {
            "chapter": 26,
            "verse": 27,
            "text": "Firaon ney kaha (logo!) tumhara yeh rasool jo tumhari taraf bheja gaya hai yeh to yaqeenan deewana hai"
        },
        {
            "chapter": 26,
            "verse": 28,
            "text": "(hazrat) musa (alh-e-salam) ney farmaya! Wohi mashriq-o-maghrib ka aur inn kay darmiyan ki tamam cheezon ka rab hai agar tum aqal rakhtay ho"
        },
        {
            "chapter": 26,
            "verse": 29,
            "text": "Firaon kehney laga sunn ley! Agar tu ney meray siwa kissi aur ko mabood banaya tu mein tujhay qaidiyon mein daal doon ga"
        },
        {
            "chapter": 26,
            "verse": 30,
            "text": "Musa (alh-e-salam) ney kaha agar cheh mein teray pass koi khulli cheez ley aaon"
        },
        {
            "chapter": 26,
            "verse": 31,
            "text": "Firaon ney kaha agar tum sachon mein say hai to issay paish ker"
        },
        {
            "chapter": 26,
            "verse": 32,
            "text": "Aap ney (ussi waqt) apni laathi daal di jo achanak khullam khulla (zabardast) azdaha bann gaee"
        },
        {
            "chapter": 26,
            "verse": 33,
            "text": "Aur apna hath khench nikala to woh bhi ussi waqt her dekhney walay ko safaid chamkeela nazar aaney laga"
        },
        {
            "chapter": 26,
            "verse": 34,
            "text": "Firaon apnay aas pass kay sardaron say kehney laga bhaee yeh to koi bara dana jadoogar hai"
        },
        {
            "chapter": 26,
            "verse": 35,
            "text": "Yeh to chahata hai kay apnay jadoo kay zor say tumhen tumhari sirzameen say nikal dey batao abb tum kiya hukum detay ho"
        },
        {
            "chapter": 26,
            "verse": 36,
            "text": "Unn sab ney kaha aap issay aur iss kay bhai ko mohlat dijiye aur tamam shehron mein harkaaray bhej dijiye"
        },
        {
            "chapter": 26,
            "verse": 37,
            "text": "Jo aap kay pass zee ilm jadoogaron ko ley aayen"
        },
        {
            "chapter": 26,
            "verse": 38,
            "text": "Phir aik muqarrara din kay waday per tamam jadoogar jama kiye gaye"
        },
        {
            "chapter": 26,
            "verse": 39,
            "text": "Aur aam logon say bhi keh diya gaya kay tum bhi majmay mein hazir hojao gay"
        },
        {
            "chapter": 26,
            "verse": 40,
            "text": "Takay agar jadoogar ghalib aajayen to hum unhi ki pairwee keren"
        },
        {
            "chapter": 26,
            "verse": 41,
            "text": "Jadoogar agar firaon say kehney lagay kay agar hum jeet gaye to humen kuch inam bhi milay ga"
        },
        {
            "chapter": 26,
            "verse": 42,
            "text": "Firaon ney kaha haan! (bari khushi say) bulkay aisi soorat mein tum meray khas darbari bann jao gay"
        },
        {
            "chapter": 26,
            "verse": 43,
            "text": "(hazrat) musa (alh-e-salam) ney jadoogaron say farmaya jo kuch tumhen dalna hai daal do"
        },
        {
            "chapter": 26,
            "verse": 44,
            "text": "Unhon ney apni rassiyan aur laathiyan daal den aur kehney lagay izzat firaon ki qasam! Hum yaqeenan ghalib hi rahen gay"
        },
        {
            "chapter": 26,
            "verse": 45,
            "text": "Abb (hazrat) musa (alh-e-salam) ney bhi apni laathi maidan mein daal di jiss ney ussi waqt unn kay jhoot moot kay kartab ko nigalna shuroo ker diya"
        },
        {
            "chapter": 26,
            "verse": 46,
            "text": "Yeh dekhtay hi jadoogar bay ikhtiyar sajday mein gir gaye"
        },
        {
            "chapter": 26,
            "verse": 47,
            "text": "Aur unhon ney saaf keh diya kay hum to Allah rab-ul-aalameen per eman laye"
        },
        {
            "chapter": 26,
            "verse": 48,
            "text": "Yani musa (alh-e-salam) aur haroon kay rab per"
        },
        {
            "chapter": 26,
            "verse": 49,
            "text": "Firaon ney kaha kay meri ijazat say pehlay tum iss per eman ley aaye? Yaqeenan yehi tumhara woh bara (sardar) hai jiss ney tum sab ko jadoo sikhaya hai so tumhen abhi abhi maloom ho jaye ga qasam hai mein abhi tumharay haath paon ultay tor per kaat doon ga aur tum sab ko sooli per latka doon ga"
        },
        {
            "chapter": 26,
            "verse": 50,
            "text": "Unhon ney kaha koi haraj nahi hum to apnay rab ki taraf lotney walay hain hi"
        },
        {
            "chapter": 26,
            "verse": 51,
            "text": "Iss bina per kay hum sab say pehlay eman walay banay hain humen umeed parti hai kay humara rab humari sab khatayen moaaf farma dey ga"
        },
        {
            "chapter": 26,
            "verse": 52,
            "text": "Aur hum ney musa ko wahee ki kay raaton raat meray bandon ko nikal ley chal tum sab peecha kiye jao gay"
        },
        {
            "chapter": 26,
            "verse": 53,
            "text": "Firaon ney shehron mein harkaaron ko bhej diya"
        },
        {
            "chapter": 26,
            "verse": 54,
            "text": "Kay yaqeenan yeh giroh boht hi kum tadaad mein hai"
        },
        {
            "chapter": 26,
            "verse": 55,
            "text": "Aur iss per yeh humen sakht gazab-naak ker rahey hain"
        },
        {
            "chapter": 26,
            "verse": 56,
            "text": "Aur yaqeenan hum bari jamaat hain inn say chokanna rehnay walay"
        },
        {
            "chapter": 26,
            "verse": 57,
            "text": "Bil-aakhir hum ney enhen baghaat say aur chashmon say"
        },
        {
            "chapter": 26,
            "verse": 58,
            "text": "Aur khazano say. Aur achay achay muqamaat say nikal bahir kiya"
        },
        {
            "chapter": 26,
            "verse": 59,
            "text": "Issi tarah hua aur hum ney unn (tamam) cheezon ka waris bani israeel ko bana diya"
        },
        {
            "chapter": 26,
            "verse": 60,
            "text": "Pus fiaroni sooraj nikaltay hi unn kay taaqqub mein niklay"
        },
        {
            "chapter": 26,
            "verse": 61,
            "text": "Pus jab dono ney aik doosray ko dekh liya to musa kay saathiyon ney kaha hum to yaqeenan pakar liye gaye"
        },
        {
            "chapter": 26,
            "verse": 62,
            "text": "Musa ney kaha hergiz nahi. Yaqeen mano mera rab meray sath hai jo zaroor mujhay raah dikhaye ga"
        },
        {
            "chapter": 26,
            "verse": 63,
            "text": "Hum ney musa ki taraf wahee bheji kay darya per apni laathi maar pus ussi waqt darya phat gaya aur her aik hissa paani ka misil baray pahar kay hogaya"
        },
        {
            "chapter": 26,
            "verse": 64,
            "text": "Aur hum ney ussi jagah doosron ko nazdeek laa khara ker diya"
        },
        {
            "chapter": 26,
            "verse": 65,
            "text": "Aur musa (alh-e-salam) ko aur uss kay tamam saathiyon ko nijat dey di"
        },
        {
            "chapter": 26,
            "verse": 66,
            "text": "Phir aur sab doosron ko dobo diya"
        },
        {
            "chapter": 26,
            "verse": 67,
            "text": "Yaqeenan iss mein bari ibrat hai aur inn mein kay aksar log eman walay nahi"
        },
        {
            "chapter": 26,
            "verse": 68,
            "text": "Aur be-shak aap ka rab bara hi ghalib aur meharbaan hai"
        },
        {
            "chapter": 26,
            "verse": 69,
            "text": "Enhen ibrahim (alh-e-salam) ka waqiya bhi suna do"
        },
        {
            "chapter": 26,
            "verse": 70,
            "text": "Jabkay unhon ney apnay baap aur pani qom say farmaya kay tum kiss ki ibadat kertay ho"
        },
        {
            "chapter": 26,
            "verse": 71,
            "text": "Unhon ney jawab diya kay ibadat kertay hain buton ki hum to barbar inn kay mujawar bann bethay hain"
        },
        {
            "chapter": 26,
            "verse": 72,
            "text": "Aap ney farmaya jab tum enhen pukartay ho to kiya woh suntay bhi hain"
        },
        {
            "chapter": 26,
            "verse": 73,
            "text": "Ya tumhen nafa nuksan bhi phoncha saktay hain"
        },
        {
            "chapter": 26,
            "verse": 74,
            "text": "Unhon ney kaha yeh (hum kuch nahi jantay) hum ney to apnay baap dadon ko issi tarah kertay paya"
        },
        {
            "chapter": 26,
            "verse": 75,
            "text": "Aap ney farmaya kuch khabar bhi hai jinhen tum pooj rahey ho"
        },
        {
            "chapter": 26,
            "verse": 76,
            "text": "Tum aur tumharay aglay baap dada woh sab meray dushman hain"
        },
        {
            "chapter": 26,
            "verse": 77,
            "text": "Ba-juz sachay Allah Taalaa kay jo tamam jahaan ka palanhaar hai"
        },
        {
            "chapter": 26,
            "verse": 78,
            "text": "Jiss ney mujhay peda kiya hai aur wohi meri rehbari farmata hai"
        },
        {
            "chapter": 26,
            "verse": 79,
            "text": "Wohi hai jo mujhay khilata pilata hai"
        },
        {
            "chapter": 26,
            "verse": 80,
            "text": "Aur jab mein beemar par jaon to mujhay shifa ata farmata hai"
        },
        {
            "chapter": 26,
            "verse": 81,
            "text": "Aur wohi mujhay maar dalay ga phir zinda ker dey ga"
        },
        {
            "chapter": 26,
            "verse": 82,
            "text": "Aur jiss say umeed bandhi hui hai kay woh roz-e-jaza mein meray gunahon ko bakhsh dey ga"
        },
        {
            "chapter": 26,
            "verse": 83,
            "text": "Aey meray rab! Mujhay qooat-e-faisla ata farma aur mujhay nek logon mein mila dey"
        },
        {
            "chapter": 26,
            "verse": 84,
            "text": "Aur mera ziker-e-khair pichlay logon mein bhi baqi rakh"
        },
        {
            "chapter": 26,
            "verse": 85,
            "text": "Mujhay nematon wali jannat kay warison mein say bana dey"
        },
        {
            "chapter": 26,
            "verse": 86,
            "text": "Aur meray baap ko bakhsh dey yaqeenan woh gumrahon mein say tha"
        },
        {
            "chapter": 26,
            "verse": 87,
            "text": "Aur jiss sin kay log doobara jilaye jayen mujhay ruswa na ker"
        },
        {
            "chapter": 26,
            "verse": 88,
            "text": "Jiss din kay maal aur aulad kuch kaam na aaye gi"
        },
        {
            "chapter": 26,
            "verse": 89,
            "text": "Lekin faeeday wala wohi hoga jo Allah Taalaa kay samney bay aib dil ley ker jaye"
        },
        {
            "chapter": 26,
            "verse": 90,
            "text": "Aur perhezgaron kay liye jannat bilkul nazdeek laa di jaye gi"
        },
        {
            "chapter": 26,
            "verse": 91,
            "text": "Aur gumrah logon kay liye jahannum zahir ker di jaye gi"
        },
        {
            "chapter": 26,
            "verse": 92,
            "text": "Aur unn say poocha jayega kay jin ki tum pooja kertay rahey woh kahan hain"
        },
        {
            "chapter": 26,
            "verse": 93,
            "text": "Jo Allah Taalaa kay siwa thay kiya woh tumhari madad kertay hain? Ya koi badla ley saktay hain"
        },
        {
            "chapter": 26,
            "verse": 94,
            "text": "Pus woh sab aur kul gumrah log jahannum mein ondhay mun daal diye jayen gay"
        },
        {
            "chapter": 26,
            "verse": 95,
            "text": "Aur iblees kay tamam kay tamam lashkar bhi wahan"
        },
        {
            "chapter": 26,
            "verse": 96,
            "text": "Aapas mein lartay jhagartay huye kahen gay"
        },
        {
            "chapter": 26,
            "verse": 97,
            "text": "Kay qasam Allah ki! Yaqeenan hum to khulli ghalati per thay"
        },
        {
            "chapter": 26,
            "verse": 98,
            "text": "Jabkay tumhen rab-ul-aalameen kay barabar samajh bethay thay"
        },
        {
            "chapter": 26,
            "verse": 99,
            "text": "Aur humen to siwa inn badkaaron kay kissi aur ney gumrah nahi kiya tha"
        },
        {
            "chapter": 26,
            "verse": 100,
            "text": "Abb to humara koi sifarshi bhi nahi"
        },
        {
            "chapter": 26,
            "verse": 101,
            "text": "Aur na koi (sacha) ghum khuwar dost"
        },
        {
            "chapter": 26,
            "verse": 102,
            "text": "Agar kaash kay humen aik martaba phir jana milta to hum pakkay sachay momin bann jatay"
        },
        {
            "chapter": 26,
            "verse": 103,
            "text": "Yeh majra yaqeena aik bari zabardast nishani hai inn mein say aksar log eman laney walay nahi"
        },
        {
            "chapter": 26,
            "verse": 104,
            "text": "Yaqeenan aap ka perwerdigar hi ghalib meharbaan hai"
        },
        {
            "chapter": 26,
            "verse": 105,
            "text": "Qom-e-nooh ney bhi nabiyon ko jhutlaya"
        },
        {
            "chapter": 26,
            "verse": 106,
            "text": "Jabkay unn kay bhai nooh (alh-e-salam) ney kaha kay kiya tumhen Allah ka khof nahi"
        },
        {
            "chapter": 26,
            "verse": 107,
            "text": "Suno! Mein tumhari taraf Allah ka amanat daar rasool hun"
        },
        {
            "chapter": 26,
            "verse": 108,
            "text": "Pus tumhen Allah say darna chahaye aur meri baat manni chahaye"
        },
        {
            "chapter": 26,
            "verse": 109,
            "text": "Mein tum say iss per koi ajar nahi chahata mera badla to sirf rab-ul-aalameen kay haan hai"
        },
        {
            "chapter": 26,
            "verse": 110,
            "text": "Pus tum Allah ka khof rakho aur meri farmanbardari kero"
        },
        {
            "chapter": 26,
            "verse": 111,
            "text": "Qom ney jawab diya kay kiya hum tujh per eman layen! Teri tabey daari to razeel logon ney ki hai"
        },
        {
            "chapter": 26,
            "verse": 112,
            "text": "Aap ney farmaya! Mujhay kiya khabar kay woh pehlay kiya kertay rahey"
        },
        {
            "chapter": 26,
            "verse": 113,
            "text": "Unn ka hisab to meray rab kay zimmay hai agar tumhen shaoor ho to"
        },
        {
            "chapter": 26,
            "verse": 114,
            "text": "Mein eman walon ko dhakkay denay wala nahi"
        },
        {
            "chapter": 26,
            "verse": 115,
            "text": "Mein to saaf tor per dara denay wala hun"
        },
        {
            "chapter": 26,
            "verse": 116,
            "text": "Unhon ney kaha aey nooh! Agar tu baaz na aaya to yaqeenan tujhay sangsaar ker diya jaye ga"
        },
        {
            "chapter": 26,
            "verse": 117,
            "text": "Aap ney kaha aey meray perwerdigar! Meri qom ney mujhay jhutla diya"
        },
        {
            "chapter": 26,
            "verse": 118,
            "text": "Pus tu mujh mein aur inn mein koi qataee faisla ker dey aur mujha aur meray ba-emaan saathiyon ko nijat dey"
        },
        {
            "chapter": 26,
            "verse": 119,
            "text": "Chunacha hum ney ussay aur uss kay saathiyon ko bhari hui kashti mein (sawar kera ker) nijat dey di"
        },
        {
            "chapter": 26,
            "verse": 120,
            "text": "Bad-e-azan baqi kay tamam logon ko hum ney dobo diya"
        },
        {
            "chapter": 26,
            "verse": 121,
            "text": "Yaqeenan iss mein boht bari ibrat hai. Unn mein say aksar log eman laney walay thay bhi nahi"
        },
        {
            "chapter": 26,
            "verse": 122,
            "text": "Aur be-shak aap ka perwerdigar albatta wohi hai zabardast reham kerney wala"
        },
        {
            "chapter": 26,
            "verse": 123,
            "text": "Aadiyon ney bhi rasoolon ko jhutlaya"
        },
        {
            "chapter": 26,
            "verse": 124,
            "text": "Jabkay unn say unn kay bhai hood ney kaha kay kiya tum dartay nahi"
        },
        {
            "chapter": 26,
            "verse": 125,
            "text": "Mein tumhara amanatdaar payghumbar hun"
        },
        {
            "chapter": 26,
            "verse": 126,
            "text": "Pus Allah say daro aur mera kaha mano"
        },
        {
            "chapter": 26,
            "verse": 127,
            "text": "Mein iss per tum say koi ujrat talab nahi kerta mera sawab to tamam jahaan kay perwerdigar kay pass hi hai"
        },
        {
            "chapter": 26,
            "verse": 128,
            "text": "Kiya tum aik aik teelay per bator khel tamasha yaadgar (emaarat) bana rahey ho"
        },
        {
            "chapter": 26,
            "verse": 129,
            "text": "Aur bari san’at walay (mazboot mehal tameer) ker rahey ho goya kay tum hamesha yahin raho gay"
        },
        {
            "chapter": 26,
            "verse": 130,
            "text": "Aur jab kissi per hath daaltay ho to sakhti aur zulm say pakartay ho"
        },
        {
            "chapter": 26,
            "verse": 131,
            "text": "Allah say daro aur meri pairwee kero"
        },
        {
            "chapter": 26,
            "verse": 132,
            "text": "Uss say daro jiss ney unn cheezon say tumhari imdad ki jinhen tum jantay ho"
        },
        {
            "chapter": 26,
            "verse": 133,
            "text": "Uss ney tumahri madad ki maal say aur aulad say"
        },
        {
            "chapter": 26,
            "verse": 134,
            "text": "Baghaat say aur chashmon say"
        },
        {
            "chapter": 26,
            "verse": 135,
            "text": "Mujhay to tumhari nisbat baray din kay azab ka andesha hai"
        },
        {
            "chapter": 26,
            "verse": 136,
            "text": "Unhon ney kaha kay aap waaz kehn ya waaz kehney walon mein na hon hum per yaksan hai"
        },
        {
            "chapter": 26,
            "verse": 137,
            "text": "Yeh to bus puraney logon ki aadat hai"
        },
        {
            "chapter": 26,
            "verse": 138,
            "text": "Aur hum hergiz azab nahi diye jayen gay"
        },
        {
            "chapter": 26,
            "verse": 139,
            "text": "Chunkay aadiyon ney hazrat hood ko jhutlaya iss liye hum ney unhen tabah ker diya yaqeenan iss mein nishani hai aur inn mein say aksar bey eman thay"
        },
        {
            "chapter": 26,
            "verse": 140,
            "text": "Be-shak aap ka rab wohi hai ghalib meharbaan"
        },
        {
            "chapter": 26,
            "verse": 141,
            "text": "Samoodiyon ney bhi payghumbaron ko jhutlaya"
        },
        {
            "chapter": 26,
            "verse": 142,
            "text": "Unn kay bhai saleh ney unn say farmaya kay kiya tum Allah say nahi dartay"
        },
        {
            "chapter": 26,
            "verse": 143,
            "text": "Mein tumhari taraf Allah ka amanatdaar payghumbar hun"
        },
        {
            "chapter": 26,
            "verse": 144,
            "text": "To tum Allah say daro aur mera kaha mano"
        },
        {
            "chapter": 26,
            "verse": 145,
            "text": "Mein iss per tum say koi ujrat nahi mangta meri ujrat to bus perwerdigar-e-aalam per hi hai"
        },
        {
            "chapter": 26,
            "verse": 146,
            "text": "Kiya inn cheezon mein jo yahan hain tum aman kay sath chor diye jao gay"
        },
        {
            "chapter": 26,
            "verse": 147,
            "text": "Yaani inn baghon aur inn chashmon"
        },
        {
            "chapter": 26,
            "verse": 148,
            "text": "Aur inn kheton aur inn khajooron kay baghon mein jin kay shagoofay naram-o-nazuk hain"
        },
        {
            "chapter": 26,
            "verse": 149,
            "text": "Aur tum paharon ko taraash taraash ker pur takalluf makannat bana rahey ho"
        },
        {
            "chapter": 26,
            "verse": 150,
            "text": "Pus Allah say daro aur meri ita’at kero"
        },
        {
            "chapter": 26,
            "verse": 151,
            "text": "Bey baak hadd say guzar janey walon ki ita’at say baaz aajao"
        },
        {
            "chapter": 26,
            "verse": 152,
            "text": "Jo mulk mein fasad phela rahey hain aur islah nahi kertay"
        },
        {
            "chapter": 26,
            "verse": 153,
            "text": "Woh bolay kay bus tu unn mein say hai jin per jadoo ker diya gaya hai"
        },
        {
            "chapter": 26,
            "verse": 154,
            "text": "Tu to hum jaisa insan hai. Agar tu sachon say hai to koi moajza ley aa"
        },
        {
            "chapter": 26,
            "verse": 155,
            "text": "Aap ney farmaya yeh hai oontni pani peenay ki aik bari iss ki aur aik muqarrar din ki bari pani peenay ki tumhari"
        },
        {
            "chapter": 26,
            "verse": 156,
            "text": "(khabardar!) issay buraee say hath na lagana werna aik baray bhari din ka azab tumhari girift ker ley ga"
        },
        {
            "chapter": 26,
            "verse": 157,
            "text": "Phir bhi enhon ney uss ki koonchen kaat daalen bus woh pasheymaan hogaye"
        },
        {
            "chapter": 26,
            "verse": 158,
            "text": "Aur azab ney unhen aa dabocha. Be-shak iss mein ibrat hai. Aur inn mein say aksar log momin na thay"
        },
        {
            "chapter": 26,
            "verse": 159,
            "text": "Aur be-shak aap ka rab bara zabardast aur meharbaan hai"
        },
        {
            "chapter": 26,
            "verse": 160,
            "text": "Qom-e-loot ney bhi nabiyon ko jhutlaya"
        },
        {
            "chapter": 26,
            "verse": 161,
            "text": "Unn say unn kay bhai loot (alh-e-salam) ney kaha kiya tum Allah ka khof nahi rakhtay"
        },
        {
            "chapter": 26,
            "verse": 162,
            "text": "Mein tumhari taraf amanatdaar rasool hun"
        },
        {
            "chapter": 26,
            "verse": 163,
            "text": "Pus tum Allah Taalaa say daro aur meri ita’at kero"
        },
        {
            "chapter": 26,
            "verse": 164,
            "text": "Mein tum say iss per koi badla nahi maangta mera ajar to sirf Allah Taalaa per hai jo tamam jahaan ka rab hai"
        },
        {
            "chapter": 26,
            "verse": 165,
            "text": "Kiya tamam jahaan walon mein say mardon kay sath shehwat raani kertay ho"
        },
        {
            "chapter": 26,
            "verse": 166,
            "text": "Aur tumahri jin aurton ko Allah Taalaa ney tumhara jora banaya hai unn ko chor detay ho bulkay tum ho hi hadd say guzar janey walay"
        },
        {
            "chapter": 26,
            "verse": 167,
            "text": "Unhon ney jawab diya kay aey loot! Agar tu baaz na aaya to yaqeenan nikal diya jayega"
        },
        {
            "chapter": 26,
            "verse": 168,
            "text": "Aap ney farmaya mein tumharay kaam say sakht na khush hun"
        },
        {
            "chapter": 26,
            "verse": 169,
            "text": "Meray perwerdigar! Mujhay aur meray gharaney ko iss (wabal) say bacha ley jo yeh kertay hain"
        },
        {
            "chapter": 26,
            "verse": 170,
            "text": "Pus hum ney ussay aur uss kay mutalaqqeen ko sab ko bacha liya"
        },
        {
            "chapter": 26,
            "verse": 171,
            "text": "Ba-juz aik burhiya kay kay woh peechay reh jaaney walon mein ho gaee"
        },
        {
            "chapter": 26,
            "verse": 172,
            "text": "Phir hum ney baqi aur sab ko halak ker diya"
        },
        {
            "chapter": 26,
            "verse": 173,
            "text": "Aur hum ney unn per aik khas qisam ka meenh barsaya pus boht hi bura meenh tha jo daraye gaye logon per barsa"
        },
        {
            "chapter": 26,
            "verse": 174,
            "text": "Yeh majra bhi sirasir ibrat hai. Inn mein say bhi aksat musalman na thay"
        },
        {
            "chapter": 26,
            "verse": 175,
            "text": "Be-shak tera perwerdigar wohi hai ghalbay wala meharbaani wala"
        },
        {
            "chapter": 26,
            "verse": 176,
            "text": "Aeeka walon ney bhi rasoolon ko jhutlaya"
        },
        {
            "chapter": 26,
            "verse": 177,
            "text": "Jabkay inn say shoaib (alh-e-salam) ney kaha kay kiya tumhen darr khof nahi"
        },
        {
            "chapter": 26,
            "verse": 178,
            "text": "Mein tumhari tarah amanatdaar rasool hun"
        },
        {
            "chapter": 26,
            "verse": 179,
            "text": "Allah ka khof khao aur meri farmanbardari kero"
        },
        {
            "chapter": 26,
            "verse": 180,
            "text": "Mein iss per tum say koi ujrat nahi chahata mera ajar tamam jahaano kay paalney walay kay pass hai"
        },
        {
            "chapter": 26,
            "verse": 181,
            "text": "Naap poora bhara kero kum denay walon mein shamooliyat na kero"
        },
        {
            "chapter": 26,
            "verse": 182,
            "text": "Aur seedhi sahih tarazoo say tola kero"
        },
        {
            "chapter": 26,
            "verse": 183,
            "text": "Logon ko unn ki cheezen kami say na do bey baki kay sath zamin mein fasad machatay na phiro"
        },
        {
            "chapter": 26,
            "verse": 184,
            "text": "Uss Allah ka khof rakho jiss ney khud tumhen aur agli makhlooq ko peda kiya hai"
        },
        {
            "chapter": 26,
            "verse": 185,
            "text": "Unhon ney kaha tu to unn mein say hai jin per jadoo ker diya jata hai"
        },
        {
            "chapter": 26,
            "verse": 186,
            "text": "Aur tu to hum hi jaisa aik insan hai aur hum to tujhay jhoot bolney walon mein say hi samajhtay hain"
        },
        {
            "chapter": 26,
            "verse": 187,
            "text": "Agar tum sachay logon mein say hai to hum per aasaman kay tukray gira dey"
        },
        {
            "chapter": 26,
            "verse": 188,
            "text": "Kaha kay mera rab khoob jannay wala hai jo kuch tum ker rahey ho"
        },
        {
            "chapter": 26,
            "verse": 189,
            "text": "Chunkay unhon nay issay jhutlaya to unhen saaibaan walay din kay azab ney pakar liya. Woh baray bhari din ka azab tha"
        },
        {
            "chapter": 26,
            "verse": 190,
            "text": "Yaqeena iss mein bari nishani hai aur inn mein kay aksar musalman na thay"
        },
        {
            "chapter": 26,
            "verse": 191,
            "text": "Aur yaqeenan tera perwerdigar albatta wohi hai ghalbay wala merharbani wala"
        },
        {
            "chapter": 26,
            "verse": 192,
            "text": "Aur be-shak-o-shuba yeh (quran) rab-ul-aalameen ka nazil farmaya hua hai"
        },
        {
            "chapter": 26,
            "verse": 193,
            "text": "Issay amanatdaar farishta ley ker aaya hai"
        },
        {
            "chapter": 26,
            "verse": 194,
            "text": "Aap kay dil per utra hai kay aap aagah ker denay walon mein say ho jayen"
        },
        {
            "chapter": 26,
            "verse": 195,
            "text": "Saaf arabi zaban mein"
        },
        {
            "chapter": 26,
            "verse": 196,
            "text": "Aglay nabiyon ki kitabon mein bhi iss quran ka tazkarah hai"
        },
        {
            "chapter": 26,
            "verse": 197,
            "text": "Kiya enhen yeh nishani kafi nahi kay haqqaniyat quran ko to bani-israeel kay ulamaa bhi jantay hain"
        },
        {
            "chapter": 26,
            "verse": 198,
            "text": "Aur agar hum issay kissi ajami shaks per nazil farmatay"
        },
        {
            "chapter": 26,
            "verse": 199,
            "text": "Pus woh inn kay samney iss ki tilawat kerta to yeh issay bawar kerney walay na hotay"
        },
        {
            "chapter": 26,
            "verse": 200,
            "text": "Issi tarah hum ney gunehgaron kay dilon mein iss inkar ko dakhil ker diya hai"
        },
        {
            "chapter": 26,
            "verse": 201,
            "text": "Woh jab tak dard-naal azabon ko mulahiza na kerlen eman na layen gay"
        },
        {
            "chapter": 26,
            "verse": 202,
            "text": "Pus woh azab unn ko na gahan aajaye ga unhen iss ka shaoor bhi na hoga"
        },
        {
            "chapter": 26,
            "verse": 203,
            "text": "Uss waqt kahen gay kiya humen kuch mohlat di jayegi"
        },
        {
            "chapter": 26,
            "verse": 204,
            "text": "Pus kiya yeh humaray azab ki jaldi macha rahey hain"
        },
        {
            "chapter": 26,
            "verse": 205,
            "text": "Acha yeh bhi batao kay agar hum ney enhen kaee saal bhi faeeda uthaney diya"
        },
        {
            "chapter": 26,
            "verse": 206,
            "text": "Phir enhen woh azab aa laga jin say yeh dhamkaye jatay thay"
        },
        {
            "chapter": 26,
            "verse": 207,
            "text": "To jo kuch bhi yeh barattay rahey iss mein say kuch bhi faeeda na phoncha sakay ga"
        },
        {
            "chapter": 26,
            "verse": 208,
            "text": "Hum ney kissi basti ko halak nahi kiya hai magar issi haal mein kay uss kay liye daraney walay thay"
        },
        {
            "chapter": 26,
            "verse": 209,
            "text": "Naseehat kay tor per aur hum zulm kerney walay nahi hain"
        },
        {
            "chapter": 26,
            "verse": 210,
            "text": "Iss quran ko shetan nahi laye"
        },
        {
            "chapter": 26,
            "verse": 211,
            "text": "Aur na woh iss qabil hain na unhen iss ki taqat hai"
        },
        {
            "chapter": 26,
            "verse": 212,
            "text": "Bulkay woh to sunnay say bhi mehroon ker diye gaye hain"
        },
        {
            "chapter": 26,
            "verse": 213,
            "text": "Pus tu Allah kay sath kissi aur mabood ko na pukar kay tu bhi saza paney walon mein say ho jaye"
        },
        {
            "chapter": 26,
            "verse": 214,
            "text": "Apnay qareebi rishtay walon ko dara dey"
        },
        {
            "chapter": 26,
            "verse": 215,
            "text": "Uss kay sath farotni say paisa aa jo bhi eman laaney wala ho ker teri tabey daari keray"
        },
        {
            "chapter": 26,
            "verse": 216,
            "text": "Agar yeh log teri na farmani keren to tu elaan ker dey kay mein inn kamon say beyzaar hun jo tum ker rahey ho"
        },
        {
            "chapter": 26,
            "verse": 217,
            "text": "Apna poora bharosa ghalib meharbaan Allah per rakh"
        },
        {
            "chapter": 26,
            "verse": 218,
            "text": "Jo tujhay dekhta rehta hai jabkay tu khara hota hai"
        },
        {
            "chapter": 26,
            "verse": 219,
            "text": "Aur sajda kerney walon kay darmiyan tera ghoomna phirna bhi"
        },
        {
            "chapter": 26,
            "verse": 220,
            "text": "Woh bara hi sunnay wala aur khoob jannay wala hai"
        },
        {
            "chapter": 26,
            "verse": 221,
            "text": "Kiya mein tumhen bataon kay shetan kiss per utartay hain"
        },
        {
            "chapter": 26,
            "verse": 222,
            "text": "Woh her aik jhootay gunehgaar per utartay hain"
        },
        {
            "chapter": 26,
            "verse": 223,
            "text": "(uchat’ti) hui suni sunaee phoncha detay hain aur inn mein say aksar jhootay hain"
        },
        {
            "chapter": 26,
            "verse": 224,
            "text": "Shaeeron ki pairwee woh kertay hain jo behkay huye hon"
        },
        {
            "chapter": 26,
            "verse": 225,
            "text": "Kiya aap ney nahi dekha kay shaeer aik aik bayabaan mein sir takratay phirtay hain"
        },
        {
            "chapter": 26,
            "verse": 226,
            "text": "Aur woh kehtay hain jo kertay nahi"
        },
        {
            "chapter": 26,
            "verse": 227,
            "text": "Siwaye unn kay jo eman laye aur nek amal kiye aur ba-kasrat Allah Taalaa ka ziker kiya aur apni mazloomi kay baad intiqam liya jinhon ney zulm kiya hai woh bhi abhi jaan len gay kay kiss kerwat ulat’tay hain"
        },
        {
            "chapter": 27,
            "verse": 1,
            "text": "Tua-Seen yeh aayaten hain quran ki (yani wazeh) aur roshan kitab ki"
        },
        {
            "chapter": 27,
            "verse": 2,
            "text": "Hidayat aur khushkhabri eman walon kay liye"
        },
        {
            "chapter": 27,
            "verse": 3,
            "text": "Jo namaz qaeem kertay hain aur zakat ada kertay hain aur aakhirat per yaqeen rakhtay hain"
        },
        {
            "chapter": 27,
            "verse": 4,
            "text": "Jo log qayamat per eman nahi latay hum ney unhen unn kay kartoot zeenat daar ker dikhaye hain pus woh bhataktay phirtay hain"
        },
        {
            "chapter": 27,
            "verse": 5,
            "text": "Yehi log hain jin kay liye bura azab hai aur aakhirat mein bhi woh sakht nuksan yaafta hain"
        },
        {
            "chapter": 27,
            "verse": 6,
            "text": "Be-shak aap ko Allah hakeem-o-aleem ki taraf say quran sikhaya ja raha hai"
        },
        {
            "chapter": 27,
            "verse": 7,
            "text": "(yaad hoga) jab musa (alh-e-salam) ney apnay ghar walon say kaha mein ney aag dekhi hai mein wahan say ya to koi khabar ley ker ya aag ka koi sulagta hua angara ley ker abhi tumharay pass aajaonga takay tum seenk taap kerlo"
        },
        {
            "chapter": 27,
            "verse": 8,
            "text": "Jab wahan phonchay to aawaz di gaee kay ba-barkat hai woh jo iss aag mein hai aur barkat diya gaya hai woh jo uss kay aas pass hai aur pak hai Allah jo tamam jahano ka palney wala hai"
        },
        {
            "chapter": 27,
            "verse": 9,
            "text": "Musa! Sunn baat yeh hai kay mein hi Allah hun ghalib ba-hikmat"
        },
        {
            "chapter": 27,
            "verse": 10,
            "text": "Tu apni laathi daal dey musa ney jab ussay hilta julta dekha iss tarah kay goya woh aik saanp hai to mun moray huye peeth pher ker bhagay aur palat ker bhi na dekha aey musa! Khof na kha meray huzoor mein payghumber dara nahi kertay"
        },
        {
            "chapter": 27,
            "verse": 11,
            "text": "Lekin jo log zulm keren phir uss kay ewaz neki keren uss buraee kay peechay to mein bhi bakshney wala meharbaan hun"
        },
        {
            "chapter": 27,
            "verse": 12,
            "text": "Aur apna hath apney girbaan mein daal woh safaid chamkeela hoker niklay ga baghair kissi aib kay tu no nishaniyan ley ker firaon aur uss ki qom ki taraf jaa yaqeenan woh bad-kaaron ka giroh hai"
        },
        {
            "chapter": 27,
            "verse": 13,
            "text": "Pus jab unn kay pass aankhen khol denay walay humaray moajzzay phonchay to woh kehney lagay yeh to sareeh jadoo hai"
        },
        {
            "chapter": 27,
            "verse": 14,
            "text": "Unhon ney inkar ker diya halankay unn kay dil yaqeen ker chukay thay sirf zulm aur takabbur ki bina per. Pus dekh lijiye kay inn fitna perdaaz logon ka anjam kaisa kuch hua"
        },
        {
            "chapter": 27,
            "verse": 15,
            "text": "Aur hum ney yaqeenan dawood aur suleman ko ilm dey rakha thaaur dono ney kaha tareef uss Allah kay liye hai jiss ney humen apnay boht say eman daar bandon per fazeelat ata farmaee hai"
        },
        {
            "chapter": 27,
            "verse": 16,
            "text": "Aur dawood kay waris suleman huye aur kehney lagay logo! Humen perindon ki boli sikhaee gaee hai aur hum sab kuch mein say diye gaye hain. Be-shak yeh bilkul khula hua fazal-e-elahee hai"
        },
        {
            "chapter": 27,
            "verse": 17,
            "text": "Suleman kay samney unn kay tamam lashkar jinnaat aur insan aur perind mein say jama kiye gaye (her her qisam ki) alag alag darja bandi kerdi gaee"
        },
        {
            "chapter": 27,
            "verse": 18,
            "text": "Jab woh chewuntiyon kay maidan mein phonchay to aik chewunti ney kaha aey chewuntiyon! Apnay apnay gharon mein ghus jao aisa na ho kay bey khabri mein suleman aur uss ka lashkar tumhen rond dalay"
        },
        {
            "chapter": 27,
            "verse": 19,
            "text": "Uss ki iss baat per suleman muskura ker hans diye aur dua kerney lagay kay aey perwerdigaar! Tu mujhay tofiq dey kay mein teri inn nematon ka shukar baja laaon jo tu ney mujh per inam ki hain aur meray maa baap per aur mein aisay nek amal kerta rahon jin say tu khush rahey mujhay apni rehmat say nek bandon mein shamil kerlay"
        },
        {
            "chapter": 27,
            "verse": 20,
            "text": "Aap ney paerindon ka jaeeza liya aur farmaney lagay yeh kiya baat hai kay mein hud hud ko nahi dekhta? Kiya waqaee woh ghair hazir hai"
        },
        {
            "chapter": 27,
            "verse": 21,
            "text": "Yaqeenan mein ussay sakht saza doon ga ya ussay zibah ker daloon ga ya meray samney koi sareeh daleel biyan keray"
        },
        {
            "chapter": 27,
            "verse": 22,
            "text": "Kuch ziyada dare na guzri thi kay aaker uss ney kaha mein aik aisi cheez ki khabar laya hun kay tujhay uss ki khabar hi nahi mein saba ki aik sachi khabar teray pass laya hun"
        },
        {
            "chapter": 27,
            "verse": 23,
            "text": "Mein ney dekha kay unn ki badshaat aik aurat ker rahi hai jissay her qisam ki cheez say kuch na kuch diya gaya hai aur uss ka takht bhi bari azmat wala hai"
        },
        {
            "chapter": 27,
            "verse": 24,
            "text": "Mein ney ussay aur uss ki qom ko Allah Taalaa ko chor ker sorraj ko sajda kertay huye paya shetan ney unn kay kaam unhen bhalay ker kay dikhla ker sahih raah say rok diya hai pus woh hidayat per nahi aatay"
        },
        {
            "chapter": 27,
            "verse": 25,
            "text": "Kay ussi Allah kay liye sajday keren jo aasmano aur zaminon ki posheeda cheezon ko bahir nikalata hai aur jo kuch tum chupatay ho aur zahir kertay ho woh sab kuch janta hai"
        },
        {
            "chapter": 27,
            "verse": 26,
            "text": "Uss kay siwa koi mabood bar-haq nahi wohi azmat walay arsh ka malik hai"
        },
        {
            "chapter": 27,
            "verse": 27,
            "text": "Suleman ney kaha abb hum dekhen gay kay tu ney sach kaha hai ya tu jhoota hai"
        },
        {
            "chapter": 27,
            "verse": 28,
            "text": "Meray iss khat ko ley ja ker unhen dey dey phir unn kay pass say hut aa aur dekh kay woh kiya jawab detay hain"
        },
        {
            "chapter": 27,
            "verse": 29,
            "text": "Woh kehney lagi aey sardaro! Meri taraf aik ba-wuqa’at khat daala gaya hai"
        },
        {
            "chapter": 27,
            "verse": 30,
            "text": "Jo suleman ki taraf say hai aur jo bakhsish kerney walay meharbaan Allah kay naam say shuroo hai"
        },
        {
            "chapter": 27,
            "verse": 31,
            "text": "Yeh kay tum meray samney sirkashi na kero aur musalman bann ker meray pass aajao"
        },
        {
            "chapter": 27,
            "verse": 32,
            "text": "Uss ney kaha aey meray sardaro! Tum meray iss moamlay mein mujhay mashwara do. Mein kissi amar ka qataee faisla jab tak tumhari mojoodgi aur raye na ho nahi kiya kerti"
        },
        {
            "chapter": 27,
            "verse": 33,
            "text": "Inn sab ney jawab diya kay hum taqat aur qooat walay sakht bhirney walay hain. Aagay aap ko ikhtiyar hai aap khud hi soch lijiye kay humen aap kiya kuch hukum farmati hain"
        },
        {
            "chapter": 27,
            "verse": 34,
            "text": "Uss ney kaha badshah jab kissi basti mein ghustay hain to ussay ujaar detay hain aur wahan kay ba-izzat logon ko zaleel ker detay hain. Aur yeh log bhi aisa hi keren gay"
        },
        {
            "chapter": 27,
            "verse": 35,
            "text": "Mein unhen aik hadiya bhejney wali hun phir dekh loon gi kay qasid kiya jawab ley ker lot’tay hain"
        },
        {
            "chapter": 27,
            "verse": 36,
            "text": "Pus jab qasid hazrat suleman kay pass phoncha to aap ney farmaya kiya tum maal say mujhay madad lena chahatay ho? Mujhay to meray rab ney iss say boht behtar dey rakha hai jo uss ney tumhen diya hai pus tum hi apnay tohfay say khush raho"
        },
        {
            "chapter": 27,
            "verse": 37,
            "text": "Jaa unn ki taraf wapis lot jaa hum unn (kay muqablay) per woh lashkar layen gay jin kay samney parney ki unn mein taqat nahi aur hum unhen zaleel-o-pust ker kay wahan say nikal bahir keren gay"
        },
        {
            "chapter": 27,
            "verse": 38,
            "text": "Aap ney farmaya aey sardaro! Tum mein koi hai jo unn kay musalman ho ker phonchney say pehlay hi uss ka takht mujhay laa dey"
        },
        {
            "chapter": 27,
            "verse": 39,
            "text": "Aik qavi hekal jinn kehney laga aap apni majlis say uthen uss say pehlay mein ussay aap kay pass laa deta hun yaqeen maniye kay mein iss per qadir hun aur hun bhi amanat daar"
        },
        {
            "chapter": 27,
            "verse": 40,
            "text": "Jiss kay pass kitab ka ilm tha woh bol utha kay aap palak jhapkayen uss say bhi pehlay mein ussay aap kay pass phoncha sakta hun. Jab aap ney ussay apnay pass mojood paya to farmaney lagay yehi meray rab ka fazal hai takay woh mujhay aazmaye kay mein shukar guzari kerta hun aur jo na shukri keray to mera perwerdigar (bay perwa aur buzurg) ghani aur kareem hai"
        },
        {
            "chapter": 27,
            "verse": 41,
            "text": "Hukum diya kay iss kay takht mein kuch pher badal kerdo takay maloom hojaye kay yeh raah paa leti hai ya unn mein say hoti hai jo raah nahi patay"
        },
        {
            "chapter": 27,
            "verse": 42,
            "text": "Phir jab woh aagaee to uss say kaha (daryaft kiya) gaya kay aisa hi tera (bhi) takht hai? Uss ney jawab diya kay yeh goya wohi hai humen iss say pehlay hi ilm diya gaya tha aur hum musalman thay"
        },
        {
            "chapter": 27,
            "verse": 43,
            "text": "Ussay unhon ney rok rakha tha jin ki woh Allah kay siwa perastish kerti rahi thi yaqeenan woh kafir logon mein say thi"
        },
        {
            "chapter": 27,
            "verse": 44,
            "text": "Uss say kaha gaya kay mehal mein chali jao jissay dekh ker yeh samajh ker kay yeh hoz hai uss ney apni pindliyan khol din farmay yeh to seeshay say mundhi hui emaarat hai kehnay lagi aey meray perwerdigar! Mein ney apnay aap per zulm kiya. Abb mein suleman kay sath Allah rab-ul-aalameen ki mootiy aur farmanbardaar banti hun"
        },
        {
            "chapter": 27,
            "verse": 45,
            "text": "Yaqeenan hum ney samood ki taraf unn kay bhai saleh ko bheja kay tum sab Allah ki ibadat kero phir bhi woh do fareeq bann ker aapas mein larney jhagarney lagay"
        },
        {
            "chapter": 27,
            "verse": 46,
            "text": "Aap ney farmaya aey meri qom kay logo! Tum neki say pehlay buraee ki jaldi kiyon macha rahey ho? Tum Allah Taalaa say istaghfaar kiyon nahi kertay takay tum per reham kiya jaye"
        },
        {
            "chapter": 27,
            "verse": 47,
            "text": "Woh kehnay lagay hum to teri aur teray sathiyon ki bad-shagooni ley rahey hain? Aap ney farmaya tumhari bad-shagooni Allah kay haan hai bulkay tum fitney mein paray huye log ho"
        },
        {
            "chapter": 27,
            "verse": 48,
            "text": "Uss shehar mein no sardar thay jo zamin mein fasad phelatay rehtay thay aur islaah nahi kertay thay"
        },
        {
            "chapter": 27,
            "verse": 49,
            "text": "Unhon ney aapas mein bari qasmen kha kha ker ehad kiya kay raat hi ko saleh aur uss kay ghar walon per hum chapa maaren gay aur uss kay warison say saaf keh den gay kay hum uss kay ehal ki halakat kay waqt mojood na thay aur hum bilkul sachay hain"
        },
        {
            "chapter": 27,
            "verse": 50,
            "text": "Unhon ney makar (khufiya tadbeer) aur hum ney bhi aur woh issay samajhtay hi na thay"
        },
        {
            "chapter": 27,
            "verse": 51,
            "text": "(abb) dekh ley unn kay makar ka anjam kaisa kuch hua Kay hum ney unn ko aur unn ki qom ko sab ko ghaarat ker diya"
        },
        {
            "chapter": 27,
            "verse": 52,
            "text": "Yeh hain unn kay makanaat jo unn kay zulm ki waja say ujray paray hain jo log ilm rakhtay hain unn kay liye iss mein bari nishani hai"
        },
        {
            "chapter": 27,
            "verse": 53,
            "text": "Hum ney unn ko jo eman laye thay aur perhezgaar thay baal baal bacha liya"
        },
        {
            "chapter": 27,
            "verse": 54,
            "text": "Aur loot ka (zikar ker) jabkay uss ney apni qom say kaha kay kiya bawajood dekhney bhalney kay phir bhi tum bad-kaari ker rahey ho"
        },
        {
            "chapter": 27,
            "verse": 55,
            "text": "Yeh kiya baat hai kay tum aurton ko chor ker mardon kay pass shewat say aatay ho? Haq yeh hai kay tum bari hi nadani ker rahey ho"
        },
        {
            "chapter": 27,
            "verse": 56,
            "text": "Qom ka jawab ba-juz iss kehnay kay aur kuch na tha kay aal-e-loot ko apnay shehar say shahar badar kerdo yeh to baray pak baaz bann rahey hain"
        },
        {
            "chapter": 27,
            "verse": 57,
            "text": "Pus hum ney ussay aur uss kay ehal ko ba-juz uss ki biwi kay sab ko bacha liya uss ka andaza to baqi reh janey walon mein hum laga hi chukay thay"
        },
        {
            "chapter": 27,
            "verse": 58,
            "text": "Aur unn per aik (khas qisam ki) barish barsa di pus unn dhamkaye huye logon per buri barish hui"
        },
        {
            "chapter": 27,
            "verse": 59,
            "text": "Tu keh dey kay tamam tareef Allah hi kay liye hai aur uss kay bar-gazeeda bandon per salam hai. Kiya Allah Taalaa behtar hai ya woh jinhen yeh log shareek thera rahey hain"
        },
        {
            "chapter": 27,
            "verse": 60,
            "text": "Bhala batao to? Kay aasamano ko aur zamin ko kiss ney peda kiya? Kiss ney aasman say barish barsaee? Phir uss say haray bharay ba-ronaq baghaat uga diye? Unn baghon kay darakhton ko tum hergiz na uga saktay kiya Allah kay sath aur koi mabood bhi hai? Bulkay yeh log hut jatay hain (seedhi raah say)"
        },
        {
            "chapter": 27,
            "verse": 61,
            "text": "Kiya woh jiss ney zamin ko qarar gaah banaya aur uss kay darmiyan nehren jari kerdin aur uss kay liye pahar banaye aur do samandaron kay darmiyan rok bana di kiya Allah kay sath koi aur mabood bhi hai? Bulkay inn mein say aksar kuch jantay hi nahi"
        },
        {
            "chapter": 27,
            "verse": 62,
            "text": "Bay kus ki pukar ko jab kay woh pukaray kaun qabool ker kay sakhti ko door ker deta hai? Aur tumhen zamin ka khalfa banata hai kiya Allah Taalaa kay sath koi aur mabood hai? Tum boht kum naseehat-o-ibrat hasil kertay ho"
        },
        {
            "chapter": 27,
            "verse": 63,
            "text": "Kiya woh jo tumhen khushki aur tari ki tareekiyon mein raah dikhata hai aur jo apni rehmat say pehlay hi khushkhabriyan denay wali hawayen chalata hai kiya Allah kay sath koi aur mabood bhi hai jinhen yeh shareek kertay hain unn sab say Allah buland-o-bala-tar hai"
        },
        {
            "chapter": 27,
            "verse": 64,
            "text": "Kiya woh jo makhlooq ki awwal dafa pedaeesh kerta hai phir ussay lotaye ga aur jo tumhen aasman aur zamin say roziyan dey raha hai kiya Allah kay sath koi aur mabood hai keh dijiye kay agar sachay hoto apni daleel lao"
        },
        {
            "chapter": 27,
            "verse": 65,
            "text": "Keh dijiye kay aasmano walon mein say zamin walon mein say siwaye Allah kay koi ghaib nahi janta unhen to yeh bhi nahi maloom kay kab utha kharay kiye jayen gay"
        },
        {
            "chapter": 27,
            "verse": 66,
            "text": "Bulkay aakhirat kay baray mein unn ka ilm khatam ho chuka hai bulkay yeh iss ki taraf say shak mein hain. Bulkay yeh iss say andhay hain"
        },
        {
            "chapter": 27,
            "verse": 67,
            "text": "Kafiron ney kaha kay kiya jab hum mitti ho jayen gay aur humaray baap dada bhi kiya hum phir nikalay jayen gay"
        },
        {
            "chapter": 27,
            "verse": 68,
            "text": "Hum aur humaray baap dadon ko boht pehlay say yeh waday diye jatay rahey. Kuch nahi yeh to sirf aglon kay afsaney hain"
        },
        {
            "chapter": 27,
            "verse": 69,
            "text": "Keh dijiye kay zamin mein chal phir ker zara dekho to sahi kay gunehgaron ka kaisa anjam hua"
        },
        {
            "chapter": 27,
            "verse": 70,
            "text": "Aap inn kay baray mein ghum na keren aur inn kay dao ghaat say tang dil na hon"
        },
        {
            "chapter": 27,
            "verse": 71,
            "text": "Kehtay hain kay yeh wada kab hai agar sachay ho to batla do"
        },
        {
            "chapter": 27,
            "verse": 72,
            "text": "Jawab dijiye! kay shayad baaz woh cheezen jin ki tum jaldi macha rahey ho tum say boht hi qareen hogaee hon"
        },
        {
            "chapter": 27,
            "verse": 73,
            "text": "Yaqeenan aap ka perwerdigar tamam logon per baray hi fazal wala hai lekin aksar log na-shukri kertay hain"
        },
        {
            "chapter": 27,
            "verse": 74,
            "text": "Be-shak aap ka rab unn cheezon ko bhi janta hai jinhen unn kay seenay chupa rahey hain aur jinhen zahir ker rahey hain"
        },
        {
            "chapter": 27,
            "verse": 75,
            "text": "Aasman-o-zamin ki koi posheeda cheez bhi aisi nahi jo roshan aur khulli kitab mein na ho"
        },
        {
            "chapter": 27,
            "verse": 76,
            "text": "Yaqeena yeh quran bani israeel kay samney unn aksar cheezon ka biyan ker raha hai jin mein yeh ikhtilaf kertay hain"
        },
        {
            "chapter": 27,
            "verse": 77,
            "text": "Aur yeh quran eman walon kay liye yaqeenan hidayat aur rehmat hai"
        },
        {
            "chapter": 27,
            "verse": 78,
            "text": "Aap ka rab unn kay darmiyan apnay hukum say sab faislay ker dey ga woh bara hi ghalib aur dana hai"
        },
        {
            "chapter": 27,
            "verse": 79,
            "text": "Pus aap yaqeenan Allah hi per bharosa rakhiye yaqeenan aap sachay aur khullay deen per hain"
        },
        {
            "chapter": 27,
            "verse": 80,
            "text": "Be-shak aap murdon ko nahi suna saktay hain aur na behron ko apni pukar suna saktay hain jabkay woh peeth pheray roo gardaan ja rahey hon"
        },
        {
            "chapter": 27,
            "verse": 81,
            "text": "Aur na aap andhon ko unn ki gumrahee say hata ker rehnumaee ker saktay hain aap to sirf unhen suna saktay hain jo humari aayaton per eman laye hain phir woh farmanbardaar ho jatay hain"
        },
        {
            "chapter": 27,
            "verse": 82,
            "text": "Jab unn kay upper azab ka wada sabit hojaye ga hum zamin say unn kay liye aik janwar nikalen gay jo unn say batein kerta hoga kay log humari aayaton per yaqeen nahi kertay thay"
        },
        {
            "chapter": 27,
            "verse": 83,
            "text": "Aur jiss din her ummat mein say unn logon kay giroh ko jo humari aayaton ko jhutlatay thay gher ghaar ker layen gay phir woh sab kay sab alaga ker diye jayen gay"
        },
        {
            "chapter": 27,
            "verse": 84,
            "text": "Jab sab kay sab aa phonchen gay to Allah Taalaa farmaye ga kay tum ney meri aayaton ko bawajood yeh kay tumhen unn ka poora ilm na tha kiyon jhutlaya? Aur yeh bhi batlao kay tum kiya kuch kertay rahey"
        },
        {
            "chapter": 27,
            "verse": 85,
            "text": "Ba-sabab iss kay kay unhon ney zulm kiya tha unn per baat jum jayegi aur woh kuch na bol saken gay"
        },
        {
            "chapter": 27,
            "verse": 86,
            "text": "Kiya woh dekh nahi rahey hain kay hum ney raat ko iss liye banaya hai kay woh iss mein aaram hasil kerlen aur din ko hum ney dikhlaney wala banaya hai yaqeenan iss mein unn logon kay liye nishaniyan hain jo emaan-o-yaqeen rakhtay hain"
        },
        {
            "chapter": 27,
            "verse": 87,
            "text": "Jiss din soor phooka jayega tum sab kay sab aasmanon walay aur zmain walay ghabra uthen gay magar jissay Allah Taalaa chahaye aur saray kay saray aajiz-o-pust ho ker uss kay samney hazir hongay"
        },
        {
            "chapter": 27,
            "verse": 88,
            "text": "Aur aap paharon ko dekh ker apni jagah jamay huye khayal kertay hain lekin woh bhi badal ki tarah urtay phiren gay yeh hai san’at Allah ki jiss ney her cheez ko mazboot banaya hai jo kuch tum kertay ho uss say woh ba-khabar hai"
        },
        {
            "chapter": 27,
            "verse": 89,
            "text": "Jo log nek amal layen gay unhen uss say behtar badla milay ga aur woh uss din ki ghabrahat say bey khof hongay"
        },
        {
            "chapter": 27,
            "verse": 90,
            "text": "Aur jo buraee ley ker aayen gay woh ondhay mun aag mein jhonk diye jayen gay. Sirf wohi badla diye jao gay jo tum kertay rahey"
        },
        {
            "chapter": 27,
            "verse": 91,
            "text": "Mujhay to bus yehi hukum diya gaya hai kay mein iss shehar kay perwerdigar ki ibadat kerta rahon jiss ney issay hurmat wala banaya hai jiss ki milkiyat her cheez hai aur mujhay yeh bhi farmaya gaya hai kay mein farmanbardaron mein say ho jaon"
        },
        {
            "chapter": 27,
            "verse": 92,
            "text": "Aur mein quran ki tilawat kerta rahon jo raah-e-raast per aajaye woh apnay nafay kay liye raah-e-raast per aayega. Aur jo behak jaye to keh dijiye! kay mein to sirf hoshiyaar kerney walon mein say hun"
        },
        {
            "chapter": 27,
            "verse": 93,
            "text": "Keh dijiye! kay tamam tareefen Allah hi ko saza waar hain woh un-qareeb apni nishaniyan dikhaye ga jinhen tum (khud) pehchan lo gay aur jo kuch tum kertay ho uss say aap ka rab ghafil nahi"
        },
        {
            "chapter": 28,
            "verse": 1,
            "text": "Tuaa-Seen-Meem"
        },
        {
            "chapter": 28,
            "verse": 2,
            "text": "Yeh aayaten hain roshan kitab ki"
        },
        {
            "chapter": 28,
            "verse": 3,
            "text": "Hum aap kay samney musa aur firaon ka sahih waqiya biyan kertay hain unn logon kay liye jo eman rakhtay hain"
        },
        {
            "chapter": 28,
            "verse": 4,
            "text": "Yaqeenan firaon ney zamin mein sirkashi ker rakhi thi aur wahan kay logon ko giroh giroh bana rakha tha aur unn mein say aik firqay ko kamzor ker rakha tha aur unn kay larkon ko to zibah ker dalta tha aur unn ki larkiyon ko zinda chor deta tha. Be-shak-o-shuba woh tha hi mufisdon mein say"
        },
        {
            "chapter": 28,
            "verse": 5,
            "text": "Phir humari chahat hui kay hum unn per karam farmayen jinhen zamin mein bey hadd kamzor ker diya gaya tha aur hum unhin ko paishwa aur (zamin) ka waris banayen"
        },
        {
            "chapter": 28,
            "verse": 6,
            "text": "Aur yeh bhi kay hum unhen zamin mein qudrat-o-ikhtiyar den aur firaon aur haamaan aur unn kay lashkeron ko woh dikhayen jiss say woh darr rahey hain"
        },
        {
            "chapter": 28,
            "verse": 7,
            "text": "Hum ney musa (alh-e-salam) ki maa ko wahee ki kay issay doodh pilati reh aur jab tujhay iss ki nisbat koi khof maloom hoto issay darya mein baha dena aur koi darr khof ya ranj ghum na kerna hum yaqeenan issay tumhari taraf lotaney walay hain aur issay apnay payghumbaron mein bananey walay hain"
        },
        {
            "chapter": 28,
            "verse": 8,
            "text": "Aakhir firaon kay logon ney iss bachay ko utha liya kay aakhir kaar yehi bacha inn ka dushman hua aur inn kay ranj ka baees bana kuch shak nahi kay firaon aur haamaan aur unn kay lashkar thay hi khata kaar"
        },
        {
            "chapter": 28,
            "verse": 9,
            "text": "Aur firaon ki biwi ney kaha kay yeh to teri aur meri aankhon ki thandak hai issay qatal na kero boht mumkin hai kay yeh humen koi faeeda phonchaye ya hum issay apna hi beta bana len aur yeh log shaoor hi na rakhtay thay"
        },
        {
            "chapter": 28,
            "verse": 10,
            "text": "Musa (alh-e-salam) ki walida ka dil bey qarar hogaya qareeb thin kay iss waqiyey ko zahir ker detin agar hum unn kay dil ko dharas na dey detay yeh iss liey kay woh yaqeen kerney walon mein rahey"
        },
        {
            "chapter": 28,
            "verse": 11,
            "text": "Musa (alh-e-salam) ki walida ney uss ki behan say kaha kay tu iss kay peechay peechay ja to woh ussay door hi door say dekhti rahi aur firaoniyon ko iss ka ilm bhi na hua"
        },
        {
            "chapter": 28,
            "verse": 12,
            "text": "Unn kay phonchney say pehlay hum ney musa (alh-e-salam) per daeeiyon ka doodh haram ker diya tha. Yeh kehnay lagi kay kiya mein tumhen aisa gharana bataon jo iss bachay ki tumharay liye perwerish keray aur hon bhi woh iss bachay kay khair khuwa"
        },
        {
            "chapter": 28,
            "verse": 13,
            "text": "Pus hum ney ussay uss ki maa ki taraf wapis phonchaya takay uss ki aankhen thandi rahen aur aazardah khatir na ho aur jaan ley kay Allah Taalaa ka wada sacha hai lekin aksar log nahi jantay"
        },
        {
            "chapter": 28,
            "verse": 14,
            "text": "Aur jab musa (alh-e-salam) apni jawani ko phonch gaye aur pooray tawana hogaye hum ney unhen hikmat-o-ilm ata farmaya neki kerney walon ko hum issi tarah badla diya kertay hain"
        },
        {
            "chapter": 28,
            "verse": 15,
            "text": "Aur musa (alh-e-salam) aik aisay waqt shehar mein aaye jabkay shehar kay log ghaflat mein thay. Yahan do shakson ko lartay huyey paya yeh aik to uss kay rafiqon mein say tha aur yeh doosra uss kay dushmanon mein say uss ki qom walay ney uss kay khilaf jo uss kay dushmanon mein say tha uss say faryad ki jiss per musa (alh-e-salam) ney uss kay mukka mara jiss say woh marr gaya musa (alh-e-salam) kehnay lagay yeh to shetani kaam hai yaqeenan shetan dushman aur khullay tor per behkaney wala hai"
        },
        {
            "chapter": 28,
            "verse": 16,
            "text": "Phir dua kerney lagay aey perwerdigar! Mein ney khud apnay upper zulm kiya tu mujhay moaf farma dey Allah Taalaa ney ussay bakhsh diya woh bakhsish aur boht meharbani kerney wala hai"
        },
        {
            "chapter": 28,
            "verse": 17,
            "text": "Kehnay lagay aey meray rab! Jesay tu ney mujh per yeh karam farmaya mein bhi abb hergiz kissi gunehgar ka madadgar na bano ga"
        },
        {
            "chapter": 28,
            "verse": 18,
            "text": "Subah hi subah dartay andesha ki halat mein khabren lenay ko shehar mein gaye kay achanak wohi shaks jiss ney kal unn say madad talab ki thi unn say faryad ker raha hai. Musa (alh-e-salam) ney uss say kaha iss mein shak nahi tu to sareeh bey raah hai"
        },
        {
            "chapter": 28,
            "verse": 19,
            "text": "Phir jab uss kay aur apnay dushman ko pakarna chaha woh faryadi kehnay laga kay musa (alh-e-salam) kiya jissa tarah tu ney kal aik shaks ko qatal kiya hai mujhay bhi maar dalna chahata hai tu to mulk mein zalim-o-sirkash hona hi chahata hai aur tera yeh irada hi nahi kay milap kerney walon mein say ho"
        },
        {
            "chapter": 28,
            "verse": 20,
            "text": "Shehar kay parlay kinaray say aik shaks dorta hua aaya aur kehnay laga aey musa! Yahan kay sardar teray qatal ka mashwara ker rahey hain pus tu boht jald chala ja mujhay apna khair khuwa maan"
        },
        {
            "chapter": 28,
            "verse": 21,
            "text": "Pus musa (alh-e-salam) wahan say khofzada ho ker dekhtay bhaltay nikal kharay huyey kehnay lagay aey perwerdigar! Mujhay zlimon kay giroh say bacha ley"
        },
        {
            "chapter": 28,
            "verse": 22,
            "text": "Aur jab madiyan ki taraf mutawajja huyey to kehnay lagay mujhay umeed hai kay mera rab mujhay seedhi raah ley chalay ga"
        },
        {
            "chapter": 28,
            "verse": 23,
            "text": "Madiyan kay pani per jab aap phonchay to dekha kay logon ki aik jamat wahan pani pila rahi hai aur do aurten alag khari apnay (janwaron ko) rokti hui dikhaee den poocha kay tumhara kiya haal hai woh boleen kay jab tak yeh charwahey wapis na lot jayen hum pani nahi pilatin aur humaray walid boht bari umar kay boorhay hain"
        },
        {
            "chapter": 28,
            "verse": 24,
            "text": "Pus aap ney khud inn janwaron ko pani pila diya phir saye ki taraf hut aaye aur kehnay lagay aey perwerdigar! Tu jo kuch bhalaee meri taraf utaray mein uss ka mohtaj hun"
        },
        {
            "chapter": 28,
            "verse": 25,
            "text": "Itnay mein dono aurton mein say aik unn ki taraf sharam-o-haya say chalti hui aaee kehnay lagi kay meray baap aap ko bula rahey hain takay aap ney humaray (janwaron) ko jo pani pilaya hai uss ki ujrat den jab hazrat musa (alh-e-salam) unn kay pass phonchay aur unn say apna sara haal biyan kiya to woh kehnay lagay abb na darr tu ney zalim qom say nijat paee"
        },
        {
            "chapter": 28,
            "verse": 26,
            "text": "Unn dono mein say aik ney kaha abba ji! Aap enhen mazdoori per rakh lijiyey kiyon kay jinhen aap ujrat per rakhen unn mein say sab say behtar woh hai jo mazboot aur amanat daar ho"
        },
        {
            "chapter": 28,
            "verse": 27,
            "text": "Uss buzrug ney kaha mein apni inn dono larkiyon mein say aik ko aap kay nikkah mein dena chahata hun iss (mehar per) kay aap aath saal tak mera kaam kaaj keren. Haan agar aap dus saal pooray keren to yeh aap ki taraf say bator ehsan kay hai mein yeh hergiz nahi chahata kay aap ko kissi mushaqqat mein dalon Allah ko manzoor hai to aagay chal ker aap mujhay bhala aadmi payen gay"
        },
        {
            "chapter": 28,
            "verse": 28,
            "text": "Musa (lah-e-salam) ney kaha khair to yeh baat meray aur aap kay darmiyan pukhta hogaee mein inn dono muddaton mein say jissay poora keron mujh per koi ziyadti na ho hum yeh jo kuch ker rahey hain iss per Allah (gawah aur) kaar saaz hai"
        },
        {
            "chapter": 28,
            "verse": 29,
            "text": "Jab hazrat musa (alh-e-salam) ney muddat poori ker liaur apnay ghar walon ko ley ker chalay to koh-e-toor ki taraf aag dekhi. Apni biwi say kehnay lagay thero! Mein ney aag dekhi hai boht mumkin hai kay mein wahan say koi khabar laaon ya aag ka koi angara laon takay tum seenk lo"
        },
        {
            "chapter": 28,
            "verse": 30,
            "text": "Pus jab wahan phonchay to uss ba-barkat zamin kay maidan kay dayen kinaray kay darakht mein say awaz diyey gaye kay aey musa! Yaqeenan mein hi Allah hun saray jahano ka perwerdigar"
        },
        {
            "chapter": 28,
            "verse": 31,
            "text": "Aur yeh (bhi awaz aaee) kay apni laathi daal dey. Phir jab ussay dekha kay woh saanp ki tarah phan phana rahi hai to peeth pher ker wapis hogaye aur murr ker rukh bhi na kiya hum ney kaha aey musa! Aagay aa darr mat yaqeenan tu her tarah aman wala hai"
        },
        {
            "chapter": 28,
            "verse": 32,
            "text": "Apnay hath ko apnay girbaan mein daal woh baghair kisi qisam kay rog kay chamakta hua niklay ga bilkul safaid aur khof say (bachney kay liye) apnay bazoo apni taraf mila ley pus yeh dono moajzzay teray liye teray rab ki taraf say hain firaon aur uss ki jamat ki taraf yaqeenan woh sab kay sab bey hukum aur na farman log hain"
        },
        {
            "chapter": 28,
            "verse": 33,
            "text": "Musa (alh-e-salam) ney kaha perwerdigar! Mein ney unn ka aik aadmi qatal ker diya tha. Abb mujhay andesha hai kay woh mujhay bhi qatal ker daalen"
        },
        {
            "chapter": 28,
            "verse": 34,
            "text": "Aur mer bhai haroon (alh-e-salam) mujh say boht ziyada faseeh zaban wala hai tu ussay bhi mera madadgar bana ker meray sath bhej kay woh mujhay sacha manay mujhay to khof hai kay woh sab mujhay jhutla den gay"
        },
        {
            "chapter": 28,
            "verse": 35,
            "text": "Allah Taalaa ney farmaya kay hum teray bhai kay sath tera bazoo mazboot ker den gay aur tum dono ko ghalba den gay firaoni tum tak phonch hi na saken gay ba-sabab humari nishaniyon kay tum dono aur tumhari tabey daari kerney walay hi ghalib rahen gay"
        },
        {
            "chapter": 28,
            "verse": 36,
            "text": "Pus jab unn kay pass musa (alh-e-salam) humaray diyey huyey khullay moajzzay ley ker phonchay to woh kehnay lagay yeh to sirf ghara gharaya jadoo hai hum ney apnay aglay baap dadon kay zamaney mein kabhi yeh nahi suna"
        },
        {
            "chapter": 28,
            "verse": 37,
            "text": "Hazrat musa (alh-e-salam) kehnay lagay mera rab taalaa issay khoob janta hai jo uss kay pass ki hidayat ley ker aata hai aur jiss kay liye aakhirat ka (acha) anjam hota hai yaqeenan bey insafon ka bhala na hoga"
        },
        {
            "chapter": 28,
            "verse": 38,
            "text": "Firaon kehney laga aey darbariyo! Mein to apnay siwa kissi ko tumhara mabood nahi janta. Sunn aey haamaan! Tu meray liye mitti ko aag say pakwa phir meray liye aik mehal tameer ker to mein musa kay mabood ko jhank loon ussay mein to jhooton mein say hi gumaan ker raha hun"
        },
        {
            "chapter": 28,
            "verse": 39,
            "text": "Uss ney aur uss kay lashkar ney na-haq tareeqay per mulk mein takabbur kiya aur samajh liya kay woh humari janib lotaye hi na jayen gay"
        },
        {
            "chapter": 28,
            "verse": 40,
            "text": "Bil-aakhir hum ney ussay aur uss kay lashkaron ko pakar liya aur darya burd ker diya abb dekh ley kay unn gunehgaaron ka anjam kaisa kuch hua"
        },
        {
            "chapter": 28,
            "verse": 41,
            "text": "Aur hum ney unhen aisay imam bana diyey kay logon ko jahannum ki taraf bulayen aur roz-e-qayamat mutlaq madad na kiye jayen"
        },
        {
            "chapter": 28,
            "verse": 42,
            "text": "Aur hum ney iss duniya mein bhi unn kay peechay apni laanat laga di aur qayamat kay din bhi woh bad-haal logon mein say hongay"
        },
        {
            "chapter": 28,
            "verse": 43,
            "text": "Aur unn aglay zamaney walon ko halak kerney kay baad hum ney musa (alh-e-salam) ko aisi kitab inayat farmaee jo logon kay liye daleel aur hidayat-o-rehmat ho ker aaee thi takay woh naseehat hasil ker len"
        },
        {
            "chapter": 28,
            "verse": 44,
            "text": "Aur toot kay maghribi janib jab kay hum ney musa (alh-e-salam) ko hukum ehkaam ki wahee phonchaee thi na to tu mojood tha aur na tu dekhney walon mein say tha"
        },
        {
            "chapter": 28,
            "verse": 45,
            "text": "Lekin hum ney boht si naslen peda kin jin per lambi muddaten guzar gayen aur na tu madiyan kay rehney walon mein say tha kay unn kay samney humari aayaton ki tilawat kerta bulkay hum hi rasoolon kay bhejney walay rahey"
        },
        {
            "chapter": 28,
            "verse": 46,
            "text": "Aur na tu toor ki taraf tha jab kay hum ney aawaz di bulkay yeh teray perwerdigar ki taraf say aik rehmat hai iss liye kay tu unn logon ko hoshiyaar ker dey jin kay pass tujh say pehlay koi daraney wala nahi phoncha kiya ajab kay woh naseehat hasil ker len"
        },
        {
            "chapter": 28,
            "verse": 47,
            "text": "Agar yeh baat na hoti kay enhen unn kay apnay hathon aagay bhejay huyey aemaal ki waja say koi naseehat phonchti to yeh keh uthtay kay aey humaray rab! Tu ney humari taraf koi rasool kiyon na bheja? Kay hum teri aayaton ki tabeydaari kertay aur eman walon mein say ho jatay"
        },
        {
            "chapter": 28,
            "verse": 48,
            "text": "Phir jab unn kay pass humari taraf say haq aa phoncha to kehtay hain kay yeh woh kiyon nahi diya gaya jesay diyey gaye thay musa (alh-e-salam) acha to kiya musa (alh-e-salam) ko jo kuch diya gaya tha uss kay sath logon ney kufur nahi kiya tha saaf kaha tha kay yeh dono jadoogar hain jo aik doosray kay madadgaar hain aur hum to inn sab kay munkir hain"
        },
        {
            "chapter": 28,
            "verse": 49,
            "text": "Kehdey agar sachay hoto tum bhi Allah kay pass say aisi kitab ley aao jo inn dono say ziyada hidayat wali ho mein ussi ki pairwee keroon ga"
        },
        {
            "chapter": 28,
            "verse": 50,
            "text": "Phir agar yeh teri na maney to tu yaqeen ker lay kay yeh sirf apni khuwaish ki pairwee ker rahey hain. Aur uss say barh ker behka hua kaun hai? Jo apni khuwaish kay peechay para hua ho baghair Allah ki rehnumaee kay be-shak Allah Taalaa zalim logon ko hidayat nahi deta"
        },
        {
            "chapter": 28,
            "verse": 51,
            "text": "Aur hum barabar pay dar pay logon kay liye apna kalaam bhejtay rahey takay woh naseehat hasil kerlen"
        },
        {
            "chapter": 28,
            "verse": 52,
            "text": "Jiss ko hum ney iss say pehlay kitab inayat farmaee woh to uss per bhi eman rakhtay hain"
        },
        {
            "chapter": 28,
            "verse": 53,
            "text": "Aur jab uss ki aayaten unn kay pass parhi jati hain to woh keh detay hain kay iss kay humaray rab ki taraf say haq honey per humara eman hai hum to iss say pehlay hi musalman hain"
        },
        {
            "chapter": 28,
            "verse": 54,
            "text": "Yeh apnay kiye huyey sabar kay badley dohra dohra ajar diye jayen gay. Yeh neki say badi ko taal detay hain aur hum ney enhen jo dey rakha hai iss mein say detay rehtay hain"
        },
        {
            "chapter": 28,
            "verse": 55,
            "text": "Aur jab bey huda baat kaan mein parti hai to uss say kinara ker letay hain aur keh detay hain kay humaray amal humaray liye aur tumharay amal tumharay liye tum per salam ho hum jahilon say (ulajhna) nahi chahatay"
        },
        {
            "chapter": 28,
            "verse": 56,
            "text": "Aap jissay chahayen hidayat nahi ker saktay bulkay Allah Taalaa hi jissay chahaye hidayat kerta hai. Hidayat walon say wohi khoob aagah hai"
        },
        {
            "chapter": 28,
            "verse": 57,
            "text": "Kehney lagay kay agar hum aap kay sath hoker hidayat kay tabey daar bann jayen to hum to apnay mulk say uchak liye jayen kiya hum ney unehn aman-o-amaan aur hurmat walay haram mein jagah nahi di? Jahan tamam cheezon kay phal khinchay chalay aatay hain jo humaray pass bator rizk kay hain lekin inn mein say aksar kuch nahi jantay"
        },
        {
            "chapter": 28,
            "verse": 58,
            "text": "Aur hum ney boht si woh bastiyan tabah kerdin jo apnay aish-o-ishrat mein itraney lagi thin yeh hain unn ki rehaeesh ki jaghen jo unn kay baad boht kum hi abad ki gaeen aur hum hi hain aakhir sab kuch kay waris"
        },
        {
            "chapter": 28,
            "verse": 59,
            "text": "Tera rab kissi aik basti ko bhi uss waqt tak halak nahi kerta jab tak kay unn ki kissi bari basti mein apna koi payghumbar nahi bhej dey jo unehn humari aayaten parh ker suna deyaur hum bastiyon ko ussi waqt halak kertay hain jabkay wahan walay zulm-o-sitam per kamar kass len"
        },
        {
            "chapter": 28,
            "verse": 60,
            "text": "Aur tumhen jo kuch diya gaya hai woh sirf zindag-e-duniya ka samaan aur ussi ki ronaq hai haan Allah kay pass jo hai woh boht hi behtar aur dairpaa hai. Kiya tum nahi samajhtay"
        },
        {
            "chapter": 28,
            "verse": 61,
            "text": "Kiya woh shaks jiss say hum ney nek wada kiya hai jissay woh qata’an paney wala hai misil uss shaks kay ho sakta hai? Jissay hum ney zindaganiy-e-duniya ki kuch yun hi si manfa’at dey di phir bil-aakhir woh qayamat kay roz pakra baandha hazir kiya jayega"
        },
        {
            "chapter": 28,
            "verse": 62,
            "text": "Aur jiss din Allah Taalaa unhen pukar ker farmaye ga kay tum jinehn apnay gumaan mein mera shareek thera rahey thay kahan hain"
        },
        {
            "chapter": 28,
            "verse": 63,
            "text": "Jin per baat aa chuki woh jawab den gay kay aey humaray perwerdigar! Yehi woh hain jinhen hum ney behka rakha tha hum ney enhen issi tarah behkaya jiss tarah hum behkay thay hum teri sarkar mein apni dast darazi kertay hain yeh humari ibadat nahi kertay thay"
        },
        {
            "chapter": 28,
            "verse": 64,
            "text": "Kaha jayega apnay shareekon ko bulao woh bulayen gay lekin woh jawab tak na den gay aur sab azab dekh len gay kaash yeh log hidayat paa letay"
        },
        {
            "chapter": 28,
            "verse": 65,
            "text": "Uss din unn ko bula ker poochay ga kay tum ney nabiyon ko kiya jawab diya"
        },
        {
            "chapter": 28,
            "verse": 66,
            "text": "Phir uss din unn ki tamam daleelen gumm hojayen gi aur aik doosray say sawal tak na keren gay"
        },
        {
            "chapter": 28,
            "verse": 67,
            "text": "Haan jo shaks tauba ker ley eman ley aaye aur nek kaam keray yaqeen hai kay woh nijat paaney walon mein say hojaye ga"
        },
        {
            "chapter": 28,
            "verse": 68,
            "text": "Aur aap ka rab jo chahata hai peda kerta hai aur jisay chahata hai chun leta hai inn mein say kissi ko koi ikhtiyar nahi Allah hi kay liye paki hai woh buland tar hai her uss cheez say kay log shareek kertay hain"
        },
        {
            "chapter": 28,
            "verse": 69,
            "text": "Unn kay seenay jo kuch chupatay aur jo kuch zahir kertay hain aap ka rab sab kuch janta hai"
        },
        {
            "chapter": 28,
            "verse": 70,
            "text": "Wohi Allah hai uss kay siwa koi laeeq-e-ibadat nahi duniya aur aakhirat mein ussi ki tareef hai. Ussi kay liye farman rawaqee hai aur ussi ki taraf tum sab pheray jao gay"
        },
        {
            "chapter": 28,
            "verse": 71,
            "text": "Keh dijiye! kay dekho to sahi agar Allah Taalaa tum per raat hi raat qayamat tak barabar ker dey to siwaye Allah kay kaun mabood hai jo tumharay pass din ki roshni laye? Kiya tum suntay nahi ho"
        },
        {
            "chapter": 28,
            "verse": 72,
            "text": "Poochiye! Kay yeh bhi batado kay agar Allah Taalaa tum per hamesha qayamat tak din hi din rakhay to bhi siwaye Allah Taalaa kay koi mabood hai jo tumharay pass raat ley aaye? Jiss mein tum aaraam hasil kero kiya tum dekh nahi rahey ho"
        },
        {
            "chapter": 28,
            "verse": 73,
            "text": "Ussi ney tumharay liye apnay fazal-o-karam say din raat muqarrar ker diye hain kay tum raat mein aaraam kero aur din mein uss ki bheji hui rozi talash kero yeh iss liye kay tum shukar ada kero"
        },
        {
            "chapter": 28,
            "verse": 74,
            "text": "Aur jiss din unhen pukar ker Allah Taalaa farmaye ga jinhen tum meray shareek khayal kertay thay woh kahan hain"
        },
        {
            "chapter": 28,
            "verse": 75,
            "text": "Aur hum her ummat mein say aik gawah alag ker len gay kay apni daleelen paish kero pus uss waqt jaan len gay kay haq Allah Taalaa ki taraf hai aur jo kuch iftra woh jortay thay sab unn kay pass say kho jaye ga"
        },
        {
            "chapter": 28,
            "verse": 76,
            "text": "Qaroon tha to qom-e-musa say lekin unn per zulm kerney laga tha hum ney ussay (iss qadar) khazaney dey rakhay thay kay kaee kaee taqatwar log ba mushkil uss ki kunjiyan utha saktay thay aik baar uss ki qom ney uss say kaha kay itra mat! Allah Taalaa itraney walon say mohabbat nahi rakhta"
        },
        {
            "chapter": 28,
            "verse": 77,
            "text": "Aur jo kuch Allah Taalaa ney tujhay dey rakha hai uss mein say aakhirat kay ghar ki talash bhi rakh aur apnay dunyawi hissay ko bhi na bhool aur jesay Allah ney teray sath ehsan kiya hai tu bhi acha salook ker aur mulk mein fasad ka khuwan na ho yaqeen maan kay Allah mufsidon ko na pasand rakhta hai"
        },
        {
            "chapter": 28,
            "verse": 78,
            "text": "Qaroon ney kaha yeh sab kuch mujhay meri apni samajh ki bina per hi diya gaya hai kiya issay abb tak yeh nahi maloom kay Allah Taalaa ney uss say pehlay boht si basti walon ko ghaarat ker diya jo uss say boht ziyada qooat walay aur boht bari jama poonji walay thay. Aur gunehgaaron say unn kay gunahon ki baaz purs aisay waqt nahi ki jati"
        },
        {
            "chapter": 28,
            "verse": 79,
            "text": "Pus qaroon poori aaraeesh kay sath apni qom kay majmay mein nikla to dunyawi zindagi kay matwalay kehney lagay kaash kay humen bhi kissi tarah woh mill jata jo qaroon ko diya gaya hai. Yeh to bara hi qismat ka dhani hai"
        },
        {
            "chapter": 28,
            "verse": 80,
            "text": "Zee ilm log unhen samjhaney lagay kay afsos! Behtar cheez to woh hai jo bator sawab unhen milay gi jo Allah per eman layen aur nek amal keren yeh baat unhi kay dil mein dali jati hai jo sabar-o-sahaar walay hon"
        },
        {
            "chapter": 28,
            "verse": 81,
            "text": "(aakhir kaar) hum ney ussay uss kay mehal samet zamin mein dhansa diya aur Allah kay siwa koi jamaat uss ki madad kay liye tayyar na hui na woh khud apnay bachaney walon mein say ho saka"
        },
        {
            "chapter": 28,
            "verse": 82,
            "text": "Aur jo log kal uss kay martabay per phonchney ki aarzoo mandiyan ker rahey thay woh aaj kehney lagay kay kiya tum nahi dekhtay kay Allah Taalaa hi apnay bandon mein say jiss kay liye chahaye rozi kushada ker deta hai aur tang bhi? Agar Allah Taalaa hum per fazal na kerta to humen bhi dhansa deta kiya dekhtay nahi ho kay na-shukron ko kabhi kaamyabi nahi hoti"
        },
        {
            "chapter": 28,
            "verse": 83,
            "text": "Aakhirat ka yeh bhala ghar hum unn hi kay liye muqarrar ker detay hain jo zamin mein unchaee baraee aur fakhar nahi kertay na fasad ki chahat rakhtay hain. Perhezgaron kay liye nihayat hi umdaa anjam hai"
        },
        {
            "chapter": 28,
            "verse": 84,
            "text": "Jo shaks neki laye ga uss uss say behtar milay ga aur jo buraee ley ker aaye ga to aisay bad-aemaali kernay walon ko unn kay unhi aemaal ka badla diya jaye ga jo woh kertay thay"
        },
        {
            "chapter": 28,
            "verse": 85,
            "text": "Jiss Allah ney aap per quran nazil farmaya hai woh doobara aap ko pehli jagah laaney wala hai keh dijiye! kay mera rab ussay bhi ba-khoobi janta hai jo hidayat laya hai aur uss bhi jo khulli gumrahee mein hai"
        },
        {
            "chapter": 28,
            "verse": 86,
            "text": "Aap ko kabhi iss ka khayal bhi na guzra tha kay aap ki taraf kitab nazil farmaee jaye gi lekin yeh aap kay rab i meharbaani say utra. Abb aap ko hergiz kafiron ka madadgaar na hona chahaye"
        },
        {
            "chapter": 28,
            "verse": 87,
            "text": "Khayal rakhiye kay yeh kufaar aap ko Allah Taalaa ki aayaton ki tableegh say rok na den iss kay baad kay yeh aap ki janib utari gaeen to apnay rab ki taraf bulatay rahen aur shirk kerney walon mein say na hon"
        },
        {
            "chapter": 28,
            "verse": 88,
            "text": "Allah Taalaa kay sath kissi aur mabood ko na pukarna ba-juz Allah Taalaa kay koi aur mabood nahi her cheez fana honey wali hai magar ussi ka mun. (aur zaat ) ussi kay liye farmanrawaee hai aur tum ussi ki taraf lotaye jaogay"
        },
        {
            "chapter": 29,
            "verse": 1,
            "text": "Alif-Laam-Meem"
        },
        {
            "chapter": 29,
            "verse": 2,
            "text": "Kiya logon ney yeh guman ker rakha hai kay unn kay sirf iss daway per kay hum eman laye hain hum unhen baghair aazmaye huyey hi chor den gay"
        },
        {
            "chapter": 29,
            "verse": 3,
            "text": "Inn say aglon ko bhi hum ney khoob jancha. Yeqeenan Allah Taalaa unhen bhi jan ley ga jo sach kehtay hain aur unhen bhi maloom ker ley ga jo jhootay hain"
        },
        {
            "chapter": 29,
            "verse": 4,
            "text": "Kiya jo log burayiyan ker rahey hain unhon ney yeh samajh rakha hai kay woh humaray qaboo say bahir ho jayen gay yeh log kaisi buri tajweezen ker rahen hain"
        },
        {
            "chapter": 29,
            "verse": 5,
            "text": "Jisay Allah ki mulaqat ki umeed ho pus Allah ka theraya hua waqt yaqeenan aaney wala hai woh sab kuch sunnay wala sab kuch jannay wala hai"
        },
        {
            "chapter": 29,
            "verse": 6,
            "text": "Aur her aik kosish kerney wala apnay hi bhalay ki kosish kerta hai. Wesay to Allah Taalaa tamam jahaan walon say bey niyaz hai"
        },
        {
            "chapter": 29,
            "verse": 7,
            "text": "Aur jo log eman laye aur unhon ney mutabiq-e-sunnat kaam kiye hum unn kay tamam gunahon ko unn say door ker den gay aur unhen unn kay nek aemaal kay behtareen badlay den gay"
        },
        {
            "chapter": 29,
            "verse": 8,
            "text": "Hum ney her insan ko apnay maa baap kay sath acha salook kerney ki naseehat ki hai haan agar woh yeh kosish keren kay aap meray sath ussay shareek ker len jiss ka aap ko ilm nahi to unn ka kehna na maniyey tum sab ka lotna meri hi taraf hai phir mein her uss cheez say jo tum kertay thay tumhen khabar doon ga"
        },
        {
            "chapter": 29,
            "verse": 9,
            "text": "Aur jin logon ney eman qabool kiya aur nek kaam kiye unhen mein apnay nek bandon mein shumar ker loon ga"
        },
        {
            "chapter": 29,
            "verse": 10,
            "text": "Aur baaz log aisay bhi hain jo zabani kehtay hain kay hum eman laye hain lekin jab Allah ki raah mein koi mushkil aan parti hai to logon ko ezza dahi ko Allah Taalaa kay azab ki tarah bana letay hain haan haan agar Allah ki madad aajaye to pukar uthtay hain kay hum to tumharay sathi hi hain kiya duniya jahaan kay seeno mein jo kuch hai usay Allah Taalaa janta nahi hai"
        },
        {
            "chapter": 29,
            "verse": 11,
            "text": "Jo log eman laye Allah unhen bhi zahir ker kay rahey ga aur munafiqon ko bhi zahir ker kay rahey ga"
        },
        {
            "chapter": 29,
            "verse": 12,
            "text": "Kafiron ney eman walon say kaha kay tum humari raah ki taby daari kero tumharay gunah hum utha len gay halankay woh inn kay gunahon mein say kuch bhi nahi uthaney walay yeh to mehaz jhootay hain"
        },
        {
            "chapter": 29,
            "verse": 13,
            "text": "Albatta yeh apnay bojh dho len gay aur apnay bojhon kay sath hi aur bojh bhi. Aur jo kuch iftra perdaziyan ker rahey hain unn sab ki babat unn say baaz purs ki jaye gi"
        },
        {
            "chapter": 29,
            "verse": 14,
            "text": "Aur hum ney nooh (alh-e-salam) ko unn ki qom ki taraf bheja woh unn mein sarhay no so saal tak rahey phir to unhen toofan ney dhar pakra aur woh thay bhi zalim"
        },
        {
            "chapter": 29,
            "verse": 15,
            "text": "Phir hum ney unhen aur kashti walon ko nijat di aur iss waqey ko hum ney tamam jahaan kay liye ibrat ka nishan bana diya"
        },
        {
            "chapter": 29,
            "verse": 16,
            "text": "Aur ibrahim (alh-e-salam) ney bhi apni qom say farmaya kay Allah Taalaa ki ibadat kero aur uss say dartay raho agar tum mein daanaaee hai to yehi tumharay liye behtar hai"
        },
        {
            "chapter": 29,
            "verse": 17,
            "text": "Tum to Allah Taalaa kay siwa buton ki pooja paat ker rahey ho aur jhooti baatein dil say gharh letay ho. Suno! Jin jin ki tum Allah Taalaa kay siwa pooja paat ker rahey ho woh to tumhari rozi kay malik nahi pus tumhen chahayey kay tum Allah Taalaa hi say roziyan talab kero aur ussi ki ibadat kero aur ussi ki shukar guzari kero aur ussi ki taraf tum lotaye jao gay"
        },
        {
            "chapter": 29,
            "verse": 18,
            "text": "Aur agar tum jhutlao to tum say pehlay ki ummaton ney bhi jhutlaya hai rasool kay zimmay to sirf saaf tor per phoncha dena hi hai"
        },
        {
            "chapter": 29,
            "verse": 19,
            "text": "Kiya enhon ney nahi dekha kay makhlooq ki ibtida kissa tarah Allah ney ki phir Allah iss ka aey-aada keray ga yeh to Allah Taalaa per boht hi aasan hai"
        },
        {
            "chapter": 29,
            "verse": 20,
            "text": "Keh dijiye! kay zamin mein chal phir ker dekho to sahi kay kiss tarah Allah Taalaa ney ibtida’an pedaeesh ki. Phir Allah Taalaa hi doosri naee pedaeesh keray ga Allah Taalaa her cheez per qadir hai"
        },
        {
            "chapter": 29,
            "verse": 21,
            "text": "Jissay chahaye azab keray jiss per chahaye reham keray sab ussi ki taraf lotaye jao gay"
        },
        {
            "chapter": 29,
            "verse": 22,
            "text": "Tum na to zamin mein Allah Taalaa ko aajiz ker saktay ho na aasman mein Allah Taalaa kay siwa tumhara koi waali hai na madadgaar"
        },
        {
            "chapter": 29,
            "verse": 23,
            "text": "Jo log Allah Taalaa ki aayaton aur uss ki mulaqat ko bhulatay hain woh meri rehmat say na umeed ho jayen aur unn kay liye dard naak azab hai"
        },
        {
            "chapter": 29,
            "verse": 24,
            "text": "Unn ki qom ka jawab ba-juz iss kay kuch na tha kay kehney lagay kay issay maar dalo ya issay jala do. Aakhirish Allah ney unhen aag say bacha liya iss mein eman walay logon kay liye boht si nishaniyan hain"
        },
        {
            "chapter": 29,
            "verse": 25,
            "text": "(hazrat ibrahim alh-e-salam ney) kaha kay tum ney jin buton ki parastish Allah kay siwa ki hai unhen tum ney apni aapas ki duniyawi dosti ki bina thera li hai tum sab qayamat kay din aik doosray say kufur kerney lago gay aur aik doosray per lanat kerney lago gay. Aur tumhara sab ka thikana dozakh hoga aur tumhara koi madadgaar na hoga"
        },
        {
            "chapter": 29,
            "verse": 26,
            "text": "Pus hazrat ibrahim (alh-e-salam) per hazrat loot (alh-e-salam) eman laye aur kehnay lagay kay mein apnay rab ki taraf hijrat kerney wala hun. Woh bara hi ghalib aur hakeem hai"
        },
        {
            "chapter": 29,
            "verse": 27,
            "text": "Aur hum ney unhen (ibrahim ko) ishaq-o-yaqoob (alheem-us-salam) ata kiye aur hum ney naboowat aur kitab unn ki aulad mein hi kerdi aur hum ney duniya mein bhi ussay sawab diya aur aakhirat mein to woh saleh logon mein say hai"
        },
        {
            "chapter": 29,
            "verse": 28,
            "text": "Aur hazrat loot (alh-e-salam) ka bhi ziker kero jabkay unhon ney apni qom say farmaya kay tum to iss bad-kaari per utar aaye ho jissay tum say pehlay duniya bhar mein say kissi ney nahi kiya"
        },
        {
            "chapter": 29,
            "verse": 29,
            "text": "Kiya tum mardon kay pass bad faylee kay liye aatay ho aur raastay band kertay ho aur apni aam majlison mein bey hayaeeyon ka kaam kertay ho? Iss kay jawab mein uss ki qom ney ba-juz iss kay aur kuch nahi kaha kay bus jaa agar sacha hai to humaray pass Allah ka azab ley aa"
        },
        {
            "chapter": 29,
            "verse": 30,
            "text": "Hazrat loot (alh-e-salam) ney dua ki kay perwerdigar! Iss mufsid qom per meri madad farma"
        },
        {
            "chapter": 29,
            "verse": 31,
            "text": "Aur jab humaray bhejay huyey farishtay hazrat ibrahim (alh-e-salam) kay pass bisharat ley ker phonchay kehnay lagay kay iss basti walon ko hum halak kerney walay hain yaqeenan yahan kay rehney walay gunehgaar hain"
        },
        {
            "chapter": 29,
            "verse": 32,
            "text": "(hazrat ibrahim alh-e-salam ney) kaha iss mein to loot (alh-e-salam) hain farishton ney kaha yahan jo hain hum unhen ba-khoobi jantay hain. Loot (alh-e-salam) ko aur uss kay khandan ko siwaye uss ki biwi kay hum bacha len gay albatta woh aurat peechay reh janey walon mein say hai"
        },
        {
            "chapter": 29,
            "verse": 33,
            "text": "Phir jab humaray qasid loot (alh-e-salam) kay pass phonchay to woh inn ki waja say ghumgeen huyey aur dil hi dil mein ranj kerney lagay. Qasidon ney kaha aap na khof khayiey na aazarda hon hum aap ko maa aap kay mutallaqeen kay bacha len gay magar aap ki biwi kay woh azab kay liye baqi reh janey walon mein say hogi"
        },
        {
            "chapter": 29,
            "verse": 34,
            "text": "Hum iss basti walon per aasmani azab nazil kerney walay hain iss waja say kay yeh bey hukum ho rahey hain"
        },
        {
            "chapter": 29,
            "verse": 35,
            "text": "Albatta hum ney uss basti ko sareeh ibrat ki nishani bana diya unn logon kay liye jo aqal rakhtay hain"
        },
        {
            "chapter": 29,
            "verse": 36,
            "text": "Aur madiyan ki taraf hum ney unn kay bhai shoaib (alh-e-salam) ko bheja unhon ney kaha aey meri qom kay logo! Allah ki ibadat kero qayamat kay din ki tawaqqa rakho aur zamin mein fasad na kertay phiro"
        },
        {
            "chapter": 29,
            "verse": 37,
            "text": "Phir bhi unhon ney unhen jhutlaya aakhirish unhen zalzalay ney pakar liya aur woh apnay gharon mein bethay kay bethay murda ho ker reh gaye"
        },
        {
            "chapter": 29,
            "verse": 38,
            "text": "Aur hum ney aadiyon aur samoodiyon ko bhi gharat kiya jin kay baad makanaat tumharay samney zahir hain aur shetan ney unhen unn ki bad aemaaliyan aaraasta ker dikhaee thin aur unhen raah say rok diya tha bawajood yeh kay yeh aankhon walay aur hoshiyaar thay"
        },
        {
            "chapter": 29,
            "verse": 39,
            "text": "Aur qaroon aur firaon aur haamaan ko bhi unn kay pass hazrat musa (alh-e-salam) khulay khulay moajzzay ley ker aaye thay phir bhi unhon ney zamin mein takabbur kiya lekin hum say aagay barhney walay na ho sakay"
        },
        {
            "chapter": 29,
            "verse": 40,
            "text": "Phir to her aik ko hum ney uss kay gunah ka wabaal mein giriftar ker liya inn mein say baaz per hum ney pathron ka menh barsaya aur inn mein say baaz ko zor daar awaz sakht awaz ney daboch liya aur inn mein say baaz ko hum ney zamin mein dhansa diya aur inn mein say baaz ko hum ney dobo diya Allah Taalaa aisa nahi kay unn per zulm keray bulkay yehi log apni jano per zulm kertay thay"
        },
        {
            "chapter": 29,
            "verse": 41,
            "text": "Jin logon ney Allah Taalaa kay siwa aur kaar saaz muqarrar ker rakhay hain unn ki misaal makri ki si hai kay woh bhi aik ghar bana leti hai halankay tamam gharon say ziyada boda ghar makri ka ghar hi hai kaash! Woh jaan letay"
        },
        {
            "chapter": 29,
            "verse": 42,
            "text": "Allah Taalaa unn tamam cheezon ko janta hai jinhen woh uss kay siwa pukar rahey hain woh zabardast aur zee hikmat hai"
        },
        {
            "chapter": 29,
            "verse": 43,
            "text": "Hum inn misalon ko logon kay liye biyan farma rahey hain enhen sirf ilm walay hi samajhtay hain"
        },
        {
            "chapter": 29,
            "verse": 44,
            "text": "Allah Taalaa ney aasmano aur zamin ko masleyhat aur haq kay sath peda kiya hai eman walon kay liye to iss mein bari bhari daleel hai"
        },
        {
            "chapter": 29,
            "verse": 45,
            "text": "Jo kitab aap ki taraf wahee ki gaee hai ussay parhiyey aur namaz qaeem keren yaqeenan namaz bey hayaee aur buraee say rokti hai be-shak Allah ka ziker boht bari cheez hai tum jo kuch ker rahey ho uss say Allah khabardaar hai"
        },
        {
            "chapter": 29,
            "verse": 46,
            "text": "Aur ehal-kitab kay sath behas-o-mubahisa na kero magar iss tareeqay per jo umdah ho magar unn kay sath jo unn mein zalim hain aur saaf aeylaan kerdo kay humara to iss kitab per bhi eman hai jo hum per utari gaee hai aur iss per bhi jo tum per utari gaee hai humara tumhara mabood aik hi hai. Hum sab ussi kay hukum bardaar hain"
        },
        {
            "chapter": 29,
            "verse": 47,
            "text": "Aur hum ney issi tarah aap ki taraf apni kitab nazil farmaee hai pus jinhen hum ney kitab di hai woh iss per eman latay hain aur inn (mushrikeen) mein say baaz iss per eman rakhtay hain aur humari aayaton ka inkar sirf kafir hi kertay hain"
        },
        {
            "chapter": 29,
            "verse": 48,
            "text": "Iss say pehlay to aap koi kitab parhtay na thay aur na kissi kitab ko apnay hath say likhtay thay kay batil parast log shak-o-shuba mein partay"
        },
        {
            "chapter": 29,
            "verse": 49,
            "text": "Bulkay yeh (quran) to roshan aayaten hain jo ehal-e-ilm kay seeno mein mehfooz hain humari aayaton ka munkir ba-juz zalimon kay aur koi nahi"
        },
        {
            "chapter": 29,
            "verse": 50,
            "text": "Unhon ney kaha iss per kuch nishaniyan (moajzzaat) iss kay rab ki taraf say kiyon nahi utaray gaye. Aap keh dijiye kay nishaniyan to sab Allah Taalaa kay pass hain mein to sifr khullam khulla aagah ker denay wala hun"
        },
        {
            "chapter": 29,
            "verse": 51,
            "text": "Kiya enhen yeh kafi nahi? Kay hum ney aap per kitab nazil farma di jo inn per parhi ja rahi hai iss mein rehmat (bhi) hai aur naseehat (bhi) hai unn logon kay liye jo eman latay hain"
        },
        {
            "chapter": 29,
            "verse": 52,
            "text": "Keh dijiye kay mujh mein aur tum mein Allah Taalaa gawah hona kafi hai woh aasman-o-zamin ki her cheez ka aalim hai jo log batil kay mannay walay aur Allah Taalaa say kufur kerney walay hain woh zabardast nuksan aur ghatay mein hain"
        },
        {
            "chapter": 29,
            "verse": 53,
            "text": "Yeh log aap say azab ki jaldi ker rahey hain. Agar meri taraf say muqarrar kiya hua waqt na hota to abhi tak inn kay pass azab aa chuka hota yeh yaqeeni baat hai kay achanak inn ki bey khabri mein inn kay pass azab aa phonchay ga"
        },
        {
            "chapter": 29,
            "verse": 54,
            "text": "Yeh azab ki jaldi macha rahey hain aur (tasalli rakhen) jahannum kafiron ko gher lenay wali hai"
        },
        {
            "chapter": 29,
            "verse": 55,
            "text": "Uss din unn kay upper talay say unhen azab dhaanp raha hoga aur Allah Taalaa farmaye ga kay abb apnay ( bad) aemaal ka maza chakho"
        },
        {
            "chapter": 29,
            "verse": 56,
            "text": "Aey meray eman walay bando! Meri zamin boht kushada hai so tum meri hi ibadat kero"
        },
        {
            "chapter": 29,
            "verse": 57,
            "text": "her jaandaar maut ka maza chakhney wala hai aur tum sab humari hi taraf lotaye jaogay"
        },
        {
            "chapter": 29,
            "verse": 58,
            "text": "Aur jo log eman laye aur nek kaam kiye unhen hum yaqeenan jannat kay unn bala khano mein jaga den gay jin kay neechay chashmen beh rahey hain jahan woh hamesha rahen gay kaam kerney walon ka kiya hi acha ajar hai"
        },
        {
            "chapter": 29,
            "verse": 59,
            "text": "Woh jinhon ney sabar kiya aur apnay rab taalaa per bharosa rakhtay hain"
        },
        {
            "chapter": 29,
            "verse": 60,
            "text": "Aur boht say janwar hain jo apni rozi uthaye nahi phirtay unn sab ko aur tumhen bhi Allah Taalaa hi rozi deta hai woh bara hi sunnay jannay wala hai"
        },
        {
            "chapter": 29,
            "verse": 61,
            "text": "Aur agar aap inn say daryaft keren kay zamin-o-aasman ka khaliq aur sooraj chand ko kaam mein laganey wala kaun hai? To inn ka jawab yehi hoga kay Allah Taalaa phir kidhar ultay jarahey hain"
        },
        {
            "chapter": 29,
            "verse": 62,
            "text": "Allah Taalaa apnay bandon mein say jissay chahaye farakh rozi deta hai aur jissay chahaye tang. Yaqeenan Allah Taalaa her cheez ka jannay wala hai"
        },
        {
            "chapter": 29,
            "verse": 63,
            "text": "Aur agar aap inn say sawal keren kay aasman say pani utaar ker zamin ko uss ki maut kay baad zinda kiss ney kiya? To yaqeenan inn ka jawab yehi hoga Allah Taalaa ney. Aap keh den kay her tareef Allah hi kay liye saza waar hai bulkay inn mein say aksar bey aqal hain"
        },
        {
            "chapter": 29,
            "verse": 64,
            "text": "Aur duniya ki yeh zindagani to mehaz khel tamasha hai albatta aakhirat kay ghar ki zindagi hi haqeeqi zindagi hai kaash! Yeh jantay hotay"
        },
        {
            "chapter": 29,
            "verse": 65,
            "text": "Pus yeh log jab kashti mein sawar hotay hain to Allah Taalaa hi ko pukartay hain uss kay liye ibadat ko khalis ker kay phir jab woh enhen khuski ki taraf bacha laata hai to ussi waqt shirk kerney lagtay hain"
        },
        {
            "chapter": 29,
            "verse": 66,
            "text": "Takay humari di hui nematon say mukartay rahen aur barattay rahen. Abhi abhi pata chal jayega"
        },
        {
            "chapter": 29,
            "verse": 67,
            "text": "Kiya yeh nahi dekhtay kay hum ney haram ko baa-aman bana diya hai halankay inn kay ird-gird say log uchak liye jatay hain kiya yeh batil per to yaqeen rakhtay hain aur Allah Taalaa ki nematon per na-shukri kertay hain"
        },
        {
            "chapter": 29,
            "verse": 68,
            "text": "Aur uss say bara zalim kaun hoga? Jo Allah Taalaa per jhoot bandhay ya jab haq uss kay pass aajaye woh ussay jhutlaye kiya aisay kafiron ka thikana jahannum mein na hoga"
        },
        {
            "chapter": 29,
            "verse": 69,
            "text": "Aur jo log humari raah mein mushaqqaten bardasht kertay hain hum unhen apni rahen zaroor dikha den gay. Yaqeenan Allah Taalaa neko kaaron ka sathi hai"
        },
        {
            "chapter": 30,
            "verse": 1,
            "text": "Alif-Laam-Meem"
        },
        {
            "chapter": 30,
            "verse": 2,
            "text": "Roomi maghloob hogaye hain"
        },
        {
            "chapter": 30,
            "verse": 3,
            "text": "Nazdeek ki zamin per aur woh maghloon honey kay baad un-qareeb ghalib aajayen gay"
        },
        {
            "chapter": 30,
            "verse": 4,
            "text": "Chand saal mein hi. Iss say pehlay aur iss kay baad bhi ikhtiyar Allah Taalaa hi ka hai. Uss roz musalman shaadmaan hongay"
        },
        {
            "chapter": 30,
            "verse": 5,
            "text": "Allah ki madad say woh jiss ki chahata hai madad kerta hai. Asal ghalin aur meharbaan wohi hai"
        },
        {
            "chapter": 30,
            "verse": 6,
            "text": "Allah ka wada hai Allah Taalaa apnay waday kay khilaf nahi kerta lekin aksar log nahi jantay"
        },
        {
            "chapter": 30,
            "verse": 7,
            "text": "Woh to (sirf) duniyawi zindagi kay zahir ko (hi) jantay hain aur aakhirat say to bilkul hi bay khabar hain"
        },
        {
            "chapter": 30,
            "verse": 8,
            "text": "Kiya inn logon ney apnay dil mein yeh ghor nahi kiya? Kay Allah Taalaa ney aasmano ko aur zamin aur inn kay darmiyan jo kuch hai sab ko behtareen qareeney say muqarrar waqt tak kay liye hi (peda) kiya hai haan aksar log yaqeenan apnay rab ki mulaqat kay munkir hain"
        },
        {
            "chapter": 30,
            "verse": 9,
            "text": "Kiya enhon ney zamin mein chal phir ker yeh nahi dekha kay inn say pehlay logon ka anjam kaisa (bura) hua? Woh inn say boht zada tawana (aur taqatwar) thay aur unhon ney (bhi) zamin boee joti thi aur inn say ziyada abad ki thi aur unn kay pass unkay rasool roshan dalaeel ley ker aaye thay. Yeh to na mumkin tha kayAllah Taalaa unn per zulm kerta lekin (dar asal) woh khud apni jano per zulm kertay thay"
        },
        {
            "chapter": 30,
            "verse": 10,
            "text": "Phir aakhrish bura kerney walon ka boht hi bura anjam hua iss liye kay woh Allah Taalaa ki aayaton ko jhutlatay thay aur inn ki hansi uratay thay"
        },
        {
            "chapter": 30,
            "verse": 11,
            "text": "Allah Taalaa hi makhlooq ki ibtida kerta hai phir wohi ussay doobara peda keray ga phir tum sab ussi ki taraf lotaye jaogay"
        },
        {
            "chapter": 30,
            "verse": 12,
            "text": "Aur jiss din qayamat qaeem hogi to gunehgaar heyrat zada reh jayen gay"
        },
        {
            "chapter": 30,
            "verse": 13,
            "text": "Aur inn kay tamam tar shareekon mein say aik bhi inn ka sifarshi na hoga aur (khud yeh bhi) apnay shareekon kay munkir ho jayen gay"
        },
        {
            "chapter": 30,
            "verse": 14,
            "text": "Aur jiss din qayamat qaeem hogi uss din (jamaten) alag alag hojayen gi"
        },
        {
            "chapter": 30,
            "verse": 15,
            "text": "Jo eman laa ker nek aemaal kertay rahey woh to jannat mein khush-o-khurram ker diyey jayen gay"
        },
        {
            "chapter": 30,
            "verse": 16,
            "text": "Aur jinhon ney kufur kiya tha aur humari aayaton ko aur aakhirat ki mulaqat ko jhoota theraya tha woh sab azab mein pakar ker hazir rakhay jayen gay"
        },
        {
            "chapter": 30,
            "verse": 17,
            "text": "Pus Allah Taalaa ki tasbeeh parha kero jab kay tum shaam kero aur jab subah kero"
        },
        {
            "chapter": 30,
            "verse": 18,
            "text": "Tamam tareefon kay laeeq aasman-o-zamin mein sirf wohi hai teesray pehar bhi aur zohar kay waqt bhi (uss ki pakeezgi biyan kero)"
        },
        {
            "chapter": 30,
            "verse": 19,
            "text": "(wohi) zinda ko murda say aur murda ko zinda say nikalta hai. Aur wohi zamin ko uss ki maut kay baad zinda kerta hai issi tarah tum (bhi) nikalay jao gay"
        },
        {
            "chapter": 30,
            "verse": 20,
            "text": "Allah ki nishaniyon mein say hai kay uss ney tum ko mitti say peda kiya phir abb insan bann ker (chaltay phirtay) phel rahey ho"
        },
        {
            "chapter": 30,
            "verse": 21,
            "text": "Aur uss ki nishaniyon mein say hai kay tumhari hi jins say biwiyan peda ki takay tum inn say aaram pao uss ney tumharay darmiyan mohabbat aur humdardi qaeem kerdi yaqeenan ghor-o-fiker kerney walon kay liye iss mein boht si nishaniyan hain"
        },
        {
            "chapter": 30,
            "verse": 22,
            "text": "Uss (ki qudrat) ki nishaniyon mein say aasmano aur zamin ki pedaeesh aur tumhari zabano aur rangaton ka ikhtilaf (bhi) hai danish mando kay liye iss mein yaqeenan bari nishaniyan hain"
        },
        {
            "chapter": 30,
            "verse": 23,
            "text": "Aur (bhi) uss ki (qudrat ki) nishani tumhari raton aur din ki neend mein hai aur uss kay fazal (yani rozi) ko tumhara talash kerna bhi hai. Jo log (kaan laga ker) sunnay kay aadi hain unn kay liye iss mein boht si nishaniyan hain"
        },
        {
            "chapter": 30,
            "verse": 24,
            "text": "Aur uss ki nishaniyon mein say aik yeh (bhi) hai kay woh tumhen daraney aur umeedwaar bananay kay liye bijliyan dikhata hai aur aasman say barish barsata hai aur iss say murda zamin ko zinda ker deta hai iss mein (bhi) aqal mando kay liye boht si nishaniyan hain"
        },
        {
            "chapter": 30,
            "verse": 25,
            "text": "Uss ki aik nishani yeh bhi hai kay aasman-o-zamin ussi kay hukum say qaeem hain phir jab woh tumhen awaz dey ga sirf aik baar ki awaz kay sath hi tum sab zamin say nikal aao gay"
        },
        {
            "chapter": 30,
            "verse": 26,
            "text": "Aur aasman-o-zamin ki her her cheez ussi ki milkiyat hai aur her aik ussi kay farman kay ma-tehat hai"
        },
        {
            "chapter": 30,
            "verse": 27,
            "text": "Wohi hai jo awwal baar makhlooq ko peda kerta hai phir ussay doobara peda keray ga aur yeh to uss per boht aasaan hai. Ussi ki behtareen aur aalaa sift hai aasmano aur zamin mein bhi aur wohi ghalbay wala hikmat wala hai"
        },
        {
            "chapter": 30,
            "verse": 28,
            "text": "Allah Taalaa ney tumharay liye aik misaal khud tumhari hi biyan farmaee jo kuch hum ney tumhen dey rakha hai kiya uss mein tumharay ghulamon mein say bhi koi tumhara shareek hai? Kiya tum aur woh iss mein barabar darjay kay ho? Aur tum inn ka aisa khatra rakhtay ho jaisa khud apno ka hum aqal rakhney walon kay liye issi tarah khol khol ker aayaten biyan ker detay hain"
        },
        {
            "chapter": 30,
            "verse": 29,
            "text": "Bulkay baat yeh hai kay yeh zalim to baghair ilm kay khuwaish parasti ker rahey hain ussay kaun raah dikhaye jissay Allah Taalaa raah say hata dey unn ka aik bhi madadgaar nahi"
        },
        {
            "chapter": 30,
            "verse": 30,
            "text": "Pus aap yeksoo hoker apna mun deen ki taraf mutawajja ker den. Allah Taalaa ki woh fitrat jiss per uss ney logon ko peda kiya hai Allah Taalaa kay banaye ko badlna nahi yehi seedah deen hai lekin aksar log nahi samajhtay"
        },
        {
            "chapter": 30,
            "verse": 31,
            "text": "(logo!) Allah Taalaa ki taraf rujoo ho ker uss say dartay raho aur namaz ko qaeem rakho aur mushrikeen mein say na ho jao"
        },
        {
            "chapter": 30,
            "verse": 32,
            "text": "Unn logon mein say jinhon ney apnay deen ko tukray tukray ker diya aur khud bhi giroh giroh hogaye her giroh uss cheez per jo uss kay pass hai magan hai"
        },
        {
            "chapter": 30,
            "verse": 33,
            "text": "Logon ko jab kabhi koi museebat phonchti hai to apnay rab ki taraf (poori tarah) rujoo ho ker duyayen kertay hain phir jab woh apni taraf say rehmat ka maza chakhata hai to unn mein say aik jamat apnay rab kay sath shirk kerney lagti hai"
        },
        {
            "chapter": 30,
            "verse": 34,
            "text": "Takay woh uss cheez ki na-shukri keren jo hum ney unhen di hai acha tum faeeda utha lo abhi abhi tumhen maloom hojaye ga"
        },
        {
            "chapter": 30,
            "verse": 35,
            "text": "Kiya hum ney unn per koi daleel nazil ki hai jo ussay biyan kerti hai jissay yeh Allah kay sath shareek ker rahey hain"
        },
        {
            "chapter": 30,
            "verse": 36,
            "text": "Aur jab hum logon ko rehmat ka maza chakhatay hain to woh khoob khush ho jatay hain aur agar unhen unn kay hathon kay kertoot ki waja say koi buraee phonchay to aik dum woh mehaz na-umeed ho jatay hain"
        },
        {
            "chapter": 30,
            "verse": 37,
            "text": "Kiya enhon ney yeh nahi dekha kay Allah Taalaa jissay chahaye kushada rozi deta hai aur jissay chahaye tang iss mein bhi unn logon kay liye jo eman latay hain nishaniyan hain"
        },
        {
            "chapter": 30,
            "verse": 38,
            "text": "Pus qarabat daar ko miskeen ko musafir ko her aik ko uss ka haq dijiye yeh unn kay liye behtar hai jo Allah Taalaa ka mun dekhna chahatay hon aisay hi log nijat paney walay hain"
        },
        {
            "chapter": 30,
            "verse": 39,
            "text": "Tum jo sood per detay ho kay logon kay maal mein barhta rahey woh Allah Taalaa kay haan nahi barhta. Aur jo kuch sadqa zakat tum Allah Taalaa ka mun dekhney (aur khushnoodi kay liye) do to aisay log hi hain apna do chand kerney walay"
        },
        {
            "chapter": 30,
            "verse": 40,
            "text": "Allah Taalaa woh hai jiss ney tumhen peda kiya phir rozi di phir maar dalay ga phir zinda ker dey ga batao tumharay shareeko mein say koi bhi aisa hai jo inn say kuch bhi ker sakta ho. Allah Taalaa kay liye paki aur bar tari hai her uss sharik say jo yeh log muqarrar kertay hain"
        },
        {
            "chapter": 30,
            "verse": 41,
            "text": "Khushki aur tari mein logon ki bad aemaaliyon kay baees fasad phel gaya. Iss liye kay unhen unn kay baaz kertooton ka phal Allah Taalaa chakha dey (boht) mumkin hai kay woh baaz aajayen"
        },
        {
            "chapter": 30,
            "verse": 42,
            "text": "Zamin mein chal phir ker dekho to sahi kay aglon ka anjam kiya hua. Jin mein aksar log mushrik thay"
        },
        {
            "chapter": 30,
            "verse": 43,
            "text": "Pus aap apna rukh uss sachay aur seedhay deen ki taraf hi rakhen qabal iss kay kay woh din aajaye jiss ka tal jana Allah Taalaa ki taraf say hai hi nahi uss din sab mutafarriq ho jayen gay"
        },
        {
            "chapter": 30,
            "verse": 44,
            "text": "Kufur kerney walon per unn kay kufur ka wabaal hoga aur nek kaam kerney walay apni hi aaram gaah sanwaar rahey hain"
        },
        {
            "chapter": 30,
            "verse": 45,
            "text": "Takay Allah Taalaa unhen apnay fazal say jaza dey jo eman laye aur nek aemaal kiyey woh kafiron ko dost nahi rakhta hai"
        },
        {
            "chapter": 30,
            "verse": 46,
            "text": "Uss ki nishaniyon mein say khushkhabriyan denay wali hawaon ko chalana bhi hai iss liye kay tumhen apni rehmat say lutf andoz keray aur iss liye kay uss kay hukum say kashtiyan chalen aur iss liye kay uss kay fazal ko tum dhondo aur iss liye kay tum shukar guzari kero"
        },
        {
            "chapter": 30,
            "verse": 47,
            "text": "Aur hum ney aap say pehlay bhi apnay rasoolon ko unn ki qom ki taraf bheja woh unn kay pass deleelen laye. Phir hum ney gunehgaaron say intiqam liya. Hum per momino ki madad kerna lazim hai"
        },
        {
            "chapter": 30,
            "verse": 48,
            "text": "Allah Taalaa hawayen chalata hai woh abar ko uthati hain phir Allah Taalaa apni mansha kay mutabiq ussay aasman mein phela deta hai aur uss kay tukray tukray ker deta hai phir aap dekhtay hain kay uss kay andar say qatray nikaltay hain aur jinhen Allah chahata hai unn bandon per qoh pani barsata hai to woh khush khush ho jatay hain"
        },
        {
            "chapter": 30,
            "verse": 49,
            "text": "Yaqeen manna kay barish unn per barasney say pehlay pehlay to woh na umeed ho rahey thay"
        },
        {
            "chapter": 30,
            "verse": 50,
            "text": "Pus aap rehmat-e-elahee kay aasaar dekhen kay zamin ki maut kay baad kiss tarah Allah Taalaa ussay zinda ker deta hai? Kuch shak nahi kay wohi murdon ko zinda kerney wala hai aur woh her her cheez per qadir hai"
        },
        {
            "chapter": 30,
            "verse": 51,
            "text": "Aur agar hum baad-e-tund chala den aur yeh log inhi kheton ko (mujahee hui) zard pari hui dekh len to phir iss kay baad na shukri kerney lagen"
        },
        {
            "chapter": 30,
            "verse": 52,
            "text": "Be-shak aap murdon ko nahi suna saktay aur na behron ko (apni) awaz suna saktay hain jab kay woh peeth pher ker murr gaye hon"
        },
        {
            "chapter": 30,
            "verse": 53,
            "text": "Aur na aap andhon ko unn ki gumrahee say hidayat kerney walay hain aap to sirf unhi logon ko sunatay hain jo humari aayaton per eman rakhtay hain pus wohi itaat kerney walay hain"
        },
        {
            "chapter": 30,
            "verse": 54,
            "text": "Allah Taalaa wohi hai jiss ney tumhen kamzori ki halat mein peda kiya phir uss kamzori kay baad tawanaee di phir uss tawanaee kay baad kamzori aur burhapa diya jo chahata hai peda kerta hai woh sab say poora waqif aur sab per poora qadir hai"
        },
        {
            "chapter": 30,
            "verse": 55,
            "text": "Aur jiss din qayamat barpa ho jayegi gunehgaar log qasmen khayen gay kay (duniya mein) aik ghari kay siwa nahi theray issi tarah yeh behkay huyey hi rahey"
        },
        {
            "chapter": 30,
            "verse": 56,
            "text": "Aur jin logon ko ilm aur eman diya gaya woh jawab den gay kay tum to jaisa kitab-ul-llah mein hai yom-e-qayamat tak theray rahey. Aaj ka yeh din qayamat hi ka din hai lekin tum to yaqeen hi nahi mantay thay"
        },
        {
            "chapter": 30,
            "verse": 57,
            "text": "Pus uss din zalimo ko unn ka uzur bahana kuch kaam na aaye ga aur na unn say toba aur amal talab kiya jayega"
        },
        {
            "chapter": 30,
            "verse": 58,
            "text": "Be-shak hum ney iss quran mein logon kay samney kul misaalen biyan ker di hain. Aap inn kay pass koi bhi nishani laayen yeh kafir to yehi kahen gay kay tum (be-huda go) bilkul jhootay ho"
        },
        {
            "chapter": 30,
            "verse": 59,
            "text": "Allah Taalaa unn logon kay dilo per jo samajh nahi rakhtay yun hi mohar ker deta hai"
        },
        {
            "chapter": 30,
            "verse": 60,
            "text": "Pus aap sabar keren yaqeenan Allah ka wada sacha hai. Aap ko woh log halka (bey sabra) na keren jo yaqeen nahi rakhtay"
        },
        {
            "chapter": 31,
            "verse": 1,
            "text": "Alif-laam-meem"
        },
        {
            "chapter": 31,
            "verse": 2,
            "text": "Yeh hikmat wali kitab ki aayaten hain"
        },
        {
            "chapter": 31,
            "verse": 3,
            "text": "Jo neko karon kay liye rehbar aur (sirasir) rehmat hai"
        },
        {
            "chapter": 31,
            "verse": 4,
            "text": "Jo log namaz qaeem kertay hain aur zakat ada kertay hain aur aakhirat per (kamil) yaqeen rakhtay hain"
        },
        {
            "chapter": 31,
            "verse": 5,
            "text": "Yehi log hain jo apnay rab ki taraf say hidayat per hain aur yehi log nijat paney walay hain"
        },
        {
            "chapter": 31,
            "verse": 6,
            "text": "Aur baaz log aisay bhi hain jo laghaw baaton ko mol letay hain kay bey-ilmi kay sath logon ko Allah ki raah say behkayen aur ussay hansi banayen yehi woh log hain jin kay liye ruswa kerney wala azab hai"
        },
        {
            "chapter": 31,
            "verse": 7,
            "text": "Jab iss kay samney humari aayaten tilawat ki jati hain to takabbur kerta hua iss tarah say mun pher leta hai goya uss ney suna hi nahi goya kay uss kay dono kano mein daat lagay huyey hain aap issay dardnaak azab ki khabar suna dijiye"
        },
        {
            "chapter": 31,
            "verse": 8,
            "text": "Be-shak jin logon ney eman qabool kiya aur kaam bhi nek (mutabiq sunnat) kiyey unn kay liye nematon wali jannaten hain"
        },
        {
            "chapter": 31,
            "verse": 9,
            "text": "Jahan woh humesha rahen gay. Allah ka sacha wada hai woh boht bari izzat-o-ghalbay wala aur kamil hikmat wala hai"
        },
        {
            "chapter": 31,
            "verse": 10,
            "text": "Ussi ney aasmano ko baghair sutoon kay peda kiya hai tum enhen dekh rahey ho aur iss ney zamin mein paharon ko daal diya takay woh tumhen junbish na dey sakay aur her tarah kay jandaar zamin mein phela diyey. Aur hum ney aasman say pani barsa ker zamin mein her qisam kay nafees joray uga diyey"
        },
        {
            "chapter": 31,
            "verse": 11,
            "text": "Yeh hai Allah ki makhlooq abb tum mujhay iss kay siwa doosray kisi ki makhlooq to dikhao (kuch nahi) bulkay yeh zalim khulli gumarhee mein hain"
        },
        {
            "chapter": 31,
            "verse": 12,
            "text": "Aur hum ney yaqeenan luqman ko hikmat di thi kay tu Allah Taalaa ka shukar ker her shukar kerney wala apnay hi nafay kay liye shukar kerta hai jo bhi na shukri keray woh jaan ley kay Allah Taalaa bey niyaz aur tareefon wala hai"
        },
        {
            "chapter": 31,
            "verse": 13,
            "text": "Aur jab kay luqman ney waaz kehtay huyey apnay larkay say farmaya kay meray piyaray bachay! Allah kay sath shareek na kerna be-shak shirk bara bhaari zulm hai"
        },
        {
            "chapter": 31,
            "verse": 14,
            "text": "Hum ney insan ko uss kay maa baap kay mutalliq naseehat ki hai uss ki maa ney dukh per dukh utha ker ussay hamal mein rakha aur uss ki doodh chraee do baras mein hai kay tu meri aur apnay maa baap ki shukar guzari ker (tum sab ko) meri hi taraf lot ker aana hai"
        },
        {
            "chapter": 31,
            "verse": 15,
            "text": "Aur agar woh dono tujh per iss baat ka dabao daalen kay tu meray sath shareek keray jiss ka tujhay ilm na ho to tu unn ka kehna na manna haan duniya mein unn kay sath achi tarah basar kerna aur uss ki raah chalna jo meri taraf jhuka hua ho tumhara sab ka lotna meri hi taraf hai tum jo kuch kertay ho iss say phir mein tumhen khabardaar ker doon ga"
        },
        {
            "chapter": 31,
            "verse": 16,
            "text": "Piayaray betay agar koi cheez raaee kay danay kay barabar ho phir woh (bhi) khua kissi chattaan mein ho ya aasmano mein ho ya zamin mein ho ussay Allah Taalaa zaroor laye ga Allah Taalaa boht bareek been aur khabrdaar hai"
        },
        {
            "chapter": 31,
            "verse": 17,
            "text": "Aey meray piyaray betay! Tu namaz qaeem rakhna achay kaamo ki naseehat kertay rehna buray kamon say mana kiya kerna aur jo museebat tum per aajaye sabar kerna (yaqeen maan) kay yeh baray takeedi kaamo mein say hai"
        },
        {
            "chapter": 31,
            "verse": 18,
            "text": "Logon kay samney apnay gaal na phula aur zamin per itra ker na chal. Kissi takabbur kerney walay shekhi khoray ko Allah Taalaa pasand nahi farmata"
        },
        {
            "chapter": 31,
            "verse": 19,
            "text": "Apni raftar mein miyana rawi ikhtiyar ker aur pani awaz past ker yaqeenan awazon mein sab say badtar awaz gadhon ki awaz hai"
        },
        {
            "chapter": 31,
            "verse": 20,
            "text": "Kiya tum nahi dekhtay kay Allah Taalaa ney zamin-o-aasman ki her cheez ko tumharay kaam mein laga rakha hai aur tumhen apni zahiri-o-baatni nematen bharpoor dey rakhi hain baaz log Allah kay baray mein baghair ilm kay aur baghair hidayat kay aur baghair roshan kitab kay jhagra kertay hain"
        },
        {
            "chapter": 31,
            "verse": 21,
            "text": "Aur jab unn say kaha jata hai kay Allah ki utari hui wahee ki tabey daari kero to kehtay hain kay hum ney to jiss tareeq per apnay baap dadon ko paya hai ussi ki tabey daari keren gay agar cheh shetan inn kay baron ko dozakh kay azab ki taraf bulata ho"
        },
        {
            "chapter": 31,
            "verse": 22,
            "text": "Aur jo (shaks) apnay aap ko Allah kay tabey ker dey aur ho bhi woh neko kaar yaqeenan uss ney mazboot kara thaam liya tamam kaamo ka anjam Allah ki taraf hai"
        },
        {
            "chapter": 31,
            "verse": 23,
            "text": "Kafiron kay kufur say aap ranjeedah na hon aakhir inn sab ka lotna humari janib hi hai phir hum inn ko batayen gay jo enhon ney kiya hai be-shak Allah seeno kay bhedon tak say waqif hai"
        },
        {
            "chapter": 31,
            "verse": 24,
            "text": "Hum enhen go kuch yun hi sa faeedah dey den lekin (bil-aakhir) hum enhen nihayat bey chaargi ki halat mein sakht azab ki taraf hanka ley jayen gay"
        },
        {
            "chapter": 31,
            "verse": 25,
            "text": "Agar aap inn say daryaft keren kay aasman-o-zamin ka khaliq kaun hai? To yeh zaroor jawab den gay kay Allah to keh dijiye kay sab tareef kay laeeq Allah hi hai lekin inn mein kay aksar bey ilm hain"
        },
        {
            "chapter": 31,
            "verse": 26,
            "text": "Aasmano mein aur zamin mein jo kuch hai woh sab Allah hi ka hai yaqeenan Allah Taalaa boht bara bey niyaz aur saza waar hamd-o-sana hai"
        },
        {
            "chapter": 31,
            "verse": 27,
            "text": "Roy-e-zamin kay (tamam) darkhton ki agar qalamen hojayen aur tamam samandaron ki seehaee ho aur inn kay baad sath samnadar aur hon tahum Allah kay kalmaat khatam nahi ho saktay be-shak Allah Taalaa ghalib aur ba-hikmat hai"
        },
        {
            "chapter": 31,
            "verse": 28,
            "text": "Tum sab ki pedaeesh aur marney kay baad jilana aisa hi hai jesay aik ji ka be-shak Allah Taalaa sunnay wala dekhney wala hai"
        },
        {
            "chapter": 31,
            "verse": 29,
            "text": "Kiya aap nahi dektay kay Allah Taalaa raat ko din mein aur din ko raat mein khapa deta hai sooraj chand ko ussi ney farma bardar ker rakha hai kay her aik muqarrara waqt tak chalta rahey Allah Taalaa her uss cheez say jo tum kertay ho khabardaar hai"
        },
        {
            "chapter": 31,
            "verse": 30,
            "text": "Yeh sab (intizamaat) iss waja say hain kay Allah Taalaa haq hai aur uss kay siwa jin jin ko log pukartay hain sab batil hain aur yaqeenan Allah Taalaa boht bulandiyon wala aur bati shaan wala hai"
        },
        {
            "chapter": 31,
            "verse": 31,
            "text": "Kiya tum iss per ghor nahi kertay kay dariya mein kashtiyan Allah kay fazal say chal rahi hain iss liye kay woh tumhen apni nishaniyan dikhaway yaqeenan iss mein her aik sabar shukar kerney walay kay liye boht si nishaniyan hain"
        },
        {
            "chapter": 31,
            "verse": 32,
            "text": "Aur jab unn per mojen saeebanon ki tarah chah jati hain to woh (nihayat) khuloos kay sath aeytiqaad kerkay Allah Taalaa hi ko pukartay hain. Phir jab woh (bari taalaa) unhen nijat dey ker khushki ki taraf phonchata hai to kuch inn mein say aeytidaal per rehtay hain aur humari aayaton ka inkar sirf wohi kertay hain jo bad-ehad aur na shukray hon"
        },
        {
            "chapter": 31,
            "verse": 33,
            "text": "Logo! Apnay rab say daro aur uss din ka khof kero jiss din baapo apnay betay ko koi nafa na phoncha sakay ga aur na beta apnay baap ka zara sa bhi nafa kerney wala hoga (yaad rakho) Allah ka wada sacha hai (dekho) tumehn duniya ki zindagi dhokay mein na dalay aur na dhokay baaz (shetan) tumehn dhokay mein daal dey"
        },
        {
            "chapter": 31,
            "verse": 34,
            "text": "Be-shak Allah Taalaa hi kay pass qayamat ka ilm hai wohi barish nazil farmata hai aur maa kay pet mein jo hai ussay janta hai. Koi (bhi) nahi janta kay kal kiya (kuch) keray ga? Na kissi ko yeh maloom hai kay kiss zamin mein maray ga (yaad rakho) Allah Taalaa ho pooray ilm wala aur sahih khabron wala hai"
        },
        {
            "chapter": 32,
            "verse": 1,
            "text": "Alif-laam-meem"
        },
        {
            "chapter": 32,
            "verse": 2,
            "text": "Bila shuba iss kitab ka utarna tamam jahano kay perwerdigar ki taraf say hai"
        },
        {
            "chapter": 32,
            "verse": 3,
            "text": "Kiya yeh kehtay hain kay iss ney issay gharh liya hai. ( nahi nahi) bulkay yeh teray rab Taalaa ki taraf say haq hai takay aap unhen darayen jin kay pass aap say pehlay koi daraney wala nahi aaya takay woh raah-e-raast per aajyen"
        },
        {
            "chapter": 32,
            "verse": 4,
            "text": "Allah Taalaa woh hai jiss ney aasmano-o- zamin ko aur jo kuch inn kay darmiyan hai sab ko cheh din mein pedah ker diya phir arsh per qaeem hua tumharay liye uss kay siwa koi madadgar aur sifarishi nahi. Kiya phir bhi tum naseehat hasil nahi kertay"
        },
        {
            "chapter": 32,
            "verse": 5,
            "text": "Woh aasman say ley ker zamin tak (her) kaam ki tadbeer kerta hai phir (woh kaam) aik aisay din mein uss ki taraf charh jata hai jiss ka andaza tumhari ginti kay aik hazar saal kay barbar hai"
        },
        {
            "chapter": 32,
            "verse": 6,
            "text": "Yehi hai chupay khullay ka jannay wala zabardast ghalib boht hi meharban"
        },
        {
            "chapter": 32,
            "verse": 7,
            "text": "Jiss ney khoob banaee jo cheez bhi banaee aur insan ki banawat mitti say shuroo ki"
        },
        {
            "chapter": 32,
            "verse": 8,
            "text": "Phir uss ki nasal aik bey wuqat paani kay nichor say chalaee"
        },
        {
            "chapter": 32,
            "verse": 9,
            "text": "Jissay theek thaak ker kay apni rooh phonki ussi ney tumharay kaan aankhen aur dil banaye (iss per bhi) tum boht hi thora ehsan mantay ho"
        },
        {
            "chapter": 32,
            "verse": 10,
            "text": "Aur enhon ney kaha kiya jab hum zamin mein rul mill jayen gay kiya phir naee pedaeesh mein aajeyn gay? Bulkay (baat yeh hai) kay woh log apnay perwerdigar ki mulaqat kay munkir hain"
        },
        {
            "chapter": 32,
            "verse": 11,
            "text": "Keh dijiye! kay tumhen maut ka farishta fot keray ga jo tum per muqarrar kiya gaya hai phir tum sab apnay perwerdigar ki taraf lotaye jaogay"
        },
        {
            "chapter": 32,
            "verse": 12,
            "text": "Kaash kay aap dekhtay jab kay gunehgar log apnay rab Taalaa kay samney sir jhukaye huyey hongay kahen gay aey humaray rab! Hum ney dekh liya aur sunn liya abb tu humen wapis lota dey hum nek aemaal keren gay hum yaqeen kerney walay hain"
        },
        {
            "chapter": 32,
            "verse": 13,
            "text": "Agar hum chahtay to her shaks ko hidayat naseeb farma detay lekin meri yeh baat bilkul haq ho chuki hai kay mein zaroor zaroor jahannum ko insano aur jinno say pur kerdoon ga"
        },
        {
            "chapter": 32,
            "verse": 14,
            "text": "Abb tum apnay iss din ki mulaqat kay faramosh ker denay ka maza chakho hum ney bhi tumhen bhula diya aur apney kiye huye aemaal (ki shamat) say abdi azab ka maza chakho"
        },
        {
            "chapter": 32,
            "verse": 15,
            "text": "Humari aayaton per wohi eman latay hain jinhen jab kabhi inn say naseehat ki jati hai to woh sajday mein gir partay hain aur apnay rab ki hamd kay sath uss ki tasbeeh parhtay hain aur takabbur nahi kertay hain"
        },
        {
            "chapter": 32,
            "verse": 16,
            "text": "Inn ki kerwaten apnay bistaron say alag rehti hain apnay rab ko khof aur umeed kay sath pukartay hain aur jo kuch hum ney enhen dey rakha hai woh kharach kertay hain"
        },
        {
            "chapter": 32,
            "verse": 17,
            "text": "Koi nafs nahi janta jo kuch hum ney unn ki aankhon ki thandak unn kay liye posheeda ker rakhi hai jo kuch kertay thay yeh uss ka badla hai"
        },
        {
            "chapter": 32,
            "verse": 18,
            "text": "Kiya woh jo momin ho misil uss kay hai jo fasiq ho? Yeh barbar nahi ho saktay"
        },
        {
            "chapter": 32,
            "verse": 19,
            "text": "Jin logon ney eman qabool kiya aur nek aemaal bhi kiye unn kay liye humeshgi wali jannaten hain mehmandari hai unn kay aemaal kay badlay jo woh kertay thay"
        },
        {
            "chapter": 32,
            "verse": 20,
            "text": "Lekin jin logon ney hukum adooli ki unn ka thikana dozakh hai. Jab kabhi iss say bahir nikalna chahyen gay issi mein lota diyey jayen gay. Aur kah diya jayega kay apnay jhutlaney kay badlay aag ka azab chakho"
        },
        {
            "chapter": 32,
            "verse": 21,
            "text": "Bil-yaqeen hum enhen qareeb kay chotay say baaz azab iss baray azab kay siwa chakhayen gay takay woh lot aayen"
        },
        {
            "chapter": 32,
            "verse": 22,
            "text": "Uss say barh ker zalim kaun hai jissay Allah Taalaa ki aayaton say waaz kiya gaya phir bhi uss ney unn say mun pher liya (yaqeen mano) kay hum bhi gunehgaron say intiqam leney walay hain"
        },
        {
            "chapter": 32,
            "verse": 23,
            "text": "Be-shak hum ney musa ko kitab di pus aap ko hergiz uss ki mulaqat mein shak na kerna chahyey aur hum ney ussay bani israeel ki hidayat ka zariya banaya"
        },
        {
            "chapter": 32,
            "verse": 24,
            "text": "Aur jab unn logon ney sabar kiya to hum ney unn mein say aisay paishwa banaye jo humaray hukum say logon ko hidayat kertay thay aur woh humari aayaton per yaqeen rakhtay thay"
        },
        {
            "chapter": 32,
            "verse": 25,
            "text": "Aap ka rab inn (sab) kay darmiyan unn inn (tamam) baaton ka faisla qayamat kay din keray ga jin mein woh ikhtilaf ker rahey hain"
        },
        {
            "chapter": 32,
            "verse": 26,
            "text": "Kiya iss baat ney bhi enhen hidayat nahi di kay hum ney inn say pehlay boht si ummaton ko halak ker diya jin kay makano mein yeh chal phir rahey hain. Iss mein to (bari) bari nishaniyan hain. Kiya phir bhi yeh nahi sunntay"
        },
        {
            "chapter": 32,
            "verse": 27,
            "text": "Kiya yeh nahi dekhtay kay hum pani ko banjar (ghair abad) zamin ki taraf baha ker ley jatay hain phir iss say hum khetiyan nikaltay hain jissay inn kay chopaye aur yeh khud khatay hain kiya phir bhi yeh nahi dekhtay"
        },
        {
            "chapter": 32,
            "verse": 28,
            "text": "Aur kehtay hain kay yeh faisla kab hoga? Agar tum sachay ho (to batlao)"
        },
        {
            "chapter": 32,
            "verse": 29,
            "text": "Jawab dey do kay faislay walay din eman lana bey emaanon ko kuch kaam na aaye ga aur na unhen dheel di jayegi"
        },
        {
            "chapter": 32,
            "verse": 30,
            "text": "Abb aap inn ka khayal chor den aur muntazir rahen yeh bhi muntazir hain"
        },
        {
            "chapter": 33,
            "verse": 1,
            "text": "Aey nabi Allah Taalaa say dartay rehna aur kafiron aur munafiqon ki baaton mein na aajana Allah Taalaa baray ilm wala aur bari hikmat wala hai"
        },
        {
            "chapter": 33,
            "verse": 2,
            "text": "Jo kuch aap ki janib aap kay rab ki taraf say wahee ki jati hai uss ki tabey daari keren (yaqeen mano) kay Allah tumharay her aik amal say ba-khabar hai"
        },
        {
            "chapter": 33,
            "verse": 3,
            "text": "Aap Allah hi per tawakkal rakhen woh kaar saazi kay liye kafi hai"
        },
        {
            "chapter": 33,
            "verse": 4,
            "text": "Kissi aadmi kay seenay mein Allah Taalaa ney do dil nahi rakhay aur apni jin biwiyon ko tum maa keh bethtay ho unhen Allah ney tumhari (sach much ki) maayen nahi banaya aur na tumharay ley paalak larkon ko (waqaee) tumharay betay banaya hai yeh to tumharay apnay mun ki baaten hain Allah Taalaa haq baat farmata hai aur woh (seedhi) raah sujhata hai"
        },
        {
            "chapter": 33,
            "verse": 5,
            "text": "Lay palakon ko unn kay (haqeeqi) baapon ki taraf nisbat kerkay bulao Allah kay nazdeek poora insaf yeh hi hai. Phir agar tumhen unn kay (haqeeqi) baapon ka ilm hi na ho to woh tumharay deeni bhai aur dost hain tum say bhool chook mein jo kuch hojaye uss mein tum per koi gunah nahi albata gunah woh hai jiss ka tum irada dil say kero. Allah Taalaa bara hi bakhshney wala meharbaan hai"
        },
        {
            "chapter": 33,
            "verse": 6,
            "text": "Payghumber momino per khud unn say bhi ziyada haq rakhney walay hain aur payghumber ki biwiyan momino ki maayen hain aur rishtay daar kitabullah ki roo say ba-nisbat doosray momino aur mohajiron kay aapas mein ziyada haq daar hain (haan) magar yeh kay tum apnay doston kay sath husn-e-salook kerna chahao. Yeh hukum kitab (elahee) mein likha hua hai"
        },
        {
            "chapter": 33,
            "verse": 7,
            "text": "Jabkay hum ney tamam nabiyon say ehad liya aur (bil-khusoos) aap say aur nooh say aur ibrahim say aur musa say aur mariyam kay betay essa say aur hum ney unn say (pakka aur) pukhta ehad liya"
        },
        {
            "chapter": 33,
            "verse": 8,
            "text": "Takay Allah Taalaa sachon say unn ki sachaee kay baray mein daryaft farmaye aur kafiron kay liye hum ney alamnaak azab tayyar ker rakhay hain"
        },
        {
            "chapter": 33,
            "verse": 9,
            "text": "Aey eman walo! Allah Taalaa ney jo ehsan tum per kiya ussay yaad kero jabkay tumharay muqablay ko fojon per fojen aaen phir hum ney unn per tez-o-tund aandhi aur aisay lashker bhejay jinhen tum ney dekha hi nahi aur jo kuch tum kertay ho Allah Taalaa sab kuch dekhta hai"
        },
        {
            "chapter": 33,
            "verse": 10,
            "text": "Jabkay (dushman) tumharay pass uper say aur neechay say charh aaye aur jabkay aankhen pathra gaen aur kalejay mun ko aagaye aur tum Allah Taalaa ki nisbat tarah tarah kay gumaan kerney lagay"
        },
        {
            "chapter": 33,
            "verse": 11,
            "text": "Yehi momin aazmaye gaye aur poori tarag woh jhanjhor diyey gaye"
        },
        {
            "chapter": 33,
            "verse": 12,
            "text": "Aur uss waqt munafiq aur woh log jin kay dilon mein (shak ka) rog tha kehney lagay Allah Taalaa aur uss kay rasool ney hum say mehaz dhoka faraib ka hi wada kiya tha"
        },
        {
            "chapter": 33,
            "verse": 13,
            "text": "Inn hi ki aik jamaat ney haank lagaee kay aey madina walon! Tumharay liye thikana nahi chalo lot chalo aur inn ki aik aur jamaat yeh keh ker nabi say ijazat maangney lagi kay humaray ghar ghair mehfooz hain halankay woh (khullat huyey aur) ghair mehfooz na thay (lekin) unn ka pukhta iradah bhaag kharay honey ka tha"
        },
        {
            "chapter": 33,
            "verse": 14,
            "text": "Aur agar madiney kay aitraaf say unn per (lashker) dakhil kiye jatay phir unn say fitna talab kiya jata to yeh zaroor issay barpa ker detay aur na lartay magar thori muddat"
        },
        {
            "chapter": 33,
            "verse": 15,
            "text": "Iss say pehlay to enhon ney Allah say ehad kiya tha kay peeth na pheren gay aur Allah Taalaa say kiye huyey waday ki baaz purs zaroor hogi"
        },
        {
            "chapter": 33,
            "verse": 16,
            "text": "Keh dijiye kay go tum maut say ya khof-e-qatal say bhago to yeh bhagna tumhen kuch bhi kaam na aaye ga aur uss waqt tum boht hi kum faeedah uthao gay"
        },
        {
            "chapter": 33,
            "verse": 17,
            "text": "Poochiye! To kay agar Allah Taalaa tumhen koi buraee phonchana chahaye ye tum per koi fazal kerna chahaye to kaun hai jo tumhen bacha sakay (ya tum say rok sakay?) apnay liye b-juz Allah Taalaa kay na koi humayati payen gay na madadgar"
        },
        {
            "chapter": 33,
            "verse": 18,
            "text": "Allah Taalaa tum mein say unhen (ba-khoobi) janta hai jo doosron ko roktay hain aur apnay bhai bando say kehtay hain kay humaray pass chalay aao. Au kabhi kabhi hi laraee mein aajatay hain"
        },
        {
            "chapter": 33,
            "verse": 19,
            "text": "Tumhari madad mein (pooray) bakheel hain phir jab khof-o-dehshat ka moqa aajaye to aap enhen dekhen gay kay aap ki taraf nazar jama detay hain aur inn ki aankhen iss tarah ghoomti hain jaisay uss shaks ki jiss per maut ki ghashi taari ho. Phir jab khof jata rehta hai to tum per apni tez zabano say bari baaten banatay hain maal kay baray hi harees hain yeh eman laye hi nahi hain Allah Taalaa ney inn kay tamam aemaal nabood ker diye hain aur Allah Taalaa per yeh boht hi aasan hai"
        },
        {
            "chapter": 33,
            "verse": 20,
            "text": "Samjhtay hain kay abb tak lashkar chalay aur agar fojen aajayen to tamannayen kertay hain kay kaash! Woh sehra mein badiya nashiniyon kay sath hotay kay tumhari khabren daryaft kiya kertay agar woh tum mein mojood hotay (to bhi kiya?) na lartay magar baraye naam"
        },
        {
            "chapter": 33,
            "verse": 21,
            "text": "Yaqeenan tumharay liye rasool Allah mein umdah namoona (mojood) hai her uss shaks kay liye jo Allah Taalaa ki aur qayamat kay din ki tawakka rakhta hai aur ba-kasrat Allah Taalaa ki yaad kerta hai"
        },
        {
            "chapter": 33,
            "verse": 22,
            "text": "Aur eman daron ney jab (kuffar kay) lashkaron ko dekha (bay saakhta) keh uthay! Kay enhin ka wada humen Allah Taalaa ney aur uss kay rasool ney diya tha aur Allah Taalaa aur uss kay rasool ney sach farmaya aur iss (cheez) ney unn kay eman mein aur shewa-e-faman bardari mein aur izafa ker diya"
        },
        {
            "chapter": 33,
            "verse": 23,
            "text": "Momino mein (aisay) log bhi hain jinhon ney jo ehad Allah Taalaa say kiya tha unhen sacha ker dikhaya baaz ney to apna ehad poora ker diya aur baaz ( moqay kay) muntazir hain aur unhon ney koi tabdeeli nahi ki"
        },
        {
            "chapter": 33,
            "verse": 24,
            "text": "Takay Allah Taalaa sahon ko unn ki sachaee ka badla dey aur agar chahaye to munafiqon ko saza dey ya unn ki toba qabool farmaye Allah Taalaa bara hi bakhshney wala boht hi meharbaan hai"
        },
        {
            "chapter": 33,
            "verse": 25,
            "text": "Aur Allah Taalaa ney kafiron ko gussay mein bharay huyey hi (na murad) lota diya unhon ney koi faeeda nahi paya aur uss jang mein Allah Taalaa khud hi momino ko kafi hogaya Allah Taalaa bara hi qooaton wala aur ghalib hai"
        },
        {
            "chapter": 33,
            "verse": 26,
            "text": "Aur jin ehal-e-kitab ney unn say saaz baaz kerli thi unhen (bhi) Allah Taalaa ney unn qilon say nikal diya aur unn kay dilo mein (bhi) rob bhar diya kay tum unn kay aik girho ko qatal ker rahey ho aur aik giroh ko qaidi bana rahey ho"
        },
        {
            "chapter": 33,
            "verse": 27,
            "text": "Aur uss ney tumhen unn ki zamino ka aur unn kay gharbaar ka aur unn kay maal ka waris bana ker diya aur uss zamin ka bhi jiss ko tumharay qadmon ney ronda nahi Allah Taalaa her cheez per qadir hai"
        },
        {
            "chapter": 33,
            "verse": 28,
            "text": "Aey nabi! Apni biwiyon say keh do kay agar tum zindaganiy-e-duniya aur zeenat-e-duniya chahati ho to aao mein tumhen kuch dey dila doon aur tumhen achaee kay sath tukhsat ker doon"
        },
        {
            "chapter": 33,
            "verse": 29,
            "text": "Aur agar tumhari murad Allah aur uss ka rasool aur aakhirat ka ghar hai to (yaqeen mano kay) tum mein say nek kaam kerney waliyon kay liye Allah Taalaa ney boht zabardast ajar rakh choray hain"
        },
        {
            "chapter": 33,
            "verse": 30,
            "text": "Aey nabi ki biwiyo! Tum mein say jo bhi khulli bey hayaee (ka irtikab) keray gi ussay dohra dohra azab diya jayega aur Allah Taalaa key nazdeek yeh boht hi sehal (si baat) hai"
        },
        {
            "chapter": 33,
            "verse": 31,
            "text": "Aur tum mein say jo koi Allah ki aur uss kay rasool ki farman bardaari keray gi aur nek kaam keray gi hum ussay ajar (bhi) dohra den gay aur uss kay liye hum ney behtareen rozi tayyar ker rakhi hai"
        },
        {
            "chapter": 33,
            "verse": 32,
            "text": "Aey nabi ki biwiyo! Tum aam aurton ki tarah nahi ho agar tum perhezgari ikhtiyar kero to naram lehjay say baat na kero kay jiss kay dil mein rog ho woh koi bura khayal keray aur haan qaeeday kay mutabiq kalam kero"
        },
        {
            "chapter": 33,
            "verse": 33,
            "text": "Aur apnay gharon mein qarar say raho aur qadeem jahiliyat kay zamaney ki tarah apna banao ka izhar na kero aur namaz ada kerti raho aur zakat deti raho aur Allah aur uss kay rasool ki itaat guzari kero. Allah Taalaa yehi chahta hai kay aey nabi ki ghar waliyon! Tum say woh ( her qisam ki) gandagi ko door kerday aur tumhen khoob pak ker day"
        },
        {
            "chapter": 33,
            "verse": 34,
            "text": "Aur tumharay gharon mein Allah ki jo aayaten aur rasool ki jo aahdees parhi jati hain unn ka zikar kerti raho yaqeenan Allah Taalaa lutf kerney wala khabar daar hai"
        },
        {
            "chapter": 33,
            "verse": 35,
            "text": "Bey shak musalman mard aur musalman aurten momin mard aur momin aurten farman bardaari kerney walay mard aur farman bardar aurten raast baaz mard aur raast baaz aurten aajzi kerney walay mard aur aajzi kerney wali aurten kheyraat kerney walay mard aur kheyraat kerney wali aurten rozay rakhney walay mard aur roza rakhney wali aurten apni sharamgah ki hifazat kerney walay mard aur hifazat kerney waliyan ba-kasrat Allah ka ziker kerney walay aur zikar kerney waliyan inn (sab kay) liye Allah Taalaa ney (wasee) maghfirat aur bara sawab tayyar ker rakha hai"
        },
        {
            "chapter": 33,
            "verse": 36,
            "text": "Aur (dekho) kissi momin mard-o-aurat ko Allah aur uss kay rasool kay faislay kay baad apnay kissi amar ka koi ikhtiyar baqi nahi rehta (yaad rakho) Allah Taalaa aur uss kay rasool ki jo bhi na farmani keray ga woh sareeh gumrahee mein paray ga"
        },
        {
            "chapter": 33,
            "verse": 37,
            "text": "(yaad rakho) jab kay tu uss shaks say keh raha tha jiss per Allah ney bhi inam kiya aur tu ney bhi kay tu apni biwi ko apnay pass rakh aur Allah say darr aur tu apnay dil mein woh baat chupaye huyey tha jissay Allah zahir kerney wala tha aur tu logo say khof khata tha halankay Allah Taalaa iss ka ziyada haq daar tha kay tu uss say daray pus jab kay zaid ney uss aurat say apni gharaz poori kerli hum ney ussay teray nikkah mein dey diya takay musalmano per apnay ley palakon ki biwiyon kay baray mein kissi tarah ki tangi na rahey jab kay woh apni gharaz unn say poori na ker len Allah ka (yeh) hukum to hoker hi rehney wala hai"
        },
        {
            "chapter": 33,
            "verse": 38,
            "text": "Jo cheezen Allah Taalaa ney apnay nabi kay liye muqarrar ki hain unn mein nabi per koi haraj nahi (yehi) Allah ka dastoor unn mein bhi raha jo pehlay huyey aur Allah Taalaa kay kaam andazay per muqarrar kiye huyey hain"
        },
        {
            "chapter": 33,
            "verse": 39,
            "text": "Yeh sab aisay thay kay Allah Taalaa key ehkaam phonchaya kertay thay aur Allah hi say dartay thay aur Allah kay siwa kissi say nahi dartay thay aur Allah Taalaa hisab leney kay liye kafi hai"
        },
        {
            "chapter": 33,
            "verse": 40,
            "text": "(logo) tumharay mardo mein say kissi kay baap Muhammad (PBUH) nahi lekin aap Allah Taalaa kay rasool hain aur tamam nabiyon kay khatam kerney walay aur Allah Taalaa her cheez ka (ba-khoobi) jannay wala hai"
        },
        {
            "chapter": 33,
            "verse": 41,
            "text": "Musalmano! Allah Taalaa ka zikar boht ziyada kero"
        },
        {
            "chapter": 33,
            "verse": 42,
            "text": "Aur subha-o-shaam uss ki pakeezgi biyan kero"
        },
        {
            "chapter": 33,
            "verse": 43,
            "text": "Wohi hai jo tum per apni rehmaten bhejta hai aur uss kay farishtay (tumahray liye dua-e-rehmat kertay hain) takay woh tumhen andheron say ujalay ki taraf ley jaye aur Allah Taalaa momino per boht hi meharbaan hai"
        },
        {
            "chapter": 33,
            "verse": 44,
            "text": "Jiss din yeh (Allah say) mulaqat keren gay inn ka tohfa salam hoga inn kay liye Allah Taalaa ney ba-izzat ajar tayyar ker rakha hai"
        },
        {
            "chapter": 33,
            "verse": 45,
            "text": "Aey nabi! Yaqeenan hum ney hi aap ko (rasool bana ker) gawahiyan denay wala khuskhabriyan sunanay wala aagah kerney wala bheja hai"
        },
        {
            "chapter": 33,
            "verse": 46,
            "text": "Aur Allah kay hukum say uss ki taraf bulaney wala aur roshan chiragh"
        },
        {
            "chapter": 33,
            "verse": 47,
            "text": "Aap momino ko khushkhabri suna dijiyey! Kay unn kay liye Allah ki taraf say boht bara fazal hai"
        },
        {
            "chapter": 33,
            "verse": 48,
            "text": "Aur kafiron aur munafiqon ka kehna na maniyey! Aur jo eeza (inn ki taraf say phonchay) uss ka khayal na kijiyey Allah per bharosa kiyey rahen aur kafi hai Allah Taalaa kaam bananay wala"
        },
        {
            "chapter": 33,
            "verse": 49,
            "text": "Aey momin! Jab tum momin auraton say nikkah kero phir hath laganey say pehlay (hi) tallaq dey do to unn per tumahra koi haq iddat ka nahi jissay tum shumaar kero pus tum kuch na kuch enhen dey do aur bhalay tareeq per unhen rukhsat kerdo"
        },
        {
            "chapter": 33,
            "verse": 50,
            "text": "Aey nabi hum ney teray liye teri woh biwiyan halal kerdi hain jinehn tum unn kay mehar day chuka hai aur woh londiyan bhi jo Allah Taalaa ney ghanimat mein tujhay di hain aur teray chacha ki larkiyan aur phophiyon ki betiyan aur teray mamo ki betiyan aur teri khalaon ki betiyan bhi jinhon ney teray sath hijrat ki hai aur woh ba-emaan aurat jo apna nafs nabi ko hiba ker day yeh uss soorat mein kay khud nabi bhi uss say nikkah kerna chahaye yeh khas tor per sirf teray liye hi hai aur momino kay liye hum issay ba-khoobi jantay hain jo hum ney inn per aur inn ki biwiyon aur londiyon kay baray mein (ehkaam) muqarrar ker rakhay hain yeh iss liye kay tujh per haraj waqey na ho Allah Taalaa boht bakhshney aur baray reham wala hai"
        },
        {
            "chapter": 33,
            "verse": 51,
            "text": "Inn mein say jissay tu chahaye door rakh day aur jissay chahaye apnay pass rakh ley aur agar tu unn mein say bhi kissi ko apnay pass bula ley jinhen tu ney alag ker rakha tha to tujh per koi gunah nahi iss mein iss baat ki ziyada tawakka hai kay inn aurton ki aankhen thandi rahen aur woh ranjeedah na hon aur jo kuch bhi tu enhen dey dey iss per sab ki sab razi rahen tumahray dilon mein jo kuch hai ussay Allah (khoob) janta hai. Allah Taalaa bara hi ilm aur hilm wala hai"
        },
        {
            "chapter": 33,
            "verse": 52,
            "text": "Iss kay baad aurten aap kay liye halal nahi aur na yeh (durust hai) kay inn kay badlay aur aurton say (nikkah keray) agarcheh unn ki soorat achi bhi lagti ho magar jo teri mamlooka hon. Aur Allah Taalaa her cheez ka (poora) nigehban hai"
        },
        {
            "chapter": 33,
            "verse": 53,
            "text": "Aey eman walo! Jab tak tumhen ijazat na di jaye tum nabi kay gharon mein na jaya kero khaney kay liye aisay waqt mein kay uss kay pakney ka intizar kertay raho bulkay jab bulaya jaye jao aur jab kha chuko nikal kharay ho wahin baaton mein mashghool na hojaya kero. Nabi ko tumhari iss baat say takleef hoti hai. To woh lehaaz ker jatay hain aur Allah Taalaa (biyan-e-) haq mein kissi ka lehaaz nahi kerta jab tum nabi ki biwiyon say koi cheez talab kero to parday kay peechay say talab kero tumahray aur unn kay dilon kay liye kamil pakeezgi yehi hai na tumhen yeh jaeez hai kay tum rasool Allah ko takleef do aur na tumhen yeh halal hai kay aap kay baad kisi waqt bhi aap ki biwiyon say nikkah kero. (yaad rakho) Allah ka nazdeek yeh boht bara (gunah) hai"
        },
        {
            "chapter": 33,
            "verse": 54,
            "text": "Tum kissi cheez ko zahir kero ya makhfi rakho Allah to her her cheez ka ba-khoobi ilm rakhney wala hai"
        },
        {
            "chapter": 33,
            "verse": 55,
            "text": "Unn aurton per koi gunah nahi kay woh apnay bapon aur apnay beton aur bhaiyon aur bhatijon aur bhanjon aur apni (mail jol ki) aurton aur milkiyat kay matehaton (londi, ghulam) kay samney hon. (aurton!) Allah say darti raho. Allah Taalaa yaqeenan her cheez per shahid hai"
        },
        {
            "chapter": 33,
            "verse": 56,
            "text": "Allah Taalaa aur iss kay farishtay iss nabi per rehmat bhejtay hain. Aey eman walon! Tum (bhi) inn per durood bhejo aur khoob salam (bhi) bhejtay raha kero"
        },
        {
            "chapter": 33,
            "verse": 57,
            "text": "Jo log Allah aur uss kay rasool ko ezza detay hain unn per duniya aur aakhirat mein Allah ki phitkaar hai aur unn kay liye nihayat ruswa kun azab hai"
        },
        {
            "chapter": 33,
            "verse": 58,
            "text": "Aur jo log momin mardon aur momin aurton ko ezza den baghair kissi jurum kay jo unn say sirzad hua ho woh (baray hi) bohtan aur sareeh gunah ka bojh uthatay hain"
        },
        {
            "chapter": 33,
            "verse": 59,
            "text": "Aey nabi! Apni biwiyon say aur apni shabzadiyon say aur musalmano ki aurton say keh do kay woh apnay upper apni chadaren latka liya keren iss say boht jald unn ki shanakht hojaya keray gi phir na sataee jayen gi aur Allah Taalaa bakhshney wala meharban hai"
        },
        {
            "chapter": 33,
            "verse": 60,
            "text": "Agar (abb bhi) yeh munafiq aur woh jin kay dilon mein beemari hai aur woh log jo madiney mein ghalat afwahen uraney walay hain baaz na aayen to hum aap ko unn (ki tabahee) per musallat ker den gay phir to woh chand din hi aap kay sath iss (shehar) mein reh saken gay"
        },
        {
            "chapter": 33,
            "verse": 61,
            "text": "Inn per phitkaar barsaee gaee jahan bhi mill jayen pakray jayen aur khoob tukray tukray ker diyey jayen"
        },
        {
            "chapter": 33,
            "verse": 62,
            "text": "Inn say aglon mein bhi Allah ka yehi dastoor jari raha. Aur tu Allah kay dastoor mein hergiz radd-o-badal na paye ga"
        },
        {
            "chapter": 33,
            "verse": 63,
            "text": "Log aap say qayamat kay baray mein sawal kertay hain. Aap keh dijiye! kay iss ka ilm to Allah hi ko hai aap ko kiya khabar boht mimkin hai qayamat bilkul hi qareeb ho"
        },
        {
            "chapter": 33,
            "verse": 64,
            "text": "Allah Taalaa ney kafiron per laanat ki hai aur unn kay liye bharakti hui aag tayyar ker rakhi hai"
        },
        {
            "chapter": 33,
            "verse": 65,
            "text": "Jiss mein woh humesha humesh rahen gay. Woh koi haami aur madadgar na payen gay"
        },
        {
            "chapter": 33,
            "verse": 66,
            "text": "Uss din unn kay chehray aag mein ulat pulat kiye jayen gay (hasrat-o-afsos say) kahen gay kay kaash hum Allah Taalaa aur rasool ki itaat kertay"
        },
        {
            "chapter": 33,
            "verse": 67,
            "text": "Aur kahen gay aey humaray rab! Hum ney apnay sardaron aur apnay baron ki mani jinhon ney humen raah-e-raast say bhatka diya"
        },
        {
            "chapter": 33,
            "verse": 68,
            "text": "Perwerdigar tu enhen dugna azab dey aur inn per boht bari laanat nazil farma"
        },
        {
            "chapter": 33,
            "verse": 69,
            "text": "Aey eman walo! Unn logon jaisay na bann jao jinhon ney musa ko takleef di pus jo baat unhon ney kahi thi Allah ney unhen uss say buri farma diya aur woh Allah ka nazdeek ba-izzat thay"
        },
        {
            "chapter": 33,
            "verse": 70,
            "text": "Aey eman walon! Allah Taala say daro aur seedhi seedhi (sachi) baaten kiya kero"
        },
        {
            "chapter": 33,
            "verse": 71,
            "text": "Takay Allah Taalaa tumharay kaam sanwaar day aur tumharay gunah moaaf farma dey aur jo bhi Allah aur uss kay rasool ki farma bardari keray ga uss ney bari murad paali"
        },
        {
            "chapter": 33,
            "verse": 72,
            "text": "Hum ney apni amanat ko aasmano per zamin per aur paharon per paish kiya pus sab ney iss ko uthaney say inkar ker diya aur iss say darr gaye (magar) insan ney issay utha liya woh bara hi zalim jahil hai"
        },
        {
            "chapter": 33,
            "verse": 73,
            "text": "(yeh iss liye) kay Allah Taalaa munafiq mardon aurton aur mushrik mardon aurton ko saza dey aur momin mardon aurton ki toba qabool farmaye aur Allah Taalaa bara hi bakhsney wala aur meharbaan hai"
        },
        {
            "chapter": 34,
            "verse": 1,
            "text": "Tamam tareefen uss Allah kay liye sazawaar hain jiss ki milkiyat mein woh sab kuch hai jo aasmano aur zamin mein hai aakhirat mein bhi tareef ussi kay liye hai woh (bari) hikmaton wala aur (poora) khabardaar hai"
        },
        {
            "chapter": 34,
            "verse": 2,
            "text": "Jo zamin mein jaye aur jo iss say niklay woh aasman say utray aur jo charh ker uss mein jaye woh sab say ba-khabar hai. Aur woh meharbaan nihayat bakhsish wala hai"
        },
        {
            "chapter": 34,
            "verse": 3,
            "text": "Kuffaar kehtay hain hum per qayamat nahi aaye gi. Aap keh dijiyey! Kay mujhay meray rab ki qasam! Jo aalim-ul-ghaib hai kay woh yaqeenan tum per aaye gi Allah Taalaa say aik zarray kay barabar ki cheez bhi posheedah nahi na aasmano mein aur na zamin mein bulkay iss say bhi choti aur bari her cheez khuli kitab mein mojood hai"
        },
        {
            "chapter": 34,
            "verse": 4,
            "text": "Takay woh eman walon aur neko kaaron ko bhala badla ata farmaye yehi log hain jin kay liye maghfirat aur izzat ki rozi hai"
        },
        {
            "chapter": 34,
            "verse": 5,
            "text": "Aur humari aayaton ko neecha dikhaney ki jinhon ney kosish ki hai yeh woh log hain jin kay liye bad-tareen qisam ka dardnaak azab hai"
        },
        {
            "chapter": 34,
            "verse": 6,
            "text": "Aur jinhen ilm hai woh dekh len gay jo kuch aap ki janib aap kay rab ki taraf say nazil hua hai woh (sarasir) haq hai aur Allah ghalib khoobiyon walay ki raah ki rehbari kerta hai"
        },
        {
            "chapter": 34,
            "verse": 7,
            "text": "Aur kafiron ney kaha (aao) hum tumhen aik aisa shaks batlayen jo tumhen yeh khabar phoncha raha hai kay jab tum bilkul hi reza reza hojao gay to phir say aik naee pedaeesh mein aao gay"
        },
        {
            "chapter": 34,
            "verse": 8,
            "text": "(hum nahi keh saktay) kay khud uss ney (hi) Allah per jhoot bandh liya hai ya ussay deewangi hai bulkay (haqeeqat yeh hai) kay aakhirat per yaqeen na rakhney walay hi azab mein aur door ki gumrahi mein hain"
        },
        {
            "chapter": 34,
            "verse": 9,
            "text": "Kiya pus woh apnay aagay peechay aasman-o-zamin ko nahi dekh rahey? Agar hum chahayen to enhen zamin mein dhansa den ya inn per aasman kay tukray gira den yaqeenan iss mein poori daleel hai her uss banday kay liye jo (dil say) mutawajja ho"
        },
        {
            "chapter": 34,
            "verse": 10,
            "text": "Aur hum ney dawood per apna fazal kiya aey paharo! Iss kay sath raghbat say tasbeeh parha kero aur parindon ko bhi (yehi hukum hai) aur hum ney iss kay liye loha naram ker diya"
        },
        {
            "chapter": 34,
            "verse": 11,
            "text": "Kay tu poori poori zirhen bana aur joron mein andaza rakh tum sab nek kaam kiya kero. (yaqeen mano) kay mein tumharay aemaal dekh raha hun"
        },
        {
            "chapter": 34,
            "verse": 12,
            "text": "Aur hum ney suleman kay liye hawa ko musakkhar ker diya kay subah ki manzil uss ki maheena bhar ki hoti thi aur shaam ki manzil bhi aur hum ney unn kay liye taanbay ka chashma baha diya. Aur uss kay rab kay hukum say baaz jinnat uss ki ma-tehati mein uss kay samney kaam kertay thay aur inn mein say jo bhi humaray hukum say sirtabi keray hum ussay bharakti hui aag kay azab ka maza chakhayen gay"
        },
        {
            "chapter": 34,
            "verse": 13,
            "text": "Jo kuch suleman chahatay woh jinnat tayyar ker detay maslan qilay aur mujassmay aur hozon kay barabar lagan aur choolhon per jami hui mazboot deygen aey aal-e-dawood iss kay shukriya mein nek amal kero meray bandon mein say shukar guzar banday kum hi hotay hain"
        },
        {
            "chapter": 34,
            "verse": 14,
            "text": "Phir jab hum ney unn per maut ka hukum bhej diya to unn ki khabar jinnat ko kissi ney na di siwaye ghunn kay keeray kay jo unn kay asa ko kha raha tha. Pus jab (suleman) gir paray uss waqt jinno ney jaan liya kay agar woh ghaib daan hotay to iss zillat kay azab mein mubtila na rehtay"
        },
        {
            "chapter": 34,
            "verse": 15,
            "text": "Qom-e-saba kay liye apni bastiyon mein (qudrat-e-elahee ki) nishani thi unn kay dayen bayen do baagh thay (hum ney unn ko hukum diya tha kay) apnay rab ki di hui rozi khao aur uss ka shukar ada kero yeh umdah shehar aur woh bakhshney wala rab hai"
        },
        {
            "chapter": 34,
            "verse": 16,
            "text": "Lekin unhon ney roo-gardani ki to hum ney unn per zor kay selab (ka paani) bhej diya aur hum ney unn kay (haray bharay) baaghon kay badlay do (aisay) baagh diye jo bad-maza mewon walay aur (ba-kasrat) jhao aur kuch bairi kay darakhton walay thay"
        },
        {
            "chapter": 34,
            "verse": 17,
            "text": "Hum ney unn ki na-shukri ka yeh badla unhen diya. Hum (aisi) sakht saza baray baray na-shukron hi ko detay hain"
        },
        {
            "chapter": 34,
            "verse": 18,
            "text": "Aur hum ney unn kay aur unn bastiyon kay darmiyan jin mein hum ney barkat dey rakhi thi chand bastiyan aur (abad) rakhi thin jo bar sir-e-raah zahir thin aur inn mein chalney ki manzilen muqarrar kerdi thin inn mein raton aur dino ko ba-aman-o-amaan chaltay phirtay thay"
        },
        {
            "chapter": 34,
            "verse": 19,
            "text": "Lekin unhon ney phir kaha kay aey humaray perwerdigar! Humaray safar door daraz ker day chunkay khud unhon ney apnay hathon apna bura kiya iss liye hum ney unhen (guzishta) fasano ki soorat mein ker diya aur unn kay tukray tukray ura diye bila shuba her aik sabar-o-shukar kerney walay kay liye iss (maajray) mein boht si ibraten hain"
        },
        {
            "chapter": 34,
            "verse": 20,
            "text": "Aur shetan ney unn kay baray mein apna guman sach ker dikhaya yeh log sab kay sab uss kay tabeydaar bann gaye siwaye momino ki aik jamaat kay"
        },
        {
            "chapter": 34,
            "verse": 21,
            "text": "Shetan ka unn per koi zor (aur dabao) na tha magar iss liye kay hum inn logon ko jo aakhirat per eman rakhtay hain zahir ker dein unn logon mein say jo iss say shak mein hain.aur aap ka rab (her) her cheez per nigehbaan hai"
        },
        {
            "chapter": 34,
            "verse": 22,
            "text": "Keh dijiyey! Kay Allah ka siwa jin jin ka tumhen gumaan hai (sab) ko pukar lo na unn mein say kissi ko aasmano aur zamino mein say aik zarray kay ikhtiyar hai na unn ka inn mein koi hissa hai na unn mein say koi Allah ka madadgar hai"
        },
        {
            "chapter": 34,
            "verse": 23,
            "text": "Shifaat (sifarish) bhi uss kay pass kuch nafa nahi deti ba-juz unn kay jin kay liye ijazat hojaye. Yahan tak kay jab inn kay dilo say ghabrahat door ker di jati hai to poochtay hain tumharay perwerdigar ney kiya farmaya jawab detay hain kay haq farmaya aur woh buland-o-bala aur boht bara hai"
        },
        {
            "chapter": 34,
            "verse": 24,
            "text": "Poochiye kay tumhen aasmano aur zamin say rozi kaun phonchata hai? (khud) jawab dijiye! Kay Allah Taalaa. (suno) hum ya tum. Ya to yaqeenan hodayat per hain ya khulli gumrahi mein hain"
        },
        {
            "chapter": 34,
            "verse": 25,
            "text": "Keh dijiye! Kay humaray kiye huye gunahon ki babat tum say koi sawal na kiya jayega na tumharay aemaal ki baaz purs hum say ki jayegi"
        },
        {
            "chapter": 34,
            "verse": 26,
            "text": "Enhen khabar dey dijiye kay hum sab ko humara rab jama kerkay phir hum mein sachay faislay kerdey ga. Woh faislay chukaney wala hai aur dana"
        },
        {
            "chapter": 34,
            "verse": 27,
            "text": "Keh dijiye! Kay acha mujhay bhi to unhen dikha do jinhen tum Allah ka shareek thera ker uss kay sath mila rahey ho aisa hergiz nahi bulkay wohi Allah hai ghalib ba-hikmat"
        },
        {
            "chapter": 34,
            "verse": 28,
            "text": "Hum ney aap ko tamam logon kay liye khushkhabriyan sunaney wala aur aur daraney wala bana ker bheja hai haan magar (yeh sahih hai) kay logon ki aksariyat bey ilm hai"
        },
        {
            "chapter": 34,
            "verse": 29,
            "text": "Poochtay hain kay woh wada hai kab? Sachay hoto bata do"
        },
        {
            "chapter": 34,
            "verse": 30,
            "text": "Jawab dijiye kay waday ka din theek moyyan hai jiss say aik sa’at na tum peechay hut saktay ho na aagay barh saktay ho"
        },
        {
            "chapter": 34,
            "verse": 31,
            "text": "Aur kafiro ney kaha kay hum hergiz na to iss quran ko manay na iss say pehlay ki kitabon ko! Aey dekhney walay kaash kay tu inn zalimon ko uss waqt dekhta jab kay yeh apnay rab kay samney kharay huyey aik doosray ko ilzam dey rahey hongay kamzor log baray logon say kahen gay agar tum na hotay to hum to momin hotay"
        },
        {
            "chapter": 34,
            "verse": 32,
            "text": "Yeh baray log inn kamzoron ko jawab den gay kay kiya tumharay pass hidayat aa chukney kay baad hum ney tumhen iss say roka tha? (nahi) bulkay tum (khud) hi mujrim thay"
        },
        {
            "chapter": 34,
            "verse": 33,
            "text": "(Iss kay jawab mein) yeh kamzor log inn mutakabbiron say kahen gay (nahi nahi) bulkay din raat makar-o-faraib say humen Allah kay sath kufur kerney aur uss kay shareek muqarrar kerney ka tumhara hukum dena humari bey emaani ka baees hua aur azab ko dekhtay hi sab ka sab dil mein pashemaan ho rahey hongay aur kafiron ki gardano mein hum toq daal den gay unhen sirf unn kay kiyey keraye aemaal ka badla diya jayega"
        },
        {
            "chapter": 34,
            "verse": 34,
            "text": "Aur hum ney to jiss basti mein jo bhi aagah kerney wala bheja wahan kay khushaal logon ney yehi kaha kay jiss cheez kay sath tum bhejay gaye ho hum uss kay sath kufur kerney walay hain"
        },
        {
            "chapter": 34,
            "verse": 35,
            "text": "Aur kaha hum maal-o-aulad mein boht barhay huyey hain yeh nahi hosakta kay hum azab diye jayen"
        },
        {
            "chapter": 34,
            "verse": 36,
            "text": "Keh dijiye! kay mera rab jiss kay liye chahaye rozi kushada ker deta hai aur tang bhi ker deta hai lekin aksar log nahi jantay"
        },
        {
            "chapter": 34,
            "verse": 37,
            "text": "Aur tumharay maal aur aulad aisay nahi kay tumhen humaray pass (martabon say) qareeb ker den haan jo eman layen aur nek amal keren unn kay liye unn kay aemaal ka dohra ajar hai aur woh nidar-o-bey-khof ho ker bala khano mein rahen gay"
        },
        {
            "chapter": 34,
            "verse": 38,
            "text": "Aur jo log humari aayaton kay muqablay ki tag-o-do mein lagay rehtay hain yehi hain jo azab mein pakar ker hazir rakhay jayen gay"
        },
        {
            "chapter": 34,
            "verse": 39,
            "text": "Keh dijiye! kay mera rab apnay bandon mein jiss kay liye chahaye rozi kushada kerta hai aur jiss kay liye chahata hai tang ker deta hai tum jo kuch bhi Allah ki raah mein kharach kero gay Allah uss ka (poora poora) badla dey ga aur woh sab say behtar rozi denay wala hai"
        },
        {
            "chapter": 34,
            "verse": 40,
            "text": "Aur inn sab ko Allah uss din jama kerkay farishton say daryaft farmaye ga kay kiya yeh log tumhari ibadat kertay thay"
        },
        {
            "chapter": 34,
            "verse": 41,
            "text": "Woh kahen gay teri zaat pak hai aur humara wali to tu hai na kay yeh bulkay yeh log jinno ki ibadat kiya kertay thay inn mein kay aksar ka unhi per eman tha"
        },
        {
            "chapter": 34,
            "verse": 42,
            "text": "Pus aaj tum mein say koi (bhi) kiss kay liye (bhi kissi qisam kay) nafa nuksan ka malik na hoga. Aur hum zalimo say keh den gay kay iss aag ka maza chakho jissay tum jhutlatay rahey"
        },
        {
            "chapter": 34,
            "verse": 43,
            "text": "Aur jab unn kay samney humari saaf saaf aayaten parhi jati hain to kehtay hain yeh aisa shaks hai jo tumehn tumharay baap dada kay maboodon say rok dena chahata hai (iss kay siwa koi baat nahi) aur kehtay hain kay yeh to ghara hua jhoot hai aur haq inn kay pass aa chuka phir bhi kafir yehi kehtay rahey kay yeh to khula hua jadoo hai"
        },
        {
            "chapter": 34,
            "verse": 44,
            "text": "Aur inn (makkah walon) ko na to hum ney kitaben dey rakhi hain jinhen yeh parhtay hon na inn kay pass aap say pehlay koi aagah kerney wala aaya"
        },
        {
            "chapter": 34,
            "verse": 45,
            "text": "Aur inn say pehlay kay logon ney bhi humari baaton ko jhutlaya tha aur unhen jo hum ney dey rakha tha yeh to uss kay daswen hissay ko bhi nahi phonchay pus unhon ney meray rasoolon ko jhutlaya (phir dekh kay) mera azab kaisa (sakht) tha"
        },
        {
            "chapter": 34,
            "verse": 46,
            "text": "Keh dijiye! kay mein tumhen sirf aik hi baat ki naseehat kerta hun kay tum Allah kay wastay (zidd chor ker) do do mill ker ya tanha kharay hoker socho to sahi tumharay iss rafiq ko koi janoon nahi woh to tumhen aik baray (sakht) azab kay aaney say pehlay daraney wala hai"
        },
        {
            "chapter": 34,
            "verse": 47,
            "text": "Keh dijiye! kay jo badla mein tum say maangon woh tumharay liye hai mera badla to Allah Taalaa hi kay zimmay hai. Woh her cheez say ba-khabar (aur mutlaa) hai"
        },
        {
            "chapter": 34,
            "verse": 48,
            "text": "Keh dijiye! kay mera rab haq (sachi wahee) nazil farmata hai woh her ghaib ka jannay wala hai"
        },
        {
            "chapter": 34,
            "verse": 49,
            "text": "Keh dijiye! kay haq aa chuka batil na to pehlay kuch ker saka hai aur na ker sakay ga"
        },
        {
            "chapter": 34,
            "verse": 50,
            "text": "Keh dijiye! kay agar mein behak jaon to meray behakney (ka wabaal) mujh per hi hai aur agar mein raahe-hidayat per hun to ba-sabab iss wahee kay jo mera perwerdigar mujhay kerta hai woh bara hu sunnay wala aur boht hi qareeb hai"
        },
        {
            "chapter": 34,
            "verse": 51,
            "text": "Aur agar aap (woh waqt) mulahiza keren jabkay yeh kuffaar ghabraye phiren gay phir nikal bhagney ki koi soorat na hogi aur qareeb ki jaga say giriftar ker liye jayen gay"
        },
        {
            "chapter": 34,
            "verse": 52,
            "text": "Uss waqt kahen gay kay hum iss quran per eman laye lekin iss qadar door jaga say (matlooba cheez) kaisay hath aa sakti hai"
        },
        {
            "chapter": 34,
            "verse": 53,
            "text": "Iss say pehlay to enhon ney iss say kufur kiya tha aur door daraz say binn dekhay hi phenktay rahey"
        },
        {
            "chapter": 34,
            "verse": 54,
            "text": "Inn ki chahaton aur inn kay darmiyan pardah haael ker diya gaya jaisa kay iss say pehlay bhi inn jaison kay sath kiya gaya woh bhi (inhi ki tarah) shak-o-taraddud mein (paray huyey) thay"
        },
        {
            "chapter": 35,
            "verse": 1,
            "text": "Uss Allah kay liye tamam tareefen sazawaar hain jo (ibtida’an) aasmano aur zamin ka peda kerney wala aur do do teen teen char char paron walay farsihton ko apna payghumber (qasid) bananey wala hai makhlooq mein jo chahaye ziyadti kerta hai Allah Taalaa yaqeenan her cheez per qadir hai"
        },
        {
            "chapter": 35,
            "verse": 2,
            "text": "Allah Taalaa jo rehmat logon kay liye khol day so uss ka koi band kerney wala nahi aur jiss ko band kerday so uss kay baad iss ka koi jaari kerney wala nahi aur wohi ghalib hikmat wala hai"
        },
        {
            "chapter": 35,
            "verse": 3,
            "text": "Logo! Tum per jo inam Allah Taalaa ney kiye hain unhen yaad kero. Kiya Allah kay siwa aur koi bhi khaliq hai jo tumhen aasman aur zamin say rozi phonchaye? Uss ka siwa koi mabood nahi. Pus tum kahan ultay jatay ho"
        },
        {
            "chapter": 35,
            "verse": 4,
            "text": "Aur gar yeh aap ko jhutlayen to aap say pehlay kay tamam rasool bhi jhutlaye ja chukay hain. Tamam kaam Allah hi ki taraf lotaye jatay hain"
        },
        {
            "chapter": 35,
            "verse": 5,
            "text": "Logo! Allah Taalaa ka wada sacha hai tumhen zindaganiy-e-duniya dhokay mein na daal day aur na dhokay baaz shetan tumhen ghaflat mein daal day"
        },
        {
            "chapter": 35,
            "verse": 6,
            "text": "Yaad rakho! Shetan tumhara dushman hai tum ussay dushman jano woh to apnay giroh ko sirf iss liye hi bulata hai kay woh sab jahannum wasil hojayen"
        },
        {
            "chapter": 35,
            "verse": 7,
            "text": "Jo log kafir huyey unn kay liye sakht saza hai aur jo log eman laye aur nek aemaal kiye unn kay liye baksshish hai aur (boht) bara ajar hai"
        },
        {
            "chapter": 35,
            "verse": 8,
            "text": "Kiya pus woh shaks jiss kay liye uss kay burray aemaal muzayyan ker diye gaye hain pus woh unhen acha samajhta hai (kiya woh hidayat yaafta shaks jaisa hai) (yaqeen mano) kay Allah jissay chahaye gumraah kerta hai aur jissay chahaye raah-e-raast dikhata hai pus aap ko inn per ghum kha kha ker apni jaan halak mein na daalni chahayey yeh jo kuch ker rahey hain uss say yaqeenan Allah Taalaa ba-khoobi waqif hai"
        },
        {
            "chapter": 35,
            "verse": 9,
            "text": "Aur Allah hi hawayen chalata hai jo badlon ko uthati hain phir hum badlon ko khusk zamin ki taraf ley jatay hain aur iss say uss zamin ko uss ki maut kay baad zindah ker detay hain. Issi tarah soobara ji uthna (bhi) hai"
        },
        {
            "chapter": 35,
            "verse": 10,
            "text": "Jo shaks izzat hasil kerna chahata ho to Allah Taalaa hi ki sari izzat hai tamam tar suthray kalmaat ussi ki taraf charhtay hain aur nek aemaal unn ko buland kerta hai jo log buraeeyon kay dao ghaat mein lagay rehtay hain unn kay liye sakht tar azab hai aur unn ka yeh makar barbaad hojayega"
        },
        {
            "chapter": 35,
            "verse": 11,
            "text": "Logo! Allah Taalaa ney tumhen mitti say phir nutfa peda kiya hai phir tumhen joray joray (mard-o-aurat) banadiya hai aurton ka hamila hona aur bachon ka tawallud hona sab uss kay ilm say hi hai aur jo bari umar wala umar diya jaye aur jiss kissi ki umar ghatay woh sab kitab mein likha hua hai. Allah Taalaa per yeh baat bilkul aasan hai"
        },
        {
            "chapter": 35,
            "verse": 12,
            "text": "Aur barabar nahi do darya yeh meetha hai piyas bujhata peenay mein khusgawar aur yeh doosra khaari hai kerwa tum inn dono mein say taza gosht khatay ho aur woh zewraat nikaltay ho jinhen tum pehantay ho. Aur aap dekhtay hian kay bari bari kashtiyan pani ko cheerney pharney wali inn daryayon mein hain takay tum uss ka fazal dhondo aur takay tum uss ka shukar kero"
        },
        {
            "chapter": 35,
            "verse": 13,
            "text": "Woh raat ko din mein aur din ko raat mein dakhil kerta hai aur aftab aur mahtab ko ussi ney kaam mein laga diya hai. Her aik miyaad-e-moyyan per chal raha hai. Yehi hai Allah tum sab ka palney wala ussi ki saltanat hai. Jinhen tum iss kay siwa pukar rahey ho woh to khajoor ki guthli kay chilkay kay bhi malik nahi"
        },
        {
            "chapter": 35,
            "verse": 14,
            "text": "Agar tum enhen pukaro to woh tumhari pukar suntay hi nahi aur agar (bil-farz) sunn bhi len to faryad rasi nahi keren gay bulkay qayamat kay din tumharay iss shirk ka saaf inkar ker jayen gay. Aap ko koi bhi haq-taalaa jaisa khabardaar khabren na deyga"
        },
        {
            "chapter": 35,
            "verse": 15,
            "text": "Aey logo! Tum Allah kay mohtaj ho aur Allah bey niyaz khoobiyon wala hai"
        },
        {
            "chapter": 35,
            "verse": 16,
            "text": "Agar woh chahaye to tum ko fana ker dey aur aik naee makhlooq peda ker day"
        },
        {
            "chapter": 35,
            "verse": 17,
            "text": "Aur yeh baat Allah ko kuch mushkil nahi"
        },
        {
            "chapter": 35,
            "verse": 18,
            "text": "Koi bhi bojh uthaney wala doosray ka bojh nahi uthaye ga agar koi giran baar doosray ko apna bojh uthaney kay liye bulaye ga to woh uss mein say kuch bhi na uthaye ga go qarabat daar hi ho. Tu sirf unhi ko aagah ker sakta hai jo ghaeebana tor per apnay rab say dartay hain aur namazon ki pabandi kertay hain aur jo bhi pak hojaye woh apnay hi nafay kay liye pak hoga. Lotna Allah hi ki taraf hai"
        },
        {
            "chapter": 35,
            "verse": 19,
            "text": "Aur andha aur aankhon wala barabar nahi"
        },
        {
            "chapter": 35,
            "verse": 20,
            "text": "Aur na tareeki aur roshni"
        },
        {
            "chapter": 35,
            "verse": 21,
            "text": "Aur na chaaon aur na dhoop"
        },
        {
            "chapter": 35,
            "verse": 22,
            "text": "Aur zinday aur murday barabar nahi hosaktay Allah Taalaa jiss ko chahata hai suna deta hai aur aap unn logo ko nahi suna saktay jo qabron mein hain"
        },
        {
            "chapter": 35,
            "verse": 23,
            "text": "Aap to sirf daraney walay hain"
        },
        {
            "chapter": 35,
            "verse": 24,
            "text": "Hum ney hi aap ko haq day ker khushkhabri sunaney wala aur darr sunaney wala bana ker bheja hai aur koi ummat aisi nahi hui jiss mein koi darr sunaney wala na guzra ho"
        },
        {
            "chapter": 35,
            "verse": 25,
            "text": "Aur agar yeh log aap ko jhutla den to jo log inn say pehlay ho guzray hain unhon ney bhi jhutlaya tha unn kay pass bhi unn kay payghumber moajjzay aur saheefay aur roshan kitaben ley ker aaye thay"
        },
        {
            "chapter": 35,
            "verse": 26,
            "text": "Phir mein ney unn kafiron ko pakar liya so mera azab kaisa hua"
        },
        {
            "chapter": 35,
            "verse": 27,
            "text": "Kiya aap ney iss baat per nazar nahi ki kay Allah Taalaa ney aasman say pani utara phir hum ney iss kay zariyey say mukhtalif rangaton kay phal nikalay aur paharon kay mukhtalif hissay hain safaid aur surukh kay inn ki bhi rangaten mukhtalif hain aur boht gehray siyah"
        },
        {
            "chapter": 35,
            "verse": 28,
            "text": "Aur issi tarah aadmiyon aur janwaron aur chopayon mein bhi baaz aisay hain kay unn ki rangaten mukhtalif hain Allah say uss kay wohi banday dartay hain jo ilm rakhtay hain waqaee Allah Taalaa zabardast bara bakhsney wala hai"
        },
        {
            "chapter": 35,
            "verse": 29,
            "text": "Jo log kitabullah ki tilawat kertay hain aur namaz ki pabandi rakhtay hain aur jo kuch hum ney unn ko ata farmaya hai uss mein say posheedah aur ailaniya kharach kertay hain woh aisi tijarat kay umeedwaar hain jo kabhi khasaray mein na hogi"
        },
        {
            "chapter": 35,
            "verse": 30,
            "text": "Takay unn ko unki ujraten poori day aur unn ko apnay fazal say aur ziyadah day be-shak woh bara bakhsney wala qadardaan hai"
        },
        {
            "chapter": 35,
            "verse": 31,
            "text": "Aur yeh kitab jo hum ney aap kay pass wahee kay tor per bheji hai yeh bilkul theek hai jo kay apnay say pehli kitabon ki bhi tasdeeq kerti hai. Allah Taalaa apnay bandon ki poori khabar rakhney wala khoob dekhney wala hai"
        },
        {
            "chapter": 35,
            "verse": 32,
            "text": "Phir hum ney unn logon ko (iss) kitab ka waris banaya jin ko hum ney apnay bandon mein say pasand farmaya. Phir baazay to inn mein apni jano per zulm kerney walay hain aur baazay inn mein mutawassit darjay kay hain aur baazay inn mein Allah ki tofiq say nekiyon mein taraqqi kiye chalay jatay hain. Yeh bara fazal hai"
        },
        {
            "chapter": 35,
            "verse": 33,
            "text": "Woh baghaat mein humesha rehney kay jin mein yeh log dakhil hongay sonay kay kanggan aur moti pehnaye jawen gay. Aur poshak unn ki wahan resham ki ki hogi"
        },
        {
            "chapter": 35,
            "verse": 34,
            "text": "Aur kahen gay Allah ka lakh lakh shukar hai jiss ney hum say ghum door kiya. Be-shak humara parwerdigar bara bakhsney wala bara qadardaan hai"
        },
        {
            "chapter": 35,
            "verse": 35,
            "text": "Jiss ney hum ko apnay fazal say humesha rehney kay muqam mein la utara jahan na hum ko koi takleef phonchay gi aur na hum ko koi khastagi phonchay gi"
        },
        {
            "chapter": 35,
            "verse": 36,
            "text": "Aur jo log kafir hain unn kay liye dozakh ki aag hai na to unn ki qaza hi aaye gi kay marr hi jayen aur na dozakh ki azab hi unn say halka kiya jayega. Hum her kafir ko aisi hi saza detay hain"
        },
        {
            "chapter": 35,
            "verse": 37,
            "text": "Aur woh log iss mein chillayen gay aey humaray parwerdigar! Hum ko nikal ley hum achay kaam keren gay bar-khilaf unn kaamon kay jo kiya kertay thay (Allah kahey ga) kiya hum ney tum ko itni umar na di thi kay jiss ko samjhna hota woh samjh sakta aur tumharay pass daraney wala bhi phoncha tha so maza chakho kay (aisay) zalimon ka koi madadgaar nahi"
        },
        {
            "chapter": 35,
            "verse": 38,
            "text": "Be-shak Allah Taalaa jannay wala hai aasmano aur zamin ki posheedah cheezon ka be-shak wohi jannay wala hai seenon ki baaton ka"
        },
        {
            "chapter": 35,
            "verse": 39,
            "text": "Wohi aisa hai jiss ney tum ko zamin mein aabad kiya so jo shaks kufur keray ga uss kay kufur ka wabaal ussi per paray ga. Aur kafiron kay liye unn ka kufur unn kay perwerdigar kay nazdeek narazi hi barhaney ka baees hota hai aur kafiron kay liye unn ka kufur khasarah hi barhney ka baees hota hai"
        },
        {
            "chapter": 35,
            "verse": 40,
            "text": "Aap kahiye! Kay tum apnay qarardaad shareekon ka haal to batlao jin ko tum Allah kay siwa pooja kerta ho. Yani mujh ko yeh batlao kay unhon ney zamin mein say konsa (juzzv) banaya hai ya unn ka aasmano mein kuch saajha hai ya hum ney unn ko koi kitab di hai kay yeh uss ki daleel per qaeem hon bulkay yeh zalim aik doosray say niray dhokay ki baaton ka wada kertay aatay hain"
        },
        {
            "chapter": 35,
            "verse": 41,
            "text": "Yaqeeni baat hai kay Allah Taalaa aasmano aur zamin ko thamay huyey hai kay woh tal na jayen aur agar woh tal jayen to phir Allah kay siwa aur koi inn ko thaam bhi nahi sakta. Woh haleem ghafoor hai"
        },
        {
            "chapter": 35,
            "verse": 42,
            "text": "Aur inn kufaar ney bari zor daar qasam khaee thi kay inn kay pass agar koi daraney wala aaye to woh her aik ummat say ziyada hidayat qabool kerney walay hon. Phir jab inn kay pass aik payghumbar aa phonchay to bus inn ki nafrat hi mein izafa hua"
        },
        {
            "chapter": 35,
            "verse": 43,
            "text": "Duniya mein apnay ko bara samjhney ki waja say aur inn ki buri tadberon ki waja say aur buri tadbeeron ka wabaal inn tadbeer walon per hi parta hai so kiya yeh uss dastoor kay muntazir hain jo aglay logon kay sath hota raha hai. So aap Allah kay dastoor ko kabhi badalta hua na payen gay aur aap Allah kay dastoor ko kabhi muntaqil hota hua na payen gay"
        },
        {
            "chapter": 35,
            "verse": 44,
            "text": "Aur kiya yeh log zamin mein chalay phiray nahi jiss mein dekhtay bhaaltay kay jo log inn say pehlay ho guzray hain unn ka anjam kiya hua? Halankay woh qooat mein inn say barhay huyey thay aur Allah aisa nahi hai kay koi cheez uss ko hara day na aasmano mein aur na zamin mein woh baray ilm wala bari qudrat wala hai"
        },
        {
            "chapter": 35,
            "verse": 45,
            "text": "Aur agar Allah Taalaa logon per unn kay aemaal kay sabab darogeer farmaney lagta to roy-e-zamin per aik jaandaar ko na chorta lekin Allah Taalaa inn ko aik miyad-e-moyyan tak mohlat dey raha hai so jab inn ki woh miyad aa phonchay gi Allah Taalaa apnay bandon ko aap dekh ley ga"
        },
        {
            "chapter": 36,
            "verse": 1,
            "text": "Yaseen"
        },
        {
            "chapter": 36,
            "verse": 2,
            "text": "Qasam hai quran ba-hikmat ki"
        },
        {
            "chapter": 36,
            "verse": 3,
            "text": "Kay be-shak aap payghumbaron mein hain"
        },
        {
            "chapter": 36,
            "verse": 4,
            "text": "Seedhay rastay per hain"
        },
        {
            "chapter": 36,
            "verse": 5,
            "text": "Yeh quran Allah zabardast meharban ki taraf say nazil kiya gaya hai"
        },
        {
            "chapter": 36,
            "verse": 6,
            "text": "Takay aap aisay logon ko darayen jin kay baap daday nahi daraye gaye thay so (issi waja say) yeh ghafil hain"
        },
        {
            "chapter": 36,
            "verse": 7,
            "text": "Inn mein say aksar logon per baat sabit hochuki hai so yeh log eman na layen gay"
        },
        {
            "chapter": 36,
            "verse": 8,
            "text": "Hum ney unn ki gardano mein toq daal diyey hain phir woh thoriyon tak hain jiss say unn kay sir uper ko ulat gaye hain"
        },
        {
            "chapter": 36,
            "verse": 9,
            "text": "Aur hum ney aik aarh unn kay samney ker di aur aik aarh unn kay peechay kerdi jiss say hum ney unn ko dhank diya so woh nahi dekh saktay"
        },
        {
            "chapter": 36,
            "verse": 10,
            "text": "Aur aap inn ko darayen ya na darayen dono barabar hain yeh eman nahi layen gay"
        },
        {
            "chapter": 36,
            "verse": 11,
            "text": "Bus aap to sirf aisay shaks ko dara saktay hain jo naseehat per chalay aur rehman say bey dekhay daray so aap uss ko maghfirat aur baq-waqar ajar ki khushkhabriyan suna dijiyey"
        },
        {
            "chapter": 36,
            "verse": 12,
            "text": "Be-shak hum murdon ko zindah keren gay aur hum likhtay jatay hain woh aemaal bhi jin ko log aagay bhejtay hain aur unn kay woh aemaal bhi jin ko peechay chor jatay hain aur hum ney her cheez ko aik wazeh kitab mein zabt ker rakha hai"
        },
        {
            "chapter": 36,
            "verse": 13,
            "text": "Aur aap inn kay samney aik misal (yani aik) basti walon ki misal (uss waqt ka) biyan kijiyey jabkay uss basti mein (kaee) rasool aaye"
        },
        {
            "chapter": 36,
            "verse": 14,
            "text": "Jab hum ney unn kay pass do ko bheja so unn logon ney (awwal) dono ko jhutlaya phir hum ney teesray say taeed ki so unn teeno ney kaha hum tumharay pass bhejay gaye hain"
        },
        {
            "chapter": 36,
            "verse": 15,
            "text": "Unn logon ney kaha kay tum to humari tarah mamooli aadmi ho aur rehman ney koi cheez nazil nahi ki. Tum nira jhoot boltay ho"
        },
        {
            "chapter": 36,
            "verse": 16,
            "text": "Unn (rasoolon) ney kaha humara perwerdigar janta hai kay be-shak hum tumharay pass bhejen gaye hain"
        },
        {
            "chapter": 36,
            "verse": 17,
            "text": "Aur humaray zimmay to sirf wazeh tor per phoncha dena hai"
        },
        {
            "chapter": 36,
            "verse": 18,
            "text": "Unhon ney kaha kay hum to tum ko manhoos samajhtay hain. Agar tum baaz na aaye to hum pathron say tumhara kaam tamam ker den gay aur tum ko humari taraf say sakht takleef phonchay gi"
        },
        {
            "chapter": 36,
            "verse": 19,
            "text": "Unn rasoolon ney kaha tumhari nahoosat tumharay sath hi lagi hui hai kiya iss ko nahoosat samajhtay ho kay tum ko naseehat ki jaye bulkay tum hadd say nikal janey walay log ho"
        },
        {
            "chapter": 36,
            "verse": 20,
            "text": "Aur aik shaks (uss) shehar kay aakhri hissay say dorta hua aaya kehney laga kay aey meri qom! Inn rasoolon ki raah per chalo"
        },
        {
            "chapter": 36,
            "verse": 21,
            "text": "Aisay logon ki raah per chalo jo tum say koi mawaza nahi mangtay aur woh raah-e-raast per hain"
        },
        {
            "chapter": 36,
            "verse": 22,
            "text": "Aur mujhay kiya hogaya hai kay mein uss ki ibadat na keroo jiss ney mujhay peda kiya aur tum sab ussi ki taraf lotaye jao gay"
        },
        {
            "chapter": 36,
            "verse": 23,
            "text": "Kiya mein ussay chor ker aison ko mabood banaoon kay agar (Allah) rehman mujhay koi nuksan phonchana chahaye to unn ki sifarish mujhay kuch bhi nafa na phoncha sakay aur na woh mujhay bacha saken"
        },
        {
            "chapter": 36,
            "verse": 24,
            "text": "Phir to mein yaqeenan khilli gumrahee mein hun"
        },
        {
            "chapter": 36,
            "verse": 25,
            "text": "Meri suno! Mein to (sachay dil say) tum sab kay rab per eman laa chuka"
        },
        {
            "chapter": 36,
            "verse": 26,
            "text": "(uss say) kaha gaya kay jannat mein chala jaa kehney laga kaash! Meri qom ko bhi ilm hojata"
        },
        {
            "chapter": 36,
            "verse": 27,
            "text": "Kay mujhay meray rab ney bakhsh diya aur mujhay ba-izzat logon mein sy ker diya"
        },
        {
            "chapter": 36,
            "verse": 28,
            "text": "Iss kay baad hum ney uss qom per aasman say koi lashkar na utara aur na iss tarah hum utara kertay hain"
        },
        {
            "chapter": 36,
            "verse": 29,
            "text": "Woh to sirf aik zor ki cheekh thi kay yakayak woh sab kay sab bujh bujha gaye"
        },
        {
            "chapter": 36,
            "verse": 30,
            "text": "(aisay) bando per afsos! Kabhi bhi koi rasool unn kay pass nahi aaya jiss ki hansi unhon ney na uraee ho"
        },
        {
            "chapter": 36,
            "verse": 31,
            "text": "Kiya unhon ney nahi dekha kay inn kay pehlay boht si qomon ko hum ney gharat ker diya kay woh unn ki taraf lot ker nahi aayen gay"
        },
        {
            "chapter": 36,
            "verse": 32,
            "text": "Aur nahi hai koi jamaat magar yeh kay woh jama hoker humaray samney hazir ki jayegi"
        },
        {
            "chapter": 36,
            "verse": 33,
            "text": "Aur inn kay liye aik nishani (khusk) zamin hai jiss ko hum ney zindah ker diya aur iss say ghalla nikala jiss mein say woh kahatay hain"
        },
        {
            "chapter": 36,
            "verse": 34,
            "text": "Aur hum ney iss mein khajooron kay aur angooron kay baghaat peda kerdiye aur jin mein hum ney chashmay bhi jari ker diye hain"
        },
        {
            "chapter": 36,
            "verse": 35,
            "text": "Takay (log) uss kay phal khayen aur iss ki inn kay hathon ney nahi banaya. Phir kiyon shukar guzari nahi kertay"
        },
        {
            "chapter": 36,
            "verse": 36,
            "text": "Woh pak zaat hai jiss ney her cheez kay joray peda kiye khua woh zamin ki ugaee hui cheezen hon khua khud unkay nafoos hon khua woh (cheezen) hon jinhen yeh jantay bhi nahi"
        },
        {
            "chapter": 36,
            "verse": 37,
            "text": "Aur inn kay liye aik nishani raat hai jiss say hum din ko kheench latay detay hain to yakayak andheray mein reh jatay hain"
        },
        {
            "chapter": 36,
            "verse": 38,
            "text": "Aur sooraj kay liye jo muqarrara raah hai woh ussi per chalta hai yeh hai muqarrar kerdah ghalib ba-ilm Allah Taalaa ka"
        },
        {
            "chapter": 36,
            "verse": 39,
            "text": "Aur chand ki hum ney manzilen muqarrar ker rahkhi hain yahan tak kay woh lot ker purani tehni ki tarah hojata hai"
        },
        {
            "chapter": 36,
            "verse": 40,
            "text": "Na aftab ki yeh majal hai kay chand ko pakray aur na raat din per aagay barh janey wali hai aur sab kay sab aasman mein tertay phirtay hain"
        },
        {
            "chapter": 36,
            "verse": 41,
            "text": "Aur inn kay liye aik nishani (yeh bhi) hai kay hum ney inn ki nasal ko bhari hui kashti mein sawar kiya"
        },
        {
            "chapter": 36,
            "verse": 42,
            "text": "Aur inn kay liye issi jaisi aur cheezen peda ken jin per yeh sawar hotay hain"
        },
        {
            "chapter": 36,
            "verse": 43,
            "text": "Aur agar hum chahatay to enhen dobo detay. Phir na to koi unn ka faryad rass hota na woh bachaye jayen"
        },
        {
            "chapter": 36,
            "verse": 44,
            "text": "Lekin hum apni taraf say rehmat kertay hain aur aik muddat tak kay liye unhen faeeday day rahey hain"
        },
        {
            "chapter": 36,
            "verse": 45,
            "text": "Aur inn say jab (kabhi) kaha jata hai kay aglay pichlay (gunahon) say bacho takay tum per reham kiya jaye"
        },
        {
            "chapter": 36,
            "verse": 46,
            "text": "Aur inn kay pass to inn kay rab ki nishaniyon mein say koi nishani aisi nahi aati jiss say yeh bey rukhi na barattay hon"
        },
        {
            "chapter": 36,
            "verse": 47,
            "text": "Aur inn say jab kaha jata hai kay Allah Taalaa kay diye huyey mein say kuch kharach kero to yeh kuffar eman walon ko jawab detay hain kay hum enhen kiyon khilayen? Jinhen agar Allah Taalaa chahata to khud khila pila deta tum to ho hi khulli gumrahi mein"
        },
        {
            "chapter": 36,
            "verse": 48,
            "text": "Woh kehtay hain kay yeh wada kab hoga sachay ho to batlao"
        },
        {
            "chapter": 36,
            "verse": 49,
            "text": "Enhen sirf aik sakht cheekh ka intezar hai jo enhen aa pakray gi aur yeh bahum laraee jhagray mein hi hongay"
        },
        {
            "chapter": 36,
            "verse": 50,
            "text": "Uss waqt na to yeh waseeyat ker saken gay aur na apnay ehal ki taraf lot saken gay"
        },
        {
            "chapter": 36,
            "verse": 51,
            "text": "To soor kay phoonkay jatay hi sab kay sab apni qabron say apnay perwerdigar ki taraf (tez tez) chalney lagen gay"
        },
        {
            "chapter": 36,
            "verse": 52,
            "text": "Kahen gay haye haye! Humen humari khuwab gahaon say kiss ney utha diya. Yehi hai jiss ka wada rehman ney diya tha aur rasoolon ney sach sach keh diya tha"
        },
        {
            "chapter": 36,
            "verse": 53,
            "text": "Yeh nahi hai magar aik cheekh kay yakayak saray kay saray humaray samney hazir ker diyey jayen gay"
        },
        {
            "chapter": 36,
            "verse": 54,
            "text": "Pus aaj kissi shaks per kuch bhi zulm na kiya jayega aur tumhen nahi badla diya jayega magar sirf unhi kamon ka jo tum kiya kertay thay"
        },
        {
            "chapter": 36,
            "verse": 55,
            "text": "Jannati log aaj kay din apnay (dilchasp)mashghalon mein hashash bashash hain"
        },
        {
            "chapter": 36,
            "verse": 56,
            "text": "Woh aur unn ki biwiyan sayon mein masheriyon per takiya lagaye bethay hongay"
        },
        {
            "chapter": 36,
            "verse": 57,
            "text": "Inn kay liye jannat mein her qisam kay meway hongay aur bhi jo kuch woh talab keren"
        },
        {
            "chapter": 36,
            "verse": 58,
            "text": "Meharbaan perwerdigar ki taraf say unhen salam kaha jayega"
        },
        {
            "chapter": 36,
            "verse": 59,
            "text": "Aey gunehgaron! Aaj tum alag hojao"
        },
        {
            "chapter": 36,
            "verse": 60,
            "text": "Aey aulad-e-adam! Kiya mein ney tum say qol-o-qarar nahi liya tha kay tum shetan ki ibadat na kerna woh to tumhara khulla dushman hai"
        },
        {
            "chapter": 36,
            "verse": 61,
            "text": "Aur meri hi ibadat kerna. Seedhi raah yehi hai"
        },
        {
            "chapter": 36,
            "verse": 62,
            "text": "Shetan ney to tum mein say boht sari makhlooq ko behka diya. Kiya tum aqal nahi raktay"
        },
        {
            "chapter": 36,
            "verse": 63,
            "text": "Yehi woh dozakh hai jiss ka tumhen wada diya jata tha"
        },
        {
            "chapter": 36,
            "verse": 64,
            "text": "Apnay kufur ka badla paney kay liye aaj iss mein dakhil hojao"
        },
        {
            "chapter": 36,
            "verse": 65,
            "text": "Hum aaj kay din inkay mun per mohar laga den gay aur inn kay hath hum say batein keren gay aur inn kay paaon gawaheeyian den gay unn kamon ki jo woh kertay thay"
        },
        {
            "chapter": 36,
            "verse": 66,
            "text": "Agar hum chahtay to inn ki aankhen bey noor ker detay phir yeh rastay ki taraf dortay phirtay lekin enhen kaisay dikhaee deta"
        },
        {
            "chapter": 36,
            "verse": 67,
            "text": "Aur agar hum chahatay to inn ki jaga hi per inn ki soorten masakh ker detay phir na woh chal phir saktay aur na lot saktay"
        },
        {
            "chapter": 36,
            "verse": 68,
            "text": "Aur jissay hum boorsha kertay hain ussay pedaeeshi halat ki taraf phir ulat detay hain kiya phir bhi woh nahi samajhtay"
        },
        {
            "chapter": 36,
            "verse": 69,
            "text": "Na to hum ney iss payghumber ko shair sikhaye aur na yeh iss kay laeeq hai. Woh to sirf naseehat aur wazeh quran hai"
        },
        {
            "chapter": 36,
            "verse": 70,
            "text": "Takay woh her uss shaks ko aagah kerday jo zindah hai aur kafiron per hujjat sabit hojaye"
        },
        {
            "chapter": 36,
            "verse": 71,
            "text": "Kiya woh nahi dekhtay kay hum ney apnay hathon banaee hui cheezon mein say unn kay liye chopaye (bhi) peda ker diye jin kay yeh malik hogaye hain"
        },
        {
            "chapter": 36,
            "verse": 72,
            "text": "Aur inn mawesheeyon ko hum ney unn ka tabey farman bana diya hai jin mein say baaz to inn ki sawariyan hain aur baaz ka gosht khatay hain"
        },
        {
            "chapter": 36,
            "verse": 73,
            "text": "Enhen unn say aur bhi boht faeeday hain aur peenay ki cheezen. Kiya phit (bhi) yeh shukar ada nahi keren gay"
        },
        {
            "chapter": 36,
            "verse": 74,
            "text": "Aur woh Allah kay siwa doosron ko mabood banatay hain takay woh madad kiye jayen"
        },
        {
            "chapter": 36,
            "verse": 75,
            "text": "(halankay) unn mein inn ki madad ki taqat hi nahi (lekin) phir bhi (musrikeen) unn kay liye hazir baash lashkari hain"
        },
        {
            "chapter": 36,
            "verse": 76,
            "text": "Pus aap ko inn ki baat ghumnaak na keray hum inn ki possheedah aur ailaniya sari baaton ko (ba-khoobi) jantay hain"
        },
        {
            "chapter": 36,
            "verse": 77,
            "text": "Kiya insan ko itna bhi maloom nahi kay hum ney ussay nutfay say peda kiya hai? Phir yakayak woh sarreh jhagraloo bann betha"
        },
        {
            "chapter": 36,
            "verse": 78,
            "text": "Aur uss ney humaray liye misal biyan ki aur apni (asal) pedaeesh ko bhool gaya kehney laga inn gali sarhi haddiyon ko kon zindah ker sakta hai"
        },
        {
            "chapter": 36,
            "verse": 79,
            "text": "Aap jawab dijiye! Kay enhen woh zindah keray ga jiss ney enhen awwal martaba peda kiya hai jo sab tarah ki pedaeesh ka ba-khoobi jannay wala hai"
        },
        {
            "chapter": 36,
            "verse": 80,
            "text": "Wohi jiss ney tumharay liye sabz darakht say aag peda kerdi jiss say tum yakayak aag sulgatay ho"
        },
        {
            "chapter": 36,
            "verse": 81,
            "text": "Jiss ney aasman aur zamin ko peda kiya hai kiya woh inn jeson kay peda kerney per qadir nahi be-shak qadir hai. Aur wohi to peda kerney wala dana (beena) hai"
        },
        {
            "chapter": 36,
            "verse": 82,
            "text": "Woh jab kisi cheez ka iradah kerta hai ussay itna farma dena (kafi hai) kay ho ja woh ussi waqt hojati hai"
        },
        {
            "chapter": 36,
            "verse": 83,
            "text": "Pus pak hai woh Allah jiss hath mein her cheez ki badshaat hai aur jiss ki taraf tum sab lotaye jaogay"
        }
    ]
}
{
    "rukus": [
        {
            "chapter": 54,
            "verse": 23,
            "text": "Qom-e-samood ney daraney walon ko jhutlaya"
        },
        {
            "chapter": 54,
            "verse": 24,
            "text": "Aur kehney lagay kiya humi mein say aik shaks ki hum farmanbardaari kerney lagen? tab to hum yaqeenan ghalati aur deewangi mein paray huye hongey"
        },
        {
            "chapter": 54,
            "verse": 25,
            "text": "Kiya humaray sab kay darmiyan sirf issi per wahi utaari gaee nahi bulkay woh jhoota shekhi khor hai"
        },
        {
            "chapter": 54,
            "verse": 26,
            "text": "Abb sab jaan lengey kal ko kay kon jhoota aur shekhi khor tha"
        },
        {
            "chapter": 54,
            "verse": 27,
            "text": "Be-shak hum unki aazmaeesh kay liye untni bhejen gey pus (aey saleh) tu inka muntazir reh aur sabar ker"
        },
        {
            "chapter": 54,
            "verse": 28,
            "text": "Han enhen khabar kerdey kay paani in mein taqseem shuda hai her aik apni baari per hazir hoga"
        },
        {
            "chapter": 54,
            "verse": 29,
            "text": "Unhon ney apney sathi ko awaz di jiss ney (untni per) waar kiya aur (uss ki) kochen kaat den"
        },
        {
            "chapter": 54,
            "verse": 30,
            "text": "Pus kiyon ker hua mera azab aur mera darana"
        },
        {
            "chapter": 54,
            "verse": 31,
            "text": "Hum ney unn per aik cheekh bheji pus aisay hogaye jaisay baar bananay walay ki rondhi hui ghaas"
        },
        {
            "chapter": 54,
            "verse": 32,
            "text": "Aur hum ney naseehat kay liye quran ko aasan kerdia hai pus kiya hai koi jo naseehat qabool keray"
        },
        {
            "chapter": 54,
            "verse": 33,
            "text": "Qom-e-Loot ney bhi daraney walon ki takzeeb ki"
        },
        {
            "chapter": 54,
            "verse": 34,
            "text": "Be-shak hum ney unn per pathar barsaney wali hawa bheji siwaye loot(alh-e-salam) kay ghar walon kay waqt nijat deydi"
        },
        {
            "chapter": 54,
            "verse": 35,
            "text": "Apney ehsan say her her shukarguzaar ko hum issi tarah badla detay hain"
        },
        {
            "chapter": 54,
            "verse": 36,
            "text": "Yaqeenan loot (alh-e-salam) ney unhen humari pakar say daraya tha lekinunhon ney daraney walon kay baray mein (shak-o-shuba aur) jhagra kiya"
        },
        {
            "chapter": 54,
            "verse": 37,
            "text": "Aur inn loot (alh-e-salam) ko unkay mehmanon kay baray mein phuslaya pus hum ney unki aankhen andhi kerden (aur kehdia) mera azab aur mera darana chakho"
        },
        {
            "chapter": 54,
            "verse": 38,
            "text": "Aur yaqeeni baat hai kay unhen subah saweray hi aik jagah pakarney walay muqarra azab ney ghaarat kerdia"
        },
        {
            "chapter": 54,
            "verse": 39,
            "text": "Pus meray azab aur meray darawey ka maza chakho"
        },
        {
            "chapter": 54,
            "verse": 40,
            "text": "Aur yaqeenan hum ney quran ko Pind-o-waaz kay liye aasan kerdia hai pus kiya koi hai naseehat pakarney wala"
        }
    ]
}
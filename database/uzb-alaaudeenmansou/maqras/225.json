{
    "maqras": [
        {
            "chapter": 67,
            "verse": 1,
            "text": "Қўлида мулк бўлган Зот улуғ, муқаддас бўлди. У барча нарсага қодирдир"
        },
        {
            "chapter": 67,
            "verse": 2,
            "text": "У, ўлим ва ҳаётни сизларнинг қайсиларингиз амалда яхшироқ эканлигингизни синаш учун яратди. У азийз ва ўта мағфиратлидир"
        },
        {
            "chapter": 67,
            "verse": 3,
            "text": "У етти осмонни табақама-табақа яратган. Роҳманнинг яратганида ҳеч тафовут кўрмассан. Қайта назар сол! Бирор камчилик кўряпсанми"
        },
        {
            "chapter": 67,
            "verse": 4,
            "text": "Сўнг такрор-такрор назар сол, назар сенга истаганини топа олмай, ҳориб-чарчаган ҳолда қайтадир"
        },
        {
            "chapter": 67,
            "verse": 5,
            "text": "Ва дарҳақиқат, Биз яқин осмонни чироқлар билан зийнатлаб қўйдик ва у(чироқ)ларни шайтонларга отиладиган нарса ҳам қилиб қўйдик. Ва у(шайтон)ларга олови қизиб турган жаҳаннамни тайёрлаб қўйдик"
        },
        {
            "chapter": 67,
            "verse": 6,
            "text": "Ўз Роббиларига куфр келтирганлар учун жаҳаннам азоби бордур ва у қандай ҳам ёмон қайтадиган жой"
        },
        {
            "chapter": 67,
            "verse": 7,
            "text": "Улар жаҳаннамга ташланган чоғларида унинг ҳанграган овозини эшитурлар, у эса, қайнаб турган бўладир"
        },
        {
            "chapter": 67,
            "verse": 8,
            "text": "У ғазабдан ёрилиб кетай дер. Ҳар қачон унга янги гуруҳ ташланганда, унинг хизматкорлари: «Сизларга огоҳлантирувчи келмаганмиди?» – деб сўрайдир"
        },
        {
            "chapter": 67,
            "verse": 9,
            "text": "Улар: «Ҳа, дарҳақиқат, бизга огоҳлантирувчи келган эди. Лекин биз (уни) ёлғончига чиқардик ва: «Аллоҳ ҳеч нарса туширгани йўқ, сизлар катта адашувдан бошқа ҳеч нарса эмассизлар», деган эдик», дейишар"
        },
        {
            "chapter": 67,
            "verse": 10,
            "text": "Ва улар: «Агар эътибор қулоғи билан эшитганимизда ёки ақлни ишлатганимизда эди, дўзахийлар орасида бўлмаган бўлар эдик», дерлар"
        },
        {
            "chapter": 67,
            "verse": 11,
            "text": "Бас, улар ўз гуноҳларини эътироф этдилар. Йўқолсин дўзахийлар"
        },
        {
            "chapter": 67,
            "verse": 12,
            "text": "Албатта, ўз Роббиларидан ғойибдан қўрқадиганлар учун гуноҳларини кечиш ва улкан ажр-савоблар бордир"
        },
        {
            "chapter": 67,
            "verse": 13,
            "text": "Ва сиз сўзингизни сир тутасизми ёки ошкора айтасизми, албатта, У кўнгиллардагини ҳам билгувчи Зотдир"
        },
        {
            "chapter": 67,
            "verse": 14,
            "text": "Яратган зот Ўзи билмасми? Ҳолбуки, У дақиқларгача билувчи ва хабардордир"
        },
        {
            "chapter": 67,
            "verse": 15,
            "text": "У сизларга ерни бўйсундириб қўйган Зотдир. Бас, анинг турли жойларида юринг ва Унинг ризқидан енг ва қабрдан чиқиб бориш ҳам Унинг ҳузурига бўладир"
        },
        {
            "chapter": 67,
            "verse": 16,
            "text": "Осмондаги Зот сизларни изтиробда ҳаракатланиб турган ерга юттириб юборишидан омонда бўлдингизми"
        },
        {
            "chapter": 67,
            "verse": 17,
            "text": "Ёки осмондаги Зот сизларга азоб шамолни юборишидан омонда бўлдингизми? Бас, албатта, огоҳлантириш қандоқ бўлишини биласизлар"
        },
        {
            "chapter": 67,
            "verse": 18,
            "text": "Ва, дарҳақиқат, улардан аввалгилари ҳам ёлғонга чиқарган эдилар. Бас, инкорим қандай бўлди"
        },
        {
            "chapter": 67,
            "verse": 19,
            "text": "Тепаларида (қанотларини) ёйиб ва йиғиб (учаётган) қушни кўрмайдиларми? Уларни Роҳмандан бошқа ушлаб турувчи йўқ. Албатта, У барча нарсани кўрувчидир"
        },
        {
            "chapter": 67,
            "verse": 20,
            "text": "Роҳмандан бошқа сизларга ёрдам берадиган аскар ким ўзи? Кофирлар ғурурдан бошқа ҳеч нарсада эмаслар"
        },
        {
            "chapter": 67,
            "verse": 21,
            "text": "У ризқни тортиб қўйса, сизга ризқ берадиган ким ўзи?! Балки улар абадий туғёнда ва ҳақдан нафратда бўлурлар"
        },
        {
            "chapter": 67,
            "verse": 22,
            "text": "Юз тубан қоқилиб юраётган киши ҳидоятдами ёки тўғри йўлдан қоматини тик тутиб бораётган кишими"
        },
        {
            "chapter": 67,
            "verse": 23,
            "text": "Айт: «У сизларни йўқдан бор қилган ва сизларга эшитиш, кўриш ва ақлни берган Зотдир. Жуда ҳам оз шукр қиласизлар-а?!»"
        },
        {
            "chapter": 67,
            "verse": 24,
            "text": "Айт: «У сизларни ер юзида яратган, кўпайтирган Зотдир. Ва Унинг ҳузурига тўпланурсизлар»"
        },
        {
            "chapter": 67,
            "verse": 25,
            "text": "Ва улар: «Агар ростгўй бўлсангиз, бу ваъда қачон бўлур?» – дерлар"
        },
        {
            "chapter": 67,
            "verse": 26,
            "text": "Айт: «Албатта, илм фақат Аллоҳнинг ҳузуридадир. Ва албатта, мен яққол огоҳлантирувчиман, холос»"
        },
        {
            "chapter": 67,
            "verse": 27,
            "text": "Бас у(азоб)ни яқиндан кўрганда куфр келтирганларнинг юзлари қораядир. Ва уларга: «Сўраган нарсангиз шу бўлур», дейилур"
        },
        {
            "chapter": 67,
            "verse": 28,
            "text": "Айт: «Айтинглар-чи, агар Аллоҳ мени ва мен билан бўлганларни ҳалок қилса ёки раҳим қилса, кофирларни аламли азобдан ким қутқариб қоладир"
        },
        {
            "chapter": 67,
            "verse": 29,
            "text": "Айт: «У Роҳмандур, биз Унга иймон келтирдик ва Унга таваккал қилдик. Бас, сизлар тезда ким очиқ-ойдин хатода эканини билурсизлар»"
        },
        {
            "chapter": 67,
            "verse": 30,
            "text": "Айт: «Айтинглар-чи, агар сувларингиз ерга сингиб кетса, сизларга ким осонгина топиладиган сувни келтирур?»"
        }
    ]
}
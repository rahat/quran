{
    "maqras": [
        {
            "chapter": 27,
            "verse": 27,
            "text": "У: «Кўрамиз, рост сўзладингми ёки ёлғончилардан бўлдингми"
        },
        {
            "chapter": 27,
            "verse": 28,
            "text": "Бу мактубимни олиб бориб, уларга ташла, сўнгра четга чиқиб назар сол-чи, нима қайтарурлар», деди"
        },
        {
            "chapter": 27,
            "verse": 29,
            "text": "У (Малика): «Эй, аъёнлар! Менга кароматли бир мактуб ташланди"
        },
        {
            "chapter": 27,
            "verse": 30,
            "text": "Албатта, у Сулаймондандир, албатта, унда: «Бисмиллаҳир роҳманир роҳийм"
        },
        {
            "chapter": 27,
            "verse": 31,
            "text": "Менга қарши бош кўтармай, таслим бўлган ҳолингизда келинг», дейилмишдир», деди"
        },
        {
            "chapter": 27,
            "verse": 32,
            "text": "У (Малика): «Эй, аъёнлар! Менга бу ишимда фатво (маслаҳат) беринглар. Сизлар шоҳид бўлмагунингизча, мен бир ишга қатъий қарор қилмасман», деди"
        },
        {
            "chapter": 27,
            "verse": 33,
            "text": "Улар: «Биз куч-қувват эгаларимиз ва шиддатли азму шижоат эгаларимиз. Иш ўзингга ҳавола. Нима амр қилишингни ўйлаб кўр», дедилар"
        },
        {
            "chapter": 27,
            "verse": 34,
            "text": "У: «Албатта, подшоҳлар бирор шаҳар-қишлоққа кирсалар, уни вайрон қилурлар ва унинг азиз аҳлларини хор қилурлар. Ана шундай қилурлар"
        },
        {
            "chapter": 27,
            "verse": 35,
            "text": "Мен уларга бир ҳадя юборурман, кўрай-чи, элчилар нима билан қайтар эканлар», деди"
        },
        {
            "chapter": 27,
            "verse": 36,
            "text": "Қачонки, (элчиси) Сулаймонга келганида, у: «Сизлар менга мол-дунё ила мадад бермоқчимисиз?! Бас, Аллоҳ менга берган нарса сизга берган нарсадан яхшидир. Аммо сизлар ҳадяларингиз билан қувонурсиз"
        },
        {
            "chapter": 27,
            "verse": 37,
            "text": "(Эй элчи!) Сен уларга қайтиб бор. Бас, албатта, биз улар бас кела олмайдиган қўшин ила борурмиз ва у ердан уларни хору зор ҳолларида чиқарурмиз», деди"
        },
        {
            "chapter": 27,
            "verse": 38,
            "text": "У (Сулаймон): «Эй аъёнлар! Улар менга таслим бўлиб келишларидан олдин қайсингиз ҳузуримга у(малика)нинг тахтини келтира олади?» деди"
        },
        {
            "chapter": 27,
            "verse": 39,
            "text": "Жинлардан бўлган Ифрит: «Мен уни сенга мақомингдан тургунингча келтирурман. Албатта, бунга қувватим ва ишончим бор», деди"
        },
        {
            "chapter": 27,
            "verse": 40,
            "text": "Китобдан илми бор шахс: «Мен уни сенга кўзингни очиб юмгунингча келтирурман», деди. Қачонки (Сулаймон) у(тахт)нинг ўз ҳузурида қарор топганини кўргач: «Бу Роббимнинг фазлидандир. Мен шукр қиламанми ёки куфрони неъмат қиламанми, синаш учундир. Ким шукр келтирса, ўзи учунгина шукр қилур. Ким куфрони неъмат қилса, бас, Роббим беҳожат ва карамли Зотдир», деди"
        },
        {
            "chapter": 27,
            "verse": 41,
            "text": "У (Сулаймон): «Унинг тахтини танимайдиган қилиб қўйинг. Кўрайлик-чи, у(малика) уни танирми ёки танимайдиганлардан бўлурми?» деди"
        },
        {
            "chapter": 27,
            "verse": 42,
            "text": "Қачонки у келганида: «Сенинг тахтинг шундайми?» дейилди. У: «Худди ўшанинг ўзи», деди. «Бизга бундан илгари илм берилган эди ва мусулмон бўлган эдик»"
        },
        {
            "chapter": 27,
            "verse": 43,
            "text": "Ва у(малика)ни Аллоҳдан ўзга ибодат қилган нарса тўсди. Албатта, у кофир қавмлардан бўлган эди"
        },
        {
            "chapter": 27,
            "verse": 44,
            "text": "У(малика)га: «Саройга кир», дейилди. Қачонки уни кўрганида, сув деб ўйлаб, пойчаларини очди. У(Сулаймон): «Албатта, бу биллурдан силлиқ қилиб ясалган саройдир», деди. У(малика): «Эй Роббим, албатта, мен ўзимга зулм қилиб юрган эканман, Сулаймон ила оламларнинг Робби — Аллоҳга мусулмон бўлдим!» деди"
        },
        {
            "chapter": 27,
            "verse": 45,
            "text": "Батаҳқиқ, Самуд қавмига, Аллоҳга ибодат қилинг, деб биродарлари Солиҳни юбордик. Бас, баногоҳ, улар икки гуруҳ бўлиб тортиша бошладилар"
        },
        {
            "chapter": 27,
            "verse": 46,
            "text": "У (Солиҳ): «Эй қавмим, нима учун яхшиликдан олдин ёмонликка ошиқасиз?! Аллоҳдан мағфират сўрасангиз-чи?! Шояд раҳим қилинсангиз», деди"
        },
        {
            "chapter": 27,
            "verse": 47,
            "text": "Улар: «Сендан ва сен билан бўлганлардан шумландик», дедилар. У: «Шумланишингиз Аллоҳнинг ҳузуридадир. Балки сизлар синалаётган қавмсиз», деди"
        },
        {
            "chapter": 27,
            "verse": 48,
            "text": "У шаҳарда тўққиз нафарли гуруҳ бор бўлиб, ер юзида бузғунчилик қилишар, ислоҳ қилмас эдилар"
        },
        {
            "chapter": 27,
            "verse": 49,
            "text": "Улар: «Аллоҳнинг номига қасам ичинглар! Албатта, у (Солиҳ)ни ва унинг аҳлини тунда ўлдирамиз, сўнгра валийига, биз унинг аҳлининг ҳалокатига гувоҳ эмасмиз, албатта, биз ростгўйлармиз, деймиз», дедилар"
        },
        {
            "chapter": 27,
            "verse": 50,
            "text": "Улар макр қилдилар. Биз ҳам улар сезмаган ҳолда бир «макр» қилдик"
        },
        {
            "chapter": 27,
            "verse": 51,
            "text": "Назар сол! Уларнинг макри оқибати нима бўлди?! Биз, албатта, уларни ва қавмларини, ҳаммаларини ер билан яксон қилдик"
        },
        {
            "chapter": 27,
            "verse": 52,
            "text": "Ана, зулмлари сабабли уйлари ҳувиллаб ётибди! Албатта, бунда биладиган қавмлар учун ибрат бордир"
        },
        {
            "chapter": 27,
            "verse": 53,
            "text": "Ва иймон келтириб, тақво қилиб юрганларга нажот бердик"
        },
        {
            "chapter": 27,
            "verse": 54,
            "text": "Ва Лутни ҳам (Пайғамбар қилиб юбордик). Ўшанда у ўз қавмига: «Сиз кўриб-билиб туриб, фоҳиша иш қиласизми"
        },
        {
            "chapter": 27,
            "verse": 55,
            "text": "Сиз, албатта, аёлларни қўйиб, эркакларга шаҳват ила яқинлик қиласизми?! Йўқ! Сиз жоҳиллик қилаётган қавмдирсиз!» деди"
        }
    ]
}
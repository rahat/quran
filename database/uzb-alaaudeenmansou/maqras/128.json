{
    "maqras": [
        {
            "chapter": 20,
            "verse": 111,
            "text": "Бутун юзлар тирик ва доим турувчи Зотга бош эгмиш. Батаҳқиқ, ким зулм кўтарган бўлса, ноумид бўлмиш"
        },
        {
            "chapter": 20,
            "verse": 112,
            "text": "Ким мўмин ҳолида яхши амаллардан қилган бўлса, зулмдан ҳам, нуқсондан ҳам қўрқмас"
        },
        {
            "chapter": 20,
            "verse": 113,
            "text": "Шундай қилиб, Биз уни арабий Қуръон этиб нозил этдик. Шоядки, тақво қилсалар ёки уларда эслаш пайдо қилса деб, унда қўрқинчли ваъдаларни баён қилдик"
        },
        {
            "chapter": 20,
            "verse": 114,
            "text": "Ҳақ Подшоҳ — Аллоҳ олий бўлди. Сенга ваҳийи битгунча Қуръон(тиловати)га ошиқма ва: «Роббим, илмимни зиёда қилгин», дегин"
        },
        {
            "chapter": 20,
            "verse": 115,
            "text": "Батаҳқиқ, илгари Биз Одам билан аҳдлашган эдик. Лекин у унутди. Унда азму қарор топмадик"
        },
        {
            "chapter": 20,
            "verse": 116,
            "text": "Биз фаришталарга: «Одамга сажда қилинг», деганимизда, улар сажда қилдилар. Магар иблис бош тортди"
        },
        {
            "chapter": 20,
            "verse": 117,
            "text": "Бас, Биз: «Эй Одам, албатта, бу сенга ва жуфтингга душмандир. Яна, у икковингизни жаннатдан чиқариб, бадбахт бўлиб қолмагин"
        },
        {
            "chapter": 20,
            "verse": 118,
            "text": "Албатта, сен у ерда оч-яланғоч қолмассан"
        },
        {
            "chapter": 20,
            "verse": 119,
            "text": "Албатта, сен у ерда ташна ҳам бўлмайсан, иссиқда ҳам қолмассан», дедик"
        },
        {
            "chapter": 20,
            "verse": 120,
            "text": "Бас, шайтон уни васваса қилди. У: «Эй Одам, мен сенга абадият дарахтини ва битмас-туганмас мулкни кўрсатайми?» – деди"
        },
        {
            "chapter": 20,
            "verse": 121,
            "text": "Бас, икковлари ундан едилар. Кейин, авратлари ўзларига очилиб қолиб, ўзларини жаннат барглари билан тўса бошладилар. Одам Роббига осий бўлди ва йўлдан озди"
        },
        {
            "chapter": 20,
            "verse": 122,
            "text": "Сўнгра, Робби уни танлаб олди, бас, тавбасини қабул қилди ва ҳидоятга бошлади"
        },
        {
            "chapter": 20,
            "verse": 123,
            "text": "У: «Ҳаммангиз бир-бирингизга душман ҳолда ундан тушинг. Агар мен томонимдан сизга ҳидоят келганида, ким ҳидоятимга эргашса, адашмас ва бадбахт бўлмас"
        },
        {
            "chapter": 20,
            "verse": 124,
            "text": "Ким Менинг зикримдан юз ўгирса, албатта, унга торчилик ҳаёти бўлур ва қиёмат куни уни кўр ҳолида тирилтирурмиз», деди"
        },
        {
            "chapter": 20,
            "verse": 125,
            "text": "У: «Эй Роббим, нима учун мени кўр ҳолда тирилтирдинг. Ахир, кўрувчи эдим-ку?!» – деди"
        },
        {
            "chapter": 20,
            "verse": 126,
            "text": "У: «Шундай. Сенга оятларимиз келди. Сен эса, уларни унутдинг? Шунингдек, сен ҳам бугун унутилурсан», деди"
        },
        {
            "chapter": 20,
            "verse": 127,
            "text": "Исроф қилган ва Робби оятларига иймон келтирмаганларни ана шундай жазолаймиз. Охират азоби, албатта, ашаддий ва боқийдир"
        },
        {
            "chapter": 20,
            "verse": 128,
            "text": "Улардан илгари уларнинг масканларида юрган асрлардан қанчадан-қанчасини ҳалок қилганимиз ҳам ҳидоят қилмадими? Албатта, бунда ақл эгалари учун ибратлар бордир"
        },
        {
            "chapter": 20,
            "verse": 129,
            "text": "Агар Роббингдан сўз ўтиб қолмаганида ва номланган ажал бўлмаганида, албатта, (азоб) лозим бўлар эди"
        },
        {
            "chapter": 20,
            "verse": 130,
            "text": "Бас, улар айтаётган нарсаларга сабр қил. Роббингга қуёш чиқишидан олдин ва ботишидан олдин тасбиҳ ва ҳамд айт. Шунингдек, кечанинг бир қисмида ва кундузнинг атрофида ҳам тасбиҳ айт. Шоядки, рози бўлсанг"
        },
        {
            "chapter": 20,
            "verse": 131,
            "text": "Кўзларингни уларни синаш учун айримларига баҳраманд қилиб берганимиз ҳаёти дунёнинг турли зийнатларига тикма. Роббингнинг ризқи яхши ва боқийдир"
        },
        {
            "chapter": 20,
            "verse": 132,
            "text": "Аҳлингни намозга амр эт ва ўзинг унга сабр қил. Биз сендан ризқ сўрамасмиз. Биз сенга ризқ берамиз. Оқибат тақвоникидир"
        },
        {
            "chapter": 20,
            "verse": 133,
            "text": "Улар: «У бизга Роббидан мўъжиза келтирса эди», дерлар. Ахир, уларга аввалги саҳифалардаги нарсаларнинг баёноти келмадими"
        },
        {
            "chapter": 20,
            "verse": 134,
            "text": "Агар Биз уларни у(келиши)дан олдин азоб-ла ҳалок қилганимизда эди, албатта: «Эй Роббимиз, бизга Пайғамбар юборганингда эди, хору зор ва шарманда бўлишимиздан олдин оятларингга эргашган бўлар эдик», дердилар"
        },
        {
            "chapter": 20,
            "verse": 135,
            "text": "Сен: «Барча кутгувчидир. Бас, кутинглар. Албатта, кимлар тўғри йўл соҳиблари ва кимлар ҳидоят топганини билурсизлар», деб айт"
        }
    ]
}
{
    "rukus": [
        {
            "chapter": 53,
            "verse": 26,
            "text": "Осмонларда қанчадан-қанча фаришталар мавжуд, уларнинг шафоати ҳеч фойда бермас. Магар, Аллоҳ Ўзи хоҳлаган ва рози бўлганларга изн берса"
        },
        {
            "chapter": 53,
            "verse": 27,
            "text": "Албатта, охиратга иймон келтирмаганлар фаришталарни аёл номи билан номларлар"
        },
        {
            "chapter": 53,
            "verse": 28,
            "text": "Уларда бу ҳақда ҳеч қандай илм йўқ. Гумондан бошқа нарсага эргашмаслар. Албатта, гумон ҳақиқат ўрнига ўтмас"
        },
        {
            "chapter": 53,
            "verse": 29,
            "text": "Бизнинг зикримизга орқа ўгирган, ҳаёти дунёдан бошқани хоҳламайдиганлардан юз ўгир"
        },
        {
            "chapter": 53,
            "verse": 30,
            "text": "Уларнинг эришган илмлари мана шу. Албатта, Роббинг Унинг йўлидан адашганларни билгувчидир ва У ҳидоятдагиларни ҳам билгувчидир"
        },
        {
            "chapter": 53,
            "verse": 31,
            "text": "Осмонлардагию ердаги барча нарсалар Аллоҳникидир. У ёмонлик қилганларни амалига яраша жазолар ва яхшилик қилганларни гўзал (мукофот) ила мукофотлар"
        },
        {
            "chapter": 53,
            "verse": 32,
            "text": "Улар кичик гуноҳлардан бошқа катта гуноҳлар ва фаҳш ишлардан четда бўладиганлардир. Албатта, Роббинг мағфирати кенг Зотдир. У сизларни тупроқдан пайдо қилганда ҳам, оналарингиз қоринларида ҳомилалик чоғингизни ҳам яхши билувчидир. Шундоқ экан, ўзингизни оқламанг, У ким тақводорлигини яхши биладир"
        }
    ]
}
{
    "rukus": [
        {
            "chapter": 19,
            "verse": 16,
            "text": "Китобда Марямни эсла. У ўз аҳлидан шарқий маконга ажраб чиққанда"
        },
        {
            "chapter": 19,
            "verse": 17,
            "text": "Ва улар билан ўзи орасида тўсиқ олганда, Биз унга Ўз руҳимизни юбордик. Бас, у унга бус-бутун одам бўлиб кўринди"
        },
        {
            "chapter": 19,
            "verse": 18,
            "text": "У: «Мен Роҳмандан сендан паноҳ беришини сўрайман. Агар тақводор бўлсанг...» деди"
        },
        {
            "chapter": 19,
            "verse": 19,
            "text": "У: «Мен Роббингнинг элчисиман, холос, сенга бир пок ўғилни ҳадя этиш учун келдим», деди"
        },
        {
            "chapter": 19,
            "verse": 20,
            "text": "У: « Менда қаёқдан ўғил бўлсин, менга башар тегмаган бўлса, мен бузуқ ҳам бўлмасам?!» – деди"
        },
        {
            "chapter": 19,
            "verse": 21,
            "text": "У: «Ана шундай, Роббинг айтдики, бу Мен учун осондир ва уни одамларга белги қилиш учун ҳамда Биздан раҳмат бўлиши учун, бу ҳукми чиқиб бўлган ишдир», деди"
        },
        {
            "chapter": 19,
            "verse": 22,
            "text": "Бас, унга ҳомиладор бўлди. Сўнгра, у билан узоқ маконга четланди"
        },
        {
            "chapter": 19,
            "verse": 23,
            "text": "Бас, тўлғоқ уни хурмо танасига олиб борди. У: «Кошки, бундан олдин ўлсам эди ва бутунлай унутилиб кетсам эди», деди"
        },
        {
            "chapter": 19,
            "verse": 24,
            "text": "Унинг остидан: «Маҳзун бўлма, батаҳқиқ, Роббинг остингдан оқар сув қилди"
        },
        {
            "chapter": 19,
            "verse": 25,
            "text": "Хурмо танасини силкит, сенга янги мева туширади», деб нидо қилди"
        },
        {
            "chapter": 19,
            "verse": 26,
            "text": "Е, ич ва кўзинг қувонсин. Бас, бирор одамни кўрар бўлсанг: «Мен Роҳманга рўза назр қилдим. Бугун инсон зотига зинҳор гапирмасман», дегин"
        },
        {
            "chapter": 19,
            "verse": 27,
            "text": "Бас, уни кўтариб қавмига олиб келди. Улар: «Эй Марям, сен ажойиб нарса келтирдинг-ку"
        },
        {
            "chapter": 19,
            "verse": 28,
            "text": "Эй, Ҳорун синглиси, отанг ёмон одаммас ва онанг ҳам бузуқ бўлмаган эди-ку!» – дедилар"
        },
        {
            "chapter": 19,
            "verse": 29,
            "text": "Бас, унга ишорат қилди. Улар: «Бешикдаги ёш бола ила қандай гаплашамиз?!» – дедилар"
        },
        {
            "chapter": 19,
            "verse": 30,
            "text": "У: «Албатта, мен Аллоҳнинг бандасиман. У менга китоб берди ва мени Пайғамбар қилди"
        },
        {
            "chapter": 19,
            "verse": 31,
            "text": "Мени қаерда бўлсам ҳам, муборак қилди. Модомики, ҳаёт эканман, намоз ва закотни адо этмоқни тавсия қилди"
        },
        {
            "chapter": 19,
            "verse": 32,
            "text": "Мени волидамга меҳрибон қилди ва жабр-ситам қилгувчи, бадбахт қилмади"
        },
        {
            "chapter": 19,
            "verse": 33,
            "text": "Менга туғилган кунимда ҳам, ўладиган кунимда ҳам ва қайта тириладиган кунимда ҳам салом бордир», деди"
        },
        {
            "chapter": 19,
            "verse": 34,
            "text": "Мана шу, шубҳа қилишаётган Ийсо ибн Марям тўғрисидаги ҳақ сўздир"
        },
        {
            "chapter": 19,
            "verse": 35,
            "text": "Бола тутмоқ Аллоҳга ҳеч тўғри келмас. У бундан покдир. У бир ишни истаса, унга «Бўл!» дейди. Бас, бўлади"
        },
        {
            "chapter": 19,
            "verse": 36,
            "text": "«Ва, албатта, Аллоҳ менинг Роббимдир ва сизнинг Роббингиздир. Бас, Унга ибодат қилинг. Мана шу тўғри йўлдир.»"
        },
        {
            "chapter": 19,
            "verse": 37,
            "text": "Сўнгра, фирқалар ўзаро ихтилофга тушдилар. Куфр келтирганларга буюк кундаги кўринишдан вой бўлсин"
        },
        {
            "chapter": 19,
            "verse": 38,
            "text": "Бизга келадиган куни қандай ҳам яхши эшитарлар, қандай ҳам яхши кўрарлар. Лекин золимлар бугунги кунда очиқ залолатдадирлар"
        },
        {
            "chapter": 19,
            "verse": 39,
            "text": "Уларни ҳасрат кунидан, иш битмиш пайтидан огоҳ қил. Улар ғафлатдадирлар, улар иймон келтирмаслар"
        },
        {
            "chapter": 19,
            "verse": 40,
            "text": "Албатта, Биз ерга ва унинг устидаги кимсаларга меросхўр бўламиз ва Бизгагина қайтурлар"
        }
    ]
}
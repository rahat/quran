{
    "pages": [
        {
            "chapter": 19,
            "verse": 65,
            "text": "У осмонлару ернинг ва улар орасидаги нарсаларнинг Роббидир. Бас, Унга ибодат қил ва Унинг ибодатида сабрли бўл. Унга тенгдошни билурмисан"
        },
        {
            "chapter": 19,
            "verse": 66,
            "text": "Инсон: «Агар ўлсам, яна қайта тирик ҳолда чиқариламанми?!» – дейди"
        },
        {
            "chapter": 19,
            "verse": 67,
            "text": "Ўша инсон Биз уни бундан олдин ҳеч нарса бўлмай турганида яратганимизни эсламайдими"
        },
        {
            "chapter": 19,
            "verse": 68,
            "text": "Роббингга қасамки, Биз уларни ва шайтонларни, албатта, маҳшарга тўплаймиз, сўнгра, уларни жаҳаннам атрофига тиз чўккан ҳолларида ҳозир қиламиз"
        },
        {
            "chapter": 19,
            "verse": 69,
            "text": "Сўнгра, ҳар бир гуруҳдан Роҳманга ашаддий осий бўлганини суғуриб оламиз"
        },
        {
            "chapter": 19,
            "verse": 70,
            "text": "Кейин, албатта, Биз у(жаҳаннам)га киришга кимлар лойиқроқ эканини яхши билгувчимиз"
        },
        {
            "chapter": 19,
            "verse": 71,
            "text": "Сиздан унга яқинлашувчи бўлмаган ҳеч ким йўқ. Бу, Роббинг ҳузуридаги кескин ҳукмдир"
        },
        {
            "chapter": 19,
            "verse": 72,
            "text": "Сўнгра, тақво қилганларга нажот берамиз ва золимларни унда тиз чўккан ҳолларида қолдирамиз"
        },
        {
            "chapter": 19,
            "verse": 73,
            "text": "Қачонки уларга Бизнинг равшан оятларимиз тиловат қилинса, куфр келтирганлар иймон келтирганларга: «Икки гуруҳнинг қайси бири мақом ва мажлис жиҳатидан яхшироқдир?» – дерлар"
        },
        {
            "chapter": 19,
            "verse": 74,
            "text": "Ҳолбуки, Биз улардан олдин мол ва кўриниш жиҳатидан яхшироқ бўлган қанчадан-қанча асрларни ҳалок қилганмиз"
        },
        {
            "chapter": 19,
            "verse": 75,
            "text": "Сен: «Ким залолатда бўлса, Роҳман унга муҳлат бериб қўйсин. Токи ўзларига ваъда қилинган нарсани — азобни ёки қиёматни кўрганларида, кимнинг мартабаси ёмонроқ ва аскари кучсизроқ эканини албатта билурлар», дегин"
        },
        {
            "chapter": 19,
            "verse": 76,
            "text": "Ва Аллоҳ ҳидоятга юрганларнинг ҳидоятини зиёда қилади. Боқий қолувчи солиҳ амаллар Роббинг наздида савоби яхшироқ ва оқибати хайрлидир"
        }
    ]
}
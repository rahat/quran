{
    "pages": [
        {
            "chapter": 20,
            "verse": 38,
            "text": "Ўшанда онангга илҳом қилинадиган нарсани илҳом қилиб"
        },
        {
            "chapter": 20,
            "verse": 39,
            "text": "«Уни тобутга сол, уни эса, дарёга ташла. Дарё уни соҳилга отсин. Уни Менинг душманим ва унинг душмани олади», дедик. Ва сенга Ўзимдан муҳаббат солдим. Буни Менинг кўз олдимда етиштирилишинг учун (қилдим)"
        },
        {
            "chapter": 20,
            "verse": 40,
            "text": "Ўшанда опанг юриб бориб: «Уни кафилликка оладиганларга далолат қилайми?» – деган эди. Бас, Биз сени кўзи қувониши ва хафа бўлмаслиги учун онангга қайтардик. Ва бир жонни ўлдирдинг. Бас, Биз сени ғамдан қутқардик ва турли синовлар ила синадик. Сўнгра, Мадян аҳли ила йилларча қолдинг ва тақдирга биноан келдинг, эй Мусо"
        },
        {
            "chapter": 20,
            "verse": 41,
            "text": "Мен сени Ўзим учун танладим"
        },
        {
            "chapter": 20,
            "verse": 42,
            "text": "Сен ва оғанг мўъжизаларимни олиб боринглар ва Мени зикр этишда сусткашлик қилманглар"
        },
        {
            "chapter": 20,
            "verse": 43,
            "text": "Фиръавнга боринглар! Чунки, у туғёнга кетди"
        },
        {
            "chapter": 20,
            "verse": 44,
            "text": "Бас, унга юмшоқ сўз айтинглар. Шояд, эсласа ёки қўрқса»"
        },
        {
            "chapter": 20,
            "verse": 45,
            "text": "Икковлари: «Эй Роббимиз, биз унинг тезда бизга ёмонлик қилишидан ёки ҳаддан ошишидан қўрқамиз», дедилар"
        },
        {
            "chapter": 20,
            "verse": 46,
            "text": "У зот: «Қўрқманглар! Албатта, Мен сизлар биланман, эшитаман ва кўраман"
        },
        {
            "chapter": 20,
            "verse": 47,
            "text": "Бас, унинг олдига боринглар ва унга: «Албатта, биз Роббингнинг Пайғамбарларимиз, Бани Исроилни биз билан қўйиб юбор. Уларни азоблама. Батаҳқиқ, биз сенга Роббингдан мўъжиза келтирдик. Ҳидоятга эргашган кимсага салом бўлур"
        },
        {
            "chapter": 20,
            "verse": 48,
            "text": "Албатта, бизга ваҳий қилиндики, «Ёлғонга чиқарганларга ва юз ўгириб кетганларга, шубҳасиз, азоб бўлур», денглар», деди"
        },
        {
            "chapter": 20,
            "verse": 49,
            "text": "У: «Эй Мусо, икковингизнинг Роббингиз ким?» – деди"
        },
        {
            "chapter": 20,
            "verse": 50,
            "text": "У: «Бизнинг Роббимиз ҳар нарсага ўз яратилишини берган ҳамда уни ҳидоятга солган Зотдир», деди"
        },
        {
            "chapter": 20,
            "verse": 51,
            "text": "У: «Ўтган асрларнинг ҳоли недир?» – деди"
        }
    ]
}
{
    "pages": [
        {
            "chapter": 19,
            "verse": 39,
            "text": "Уларни ҳасрат кунидан, иш битмиш пайтидан огоҳ қил. Улар ғафлатдадирлар, улар иймон келтирмаслар"
        },
        {
            "chapter": 19,
            "verse": 40,
            "text": "Албатта, Биз ерга ва унинг устидаги кимсаларга меросхўр бўламиз ва Бизгагина қайтурлар"
        },
        {
            "chapter": 19,
            "verse": 41,
            "text": "Китобда Иброҳимни эсла. Албатта, у сиддиқ ва Набий бўлган эди"
        },
        {
            "chapter": 19,
            "verse": 42,
            "text": "Қачонки у отасига: «Эй отажон, нима учун эшитмайдиган, кўрмайдиган ва сенга бирон фойда бермайдиган нарсага ибодат қиласан"
        },
        {
            "chapter": 19,
            "verse": 43,
            "text": "Эй отажон, албатта, сенга келмаган илм менга келди. Бас, менга эргаш, сени тўғри йўлга бошлайман"
        },
        {
            "chapter": 19,
            "verse": 44,
            "text": "Эй отажон, шайтонга ибодат қилма. Албатта, шайтон Роҳманга осий бўлгандир"
        },
        {
            "chapter": 19,
            "verse": 45,
            "text": "Эй отажон, албатта, мен сени Роҳман томонидан азоб тутишидан ва шайтонга дўст бўлиб қолишингдан қўрқаман», деган эди"
        },
        {
            "chapter": 19,
            "verse": 46,
            "text": "У: «Эй Иброҳим, сен менинг худоларимдан юз ўгирувчимисан?! Қасамки, агар тўхтамасанг, сени, албатта, тошбўрон қиламан! Мендан узоқ кет!» – деди"
        },
        {
            "chapter": 19,
            "verse": 47,
            "text": "У: «Омон бўл. Энди Роббимдан сени мағфират қилишини сўрайман. Албатта, У менга жуда ҳам лутфли, марҳаматлидир"
        },
        {
            "chapter": 19,
            "verse": 48,
            "text": "Мен сизлардан ҳам, Аллоҳдан ўзга илтижо қилаётган нарсангиздан ҳам четланаман ва Роббимга илтижо қиламан. Шоядки, Роббимга илтижо қилиш ила бадбахт бўлмасам», деди"
        },
        {
            "chapter": 19,
            "verse": 49,
            "text": "Бас, улардан ва улар Аллоҳдан ўзга ибодат қилаётган нарсадан четланганида, Биз унга Исҳоқ ва Яъқубни ҳадя этдик ва барчаларини Пайғамбар қилдик"
        },
        {
            "chapter": 19,
            "verse": 50,
            "text": "Ва уларга Ўз раҳматимиздан ҳадя этдик ҳамда уларга ростгўй ва олий тил бердик"
        },
        {
            "chapter": 19,
            "verse": 51,
            "text": "Китобда Мусони эсла. Албатта, у танлаб олинган Набий ва Расул эди"
        }
    ]
}
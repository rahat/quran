{
    "pages": [
        {
            "chapter": 47,
            "verse": 20,
            "text": "Ва иймон келтирганлар: «Бирон сура нозил қилинса эди», дерлар. Вақтики, муҳкам сура нозил қилиниб, унда уруш зикр қилинса, қалбларида касали борларнинг сенга худди жон бераётганнинг қарашидек қараётганини кўрасан"
        },
        {
            "chapter": 47,
            "verse": 21,
            "text": "Уларга тоат ва яхши сўз яхшироқдир, бас, иш жиддийлашганда, Аллоҳга содиқ қолсалар, ўзларига яхши бўлур эди"
        },
        {
            "chapter": 47,
            "verse": 22,
            "text": "Эҳтимол, (иймондан) юз ўгирсангиз, ер юзида фасод қилиб, қардошлик ришталарини узарсиз"
        },
        {
            "chapter": 47,
            "verse": 23,
            "text": "Ана ўшаларни Аллоҳ лаънатлади, уларни кар қилди ва кўзларини кўр қилди"
        },
        {
            "chapter": 47,
            "verse": 24,
            "text": "Қуръонни тадаббур ила ўйлаб кўрмайдиларми? Ёки қалбларда қулфлар борми"
        },
        {
            "chapter": 47,
            "verse": 25,
            "text": "Албатта, ҳидоят равшан бўлгандан сўнг ортларига қайтганларга шайтон зийнатлаб кўрсатади ва уларни ўша йўллади"
        },
        {
            "chapter": 47,
            "verse": 26,
            "text": "Ундоқ бўлишлиги, албатта, уларнинг Аллоҳ нозил қилган нарсани хуш кўрмаганларга: «Сизларга баъзи ишларда итоат қилурмиз», дейишлари сабабидандир. Ва ҳолбуки, Аллоҳ сир-асрорларини билиб турибди"
        },
        {
            "chapter": 47,
            "verse": 27,
            "text": "Фаришталар юзларига ва ортларига уриб жонларини олаётганларида қандоқ бўларкин"
        },
        {
            "chapter": 47,
            "verse": 28,
            "text": "Бундай бўлиши, албатта, уларнинг Аллоҳни ғазаблантирган нарсага эргашганлари ва Унинг розилигини хуш кўрмаганликлари сабабидандир. Бас, У зот амалларини ҳабата қилди"
        },
        {
            "chapter": 47,
            "verse": 29,
            "text": "Қалбларида касал борлар, Аллоҳ уларнинг қаттиқ ҳасадларини ошкор қилмас, деб ҳисоблайдиларми"
        }
    ]
}
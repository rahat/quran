{
    "pages": [
        {
            "chapter": 36,
            "verse": 13,
            "text": "Сен уларга Пайғамбарлар шаҳар аҳолисига келган пайтни мисол қилиб келтир"
        },
        {
            "chapter": 36,
            "verse": 14,
            "text": "Ўшанда Биз уларга иккитани юборган эдик, улар икковларини ёлғончига чиқардилар. Бас, Биз учинчи билан қўлладик. Шунда: «Албатта, биз сизларга юборилган Пайғамбарлармиз», дедилар"
        },
        {
            "chapter": 36,
            "verse": 15,
            "text": "Улар: «Сиз бизга ўхшаган башардан бошқа нарса эмассиз. Роҳман ҳеч нарса нозил қилгани йўқ. Сизлар фақат ёлғон сўзламоқдасиз, холос», дедилар"
        },
        {
            "chapter": 36,
            "verse": 16,
            "text": "Улар: «Роббимиз билади. Албатта, биз сизларга юборилган Пайғамбарлармиз», дедилар"
        },
        {
            "chapter": 36,
            "verse": 17,
            "text": "Бизнинг зиммамизда очиқ-ойдин етказишдан бошқа нарса йўқ"
        },
        {
            "chapter": 36,
            "verse": 18,
            "text": "Улар: «Биз сизлардан бадгумон бўлдик. Агар тўхтамасангиз, сизни албатта тошбўрон қилурмиз ва сизга биздан аламли азоб етадир», дедилар"
        },
        {
            "chapter": 36,
            "verse": 19,
            "text": "Улар: «Бадгумонлигингиз ўзингиз билан. Сизга эслатма берилганигами?! Йўқ! Сиз ўзингиз исрофчи қавмсиз», дедилар"
        },
        {
            "chapter": 36,
            "verse": 20,
            "text": "Шаҳар четидан бир киши шошилиб келиб: «Эй қавмим, юборилган Пайғамбарларга эргашинг"
        },
        {
            "chapter": 36,
            "verse": 21,
            "text": "Сиздан ажр-ҳақ сўрамайдиган, ўзлари ҳидоятда бўлган шахсларга эргашинг"
        },
        {
            "chapter": 36,
            "verse": 22,
            "text": "Менга нима бўлибдики, ўзимни яратган Зотга ибодат қилмайин?! Унгагина қайтарилурсизлар"
        },
        {
            "chapter": 36,
            "verse": 23,
            "text": "Мен Уни қўйиб, бошқа илоҳлар тутайми?! Агар Роҳман менга бирор зарарни ирода қилса, уларнинг шафоати менга ҳеч фойда бермас ва улар мени қутқара олмаслар"
        },
        {
            "chapter": 36,
            "verse": 24,
            "text": "Албатта, у тақдирда мен очиқ-ойдин адашувда бўлурман"
        },
        {
            "chapter": 36,
            "verse": 25,
            "text": "Албатта, мен Роббингизга иймон келтирдим. Бас, мени тинглангиз», деди"
        },
        {
            "chapter": 36,
            "verse": 26,
            "text": "«Жаннатга кир», дейилди. У: «Кошки, қавмим билсалар эди"
        },
        {
            "chapter": 36,
            "verse": 27,
            "text": "Роббим мени мағфират этганини ва икром қилинганлардан қилганини», деди"
        }
    ]
}
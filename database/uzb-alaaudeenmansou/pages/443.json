{
    "pages": [
        {
            "chapter": 36,
            "verse": 41,
            "text": "Улар учун Биз уларнинг наслларини тўла кемада кўтарганимиз ҳам бир оят(белги)дир"
        },
        {
            "chapter": 36,
            "verse": 42,
            "text": "Ва Биз улар учун унга ўхшаш минадиган нарсаларни халқ қилдик"
        },
        {
            "chapter": 36,
            "verse": 43,
            "text": "Агар хоҳласак, уларни ғарқ этурмиз. Бас, уларнинг ёрдамчиси бўлмас ва улар қутқазилмаслар ҳам"
        },
        {
            "chapter": 36,
            "verse": 44,
            "text": "Магар Биздан бир раҳмат ва маълум муддатгача баҳраманд бўлиш бўлсагина (омон қолурлар)"
        },
        {
            "chapter": 36,
            "verse": 45,
            "text": "Уларга: «Олдингиздаги нарсадан ва ортингиздаги нарсадан қўрқинг. Шояд, раҳим қилинсангиз», дейилганда"
        },
        {
            "chapter": 36,
            "verse": 46,
            "text": "Ва уларга Роббилари оятларидан бир оят келганда, фақат ундан юз ўгиргувчи бўлурлар"
        },
        {
            "chapter": 36,
            "verse": 47,
            "text": "Уларга: «Аллоҳ сизга ризқ қилиб берган нарсадан инфоқ қилинглар», дейилганида, куфр келтирганлар иймон келтирганларга: «Аллоҳ хоҳласа, Ўзи таом берадиган кимсани биз таомлантирамизми?! Сиз очиқ-ойдин залолатдан бошқа нарсада эмассиз», дерлар"
        },
        {
            "chapter": 36,
            "verse": 48,
            "text": "Улар: «Агар ростгўй бўлсангиз, бу ваъда қачон бўлур?» дерлар"
        },
        {
            "chapter": 36,
            "verse": 49,
            "text": "Улар талашиб-тортишиб турганларида ўзларини бирдан оладиган биргина қичқириқдан бошқа нарсани кутаётганлари йўқ"
        },
        {
            "chapter": 36,
            "verse": 50,
            "text": "Улар на васият қилишга қодир бўларлар ва на ўз аҳлларига қайтарлар"
        },
        {
            "chapter": 36,
            "verse": 51,
            "text": "Ва сурга пуфланди. Бас, улар бирдан Роббилари томон қабрлардан шошилиб чиқурлар"
        },
        {
            "chapter": 36,
            "verse": 52,
            "text": "Улар: «Воҳ, шўримиз қурисин! Бизни ётган жойимиздан ким қўзғатди?! Бу Роҳман ваъда қилган ва юборилган Пайғамбарлар тасдиқлаган нарса-ку?!» – дерлар"
        },
        {
            "chapter": 36,
            "verse": 53,
            "text": "Фақат биргина қичқириқдан бошқа нарса бўлгани йўқ. Бас, улар бирдан тўпланиб, ҳузуримизда ҳозир қилингандирлар"
        },
        {
            "chapter": 36,
            "verse": 54,
            "text": "Бугунги кунда бирор жонга ҳеч бир зулм қилинмас. Қилиб ўтган амалларингиздан бошқасига жазо ҳам олмассиз"
        }
    ]
}
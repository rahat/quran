{
    "pages": [
        {
            "chapter": 16,
            "verse": 80,
            "text": "Yalli sin qarwak elle sabhalaltaanaah madabah haysittaanam siinih abe mandaral, lacak aroobaa kee gaaliibik qarway, siinik guuroh ayroo kee siinik noktimah ayrot haliffi haysittaana siinih abe, illi xagooruuy gaali xagor kee wad치r xagooruk sartan kee fidooday edde hataktaana siinih abe qumri siinik yanih gide"
        },
        {
            "chapter": 16,
            "verse": 81,
            "text": "Yalli gineh yaniimik silaaloola siinih hee ayrok edde silaalittoonuh, qaleelak edde cultan gabol siinih hee, saray niqnaa kee xabcak sin reebisa siinih abe, birtak qebti waqdi silaacay atkaa kee mudumuk sin reebisa siinih hee, Yalli tannah tan niqmoota siinih kah yecee innaah, diini niqmoota siinih duudusele, Yallih amri oggoltaanaah qibaada kaah caglissaanamkeh"
        },
        {
            "chapter": 16,
            "verse": 82,
            "text": "Tokkel Nabiyow usun iimaanat derre cabeeniih koo dirabboyseenik, cagalah kol tanim baxxaqqa iyya gudduysiyya kinni"
        },
        {
            "chapter": 16,
            "verse": 83,
            "text": "Ama koros niqmat Yallih xaquk yanim taaxigeeh, sarra kaa tangaddeh, keenik maggo mari korosuh yan"
        },
        {
            "chapter": 16,
            "verse": 84,
            "text": "Nabiyow keenih cus : kulli ummattal le Nabii sumaaqitu waah ken ugusnu wayna ayro, tohuk lakal koroosite marah idni mayantacawwima umaanek abeenimih malkit malkitoonuh, toobaa kee meqe taam칙 fanah gacaanamat sinni Rabbi leedisaanam keenik messeran"
        },
        {
            "chapter": 16,
            "verse": 85,
            "text": "Koroosite mari akeeral gir칙 digaala yabalu waa waqdi, tokkel gir칙 digaala keenil masalcisintaay usun teetik dago wakti mawadirroysiman"
        },
        {
            "chapter": 16,
            "verse": 86,
            "text": "Yallat agleytit haak yen mari, usun agleh kaat haak yenen agleytit yablen waqdi, Ni Rabbow tah nagleytiitiy kok kalah aqbudak sugne iyyan, tokkel too agleytit maxco keenil gacissa: diggah isin dirableela kinniton keenik axcuk"
        },
        {
            "chapter": 16,
            "verse": 87,
            "text": "Ama koros Qhiyaamah ayro Yallih amrih oggol taybulleeh kaah taqunxeh, usun diraabah ginnaasitak sugen numtinwwellitte keenik qellittaah baytah"
        }
    ]
}
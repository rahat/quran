{
    "pages": [
        {
            "chapter": 7,
            "verse": 88,
            "text": "І сказала зверхня старшина його народу: «Ми неодмінно виженемо тебе з нашого селища, Шуейбе, і тих, які увірували разом із тобою. Або ж ти повернешся до релігії нашої!» Той відповів: «А якщо ми ненавидимо її"
        },
        {
            "chapter": 7,
            "verse": 89,
            "text": "Ми зведемо наклеп на Аллага, якщо повернемося до вашої релігії після того, як Аллаг врятував нас від неї. Не годиться нам повертатися до неї, хіба що цього побажає Аллаг, Господь наш. Наш Господь осягає знанням кожну річ, і на Аллага ми сподіваємося! Господи наш! Розсуди між нами та народом нашим по правді, адже Ти — найкращий із тих, хто вирішує"
        },
        {
            "chapter": 7,
            "verse": 90,
            "text": "Старшина його народу, яка не увірувала, сказала: «Якщо ви підете за Шуейбом, то неодмінно зазнаєте втрат"
        },
        {
            "chapter": 7,
            "verse": 91,
            "text": "Але їх уразив землетрус. Лишилися вони мертві в будинках своїх"
        },
        {
            "chapter": 7,
            "verse": 92,
            "text": "Ті, які вважали Шуейба за брехуна, наче ніколи й не жили там. Ті, які вважали Шуейба за брехуна, зазнали втрат"
        },
        {
            "chapter": 7,
            "verse": 93,
            "text": "[Шуейб] відвернувся від них і сказав: «Я передав вам послання від Господа мого й радив добро. То як мені сумувати за невіруючими людьми"
        },
        {
            "chapter": 7,
            "verse": 94,
            "text": "У яке б селище Ми не посилали пророка, Ми завжди вражали його жителів злигоднями й лихом — можливо, стануть смиренними вони"
        },
        {
            "chapter": 7,
            "verse": 95,
            "text": "Потім Ми заміняли зло благом, щоб вони зазнали добра. Вони говорили: «Батьки наші так само зазнавали прикрощів і радощів!» Але Ми скарали їх так несподівано, що вони цього й не чекали"
        }
    ]
}
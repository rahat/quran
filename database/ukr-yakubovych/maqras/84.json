{
    "maqras": [
        {
            "chapter": 10,
            "verse": 11,
            "text": "Якби Аллаг прискорив людям зло так само, як Він прискорив для них добро, то неодмінно настав би для них час смерті. Та Ми залишаємо блукати в своєму безчесті тих, які не сподіваються на зустріч із Нами"
        },
        {
            "chapter": 10,
            "verse": 12,
            "text": "Коли людини торкається лихо, вона кличе Нас лежачи, сидячи та стоячи. А коли Ми відвернемо від неї те лихо, вона йде, наче ніколи й не кликала Нас через це лихо. Так видається прекрасним для порушників те, що роблять вони"
        },
        {
            "chapter": 10,
            "verse": 13,
            "text": "Ми знищили покоління, які жили раніше за вас, адже вони були несправедливі, і в посланців своїх, які до них приходили, вони не увірували. Так Ми винагороджуємо грішних людей"
        },
        {
            "chapter": 10,
            "verse": 14,
            "text": "А потім Ми зробили вас їхніми нащадками на землі, щоб подивитися, якими будуть ваші вчинки"
        },
        {
            "chapter": 10,
            "verse": 15,
            "text": "Коли їм читають Наші ясні знамення, говорять ті, які не сподіваються на зустріч із Нами: «Принеси нам інший Коран або зміни цей!» Скажи: «Не годиться мені змінювати його за власним бажанням. Я йду за тим, що дано мені в одкровенні. Я боюся, що, не послухавши Господа свого, буду покараний у Великий День"
        },
        {
            "chapter": 10,
            "verse": 16,
            "text": "Скажи: «Якби побажав Аллаг, я б не читав його вам і не навчав би його вас. Я прожив серед вас ціле життя. Невже ви не розумієте?»"
        },
        {
            "chapter": 10,
            "verse": 17,
            "text": "Хто ж несправедливіший за того, хто зводить наклеп на Аллага та вважає за брехню Його знамення? Воістину, грішники не матимуть успіху"
        },
        {
            "chapter": 10,
            "verse": 18,
            "text": "Вони поклоняються замість Аллага тому, що не приносить їм ні шкоди, ні користі. І говорять: «Це — заступники наші перед Аллагом!» Скажи: «Невже ви можете розповісти Аллагу про щось таке на небесах і на землі, чого Він не знає?» Пречистий від того Він, що Йому додають"
        },
        {
            "chapter": 10,
            "verse": 19,
            "text": "Люди були єдиною громадою, але розійшлися між собою. Якби перед цим не було слова Господа твого, то вже вирішилося б те, в чому розійшлися вони"
        },
        {
            "chapter": 10,
            "verse": 20,
            "text": "Говорять: «Чому не зіслано знамення від Господа його?» Скажи: «Потаємне належить Аллагу. Тож чекайте і я почекаю разом із вами"
        },
        {
            "chapter": 10,
            "verse": 21,
            "text": "Коли Ми дали людям спробувати Нашої милості після лиха, яке торкнулося їх, то вони почали хитрувати проти Наших знамень. Скажи: «Аллаг швидший у хитрощах!» Воістину, Наші посланці записують ваші хитрощі"
        },
        {
            "chapter": 10,
            "verse": 22,
            "text": "Він — Той, Хто дає вам змогу подорожувати сушею та морем. Ось ви на кораблях, разом із ними дме попутний вітер, якому вони радіють! Але щойно зірветься буревій, і підступлять до них хвилі з усіх боків, вони вирішать, що оточені. Тоді кличуть вони Аллага, щиро сповідуючи Його релігію: «Врятуй нас! І ми неодмінно будемо вдячні"
        },
        {
            "chapter": 10,
            "verse": 23,
            "text": "Та коли Він рятує їх, то вони сіють безчестя на землі без жодного права. О люди! Ваше безчестя обернеться проти вас самих. Це лише насолода земного життя, а потім ви повернетесь до Нас! І Ми розповімо вам про те, що чинили ви"
        },
        {
            "chapter": 10,
            "verse": 24,
            "text": "Прикладом земного життя є вода, яку Ми проливаємо з неба, і вона змішується з рослинами землі — тими, які вживають у їжу люди й тварини. Коли земля вбирається в свої шати й прикрашається, а її жителі вважають, що мають владу над нею, надходить наказ Наш вночі або вдень. І Ми перетворюємо її на поле, з якого зібрали врожай — наче вона й не була квітуча вчора. Так Ми пояснюємо знамення людям, які замислюються"
        },
        {
            "chapter": 10,
            "verse": 25,
            "text": "Аллаг кличе в обитель миру й веде, кого побажає, до прямого шляху"
        }
    ]
}
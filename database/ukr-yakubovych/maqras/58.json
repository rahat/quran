{
    "maqras": [
        {
            "chapter": 6,
            "verse": 127,
            "text": "На них чекає Обитель миру коло Господа їхнього, а Він — Захисник їхній за те, що робили вони"
        },
        {
            "chapter": 6,
            "verse": 128,
            "text": "Того Дня Він збере всіх: «О стовпище джинів! Ви збили зі шляху багатьох!» І скажуть їхні наближені серед людей: «Господи наш! Одні з нас використовували інших — і ось, прийшов строк наш, який Ти визначив нам!» Він скаже: «Ваш притулок — вогонь, у якому ви будете довіку, якщо Аллаг не побажає інакше!» Воістину, твій Господь — Мудрий, Всезнаючий"
        },
        {
            "chapter": 6,
            "verse": 129,
            "text": "Так Ми дозволяємо одним нечестивцям мати владу над іншими — за те, що вони собі здобули"
        },
        {
            "chapter": 6,
            "verse": 130,
            "text": "«О стовпище джинів і людей! Невже не приходили до вас посланці з вас самих, які сповіщали вам Мої знамення й попереджали вас про настання цього Дня?» Ті скажуть: «Ми свідчимо проти самих себе!» Мирське життя звабило їх і вони самі свідчать проти себе, що були невіруючими"
        },
        {
            "chapter": 6,
            "verse": 131,
            "text": "Це так, бо Господь твій не знищує селища за несправедливість, поки його жителі перебувають у незнанні"
        },
        {
            "chapter": 6,
            "verse": 132,
            "text": "Кожному — свій ступінь за те, що він робив. Господь твій не оминає того, що роблять вони"
        },
        {
            "chapter": 6,
            "verse": 133,
            "text": "Господь твій — Багатий, Володар милості! Якщо Він побажає,то вигубить вас і зробить наступниками вашими кого побажає, як Він зробив вас нащадками інших людей"
        },
        {
            "chapter": 6,
            "verse": 134,
            "text": "Воістину, те, що обіцяно вам, станеться! І не відвернете ви цього"
        },
        {
            "chapter": 6,
            "verse": 135,
            "text": "Скажи: «О народе мій! Дійте, як зможете, але буду діяти і я! І скоро дізнаєтесь, кому належить остання Обитель. Воістину, не матимуть успіху нечестивці"
        },
        {
            "chapter": 6,
            "verse": 136,
            "text": "Вони призначають Аллагу частку з того, що Він зростив із посівів і худоби та говорять: «Це — Аллагу, а це — нашим божествам!» Те, що призначене їхнім ідолам, не потрапляє Аллагу, а те, що призначене Аллагу, потрапляє їхнім ідолам. Зле ж таке рішення їхнє"
        },
        {
            "chapter": 6,
            "verse": 137,
            "text": "Так ідоли багатьом із багатобожників прикрасили вбивство власних дітей, щоб знищити їх і заплутати їхню релігію. Та якби Аллаг побажав, то вони б не робили цього. Тож залиш їх разом із тим, що вони вигадують"
        },
        {
            "chapter": 6,
            "verse": 138,
            "text": "Вони говорять: «Ця худоба й посіви заборонені. Вживати їх у їжу мають право тільки ті, кому ми дозволимо», — так вони вважають. На деяких тваринах вони забороняють їздити верхи й класти на них вантаж, а над іншими не згадують ім’я Аллага, зводячи на Нього наклеп! Він відплатить їм за те, що вони вигадували"
        },
        {
            "chapter": 6,
            "verse": 139,
            "text": "Вони говорять: «Те, що в утробах цих тварин, дозволене чоловікам нашим та заборонене дружинам нашим!» А якщо воно народиться мертвим, то всі мають право на це. Відплатить Він їм за вигадки їхні. Воістину, Він — Мудрий, Всезнаючий"
        },
        {
            "chapter": 6,
            "verse": 140,
            "text": "Зазнали втрат ті нерозумні, які, не маючи знання, вбивали своїх дітей і забороняли те, чим наділив їх Аллаг, зводячи на Нього наклеп! Вони заблукали й не йдуть прямим шляхом"
        }
    ]
}
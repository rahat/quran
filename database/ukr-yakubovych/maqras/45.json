{
    "maqras": [
        {
            "chapter": 5,
            "verse": 27,
            "text": "І повідай їм розповідь істинну про синів Адама, коли вони обидва принесли жертву, та її було прийнято в одного, але не було прийнято в іншого, який потім сказав: «Я вб’ю тебе!» Відповів другий: «Воістину, Аллаг приймає жертви лише від богобоязливих"
        },
        {
            "chapter": 5,
            "verse": 28,
            "text": "Якщо піднімеш ти руку, щоб убити мене, то не підніму руки я, щоб убити тебе. Воістину, я боюся Аллага, Господа світів"
        },
        {
            "chapter": 5,
            "verse": 29,
            "text": "Воістину, я хочу, щоб ти взяв на себе гріх проти мене й свій гріх, і ти будеш серед жителів пекла, а це — кара злочинцям"
        },
        {
            "chapter": 5,
            "verse": 30,
            "text": "Але веліла тому душа його вбити брата свого, і вбив він його. І опинився він посеред тих, які мали втрати"
        },
        {
            "chapter": 5,
            "verse": 31,
            "text": "І послав Аллаг крука розгрібати землю, щоб показати, як ховати мертве тіло брата свого. Сказав він: «Горе мені! Не в змозі я, мов крук цей, поховати мертве тіло брата мого!» І опинився він серед сповнених каяття"
        },
        {
            "chapter": 5,
            "verse": 32,
            "text": "Із цієї причини наказали Ми синам Ісраїля: «Якщо хтось уб’є душу не як помсту за душу й не як помсту за нечестя на землі, то це прирівнюється до вбивства всіх людей. А хто вбереже душу, той наче збереже життя всім людям». Так, істинно, приходили до них посланці з ясними доказами. Але й після цього багато хто з них чинить гріх на землі"
        },
        {
            "chapter": 5,
            "verse": 33,
            "text": "Воістину, відплатять тим, які воюють проти Аллага і Посланця Його та чинять безчестя на землі — будуть вони вбиті чи розіп’яті, або будуть відрубані руки та ноги їхні, чи вигнані будуть вони із землі. Це їм ганьба в земному житті та кара велика в житті наступному"
        },
        {
            "chapter": 5,
            "verse": 34,
            "text": "Окрім тих, які покаялися раніше, ніж подолали ви їх. Тож знайте, що Аллаг — Прощаючий, Милосердний"
        },
        {
            "chapter": 5,
            "verse": 35,
            "text": "О ви, які увірували! Бійтеся Аллага, й шукайте шляхи наближення до Нього, й боріться на шляху Його! Можливо, матимете ви успіх"
        },
        {
            "chapter": 5,
            "verse": 36,
            "text": "Воістину, якби ті, які не вірують, мали б те, що на землі й навіть більше цього, щоб викупити себе цим від кари в День Воскресіння, то не взяли б того від них. Чекає на них болісна кара"
        },
        {
            "chapter": 5,
            "verse": 37,
            "text": "Бажатимуть вони вийти з вогню, але ніколи вони не вийдуть із нього. Чекає на них жорстока кара"
        },
        {
            "chapter": 5,
            "verse": 38,
            "text": "Крадію і крадійці відрізайте руку як покарання за їхній злочин. Покарання — це як приклад від Аллага, адже Аллаг — Великий, Мудрий"
        },
        {
            "chapter": 5,
            "verse": 39,
            "text": "А в того, хто покається після злочину свого й виправиться, прийме Аллаг каяття. Воістину, Аллаг — Прощаючий, Милосердний"
        },
        {
            "chapter": 5,
            "verse": 40,
            "text": "Чи ти не знаєш, що Аллагу належить влада на небесах і на землі? Карає Він, кого побажає, і прощає, кого побажає, адже Аллаг спроможний на кожну річ"
        }
    ]
}
{
    "maqras": [
        {
            "chapter": 4,
            "verse": 36,
            "text": "Поклоняйтесь Аллагу та не додавайте Йому нікого як рівного. Якнайкраще ставтеся до батьків, родичів, сиріт і бідних; а також до сусідів, які є вашими родичами, і до тих, які не є вашими родичами; до побратима, до подорожнього, а також до рабів ваших. Воістину, Аллаг не любить зухвалих і гордих"
        },
        {
            "chapter": 4,
            "verse": 37,
            "text": "які самі є скнарами та закликають людей до жадібності, приховують те, що Аллаг дарував їм зі Своєї ласки. І Ми приготували для невіруючих принизливу кару"
        },
        {
            "chapter": 4,
            "verse": 38,
            "text": "Вони жертвують своє майно задля лицемірства перед людьми і не вірують ні в Аллага, ні в Останній День. Якщо шайтан є комусь приятелем, то поганий же з нього приятель"
        },
        {
            "chapter": 4,
            "verse": 39,
            "text": "Як же може зашкодити їм те, що вони увірують в Аллага та в Останній День, і будуть витрачати те, чим наділив їх Аллаг? Аллаг знає про них"
        },
        {
            "chapter": 4,
            "verse": 40,
            "text": "Воістину, Аллаг нікого не скривдить навіть на вагу порошинки. А якщо вчинок буде добрим, то Він подвоїть його і дарує від Себе велику винагороду"
        },
        {
            "chapter": 4,
            "verse": 41,
            "text": "А що буде, коли Ми приведемо свідка із кожної громади, а тебе зробимо свідком над ними"
        },
        {
            "chapter": 4,
            "verse": 42,
            "text": "У той День бажатимуть ті, які не увірували та чинили непослух Посланцю, щоб поглинула їх земля. Вони не приховають від Аллага жодної бесіди"
        },
        {
            "chapter": 4,
            "verse": 43,
            "text": "О ви, які увірували! Не наближайтесь до молитви у стані сп’яніння, поки ви не станете усвідомлювати те, що говорите, а також у стані нечистоти, поки не здійсните омовіння — якщо лише ви не знаходитесь у дорозі. Якщо ж ви хворі, або подорожуєте, або хтось із вас повернувся з вбиральні чи торкався жінок, а після цього ви не знайшли води, то здійсніть омовіння чистою, сухою землею — обітріть нею своє обличчя та руки. Воістину, Аллаг — Вибачаючий та Прощаючий"
        },
        {
            "chapter": 4,
            "verse": 44,
            "text": "Чи ти бачив тих, кому дано частину Писання, а вони обирають оману та прагнуть, щоб і ви зійшли зі шляху"
        },
        {
            "chapter": 4,
            "verse": 45,
            "text": "Аллаг краще знає ворогів ваших! Достатньо Аллага як Покровителя! Достатньо Аллага як Помічника"
        },
        {
            "chapter": 4,
            "verse": 46,
            "text": "Серед юдеїв є ті, хто міняє місцями слова і говорить: «Слухаємо і не підкоряємось!», «Слухай те, що не можна почути», «Доглядай за нами», — викривляючи язики свої та глузуючи з релігії. Але якби вони говорили: «Слухаємо і підкоряємось!», «Слухай!» та «Поглянь на нас!» — то це було б краще та правильніше для них. Нехай же прокляне їх Аллаг за невір’я їхнє! Мало ж віруючих серед них"
        },
        {
            "chapter": 4,
            "verse": 47,
            "text": "О ви, яким дано Писання! Увіруйте в те, що зіслали Ми як підтвердження того, що є у вас, доки Ми не стерли ваші обличчя та не скрутили їх вам або й не прокляли вас, як прокляли порушників суботи! Здійснився ж наказ Аллага"
        },
        {
            "chapter": 4,
            "verse": 48,
            "text": "Аллаг не прощає, коли Йому приписують рівних, але прощає все інше, крім цього, тому, кому побажає! І хто приписує Аллагу рівних, той чинить великий гріх"
        },
        {
            "chapter": 4,
            "verse": 49,
            "text": "Невже ти не бачив тих, які вважають себе пречистими? Та ж ні, це Аллаг очищує тих, кого побажає, і з такими не вчинять несправедливо навіть на плівку з кісточки фініка"
        },
        {
            "chapter": 4,
            "verse": 50,
            "text": "Поглянь, як вони зводять наговір на Аллага! Достатньо цього — як гріха очевидного"
        },
        {
            "chapter": 4,
            "verse": 51,
            "text": "Невже ти не бачив тих, кому дано частину Писання? Вони вірують у джібта, тагута і говорять про невіруючих: «Ці йдуть правильнішим шляхом, ніж віруючі!»"
        },
        {
            "chapter": 4,
            "verse": 52,
            "text": "Вони — ті, кого прокляв Аллаг! А кого прокляв Аллаг, тому ніколи не знайдеться помічників"
        },
        {
            "chapter": 4,
            "verse": 53,
            "text": "Невже вони мають частину влади? Та якби так і було, вони не дали б людям і ямки на кісточці фініка"
        },
        {
            "chapter": 4,
            "verse": 54,
            "text": "Невже вони заздрять людям через те, що Аллаг дарував їм зі своєї ласки? Але ж раніше Ми дарували роду Ібрагіма Писання та мудрість і дарували їм велику владу"
        },
        {
            "chapter": 4,
            "verse": 55,
            "text": "Серед них є ті, які увірували в [Мухаммада], а є й такі, які відвертаються від нього. Достатньо ж палаючої геєни для них"
        },
        {
            "chapter": 4,
            "verse": 56,
            "text": "Воістину, тих, які не вірують у Наші знамення, Ми вкинемо у вогонь. Коли їхня шкіра згорить, Ми будемо замінювати її на нову шкіру — для того, щоб вони спробували цю кару на смак! Воістину, Аллаг — Великий, Мудрий"
        },
        {
            "chapter": 4,
            "verse": 57,
            "text": "А тих, які увірували та чинили добрі справи, Ми введемо у сади, де течуть ріки. Вони будуть там довіку і матимуть там пречистих дружин. І Ми введемо їх у густий затінок"
        }
    ]
}
{
    "chapter": [
        {
            "chapter": 25,
            "verse": 1,
            "text": "Благословен нека е Тој што на робот Свој му го објавува Фурканот (Куранот) за да им биде опоменувач на световите"
        },
        {
            "chapter": 25,
            "verse": 2,
            "text": "Тој на Кого Му припаѓа власта на небесата и на Земјата, Кој нема дете, Кој во власта нема здруженик и Кој создаде сè и како што треба го уреди"
        },
        {
            "chapter": 25,
            "verse": 3,
            "text": "А тие покрај Него зеле божества кои ништо не создаваат, кои и самите се создадени, кои не се во состојба од себе некаква штета да отстранат ниту некаква корист да сторат, и кои немаат моќ живот да одземат, живот да дадат и да оживеат"
        },
        {
            "chapter": 25,
            "verse": 4,
            "text": "Тие што не веруваат, велат: „Ова не е ништо друго, туку голема лага која тој ја измислува, а во тоа и други луѓе му помагаат.“ – и прават неправда и клевета"
        },
        {
            "chapter": 25,
            "verse": 5,
            "text": "и велат: „Тоа се измислици на древните народи, кои тој ги препишал, па му се читаат наутро и навечер"
        },
        {
            "chapter": 25,
            "verse": 6,
            "text": "Кажи: „Го објавува Тој на Кого Му се познати тајните на небесата и на Земјата; Тој многу простува и Милостив е.“"
        },
        {
            "chapter": 25,
            "verse": 7,
            "text": "И тие велат: „Што му е на овој Пратеник, тој храна јаде и по чаршиите оди; зошто не му е испратен мелек заедно со него да биде опоменувач"
        },
        {
            "chapter": 25,
            "verse": 8,
            "text": "или да му се спушти некакво богатство или да има градина од која би се хранел?“ И насилниците уште велат: „Вие следите маѓепсан човек!“"
        },
        {
            "chapter": 25,
            "verse": 9,
            "text": "Погледни што зборуваат за тебе, па тогаш талкаат и Вистинскиот пат не можат да го најдат"
        },
        {
            "chapter": 25,
            "verse": 10,
            "text": "Благословен е Тој што, ако сака, може да ти даде подобро од тоа: градини низ кои реки течат и дворци"
        },
        {
            "chapter": 25,
            "verse": 11,
            "text": "Тие, дури, и Часот на оживување го негираат, а Ние за тие кои Часот на оживување го негираат, разгорен Оган подготвивме"
        },
        {
            "chapter": 25,
            "verse": 12,
            "text": "Кога ќе ги види од далечина, ќе слушнат како гневен врие и од бес грми"
        },
        {
            "chapter": 25,
            "verse": 13,
            "text": "а кога ќе бидат фрлени во него, во теснец, со врзани раце, пропаста таму ќе ја довикуваат"
        },
        {
            "chapter": 25,
            "verse": 14,
            "text": "Не довикувајте денес само една пропаст, туку довикувајте многу пропасти"
        },
        {
            "chapter": 25,
            "verse": 15,
            "text": "Кажи: „Дали е подобро тоа или вечниот џеннет, кој им е ветен на тие што од Аллах ќе се плашат. Тој награда и живеалиште ќе им биде"
        },
        {
            "chapter": 25,
            "verse": 16,
            "text": "Во него сè што ќе посакаат ќе имаат вечно; тоа е ветување на Господарот твој – тие ќе имаат право да го бараат тоа од Него.“"
        },
        {
            "chapter": 25,
            "verse": 17,
            "text": "Ана Денот кога Тој ќе ги собере, аи тие коипокрај Аллах ги обожувале, па ќе ги запраша: „Дали вие овие Мои робови во заблуда ги заведовте, или тие самите од Вистинскиот пат заталкаа?“"
        },
        {
            "chapter": 25,
            "verse": 18,
            "text": "тие ќе речат: „Возвишен нека си Ти, незамисливо е дека ние покрај Тебе некакви заштитници сме зеле, туку, Ти на овие и на нивните предци си им дал да уживаат, па заборавиле да се сеќаваат на Тебе; тие пропаста ја заслужиле!“"
        },
        {
            "chapter": 25,
            "verse": 19,
            "text": "Тие ќе го негираат тоа што вие го велите, а вие нема да бидете во можност мачењето да го отстраните, ниту помош да најдете. А на тој од вас што сторил насилство, ќе му дадеме големо страдање да искуси"
        },
        {
            "chapter": 25,
            "verse": 20,
            "text": "Ние пред тебе не сме испратиле ниту еден Пратеник кој не јадел и кој по чаршиите не одел. Ние правиме едни со други во искушение да се доведувате, па да видиме дали ќе бидете трпеливи! А Господарот твој гледа сè"
        },
        {
            "chapter": 25,
            "verse": 21,
            "text": "И тие што не се надеваат на средба со Нас, велат: „Зошто не ни се испратат мелеци или зошто Господарот свој не Го гледаме?“ Тие се навистина во душите свои горделиви, а во неправдата сите граници ги преминаа"
        },
        {
            "chapter": 25,
            "verse": 22,
            "text": "Тој Ден кога ќе ги здогледаат мелеците, тогаш нема да има радост за злосторниците. И мелеците ќе говорат: „Вам ви е целосно забранет џеннетот.“"
        },
        {
            "chapter": 25,
            "verse": 23,
            "text": "И Ние ќе пристапиме кон делата нивни кои ги правеле, и во прав и пепел ќе ги претвориме"
        },
        {
            "chapter": 25,
            "verse": 24,
            "text": "Жителите на џеннетот тој ден најдобро живеалиште и најубаво одморалиште ќе имаат"
        },
        {
            "chapter": 25,
            "verse": 25,
            "text": "А на Денот кога небото ќе се расцепи и од него облак ќе се појави и кога мелеците сигурно ќе се спуштат"
        },
        {
            "chapter": 25,
            "verse": 26,
            "text": "тој Ден вистинската власт ќе биде само кај Семилосниот, а тоа ќе биде мачен ден за неверниците"
        },
        {
            "chapter": 25,
            "verse": 27,
            "text": "На Денот кога насилникот прстите свои ќе ги гризе, говорејќи: „Камо среќа со Пратеникот на Вистинскиот пат да се придржував"
        },
        {
            "chapter": 25,
            "verse": 28,
            "text": "Камо среќа, тешко мене, тој и тој за пријател да не го земев"
        },
        {
            "chapter": 25,
            "verse": 29,
            "text": "Тој од Опомената меодврати, откако ми беше прикажан!“ – ашејтанот секогаш човекот го остава на цедило"
        },
        {
            "chapter": 25,
            "verse": 30,
            "text": "Пратеникот рече: „Господару мој, народот мој Куранот го избегнува!“"
        },
        {
            "chapter": 25,
            "verse": 31,
            "text": "Ние исто така дадовме злосторниците да му бидат непријатели на секој веровесник. А тебе Господарот твој ти е доволен како упатувач и помагач"
        },
        {
            "chapter": 25,
            "verse": 32,
            "text": "Тие што не веруваат, велат: „Зошто Куранот не му е објавен целиот одеднаш?“ А така се објавува за со него срцето твое да го зацврстиме, и Ние го објавуваме постепено"
        },
        {
            "chapter": 25,
            "verse": 33,
            "text": "Тие нема ниту еден приговор да ти дадат, а Ние да нема одговор и најубаво објаснување да наведеме"
        },
        {
            "chapter": 25,
            "verse": 34,
            "text": "Тие што ќе бидат влечени на своите лица во џехеннемот, ќе бидат во најлоша положба и најдалеку ќе заталкаат"
        },
        {
            "chapter": 25,
            "verse": 35,
            "text": "Ние на Муса Книга му дадовме и брат му Харун помошник му го направивме"
        },
        {
            "chapter": 25,
            "verse": 36,
            "text": "и рековме: „Отидете вие двајца кај народот кој доказите Наши ги негира.“ – и потоа тој народ потполно го уништивме"
        },
        {
            "chapter": 25,
            "verse": 37,
            "text": "А и Нуховиот народ, кога Пратениците за лага ги обвинуваа, го потопивме и на луѓето како поучен пример го направивме, а на насилниците страдање болно им подготвивме"
        },
        {
            "chapter": 25,
            "verse": 38,
            "text": "И на Ад и на Семуд и на жителите на Ресс, и на многу народи помеѓу нив"
        },
        {
            "chapter": 25,
            "verse": 39,
            "text": "на сите примери за поука им наведувавме, и потоа сè сосема уништивме"
        },
        {
            "chapter": 25,
            "verse": 40,
            "text": "А тие поминуваат низ градот на кој се срушил кобен дожд – зарем не го гледаат?! – но сепак не го очекуваат проживувањето"
        },
        {
            "chapter": 25,
            "verse": 41,
            "text": "Кога ќе те видат, те исмејуваат: „Дали е ова тој што Аллах го испратил како Пратеник"
        },
        {
            "chapter": 25,
            "verse": 42,
            "text": "За малку од божествата наши да нè одврати, но ние верни им останавме.“ А кога ќе доживеат страдање, ќе дознаат кој далеку од Вистинскиот пат заталкал"
        },
        {
            "chapter": 25,
            "verse": 43,
            "text": "Кажи Ми ти Мене, дали ќе му бидеш чувар на тој што страста за свој бог ја зел"
        },
        {
            "chapter": 25,
            "verse": 44,
            "text": "Мислиш ли дека повеќето од нив сакаат да слушнат или дека настојуваат да сфатат? Тие се како добиток, дури и подалеку од Вистинскиот пат заталкале"
        },
        {
            "chapter": 25,
            "verse": 45,
            "text": "Зарем не гледаш како Господарот твој сенката ја издолжува – а да сака, ќе ја стави да мирува. А потоа направивме Сонцето да ја води"
        },
        {
            "chapter": 25,
            "verse": 46,
            "text": "А потоа малку по малку кон Себеси ја привлекуваме"
        },
        {
            "chapter": 25,
            "verse": 47,
            "text": "Тој ноќта ви ја направи покривка, сонот ви го направи одмор, а денот за движење"
        },
        {
            "chapter": 25,
            "verse": 48,
            "text": "И Тој ги испраќа ветровите како радосна вест, како претходници на Милоста Своја; и Ние од небото чиста вода спуштаме"
        },
        {
            "chapter": 25,
            "verse": 49,
            "text": "за со неа веќе мртвиот предел да го оживееме и мноштвото добиток и мноштвото луѓе, кои ги создадовме, да ги напоиме"
        },
        {
            "chapter": 25,
            "verse": 50,
            "text": "А дождот Ние го расподелуваме меѓу нив за да размислат, а повеќето луѓе одбиваат сè освен неверувањето и неблагодарноста"
        },
        {
            "chapter": 25,
            "verse": 51,
            "text": "Да сакаме, во секој град ќе испратевме некого да опоменува"
        },
        {
            "chapter": 25,
            "verse": 52,
            "text": "затоа не отстапувај им на неверниците и со Куранот бори се против нив со голема борба"
        },
        {
            "chapter": 25,
            "verse": 53,
            "text": "Тој две мориња едно покрај друго остави: едното питко и слатко, другото солено и горко, а меѓу нив преграда и невидлива брана постави"
        },
        {
            "chapter": 25,
            "verse": 54,
            "text": "Тој од водата ги создава луѓето и прави да се роднини по крв и по сватовштина. Господарот твој е моќен за сè"
        },
        {
            "chapter": 25,
            "verse": 55,
            "text": "Наместо Аллах, тие ги обожуваат тие што не се во состојба никаква корист да остварат ниту од нив некаква штета да отстранат. Неверникот е шејтанов помагач против Неговиот Господар"
        },
        {
            "chapter": 25,
            "verse": 56,
            "text": "А Ние тебе те испративме само радосни вести да носиш и да опоменуваш"
        },
        {
            "chapter": 25,
            "verse": 57,
            "text": "Кажи: „За ова од вас не барам никаква награда, освен, тој што сака, да појде по Патот кој води до неговиот Господар"
        },
        {
            "chapter": 25,
            "verse": 58,
            "text": "Ти потпри се на Живиот, Кој не може да умре, и величај Го и заблагодарувај Му! А доволно е тоа што гревовите на робовите Свои добро ги знае"
        },
        {
            "chapter": 25,
            "verse": 59,
            "text": "Тој штозашест временски периоди небесатаи Земјата итоаштоемеѓу нив ги создаде, и тогаш над Аршот се возвиши. Тој е Семилосниот, и за Него прашај го тој што знае"
        },
        {
            "chapter": 25,
            "verse": 60,
            "text": "А кога ќе им се каже: „Поклонете му се на сеџда на Семилосниот!“ - тие прашуваат: „А кој е Семилосниот? Зарем да се поклонуваме на сеџда само поради тоа што ти ни наредуваш?“ И уште повеќе се отуѓуваат"
        },
        {
            "chapter": 25,
            "verse": 61,
            "text": "Благословен нека е Тој што на небото големи ѕвезди создаде и на него Светилка даде и Месечина осветлена"
        },
        {
            "chapter": 25,
            "verse": 62,
            "text": "Тој прави ноќта и денот да се менуваат, тоа е поука за тој што сака да размисли или сака да биде благодарен"
        },
        {
            "chapter": 25,
            "verse": 63,
            "text": "А робови на Семилосниот се тие кои по Земјата мирно одат, а кога незналците ќе им се обратат, одговараат: „Мир!“"
        },
        {
            "chapter": 25,
            "verse": 64,
            "text": "и тие кои ги поминуваат ноќите пред Господарот свој поклонувајќи Му се на сеџда и стоејќи"
        },
        {
            "chapter": 25,
            "verse": 65,
            "text": "и тие кои велат: „Господару наш, поштеди нè од страдањето во џехеннемот затоа што страдањето во него е навистина неминовна пропаст"
        },
        {
            "chapter": 25,
            "verse": 66,
            "text": "тој е лошо престојувалиште и живеалиште"
        },
        {
            "chapter": 25,
            "verse": 67,
            "text": "и тие кои, кога даваат, не се расфрлаат и не се скржави, туку при тоа се држат до средината"
        },
        {
            "chapter": 25,
            "verse": 68,
            "text": "и тие кои покрај Аллах на друг бог не му се молат, и тие, коишто Аллах ги забранил, не ги убиваат, освен кога правдата бара, и кои не прават блуд; а кој тоа го прави, ќе ја искуси казната"
        },
        {
            "chapter": 25,
            "verse": 69,
            "text": "страдањето на оној свет двојно ќе му биде, и во неа вечно понижен ќе остане"
        },
        {
            "chapter": 25,
            "verse": 70,
            "text": "освен тие што ќе се покајат и ќе поверуваат и добри дела ќе прават, Аллах нивните лоши дела во добри ќе ги смени, а Аллах простува и Милостив е"
        },
        {
            "chapter": 25,
            "verse": 71,
            "text": "А тој што ќе се покае и добри дела ќе прави, тој, навистина, на Аллах искрено Му се вратил"
        },
        {
            "chapter": 25,
            "verse": 72,
            "text": "и тие кои не присуствуваат при лагата и неделата, и кои додека поминуваат покрај безделништвото, поминуваат достоинствено"
        },
        {
            "chapter": 25,
            "verse": 73,
            "text": "и тие кои кога ќе бидат опоменати со доказите на Господарот свој, ни глуви ни слепи не остануваат"
        },
        {
            "chapter": 25,
            "verse": 74,
            "text": "и тие кои велат: „Господару наш, подари ни во жените наши и во децата наши радост, и направи нè предводници на богобојазните!“"
        },
        {
            "chapter": 25,
            "verse": 75,
            "text": "Тие, поради тоа што го трпеа, со одаи џеннетски ќе бидат наградени и во нив со поздрав и благослов ќе бидат дочекувани"
        },
        {
            "chapter": 25,
            "verse": 76,
            "text": "Во нив вечно ќе останат, а какво прекрасно престојувалиште и живеалиште се тие"
        },
        {
            "chapter": 25,
            "verse": 77,
            "text": "Кажи: „Аллах не би ви подарил внимание да не е вашето обожување. Вие негиравте, и неминовно ве чека страдањето"
        }
    ]
}
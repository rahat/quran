{
    "chapter": [
        {
            "chapter": 24,
            "verse": 1,
            "text": "Го објавуваме ова поглавје и неговите прописи ги правиме задолжителни! Во него објавуваме јасни докази за да примите поука"
        },
        {
            "chapter": 24,
            "verse": 2,
            "text": "Блудникот и блудничката искамшикувајте ги со сто удари, секој од нив, и при извршувањето на Аллаховите прописи нека не ве обзема никакво сожалување кон нив, ако верувате во Аллах и во оној свет, и при нивното казнување нека присуствува една група верници"
        },
        {
            "chapter": 24,
            "verse": 3,
            "text": "Блудникот не треба да се жени освен со блудница или со политеистка, а блудницата не треба да биде посакувана освен на блудникот или многубожецот, а тоа им е забрането на верниците"
        },
        {
            "chapter": 24,
            "verse": 4,
            "text": "Тие што ќе обвинат чесни жени, а не го докажат тоа со четири сведоци, со осумдесет удари искамшикувајте ги и никогаш повеќе сведочењето нивно не примајте го; тоа се нечесни луѓе"
        },
        {
            "chapter": 24,
            "verse": 5,
            "text": "освен тие кои потоа ќе се покајат и ќе се поправат, затоа што и Аллах простува и Милостив е"
        },
        {
            "chapter": 24,
            "verse": 6,
            "text": "А тие кои ќе ги обвинат своите жени, а немаат други сведоци, туку само тие се сведоци, ќе го потврдат своето сведочење со заклетва во Аллах, и тоа четирипати дека навистина ја говорат вистината"
        },
        {
            "chapter": 24,
            "verse": 7,
            "text": "а петтиот пат да го погоди Аллаховото проклетство, ако лаже"
        },
        {
            "chapter": 24,
            "verse": 8,
            "text": "А таа ќе биде поштедена од казната ако четирипати се заколне во Аллах дека тој, навистина, лаже"
        },
        {
            "chapter": 24,
            "verse": 9,
            "text": "апеттиот пат да ја стигне Аллаховиот гнев, акотој ја говори вистината"
        },
        {
            "chapter": 24,
            "verse": 10,
            "text": "А да не е Аллаховата добрина и милоста Негова кон вас (Тој ќе ја забрзаше казната врз вас). А Аллах го прима покајанието и Мудар е"
        },
        {
            "chapter": 24,
            "verse": 11,
            "text": "Навистина, тие кои ја изнесоа клеветата, се една група меѓу вас! Не сметајте го тоа за некакво зло за вас; не, тоа е добро за вас. Секој од нив ќе биде казнет според гревот што го заслужил, а тој од нив што тоа најмногу го правел го чека големо страдање"
        },
        {
            "chapter": 24,
            "verse": 12,
            "text": "Зошто, штом тоа го чувте, верниците и верничките не помислија добро едни за други и не си рекоа: „Ова е очигледна клевета!“"
        },
        {
            "chapter": 24,
            "verse": 13,
            "text": "Зошто четворица сведоци не донесоа? А бидејќи не донесоа сведоци, тогаш тие кај Аллах се лажливци"
        },
        {
            "chapter": 24,
            "verse": 14,
            "text": "А да не е Аллаховата добрина и милоста Негова кон вас и на овој и на оној свет, веќе ќе ве стигнеше тешка казна поради тоа во што се впуштивте"
        },
        {
            "chapter": 24,
            "verse": 15,
            "text": "кога почнавте тоа со своите јазици да го прераскажувате и кога со своите усти го зборувавте тоа за што ништо не знаевте, вие тоа за ситница го сметавте, но тоа кај Аллах е крупно"
        },
        {
            "chapter": 24,
            "verse": 16,
            "text": "Зошто, штом тоа го чувте, не рековте: „Нам не ни доликува да зборуваме за тоа, Возвишен нека си Ти! Тоа е голема клевета!“"
        },
        {
            "chapter": 24,
            "verse": 17,
            "text": "Аллах ви наредува повеќе никогаш такво нешто да не повторите, ако сте верници"
        },
        {
            "chapter": 24,
            "verse": 18,
            "text": "и Аллах ви ги објаснува прописите; а Аллах знае сè и Мудар е"
        },
        {
            "chapter": 24,
            "verse": 19,
            "text": "Тие што сакаат за верниците да се шират бесрамни гласини, ги чека тешка казна и на овој и на оној свет, Аллах знае сè, а вие не знаете"
        },
        {
            "chapter": 24,
            "verse": 20,
            "text": "А да не е Аллаховата добрина и милоста Негова кон вас (поинаква ќе ви беше состојбата). А Аллах е Благ и Милостив"
        },
        {
            "chapter": 24,
            "verse": 21,
            "text": "О, верници, не одете по стапките на шејтанот! Тој што ќе оди по шејтановите стапки, тој него на разврат и на одвратни дела ќе го тера. А да не е Аллаховата добрина и милоста Негова кон вас, ниту еден од вас од гревовите никогаш не би се исчистил; но Аллах го чисти тој кого Тој сака. Аллах слуша сè и знае сè"
        },
        {
            "chapter": 24,
            "verse": 22,
            "text": "Чесните и богатите што се меѓу вас нека не се заколнуваат дека веќе нема да ги помагаат роднините и сиромашните, и тие што на Аллаховиот пат родниот крај го напуштија; нека преминат преку тоа и нека простуваат! Зарем вам не би ви било мило Аллах да ви прости? А Аллах простува и Милостив е"
        },
        {
            "chapter": 24,
            "verse": 23,
            "text": "Тие што ќе ги обвинат чесните и невините вернички, нека бидат проклети и на овој и на оној свет; нив ги чека неиздржливо страдање"
        },
        {
            "chapter": 24,
            "verse": 24,
            "text": "на Денот кога против нив ќе сведочат јазиците нивни и рацете нивни, и нозете нивни, за тоа што го правеле"
        },
        {
            "chapter": 24,
            "verse": 25,
            "text": "Тој Ден Аллах ќе ги казни со казната која ја заслужиле и тие ќе сознаат дека Аллах, е навистина, очигледна Вистина"
        },
        {
            "chapter": 24,
            "verse": 26,
            "text": "Лошите жени се за лошите мажи, а лошите мажи се за лошите жени; добрите жени се за добрите мажи, а добрите мажи се за добрите жени. Тие се невини за тоа што за нив се зборува; нив ги чека простување и благородно снабдување"
        },
        {
            "chapter": 24,
            "verse": 27,
            "text": "О, верници, во туѓи куќи не влегувајте додека за тоа дозвола не побарате и додека домашните не ги поздравите; тоа ви е подобро, поучете се"
        },
        {
            "chapter": 24,
            "verse": 28,
            "text": "А ако во нив никого не најдете, не влегувајте во нив сè додека не ви се дозволи; а ако ви се каже: „Вратете се!“ - вие вратете се, тоа ви е најчесно, а Аллах го знае тоа што го правите"
        },
        {
            "chapter": 24,
            "verse": 29,
            "text": "Не е грeшно да влегувате во ненаселените објекти, во кои се наоѓаат работите ваши, а Аллах го знае тоа што јавно го покажувате и тоа што го криете"
        },
        {
            "chapter": 24,
            "verse": 30,
            "text": "Кажи им на верниците нека ги спуштат погледите свои и нека ги чуваат срамните места свои; тоа им е најморално, затоа што Аллах навистина го знае тоа што го прават"
        },
        {
            "chapter": 24,
            "verse": 31,
            "text": "А кажи им на верничките нека ги спуштат погледите свои и нека ги чуваат срамните места свои; и нека не ги покажуваат украсите свои освен тоа што е и онака надворешно, и нека ги спуштат веловите свои на градите свои; нека не им ги покажуваат украсите свои на другите, освен на мажите свои или на татковците свои, или на татковците на мажите свои, или на синовите свои, или на синовите на мажите свои, или на браќата свои, или на синовите на браќата свои, или на синовите на сестрите свои, или на пријателките свои, или на робинките свои, или на мажите кои немаат потреба за жени, или на децата кои сè уште не знаат кои се срамните места на жените; и нека не удираат со нозете свои за да не се чуе звукот на накитот нивен кој го покриваат. И покајте се сите заедно пред Аллах, о, верници, за да бидете успешни"
        },
        {
            "chapter": 24,
            "verse": 32,
            "text": "Мажете ги немажените и женете ги неженетите, и побожните робови и робинки свои; ако се сиромашни, Аллах од изобилствата Свои ќе им даде. Аллах е неизмерно добар и знае сè"
        },
        {
            "chapter": 24,
            "verse": 33,
            "text": "Инека севоздржат тие штонемаат можност да сеоженат, додека Аллах од изобилствата Свои не им помогне! А со тие што се сопственост ваша кои сакаат да се откупат, ако се во состојба тоа да го направат, за откупот договорете се. И дајте им нешто од имотот кој Аллах ви го дал. И не ги терајте робинките свои да се занимаваат со блуд – ако тие сакаат да бидат побожни – за да ги стекнете минливите добра на овој свет; а ако некој на тоа ги присили, Аллах, откако биле приморани, ќе им прости и кон нив ќе биде милостив"
        },
        {
            "chapter": 24,
            "verse": 34,
            "text": "Ние ви објавуваме јасни ајети и примери од животите на тие што биле пред вас и исчезнале, и нека бидат поука за тие што ќе стравуваат од Аллах"
        },
        {
            "chapter": 24,
            "verse": 35,
            "text": "Аллах е светлина на небесата и на Земјата! Примерот за светлината Негова е нишата каде што се наоѓа светилката; светилката е во стакло, а стаклото е како блескава ѕвезда која гори од благословеното маслиново дрво, кое не е ни источно ни западно, чиешто масло скоро и да свети кога огнот дури и не го допира; светлина над светлината! Аллах го води кон светлината Своја оној кого Тој сака. Аллах им дава примери на луѓето, Аллах добро знае сè"
        },
        {
            "chapter": 24,
            "verse": 36,
            "text": "Во џамиите кои со Негова волја се градат и во коишто се спомнува Неговото име - Него Го слават, наутро и навечер"
        },
        {
            "chapter": 24,
            "verse": 37,
            "text": "луѓето кои купувањето и продавањето не ги спречуваат Аллах да Го спомнуваат и кои намазот (молитвата) го извршуваат и зекат даваат, и кои стравуваат од Денот во кој срцата и погледите вознемирени ќе бидат"
        },
        {
            "chapter": 24,
            "verse": 38,
            "text": "за Аллах со убава награда да ги награди за делата нивни и за, од добрината Своја, да им даде и повеќе. А Аллах дава снабдување кому сака, неизмерно"
        },
        {
            "chapter": 24,
            "verse": 39,
            "text": "А делата на неверниците се како привидение во рамницата во која жедниот гледа вода, но кога ќе дојде до тоа место, ништо не наоѓа – а ќе го затекне кај него Аллах и Тој целосно ќе му ја исплати сметката негова, бидејќи Аллах многу брзо се пресметува"
        },
        {
            "chapter": 24,
            "verse": 40,
            "text": "или пак, како темнините во длабокото море кое го прекриваат бранови едни над други, над кои се облаците, сè темнини едни над други, и рака да извадиш, тешко дека ќе ја видиш – а тој на кого Аллах нема да му даде светлина, нема ни да има светлина"
        },
        {
            "chapter": 24,
            "verse": 41,
            "text": "Зарем не знаеш дека Аллах Го слават сите што се на небесата и на Земјата, а и птиците со ширењето на крилјата свои; сите знаат како ќе Му се молат и како ќе Го слават. А Аллах добро го знае тоа што тие го прават"
        },
        {
            "chapter": 24,
            "verse": 42,
            "text": "Само на Аллах е власта и на небесата и на Земјата, и кај Аллах сè се враќа"
        },
        {
            "chapter": 24,
            "verse": 43,
            "text": "Зарем не гледаш дека Аллах полека ги движи облаците, а тогаш ги спојува и едни над други ги натрупува, па ти го гледаш дождот како од нив паѓа: Тој од небото, од облаците како планини големи, спушта град, па со него погаѓа кого сака, а поштедува кого сака – блесокот од молњата Негова, скоро да го одзема видот"
        },
        {
            "chapter": 24,
            "verse": 44,
            "text": "Тој прави ноќта и денот наизменично да настапуваат, и во тоа навистина има поука за тие што гледаат"
        },
        {
            "chapter": 24,
            "verse": 45,
            "text": "Сите живи суштества Аллах ги создава од вода, некои од нив на стомаците ползат, некои на две нозе одат, а некои, пак, на четри одат; Аллах создава што сака, бидејќи Аллах може сè"
        },
        {
            "chapter": 24,
            "verse": 46,
            "text": "Ние објавуваме ајети јасни; а Аллах го упатува на Вистинскиот пат тој кого Тој сака"
        },
        {
            "chapter": 24,
            "verse": 47,
            "text": "А лицемерите велат: „Ние веруваме во Аллах и во Пратеникот и се покоруваме“ – потоа некои од нив главите ги вртат; тие не се верници"
        },
        {
            "chapter": 24,
            "verse": 48,
            "text": "Кога биваат повикани пред Аллах и Пратеникот Негов да им пресуди, некои од нив одеднаш грбот го вртат"
        },
        {
            "chapter": 24,
            "verse": 49,
            "text": "само ако знаат дека правдата е на нивна страна, доаѓаат послушно"
        },
        {
            "chapter": 24,
            "verse": 50,
            "text": "Дали срцата им се болни, или се сомневаат, или стравуваат дека Аллах и Пратеникот Негов кон нив неправедно ќе постапат? Ниту едно, туку тие се насилници"
        },
        {
            "chapter": 24,
            "verse": 51,
            "text": "Кога верниците пред Аллах и Неговиот Пратеник биваат повикани, за Тој да им пресуди, само велат: „Слушаме и се покоруваме!“ – тие ќе успеат"
        },
        {
            "chapter": 24,
            "verse": 52,
            "text": "Тие кои на Аллах и на Пратеникот Негов ќе им се покоруваат, кои од Аллах ќе се плашат и кои од Него ќе стравуваат – тие ќе успеат"
        },
        {
            "chapter": 24,
            "verse": 53,
            "text": "Лицемерите се колнат во Аллах, со најтешката заклетва, дека сигурно ќе одат во бој ако ти им наредиш. Кажи: „Не колнете се! Се знае што е покорност! Аллах добро го знае тоа што вие го правите"
        },
        {
            "chapter": 24,
            "verse": 54,
            "text": "Кажи: „Покорувајте Му се на Аллах и покорувајте му се на Пратеникот!“ А ако се свртите, тој е должен да го прави тоа што му се наредува, а вие сте должни тоа што вам ви се наредува, па ако му бидете послушни, ќе бидете на Вистинскиот пат, а Пратеникот само е должен јасно да доставува"
        },
        {
            "chapter": 24,
            "verse": 55,
            "text": "Аллах ветува дека тие меѓу вас кои ќе веруваат и кои добри дела ќе прават, сигурно за намесници на Земјата ќе ги постави, како што ги поставил за намесници тие пред нив, и дека навистина верата нивна ќе ја зацврсти, таа што Тој им ја сака, и дека сигурно стравот со безбедност ќе им го замени; тие само Мене ќе Ме обожуваат, и нема здруженици да Ми припишуваат. А тие кои и по тоа ќе бидат неблагодарни – тие се вистински грешници"
        },
        {
            "chapter": 24,
            "verse": 56,
            "text": "А вие намаз (молитва) извршувајте и зекат давајте, и на Пратеникот послушни бидете му, за да ви се укаже милоста"
        },
        {
            "chapter": 24,
            "verse": 57,
            "text": "Немој никако да мислиш дека неверниците ќе можат да Му се спротивстават на Земјата; нивното престојувалиште ќе биде Огнот, а тој е навистина грозно живеалиште"
        },
        {
            "chapter": 24,
            "verse": 58,
            "text": "О, верници, тие што се ваша сопственост и тие што сè уште не се полнолетни нека побараат дозвола од вас за кај вас да влезат во три случаи: пред сабах намаз (утринската молитва) и кога на пладне ќе ја одложите облеката своја, и по извршувањето на јација намаз (вечерната молитва). Тоа се трите периоди кога не сте облечени, а во другите периоди не ви е грев ниту вам ниту ним, та тие кај вас често влегуваат, а вие едни кај други влегувате. Така Аллах ви ги објаснува прописите! А Аллах знае сè и Мудар е"
        },
        {
            "chapter": 24,
            "verse": 59,
            "text": "А кога вашите деца ќе станат полнолетни, тогаш секогаш нека бараат дозвола за влез, како што бараа дозвола тие пред нив; така Аллах ви ги објаснува Своите прописи! А Аллах сè знае и Мудар е"
        },
        {
            "chapter": 24,
            "verse": 60,
            "text": "А на старите жени кои веќе не копнеат за мажење не им е грев да ги одложат наметките свои, но не покажувајќи ги тие места на кои украсите се носат; а подобро им е да бидат поскромни. Аллах слуша сè и знае сè"
        },
        {
            "chapter": 24,
            "verse": 61,
            "text": "Не прави грев слепецот, ниту сакатиот, ниту прави грев болниот, а ниту вие самите, ако јадете во куќите ваши, или во куќите на татковците ваши, или во куќите на мајките ваши или во куќите на браќата ваши, или во куќите на сестрите ваши, или во куќите на чичковците ваши, или во куќите на тетките ваши по татко, или во куќите на вујковците ваши, или во куќите на тетките ваши по мајка, или кај тие чиишто клучеви се кај вас или кај пријателот ваш; не ви е грев да јадете заедно ниту одделно. А кога ќе влегувате во куќите, вие домашните поздравете ги со поздравот од Аллах пропишаниот, благословениот и убавиот. Така Аллах ви ги објаснува прописите, за да се опаметите"
        },
        {
            "chapter": 24,
            "verse": 62,
            "text": "Вистински верници се само тие кои во Аллах и во Неговиот Пратеник веруваат, а кои, кога се со него на некој важен состанок, од него не се оддалечуваат сè додека од него дозвола не добијат. Тие кои од тебе бараат дозвола, во Аллах иво Пратеникот Негов, навистина, веруваат. И кога тие ќе побараат дозвола од тебе поради некаква работа своја, дозволи му на кого сакаш од нив, и замоли Го Аллах да им прости, бидејќи Аллах простува и Милостив е"
        },
        {
            "chapter": 24,
            "verse": 63,
            "text": "Не правете го довикувањето на Пратеникот помеѓу вас како довикувањето кое вие едни со други си го упатувате; Аллах сигурно ги знае тие меѓу вас кои се искрадуваат. Нека внимаваат тие што постапуваат спротивно на наредбата Негова, искушение некакво да не ги стигне или страдање болно да не ги снајде"
        },
        {
            "chapter": 24,
            "verse": 64,
            "text": "Аллахово е сè што е на небесата и на Земјата, Тој сигурно знае какви сте вие, и Тој ќе ги извести за сè што правеле на Денот кога Нему ќе Му се вратат. А Аллах добро знае сè"
        }
    ]
}
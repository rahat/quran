{
    "juzs": [
        {
            "chapter": 58,
            "verse": 1,
            "text": "Аллах ги слушна зборовите на таа што со тебе за својот маж се расправаше и на Аллах Му се жалеше227, а Аллах го слуша вашиот меѓусебен разговор, бидејќи Аллах навистина сè слуша и сè гледа"
        },
        {
            "chapter": 58,
            "verse": 2,
            "text": "Тие од вас коишто на жените свои ќе им кажат дека веќе не им се допуштени, како што не им се допуштени мајките нивни – а тие не се нивни мајки, мајки нивни се само тие што ги родиле – тие навистина зборуваат лоши зборови и невистина, а Аллах сигурно ги брише гревовите и простува"
        },
        {
            "chapter": 58,
            "verse": 3,
            "text": "Тие што на жените свои ќе им кажат дека не им се допуштени, како што не им се допуштени мајките нивни, а потоа ќе решат да се вратат на ставот на кој биле пред изречените зборови, должни се, пред едни со други да се допрат, да ослободат еден роб од ропство. Тоа ви се наредува, а Аллах добро го знае тоа што вие го правите"
        },
        {
            "chapter": 58,
            "verse": 4,
            "text": "Тој што нема да најде, должен е непрекинато да пости два месеца пред еден со друг да се допрат. А тој што не може, должен е да нахрани шеесет сиромашни, за да потврди дека верува во Аллах и во Неговиот Пратеник - тоа ви се Аллаховите прописи. А неверниците ги чека болна казна"
        },
        {
            "chapter": 58,
            "verse": 5,
            "text": "Навистина, тие што Му се непослушни на Аллах и на Пратеникот Негов ќе бидат посрамотени, како што беа посрамотени и оние пред нив. А Ние објавивме јасни знаци, а неверниците ги чека срамно страдање"
        },
        {
            "chapter": 58,
            "verse": 6,
            "text": "на Денот кога Аллах сите ќе ги оживее, па ќе ги извести за тоа што го правеле; Аллах за тоа сведе пресметка, а тие тоа го заборавија – Аллах е сведок на сè"
        },
        {
            "chapter": 58,
            "verse": 7,
            "text": "Зарем не знаеш дека Аллах знае што има на небесата и што има на Земјата? Нема тајни разговори меѓу тројца, а Тој да не е четвртиот, ниту меѓу петмина, а Тој да не е шестиот, ни кога се помалку ни кога се повеќе, а Тој да не е со нив каде и да се; Тој на Судниот ден ќе ги извести за тоа што го работеле, бидејќи Аллах сè добро знае"
        },
        {
            "chapter": 58,
            "verse": 8,
            "text": "Зарем не ги гледаш тие на коишто им е забрането да си дошепнуваат како потоа се враќаат на тоа што им е забрането и си дошепнуваат за гревот и за непријателството и за непослушноста кон Пратеникот. А кога ти доаѓаат те поздравуваат онака како што Аллах никогаш не те поздравил, и меѓу себе велат: „Би требало Аллах веќе еднаш да нè казни за тоа што го зборуваме!“ – Доволен ќе им биде џехеннемот! Во него ќе горат, а тој е грозно живеалиште"
        },
        {
            "chapter": 58,
            "verse": 9,
            "text": "О, верници, кога меѓу себе тајно ќе разговарате, не разговарајте за гревот и непријателството и непослушноста кон Пратеникот, туку разговарајте за доброчинството и богобојазливоста и плашете се од Аллах, пред Кого ќе бидете собрани"
        },
        {
            "chapter": 58,
            "verse": 10,
            "text": "Дошепнувањето е шејтанска работа, за да ги растажи тие што веруваат, а тоа не може ним ниту малку да им наштети, освен ако Аллах го допушти тоа. А верниците само на Аллах нека се потпираат"
        },
        {
            "chapter": 58,
            "verse": 11,
            "text": "О, верници, кога ќе ви се каже: „Направете место за другите таму каде што се седи“ – вие направете, па и вам Аллах место ќе ви направи; а кога ќе ви се каже: „Станете“ – вие станете, и Аллах на високи степени ќе ги воздигне тие што веруваат и на коишто им е дадено знаење. А Аллах добро го знае тоа што го правите"
        },
        {
            "chapter": 58,
            "verse": 12,
            "text": "О, верници, кога сакате со Пратеникот тајно да разговарате, пред разговорот дадете милостина. Тоа е подобро и почисто за вас. А ако немате – па, Аллах навистина простува и Милостив е"
        },
        {
            "chapter": 58,
            "verse": 13,
            "text": "Зарем ви е страв пред својот разговор да дадете милостина? А ако не дадете и ако Аллах ви прости, тогаш намазот извршувајте го и зекат давајте и бидете Му покорни на Аллах и на Пратеникот Негов! Аллах добро го знае тоа што вие го правите"
        },
        {
            "chapter": 58,
            "verse": 14,
            "text": "Зарем не ги гледаш тие коишто пријателуваат со луѓето на коишто Аллах е гневен? Тие не се ни ваши ни нивни и уште свесно на криво се колнат"
        },
        {
            "chapter": 58,
            "verse": 15,
            "text": "Аллах на нив тешка казна им подготви, бидејќи навистина е лошо тоа што го прават"
        },
        {
            "chapter": 58,
            "verse": 16,
            "text": "Ги зедоа своите заклетви како штит, па одвраќаат од Аллаховиот пат; нив ги чека срамна казна"
        },
        {
            "chapter": 58,
            "verse": 17,
            "text": "Ни богатствата нивни, ни децата нивни воопшто нема да им помогнат кај Аллах, тие ќе бидат жители на Огнот, во кој вечно ќе живеат"
        },
        {
            "chapter": 58,
            "verse": 18,
            "text": "На Денот вокојшто Аллах сите ќе ги оживее тие Немуќе Му секолнат, како што вам ви се колнат, мислејќи дека тоа нешто ќе им користи. Тие се навистина вистински лажливци"
        },
        {
            "chapter": 58,
            "verse": 19,
            "text": "Со нив завладеал шејтанот и направил да заборават да Го спомнуваат Аллах. Тие се шејтанова партија, а навистина, тие од шејтановата партија се вистински губитници"
        },
        {
            "chapter": 58,
            "verse": 20,
            "text": "Тие што Му се спротивставуваат на Аллах и на Пратеникот Негов сигурно ќе бидат меѓу најпонижените"
        },
        {
            "chapter": 58,
            "verse": 21,
            "text": "Аллах запишал: „Јас и Пратениците Мои сигурно ќе победиме!“ – Аллах е навистина Моќен и Силен"
        },
        {
            "chapter": 58,
            "verse": 22,
            "text": "Луѓетокоишто веруваат во Аллах ивооној свет нетреба да сесакаат со тие коишто на Аллах и на Пратеникот Негов им се спротивставуваат, па макар и тие да им се татковци нивни, или синови нивни, или браќа нивни, или роднини нивни. Тој на нив им всади верување во срцата нивни исо Светлото Свое ги зајакна, и Тој ќе ги воведевоџеннетските градини низ коишто реки ќе течат, за во нив вечно да останат. Аллах е задоволен со нив, а и тие ќе бидат задоволни со Него. Тие се Аллахова партија, а навистина Аллахова партија се тие што сигурно ќе успеат"
        },
        {
            "chapter": 59,
            "verse": 1,
            "text": "Тоа што е на небесата и тоа што е на Земјата Го слави и Го велича Аллах, Тој е Силниот и Мудриот"
        },
        {
            "chapter": 59,
            "verse": 2,
            "text": "Тој при првото прогонство од домовите нивни ги протера тие следбеници на Книгата кои не веруваа. Вие не мислевте дека ќе отидат, а тие мислеа дека нивните тврдини од Аллаховата казна ќе ги одбранат, но Аллаховата казна им дојде оттаму од каде што не се надеваа и Тој во срцата нивни влеа страв; со сопствените раце и со рацете на верниците своите домови ги рушеа. Затоа земете од тоа поука, о, вие кои гледате"
        },
        {
            "chapter": 59,
            "verse": 3,
            "text": "А Аллах да не пропишеше веќе прогонство за нив, Тој ќе ги казнеше уште на овој свет! А ним на оној свет им припаѓа казна во Огнот"
        },
        {
            "chapter": 59,
            "verse": 4,
            "text": "затоа што на Аллах и на Пратеникот Негов им се спротивставуваа; а тој што на Аллах ќе Му се спротивстави, Аллах навистина жестоко ќе го казни"
        },
        {
            "chapter": 59,
            "verse": 5,
            "text": "Тоа што исековте некои палми или ги оставивте исправено да стојат – тоа со Аллахова дозвола го сторивте, и за Тој да ги понижи непослушните грешници"
        },
        {
            "chapter": 59,
            "verse": 6,
            "text": "А вие не ги теравте ниту коњите ниту камилите впрегнати заради тоа што Аллах од нив, како плен, го подарил на Пратеникот Свој, туку Аллах им ја препушта власта на пратениците Свои над тие над коишто сака Тој; Аллах може сè"
        },
        {
            "chapter": 59,
            "verse": 7,
            "text": "Пленот од жителите на селата и на градовите кои Аллах му ги дарува на Пратеникот Свој им припаѓа: на Аллах и на Пратеникот Негов, и на неговите ближни, и на сирачињата, и на сиромашните и на патниците-намерници, за да не преоѓа само од раце во рацете на вашите богаташи; тоа што Пратеникот ќе ви го даде - земете го, а тоа што ќе ви го забрани - оставете го; и плашете се од Аллах бидејќи Аллах навистина жестоко казнува"
        },
        {
            "chapter": 59,
            "verse": 8,
            "text": "И на сиромашните мухаџири кои од својот роден крај се протерани и од имотот свој лишени, кои сакаат Аллаховата милост и наклоност да ја стекнат, и на Аллах и на Пратеникот Негов им помагаат – тоа се навистина вистински верници"
        },
        {
            "chapter": 59,
            "verse": 9,
            "text": "И на тие што пред нив Медина ја населија и верувањето го прифатија; тие ги сакаат оние коишто им се доселуваат и во градите свои никаква тешкотија не чувствуваат, и сакаат повеќе за нив отколку за себе, иако и на нив самите им е потребно. А тие што ќе се сочуваат од лакомоста и скржавоста, тие сигурно ќе успеат"
        },
        {
            "chapter": 59,
            "verse": 10,
            "text": "Тие што доаѓаат по нив, велат: „Господару наш, прости ни нам и на браќата наши кои во верата не претекнаа и не допуштај во срцата наши да има ниту малку злоба кон верниците; Господару наш, Ти си, навистина, добар и Милостив!“"
        },
        {
            "chapter": 59,
            "verse": 11,
            "text": "Зарем не гледаш како лицемерите им говорат на своите пријатели, на следбениците на Книгата кои не веруваат: „Ако бидете протерани, ние сигурно со вас ќе појдеме и кога ќе се однесува на вас, никогаш никому нема да му се покориме; а ако бидете нападнати, сигурно на помош ќе ви дојдеме.“ – а Аллах е сведок дека тие навистина се лажливци"
        },
        {
            "chapter": 59,
            "verse": 12,
            "text": "Кога би биле протерани, тие не би тргнале со нив; кога би биле нападнати, тие не би им дошле на помош; и кога би им дошле на помош, сигурно би избегале и тие без помош би останале"
        },
        {
            "chapter": 59,
            "verse": 13,
            "text": "Тие повеќе се плашат од вас отколку од Аллах, затоа што тие се неразумни луѓе"
        },
        {
            "chapter": 59,
            "verse": 14,
            "text": "Само во утврдените градови или зад ѕидините, тие против вас смеат заедно да се борат. Нивното непријателство е жестоко меѓу нив. Ти мислиш дека тие се сложни, меѓутоа срцата нивни се разединети, затоа што тие се луѓе кои немаат ум"
        },
        {
            "chapter": 59,
            "verse": 15,
            "text": "Слични се на тие што неодамна тука сета погубност на постапките свои ја искусија – нив ги чека неподносливо страдање"
        },
        {
            "chapter": 59,
            "verse": 16,
            "text": "Слични се на шејтанот кога ќе му каже на човекот: „Биди неверник!“ – па кога тој ќе стане неверник, тој тогаш ќе рече: „Јас се одрекувам од тебе, и навистина се плашам од Аллах, Господарот на световите!“"
        },
        {
            "chapter": 59,
            "verse": 17,
            "text": "Двајцата на крај ги чека огнот, во кој вечно ќе престојуваат, а тоа ќе биде казна за сите злосторници"
        },
        {
            "chapter": 59,
            "verse": 18,
            "text": "О, верници, плашете се од Аллах, и секој човек нека гледа што подготвил за утре и плашете се од Аллах, бидејќи Тој добро знае што правите"
        },
        {
            "chapter": 59,
            "verse": 19,
            "text": "И не бидете како тие што заборавија на Аллах, па Тој направи самите себеси да се заборават; тоа се вистински непослушни грешници"
        },
        {
            "chapter": 59,
            "verse": 20,
            "text": "Не се еднакви жителите на џехеннемот и жителите на џеннетот; жителите на џеннетот ќе го постигнат тоа што го сакаат"
        },
        {
            "chapter": 59,
            "verse": 21,
            "text": "Ако го објавиме овој Куран на некој рид, ти би видел како е полн со стравопочит и како би се распаднал од страв пред Аллах. Такви примери им наведуваме на луѓето за да размислат"
        },
        {
            "chapter": 59,
            "verse": 22,
            "text": "Тој е Аллах, нема друг бог освен Него, Тој е познавач на невидливиот и на видливиот свет, Тој е Семилосен, Милостив"
        },
        {
            "chapter": 59,
            "verse": 23,
            "text": "Тој е Аллах, нема друг бог освен Него, Владетелот, Светиот, Тој што е без недостатоци, Тој што го обезбедува секого, Тој што бдее над сите, Силниот, Возвишениот, Гордиот. Возвишен и Чист е Аллах од тоа што Му го припишуваат"
        },
        {
            "chapter": 59,
            "verse": 24,
            "text": "Тој е Аллах, Создателот, Тој што создава од ништо, Тој што му дава облик на сè, Тој има најубави имиња. Него Го слави и Го велича сè што е на небесата и на Земјата, Тој е Силниот и Мудриот"
        },
        {
            "chapter": 60,
            "verse": 1,
            "text": "О, верници, не земајте ги Моите непријатели и своите непријатели за пријатели, искажувајќи кон нив наклоност, а тие ја негираат Вистината која ви доаѓа и ве изгонуваат Пратеникот и вас само затоа што во Аллах, Господарот ваш, верувате. Вие тајно љубов им подарувате, а Јас го знам и тоа што го криете и тоа што јавно го правите. А кој од вас тоа ќе го прави, па тој скршнал од Вистинскиот пат"
        },
        {
            "chapter": 60,
            "verse": 2,
            "text": "Ако тие ве стигнат, ќе бидат непријатели ваши и ќе ги пружат кон вас, со зли намери, рацете свои и јазиците свои, и едвај ќе чекаат да станете неверници"
        },
        {
            "chapter": 60,
            "verse": 3,
            "text": "Ни роднините ваши ни децата ваши нема да ви бидат од корист, на Судниот ден Тој ќе ве раздвои; а Аллах добро го гледа тоа што го правите"
        },
        {
            "chapter": 60,
            "verse": 4,
            "text": "Прекрасен пример за вас е Ибрахим и тие што беа со него кога на народот свој му рекоа: „Ние со вас немаме ништо, а ниту со тие што вие, наместо Аллах, ги обожувате; ние се одрекуваме од вас, и непријателство и омраза помеѓу нас постојано ќе се јавува сè додека во Аллах, во Него Единиот, не поверувате!“ – не и во зборовите на Ибрахим кон таткото свој: „Јас ќе се молам да ти се прости, но не можам со ништо да те одбранам од Аллах.“ Господару наш, на Тебе се потпираме и Тебе Ти се обраќаме и кај Тебе ќе се вратиме"
        },
        {
            "chapter": 60,
            "verse": 5,
            "text": "Не допуштај, Господару наш, да нè ставиш на искушение на неверниците и прости ни, Господару наш! Ти си навистина Силниот и Мудриот"
        },
        {
            "chapter": 60,
            "verse": 6,
            "text": "Тие ви беа убав пример – тие што се надеваат на Аллах и на оној свет. А тој што грбот ќе го сврти – па Аллах, навистина, од никого не е зависен и само Тој е достоен за благодарност"
        },
        {
            "chapter": 60,
            "verse": 7,
            "text": "Аллах сигурно ќе воспостави љубов помеѓу вас и оние со коишто сте скарани; Аллах е Семоќен; Аллах многу простува и Тој е Милостив"
        },
        {
            "chapter": 60,
            "verse": 8,
            "text": "Аллах не ви забранува да чините добро и да бидете праведни кон тие што не војуваат против вас заради верата и кои од родниот крај не ве прогонуваат – Аллах, навистина, ги сака тие што се праведни"
        },
        {
            "chapter": 60,
            "verse": 9,
            "text": "но ви забранува да пријателувате со тие што војуваат против вас поради верата ваша и кои од родниот крај ве прогонуваат и кои помагаат да бидете прогонети. Тие што пријателуваат со нив самите себеси си чинат неправда"
        },
        {
            "chapter": 60,
            "verse": 10,
            "text": "О, верници, кога ќе ви дојдат верничките како мухаџирки, проверете ги, - а Аллах добро знае какво е верувањето нивно – па, ако се уверите дека се вернички, тогаш не враќајте ги кај неверниците; тие не им се допуштени ним, ниту пак тие (неверниците) им се допуштени ним (на верничките); а ним дајте им го тоа што го потрошиле. Не ви е грев да се ожените со нив кога нивните венчални дарови ќе им ги дадете. Многубошките не задржувајте ги во брак! Барајте го тоа што сте го потрошиле, а и тие нека го бараат тоа што го потрошиле! Тоа е Аллаховиот суд, Тој суди меѓу вас, а Аллах сè знае и Мудар е"
        },
        {
            "chapter": 60,
            "verse": 11,
            "text": "А ако некоја од жените ваши кај неверниците избега, и ако потоа вие заробите плен во борба, тогаш на тие, чиишто жени избегале, венчалните дарови кои им ги дале надокнадете им ги. И плашете се од Аллах, во Кој верувате"
        },
        {
            "chapter": 60,
            "verse": 12,
            "text": "О, Веровеснику, кога ќе ти дојдат верничките да ти се заколнат на верност: дека на Аллах нема никој рамен да Му сметаат, и дека нема да крадат, и дека нема да блудничат, и дека нема децата свои да ги убиваат, и дека на мажите туѓи деца нема да им подметнуваат и дека нема, во тоа што е добро послушност да откажуваат – ти заклетвата нивна прифати ја и моли Го Аллах да ти прости; Аллах, навистина, многу простува, и Тој е Милостив"
        },
        {
            "chapter": 60,
            "verse": 13,
            "text": "О, верници, не пријателувајте солуѓетонакоишто Аллах серазгневил; тие ја изгубија надежта дека каква било награда на оној свет ќе имаат, исто како што ја изгубија надежта и неверниците дека нивните умрени живи ќе се вратат"
        },
        {
            "chapter": 61,
            "verse": 1,
            "text": "Тоа што е на небесата и тоа што е на Земјата Го слави и Го велича Аллах, Тој е Силниот и Мудриот"
        },
        {
            "chapter": 61,
            "verse": 2,
            "text": "О, верници, зошто го зборувате тоа што не го правите"
        },
        {
            "chapter": 61,
            "verse": 3,
            "text": "Многу е презрено кај Аллах да го зборувате тоа што не го правите"
        },
        {
            "chapter": 61,
            "verse": 4,
            "text": "Аллах ги сака тие што се борат на Неговиот пат во строеви како да се цврсто и споено здание (бедем)"
        },
        {
            "chapter": 61,
            "verse": 5,
            "text": "Кога Муса му рече на народот свој: „О, народе мој, зошто ме вознемирувате, а добро знаете дека јас сум ви Аллахов Пратеник!“ И кога тие скршнаа настрана – Аллах стори срцата нивни да застранат, а Аллах нема да му укаже на Вистинскиот пат на народот кој е непослушен"
        },
        {
            "chapter": 61,
            "verse": 6,
            "text": "А кога Иса, синот Мерјемин, рече: „О, синови Израилови, јас сум ви Аллахов Пратеник да го потврдам пред мене објавениот Теврат и да ви донесам радосна вест за Пратеникот чиешто име е Ахмед, кој ќе дојде после мене“, и кога им ги донесе тој јасните докази, тие рекоа: „Ова е јасна магија!“"
        },
        {
            "chapter": 61,
            "verse": 7,
            "text": "А има ли понеправеден од тој што за Аллах изнесува лаги додека се повикува во ислам? – А Аллах нема да му укаже на Вистинскиот пат на насилничкиот народ"
        },
        {
            "chapter": 61,
            "verse": 8,
            "text": "Тие сакаат да го изгаснат Аллаховото светло со устите свои, а Аллах го надополнува светлото Свое, макар тоа и да го мразат неверниците"
        },
        {
            "chapter": 61,
            "verse": 9,
            "text": "Тој го прати Пратеникот Свој со Упатството и со Вистинската Вера за да ја издигне над сите вери, макар тоа и да го мразат многубошците"
        },
        {
            "chapter": 61,
            "verse": 10,
            "text": "О, верници, сакате ли да ви укажам на трговијата, која ќе ве спаси од болното страдање"
        },
        {
            "chapter": 61,
            "verse": 11,
            "text": "Верувајте во Аллах и во Неговиот Пратеник верувајте и со имотите свои и животите свои на Аллаховиот пат борете се – да знаете, тоа ви е подобро"
        },
        {
            "chapter": 61,
            "verse": 12,
            "text": "Тој гревовите ваши ќе ви ги прости и во џеннетските градини, низ кои реки ќе течат, ќе ве воведе, и во прекрасни дворови во еденските градини; - тоа ќе биде голем успех"
        },
        {
            "chapter": 61,
            "verse": 13,
            "text": "а ќе ви даде и друга благодат којашто ја сакате: Аллаховата помош иблиската победа! Затоа израдувај ги со радосни вести верниците"
        },
        {
            "chapter": 61,
            "verse": 14,
            "text": "О, верници, бидете Аллахови помагачи како што им рече Иса, синот Мерјемин, на блиските следбеници: „Кои се моите помагачи во повикувањето кон Аллах?“ Блиските следбеници одговорија „Ние сме Аллаховите помагачи!“ Па една група од синовите Израилови поверува, а другата не! Па тие што веруваа против непријателите нивни ги зајакнавме, и тие победија"
        },
        {
            "chapter": 62,
            "verse": 1,
            "text": "Тоа што е на небесата и тоа што е на Земјата Го слави и Го велича Аллах, Владетелот, Светиот, Силниот, Мудриот"
        },
        {
            "chapter": 62,
            "verse": 2,
            "text": "Тој на неписмените им испрати Пратеник, еден помеѓу нив, ајетите Негови да им ги кажува и да ги исчисти и да ги научи за Книгата и за мудроста, иако претходно беа во очигледна заблуда"
        },
        {
            "chapter": 62,
            "verse": 3,
            "text": "и на другите коишто сè уште не им се приклучиле, Тој е Силниот и Мудриот"
        },
        {
            "chapter": 62,
            "verse": 4,
            "text": "Тоа е Аллаховата добрина којашто Тој ја дава на тој што Тој сака, а кај Аллах добрината е голема"
        },
        {
            "chapter": 62,
            "verse": 5,
            "text": "Примерот на тие на коишто Тевратот им беше задолжен, па потоа тие не се придржуваа за него - слични се на магаре што носи книги. О, колку се лоши тие што ги негираат Аллаховите ајети! А Аллах нема да му укаже на Вистинскиот пат на насилничкиот народ"
        },
        {
            "chapter": 62,
            "verse": 6,
            "text": "Кажи: „О, евреи, ако тврдите дека од сите луѓесамо вие стеединствени Аллахови миленици, тогаш смртта посакајте ја, ако ја зборувате вистината.“"
        },
        {
            "chapter": 62,
            "verse": 7,
            "text": "А поради тоа што го прават рацете нивни, никогаш нема да ја посакаат, а Аллах добро ги знае насилниците"
        },
        {
            "chapter": 62,
            "verse": 8,
            "text": "Кажи: „Смртта од којашто бегате навистина ќе ве стигне. Потоа кај Тој што ги познава невидливиот и видливиот свет ќе бидете вратени и Тој ќе ве извести за тоа што го правевте.“"
        },
        {
            "chapter": 62,
            "verse": 9,
            "text": "О, верници, кога во петок на намаз ќе се повика, побрзајте кон спомнувањето на Аллах, и купопродажбата оставете ја, тоа ви е подобро, да знаете"
        },
        {
            "chapter": 62,
            "verse": 10,
            "text": "А кога намазот ќе се изврши, тогаш по земјата раштркајте се и Аллаховата благодат барајте ја и Аллах многу споменувајте Го, за да го постигнете тоа што го сакате"
        },
        {
            "chapter": 62,
            "verse": 11,
            "text": "Но кога тие ќе здогледаат некаква трговска роба или забава, се залетуваат по неа и тебе те оставаат сам да стоиш. Кажи: „Тоа што е кај Аллах е подобро и од забавата и од трговијата.“ А Аллах е најдобриот Снабдувач"
        },
        {
            "chapter": 63,
            "verse": 1,
            "text": "Кога лицемерите ти доаѓаат, велат: „Ние тврдиме дека ти навистина си Аллахов Пратеник!“ – И Аллах знае дека ти навистина си Негов Пратеник, а Аллах тврди и дека лицемерите се вистински лажливци"
        },
        {
            "chapter": 63,
            "verse": 2,
            "text": "Тие своите заклетви за штит ги земаат, па од Аллаховиот пат одвраќаат. Навистина е лошо како постапуваат"
        },
        {
            "chapter": 63,
            "verse": 3,
            "text": "Тоа е затоа што беа верници, па станаа неверници, и тогаш срцата им се запечатија, па не сфаќаат"
        },
        {
            "chapter": 63,
            "verse": 4,
            "text": "Кога ќе ги погледнеш, нивниот изглед те восхитува; а кога ќе проговорат, ти ги слушаш зборовите нивни – но, тие се како потпрени шупливи трупци, и мислат дека секој повик е против нив. Тие се вистински непријатели, па причувај се од нив! Аллах да ги убие, каде се одметнуваат"
        },
        {
            "chapter": 63,
            "verse": 5,
            "text": "А кога ќе им се каже: „Дојдете, Аллаховиот Пратеник ќе моли да ви се прости.“ – тие главите свои ги тресат и ги гледаш како надмено одбиваат"
        },
        {
            "chapter": 63,
            "verse": 6,
            "text": "Сеедно им е – молел ти прошка за нив или не, Аллах навистина нема да им прости, Аллах навистина нема да му укаже на Вистинскиот пат на непослушниот народ"
        },
        {
            "chapter": 63,
            "verse": 7,
            "text": "Тие говорат: „Не давајте им ништо на тие што се со Аллаховиот Пратеник, за да го напуштат!“ А ризниците на небесата и на Земјата се Аллахови, но лицемерите не сфаќаат"
        },
        {
            "chapter": 63,
            "verse": 8,
            "text": "Тие велат: „Ако се вратиме во Медина, сигурно посилниот ќегоистера послабиот од неа!“ А силата е кај Аллах и кај Пратеникот Негов и кај верниците, но лицемерите не знаат"
        },
        {
            "chapter": 63,
            "verse": 9,
            "text": "О, верници, нека не ве занесат богатствата ваши и децата ваши од сеќавањето на Аллах. А тие што ќе го сторат тоа, ќе бидат изгубени"
        },
        {
            "chapter": 63,
            "verse": 10,
            "text": "Давајте од тоа со што Ние ве снабдуваме пред некому од вас смртта да му дојде, па тогаш да каже: „Господару мој, само уште за кратко време да ја одложиш, па милостина да давам и добар да бидам!“"
        },
        {
            "chapter": 63,
            "verse": 11,
            "text": "Аллах сигурно нема да му го одложи на никој кому смртниот час негов ќе му дојде; а Аллах добро го знае тоа што вие го правите"
        },
        {
            "chapter": 64,
            "verse": 1,
            "text": "Тоа што е на небесата и тоа што е на Земјата Го слави и Го велича Аллах. Нему власта и Нему благодарноста Му припаѓа; Тој може сè"
        },
        {
            "chapter": 64,
            "verse": 2,
            "text": "Тој е Тој што ве создава, па од вас има неверници, а од вас има и верници. Аллах добро гледа сè што вие работите"
        },
        {
            "chapter": 64,
            "verse": 3,
            "text": "Тој со Вистина ги создаде небесата и Земјата и Тој ви дава облик и ликовите ваши ги прави убави, и Нему сè ќе Му се врати"
        },
        {
            "chapter": 64,
            "verse": 4,
            "text": "Тој знае што постои на небесата и на Земјата и знае што криете и што покажувате; Аллах совршено ги знае мислите сечии"
        },
        {
            "chapter": 64,
            "verse": 5,
            "text": "Зарем не допре до вас веста за тие што уште одамна не веруваа, па кобноста на постапката своја ја искусија – а уште и болна казна ги чека"
        },
        {
            "chapter": 64,
            "verse": 6,
            "text": "затоа што кога пратениците нивни јасни докази им носеа, говореа: „Зарем луѓе да нè упатуваат?“ Па не веруваа и главите ги вртеа; а на Аллах никој не Му е потребен, Аллах од никого не е зависен, само Тој е достоен за благодарност"
        },
        {
            "chapter": 64,
            "verse": 7,
            "text": "Неверниците тврдат дека нема да бидат оживеани. Кажи: „Ќе бидете, се колнам во мојот Господар, сигурно ќе бидете оживеани, па за тоа што го правевте навистина ќе бидете известени!“ – а тоа за Аллах е лесно"
        },
        {
            "chapter": 64,
            "verse": 8,
            "text": "Затоа верувајте во Аллах иво Пратеникот Негов иво светлото коешто го објавуваме, Аллах добро го знае тоа што го правите"
        },
        {
            "chapter": 64,
            "verse": 9,
            "text": "На Денот кога Тој ќе ве собере, на денот на Собирот, тоа е ден кога ќе ви биде јасно дека меѓусебно се измамивте. Кој верувал и правел добри дела, Тој ќе му ги прекрие лошите дела и ќе го воведе во џеннетските градини низ кои реки течат; во нив вечно и за навек ќе живее. Тоа ќе биде голем успех"
        },
        {
            "chapter": 64,
            "verse": 10,
            "text": "А тие што не веруваа и коишто ајетите Наши ги негираа, ќе бидат жители на огнот; во него вечно ќе останат, тоа ќе биде ужасно место каде што ќе се вратат"
        },
        {
            "chapter": 64,
            "verse": 11,
            "text": "Никаква неволја не се случува освен со Аллахова дозвола. А кој верува во Аллах, Тој ќе го упати неговото срце, а Аллах сè добро знае"
        },
        {
            "chapter": 64,
            "verse": 12,
            "text": "И покорувајте им се на Аллах и на Пратеникот Негов; а ако се свртите, па Пратеникот Наш е должен само јасно да соопштува"
        },
        {
            "chapter": 64,
            "verse": 13,
            "text": "Само Аллах е Бог! И верниците само на Аллах нека се потпираат"
        },
        {
            "chapter": 64,
            "verse": 14,
            "text": "О, верници, меѓу жените ваши и децата ваши, навистина, имате непријател, па внимавајте на нив! Па поминете преку тоа, и примете го оправдувањето, туку простете, па и Аллах простува и Милостив е"
        },
        {
            "chapter": 64,
            "verse": 15,
            "text": "Имотите ваши идецата ваши сесамо искушение, а кај Аллах наградата е голема"
        },
        {
            "chapter": 64,
            "verse": 16,
            "text": "Па плашете се од Аллах колку што можете, и слушајте и покорувајте се и (милостина) давајте за свое добро. А тие што ќе бидат сочувани од скржавоста и алчноста, ќе бидат тие коишто ќе успеат"
        },
        {
            "chapter": 64,
            "verse": 17,
            "text": "Ако на Аллах Му дадете убав заем, Тој ќе ви го зголеми и ќе ви прости, зашто Аллах е благодарен и благ"
        },
        {
            "chapter": 64,
            "verse": 18,
            "text": "Познавач е на невидливиот и видливиот свет, Силниот и Мудриот"
        },
        {
            "chapter": 65,
            "verse": 1,
            "text": "О, Веровеснику, кога ќе сакате да се разведете од сопругите, пуштете ги во времето кога се чисти, а потоа времето што треба да помине бројте го и од Господарот свој, Аллах, плашете се. Не терајте ги од становите нивни, а ни тие нека не излегуваат, освен ако сторат очигледно срамно дело. Тоа се Аллаховите прописи. Тој што ги крши Аллаховите прописи, самиот себеси неправда си чини. Ти не знаеш, Аллах може после тоа да пружи можност за помирување"
        },
        {
            "chapter": 65,
            "verse": 2,
            "text": "Па кога ќе го достигнат времето на своето чекање, вие или на убав начин задржете ги или великодушно од нив конечно разведете се, и како сведоци двајца ваши праведни луѓе земете, и сведочењето заради Аллах извршете го! Тоа е совет за тој што верува во Аллах и во оној свет – а на тој што се плаши од Аллах, Тој ќе му најде излез"
        },
        {
            "chapter": 65,
            "verse": 3,
            "text": "и ќе го снабди од каде што не се надева; тој што се потпира на Аллах, Тој му е доволен. Аллах, навистина, ќе го исполни тоа што го одлучил; Аллах веќе му одредил рок на сè"
        },
        {
            "chapter": 65,
            "verse": 4,
            "text": "А тие ваши сопруги кои надежта во месечниот циклус ја изгубиле и тие што не го ни добиле, тие треба да чекаат три месеци, ако паѓате во сомнеж. Трудниците чекаат сè додека не родат. А тој што се плаши од Аллах, Тој во сè ќе му даде леснотија"
        },
        {
            "chapter": 65,
            "verse": 5,
            "text": "Тоа е, ете, Аллаховиот пропис, кој Тој ви го објавува. А на тој што ќе се плаши од Аллах, Тој преку неговите лоши постапки ќе мине и уште голема награда ќе му даде"
        },
        {
            "chapter": 65,
            "verse": 6,
            "text": "Оставете ги нив да живеат таму каде што живеете и вие, според своите можности, ине правете им тешкотии соцел притисок да им извршите. Ако се трудни, дајте им издршка сè додека не се породат; а ако ви ги дојат децата, тогаш дајте им ја заслужената награда и договорајќи се меѓусебно на убав начин. А ако настанат недоразбирања, тогаш друга нека му го дои детето"
        },
        {
            "chapter": 65,
            "verse": 7,
            "text": "Богатиот нека троши според богатството свое, а тој што е сиромашен – според тоа колку што Аллах му дал, бидејќи Аллах никого не задолжува повеќе отколку што му дал; Аллах сигурно по тешкотијата ќе даде олеснување"
        },
        {
            "chapter": 65,
            "verse": 8,
            "text": "А колку ли села и градови се оглушија на заповедта на Господарот нивен и на Пратеникот Негов? Па со нив жестоко се пресметавме, а и ќе ги казниме со ужасно страдание"
        },
        {
            "chapter": 65,
            "verse": 9,
            "text": "Тие ја искусија погубноста на постапките свои, а пропаста ќе биде - нивниот крај"
        },
        {
            "chapter": 65,
            "verse": 10,
            "text": "Аллах за нив подготви неиздржливо страдање, затоа плашете се од Аллах, о, вие коишто сте обдарени со разум, вие коишто верувате! Аллах веќе ви прати опомена"
        },
        {
            "chapter": 65,
            "verse": 11,
            "text": "Пратеник, кој Аллаховите јасни ајети ви ги кажува, за од темнини на светлина да ги изведе тие што веруваат и што прават добри дела. А тој што ќе верува во Аллах и ќе прави добри дела, ќе го воведе во џеннетските градини, низ кои реки течат, и во нив за навек ќе останат, Аллах ќе му дава прекрасно снабдување"
        },
        {
            "chapter": 65,
            "verse": 12,
            "text": "Аллах создаде седум небеса и исто толку земји; Неговата наредба до сите нив достигнува за да знаете дека Аллах е моќен за сè и дека Аллах со знаењето Свое опфаќа сè"
        },
        {
            "chapter": 66,
            "verse": 1,
            "text": "О, Веровеснику, зошто си го забрануваш себеси тоа што Аллах ти го дозволил, сакајќи го задоволството на своите сопруги? А Аллах многу простува и Милостив е"
        },
        {
            "chapter": 66,
            "verse": 2,
            "text": "Аллах ви пропиша како своите заклетви да си ги искупите; Аллах е вашиот Господар; Тој сè знае и Мудар е"
        },
        {
            "chapter": 66,
            "verse": 3,
            "text": "Кога Веровесникот на една од своите сопруги една тајна ѝ довери, па таа ја издаде – а Аллах тоа нему му го откри – тој еден дел ѝ беше кажал, а останатото го премолчел. Па кога тој за тоа ја извести, таа праша: „Кој те извести за тоа?“ – тој рече: „Ме извести Сезнајниот, Кому ништо не Му е скриено.“"
        },
        {
            "chapter": 66,
            "verse": 4,
            "text": "Ако вие две Му се покаете на Аллах, па вие го сторивте тоа за што требало да сепокаете. Аакосе здружите против него, па Аллах енегов заштитник, и Џибрил, и честитите верници; на крај, и сите мелеци ќе му бидат на помош"
        },
        {
            "chapter": 66,
            "verse": 5,
            "text": "Ако тој ве разведе, Господарот негов наместо вас ќе му даде подобри жени одвас; муслиманки, муминки, послушни на Аллах, покајанички, кои се плашат од Аллах, кои постат, вдовици и девојки"
        },
        {
            "chapter": 66,
            "verse": 6,
            "text": "О, вие кои верувате, себеси и семејствата свои вардете ги од Огнот чиешто гориво луѓето и камењата ќе бидат, и за кој строги и силни мелеци ќе се грижат, коишто на тоа што Аллах ќе им го заповеда нема да бидат непослушни, и кои тоа што ќе им се нареди ќе го извршат"
        },
        {
            "chapter": 66,
            "verse": 7,
            "text": "О, вие кои не верувавте, денес не правдајте се, се казнувате само за тоа што го заслуживте"
        },
        {
            "chapter": 66,
            "verse": 8,
            "text": "О, вие кои верувате, покајте Му се на Аллах искрено, за Господарот ваш да премине преку вашите лоши постапки и во џеннетските градини, низ кои реки ќе течат, да ве воведе, на Денот во кој Аллах нема да го осрамоти Веровесникот и тие коишто заедно со него веруваа; светлото нивно ќе оди пред нив од нивната десна страна.„Господару наш“ – ќе велат тие – „направи го потполно светлото наше и прости ни, бидејќи Ти, навистина, можеш сè.“"
        },
        {
            "chapter": 66,
            "verse": 9,
            "text": "О, Веровеснику, бори се против неверниците и лицемерите и биди строг спрема нив! Нивно престојувалиште ќе биде џехеннемот, а тоа е ужасно живеалиште"
        },
        {
            "chapter": 66,
            "verse": 10,
            "text": "Аллах ги наведува како поука за тие што не веруваат, жената на Нух и жената на Лут: беа мажени за двајца Наши честити робови, па ги измамија, и тие двајца нема да можат кај Аллах да им помогнат, и ќе се каже: „Влезете вие две во Огнот, со тие што влегуваат!“"
        },
        {
            "chapter": 66,
            "verse": 11,
            "text": "А на тие што веруваат, Аллах како поука им ја наведува жената фараонова, кога рече: „Господару мој, изгради ми кај Себе куќа во џеннетот и спаси ме од фараонот и неговите постапки, и избави ме од неправедниот народ"
        },
        {
            "chapter": 66,
            "verse": 12,
            "text": "И Мерјем, ќерката Имранова, која невиноста своја ја сочува, а Ние вдахнавме живот во неа, и таа во зборовите на Господарот свој и во книгите Негови веруваше и беше од тие што го поминуваат времето во молитва"
        }
    ]
}
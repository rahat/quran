{
    "juzs": [
        {
            "chapter": 7,
            "verse": 88,
            "text": "Главешините на народот негов, тие што беа вообразени, рекоа: „Или безусловно верата наша ќе ја прифатите, или ние, о, Шуајбе, ќе ве истераме од градот наш, и тебе и тие што веруваат со тебе!“ - „Зарем и против нашата волја?“ – рече тој"
        },
        {
            "chapter": 7,
            "verse": 89,
            "text": "„Кога би ја прифатиле верата ваша откако Аллах нè спаси од неа, тогаш, за Аллах би изнеле лага. Ние не треба во неа да се враќаме, тоа не го сака Аллах, Господарот наш. Господарот наш со Своето знаење опфаќа сè; на Аллах се потпираме! Господару наш, Ти пресуди ни нам и на народот наш, Ти си најправедниот судија!“"
        },
        {
            "chapter": 7,
            "verse": 90,
            "text": "А главешините на народот негов, неверниците, рекоа: „Ако појдете со Шуајб, сигурно ќе бидете изгубени.“"
        },
        {
            "chapter": 7,
            "verse": 91,
            "text": "И ги снајде потоа страшен потрес и тие осамнаа во земјата своја, мртви, неподвижни"
        },
        {
            "chapter": 7,
            "verse": 92,
            "text": "Тие што го сметаа Шуајб за лажливец – како никогаш во неа да не ни биле; тие што го сметаа Шуајб за лажливец, тие настрадаа"
        },
        {
            "chapter": 7,
            "verse": 93,
            "text": "А тој ги напушти и рече: „О, народе мој, ви ги пренесов посланијата од Господарот свој, и ве советував, па зошто да тагувам за народ невернички?!“"
        },
        {
            "chapter": 7,
            "verse": 94,
            "text": "И Ние ниеден веровесник во некој град не сме пратиле, а жителите негови со болест и со сиромаштија да не ги казниме за да се покајат"
        },
        {
            "chapter": 7,
            "verse": 95,
            "text": "А потоа казната со благосостојба би ја замениле сè додека не би се намножиле и рекле: „И нашите предци ги погодувале и жалости и радости!“ – и тогаш, без да претчувствуваат, неочекувано би ги казниле"
        },
        {
            "chapter": 7,
            "verse": 96,
            "text": "А да веруваа жителите на населбите и од гревови да се чуваа, Ние би им праќале благослови и од небо и од земја, но, тие негираа, па ги казнувавме за тоа што го заработуваа"
        },
        {
            "chapter": 7,
            "verse": 97,
            "text": "А зарем жителите на населбите се сигурни дека Нашата казна нема да ги снајде во ноќта додека спијат"
        },
        {
            "chapter": 7,
            "verse": 98,
            "text": "Или, зарем жителите на населбите се сигурни дека Нашата казна нема да ги снајде дење, додека се забавуваат"
        },
        {
            "chapter": 7,
            "verse": 99,
            "text": "ЗаремтиеможатдабидатсигурниодАллаховатаказна?ОдАллаховата казна не се плаши само народот кому му претстои пропаст"
        },
        {
            "chapter": 7,
            "verse": 100,
            "text": "Зарем не им е јасно на тие што ја наследуваат земјата на претходните жители нејзини дека и нив, ако сакаме, поради гревовите нивни ќе ги казниме и срцата нивни ќе ги запечатиме, па нема да можат да слушнат"
        },
        {
            "chapter": 7,
            "verse": 101,
            "text": "Ние за тие населби ти кажуваме некои од нивните случувања. Пратениците нивни јасни докази им носеа, но тие не сакаа да поверуваат затоа што ниту претходно не веруваа. Ете така Аллах ги запечати срцата на неверниците"
        },
        {
            "chapter": 7,
            "verse": 102,
            "text": "а Ние знаевме дека мнозинството од нив до заветот нема да се придржуваат, и знаевме дека повеќето, навистина, ќе бидат грешници"
        },
        {
            "chapter": 7,
            "verse": 103,
            "text": "Потоа, по нив, го пративме Муса со доказите Наши кај фараонот и кај главешините негови, но тие не поверуваа во нив, па погледни како завршија тие што правеа безредија"
        },
        {
            "chapter": 7,
            "verse": 104,
            "text": "И Муса рече: „О, фараоне, јас сум Пратеник од Господарот на световите"
        },
        {
            "chapter": 7,
            "verse": 105,
            "text": "Должност ми е само вистината да ја кажам за Аллах. Ви донесов јасен доказ од Господарот ваш, затоа пушти ги синовите Израилови да одат со мене!“"
        },
        {
            "chapter": 7,
            "verse": 106,
            "text": "„Ако си донел некаков доказ“ – рече - „покажи го, ако ја зборуваш вистината.“"
        },
        {
            "chapter": 7,
            "verse": 107,
            "text": "И тој го фрли својот стап – кога тој, вистинско змииште"
        },
        {
            "chapter": 7,
            "verse": 108,
            "text": "и ја извади раката своја – таа за присутните стана бела"
        },
        {
            "chapter": 7,
            "verse": 109,
            "text": "Главешините на народот фараонов викнаа: „Овој, навистина, е вешт волшебник"
        },
        {
            "chapter": 7,
            "verse": 110,
            "text": "тој сака да ве изведе од земјата ваша, па што предлагате?“"
        },
        {
            "chapter": 7,
            "verse": 111,
            "text": "„Задржи го него и братот негов,“ - рекоа - „а прати ги во градовите тие што ќе собираат"
        },
        {
            "chapter": 7,
            "verse": 112,
            "text": "пред тебе сите вешти волшебници ќе ги донесат.“"
        },
        {
            "chapter": 7,
            "verse": 113,
            "text": "И кај фараонот волшебниците дојдоа. „Дали, навистина, награда ќе добиеме ако бидеме победници?“ – запрашаа"
        },
        {
            "chapter": 7,
            "verse": 114,
            "text": "„Да,“ - рече - „и ќе ми бидете, навистина, блиски.“"
        },
        {
            "chapter": 7,
            "verse": 115,
            "text": "„О, Муса,“ - рекоа - „сакаш ли ти, или ние ќе фрлиме?“"
        },
        {
            "chapter": 7,
            "verse": 116,
            "text": "„Фрлете вие.“ – рече тој. И кога фрлија тие, очите на луѓето им ги маѓепсаа и многу ги преплашија, и големо волшепство приредија"
        },
        {
            "chapter": 7,
            "verse": 117,
            "text": "И Ние му наредивме на Муса: „Фрли го стапот свој!“ – и тој одеднаш го проголта сето тоа со кое тие измамата ја изведоа"
        },
        {
            "chapter": 7,
            "verse": 118,
            "text": "И така вистината изби на виделина и се покажа дека беше лажно тоа што тие го приредија"
        },
        {
            "chapter": 7,
            "verse": 119,
            "text": "и тука тие беа победени и останаа понижени"
        },
        {
            "chapter": 7,
            "verse": 120,
            "text": "а маѓепсниците се поклонија на сеџда"
        },
        {
            "chapter": 7,
            "verse": 121,
            "text": "„Ние веруваме во Господарот на световите!“ – викнаа"
        },
        {
            "chapter": 7,
            "verse": 122,
            "text": "„Господарот на Муса и на Харун!“"
        },
        {
            "chapter": 7,
            "verse": 123,
            "text": "„Зарем да му поверувате пред јас да ви дозволам?!“ – викна фараонот. - „Ова е, навистина, измама која во градот ја смисливте за од него жителите негови да ги изведете. Ќе запомните вие"
        },
        {
            "chapter": 7,
            "verse": 124,
            "text": "Ќе ви ги исечам вкрстено рацетеваши инозетеваши, сигурно, апотоа сите ќе ве распнам!“"
        },
        {
            "chapter": 7,
            "verse": 125,
            "text": "А тие рекоа: „Ние, навистина, на нашиот Господар ќе Му се вратиме"
        },
        {
            "chapter": 7,
            "verse": 126,
            "text": "Ти ни забележуваш само затоа што поверувавме во доказите на Господарот наш кога ни дојдоа. Господару наш, дај ни сила да издржиме и направи да умреме како предани верници!“"
        },
        {
            "chapter": 7,
            "verse": 127,
            "text": "А главешините од народот фараонов рекоа: „Зарем ќе го оставиш Муса и народот негов во земјата неред да прави и тебе и божествата твои да ги напушти?“ – Тој рече: „Ќе ги убиваме машките деца нивни, а женските живи ќе им ги оставаме; ние, навистина, владееме со нив.“"
        },
        {
            "chapter": 7,
            "verse": 128,
            "text": "Муса му рече на народот свој: „Молете Го Аллах да ви помогне и бидете трпеливи, Земјата е Аллахова, Тој ја дава во наследство кому Тој сака од робовите Свои, а убав ќе биде исходот за тие што ќе се плашат од Аллах.“"
        },
        {
            "chapter": 7,
            "verse": 129,
            "text": "„Злоставувани сме“ – рекоа тие - „пред да ни дојдеш, а и откако ни дојде!“ А Муса рече: „Господарот ваш ќе го уништи непријателот ваш, а вас наследници на Земјата ќе ве направи, за да види како ќе постапите.“"
        },
        {
            "chapter": 7,
            "verse": 130,
            "text": "И Ние го казнивме народот фараонов со глад и неродни години, за да се опаметат"
        },
        {
            "chapter": 7,
            "verse": 131,
            "text": "И кога им беше добро, тие велеа: „Ова го заслуживме.“, а кога ќе ги снајдеше некаква неволја, тие на Муса и на верниците таа неволја ќе им ја препишеа. Но, не! Нивната неволја беше од Аллах, само што повеќето од нив не знаеја"
        },
        {
            "chapter": 7,
            "verse": 132,
            "text": "И велеа: „Каков доказ и да ни донесеш, и со него да не маѓепсаш, ние нема да ти веруваме!“"
        },
        {
            "chapter": 7,
            "verse": 133,
            "text": "Затоа Ние на нив им испративме и поплави, и скакулци, и вошки, и жаби, и крв – сè јасни знаци, но тие се вообразуваа, тие злосторнички народ беа"
        },
        {
            "chapter": 7,
            "verse": 134,
            "text": "И кога би ги снашла неволја, би говореле: „О Муса, моли се за нас, на Господарот свој, така како што Тој ти наредил; ако нè ослободиш од неволјата, ние, навистина ќе веруваме и со тебе сигурно синовите Израилови ќе ги пратиме.“"
        },
        {
            "chapter": 7,
            "verse": 135,
            "text": "И откако од неволјата ќе ги ослободевме – до времето до кога им беше одредено да ја издржуваат – тие наеднаш, ветувањето свое го прекршуваа"
        },
        {
            "chapter": 7,
            "verse": 136,
            "text": "Затоа Ние ги казнивме и во морето ги потопивме, бидејќи знаците Наши ги негираа и кон нив рамнодушни беа"
        },
        {
            "chapter": 7,
            "verse": 137,
            "text": "а на угнетениот народ му ги дадовме во наследство источните изападните краеви наземјата кои ги благословивме, иубавотоветување на Господарот твој кон синовите Израилови беше исполнето затоа што трпеа, а со земја го срамнивме тоа што фараонот и народот негов го изградија и тоа што го кренаа"
        },
        {
            "chapter": 7,
            "verse": 138,
            "text": "И Ние синовите Израилови преку морето ги пренесовме, па тие наидоа на народ кој се клањаше на идолите свои. „О, Муса,“ – рекоа тие - „направи ни и ти нам божество како што и тие имаат божества!“ - „Вие сте, навистина, народ кој нема памет!“ – рече тој"
        },
        {
            "chapter": 7,
            "verse": 139,
            "text": "„Навистина ќе биде поништено тоа што го исповедаат и бескорисно ќе им биде тоа што го прават"
        },
        {
            "chapter": 7,
            "verse": 140,
            "text": "Тој рече: „Зарем покрај Аллах да ви барам друго божество, а Тој над останатиот свет ве издигна?“"
        },
        {
            "chapter": 7,
            "verse": 141,
            "text": "И бидејќи Ние од фараоновите луѓе ве спасивме, кои неизмерно ве измачуваа, вашите машки деца ги убиваа, а женските во живот ги оставаа; тоа беше тешко искушение од Господарот ваш"
        },
        {
            "chapter": 7,
            "verse": 142,
            "text": "Ние одредивме часот на средба со Муса да биде кога ќе се наполнат триесет ноќи, и ги дополнивме со уште десет, па времето кое го одреди Господарот негов се исполни за четириесет ноќи. А Муса му беше рекол на братот свој Харун: „Застапувај ме во народот мој, и воспоставувај ред и не следи ги патиштата на пакосниците!“"
        },
        {
            "chapter": 7,
            "verse": 143,
            "text": "И кога Муса Ни дојде во одреденото време, и кога Господарот негов му проговори, тој рече: „Господару мој, укажи ми се да Те видам!“ „Не можеш да Ме видиш,“ – рече - „но погледни во планината, па ако таа остане на своето место, ќе Ме видиш!“ И кога Господарот негов на таа планина ѝ се откри, Тој со земја ја срамни, а Муса падна во несвест. Штом се освести, рече: „Возвишен и чист си Ти! Ти се покајувам, јас сум првиот верник!“"
        },
        {
            "chapter": 7,
            "verse": 144,
            "text": "„О, Муса,“ - рече Тој - „Јас тебе те одликував над останатиот свет со пратеништвото Свое и говорот Свој. Тоа што Ти го давам земи го и благодарен биди!“"
        },
        {
            "chapter": 7,
            "verse": 145,
            "text": "И Ние на плочите му напишавме поука за сите, и објаснување за сешто. „Прими ги со одлучност, а на народот свој нареди му да се придржува до најубавото во нив!“ А ќе ви ја покажам и земјата на грешниците"
        },
        {
            "chapter": 7,
            "verse": 146,
            "text": "Ќе ги одвратам оддоказите Мои тие коина Земјата без никаква основа се арогантни. И каков било доказ да видат, тие нема да веруваат; и ако го видат Вистинскиот пат - нема да го прифатат, а ако го видат погрешниот пат - како пат ќе го прифатат. Тоа е затоа што доказите Наши ги негираат и затоа што се рамнодушни кон нив"
        },
        {
            "chapter": 7,
            "verse": 147,
            "text": "А на тие што ги негираат доказите Наши и средбата на оној свет, делата ќе им бидат поништени. Зарем ќе бидат поинаку казнети од тоа што го правеа"
        },
        {
            "chapter": 7,
            "verse": 148,
            "text": "И народот на Муса, по неговото заминување, од накитот свој направи кип на теле кое рикаше. Зарем не видоа дека тоа не им зборува и дека по Вистинскиот пат не ги води? Тие го прифатија и станаа злосторници"
        },
        {
            "chapter": 7,
            "verse": 149,
            "text": "И бидејќи потоа горко се покајаа и увидоа дека се во заблуда, тие рекоа: „Ако Господарот наш не ни се смилува и ако не ни прости, навистина, ќе бидеме изгубени!“"
        },
        {
            "chapter": 7,
            "verse": 150,
            "text": "А кога Муса гневен и натажен кај народот свој се врати, повика: „Како ли толку лошо по моето заминување постапувавте! Ја забрзавте ли наредбата од Господарот свој?“ – и ги фрли плочите, и својот брат за коса го фати и почна да го влече кон себе. „О, сине на мојата мајка,“ - рече Харун - „народот не ми беше послушен и за малку не ме уби; немој да ми се осветуваат непријателите и не вбројувај ме мене во неправедниот народ.“"
        },
        {
            "chapter": 7,
            "verse": 151,
            "text": "„Господару мој,“ - замоли Муса - „прости ми мене и на братот мој и стори да бидеме под закрилата на Твојата милост, Ти си од милостивите, Најмилостивиот!“"
        },
        {
            "chapter": 7,
            "verse": 152,
            "text": "Тие што го прифатија телето ќе ги стигне гневот од Господарот нивен и понижување уште на овој свет; така Ние ги казнуваме тие што смислуваат лаги"
        },
        {
            "chapter": 7,
            "verse": 153,
            "text": "А тие што прават лоши дела, а потоа ќе се покајат и верници ќе станат, Господарот Твој, потоа, сигурно ќе им прости и Милостив ќе биде"
        },
        {
            "chapter": 7,
            "verse": 154,
            "text": "А кога на Муса гневот му мина, тој ги зеде плочите на кои беше испишано упатството за Вистинскиот пат и милоста за тие што од Господарот свој се плашат"
        },
        {
            "chapter": 7,
            "verse": 155,
            "text": "И Муса одбра од својот народ седумдесет луѓе за во одредено време да застанат пред Нас. А кога ги снајде потрес, тој рече: „Господару мој, да сакаше, можеше и мене и нив да нè уништиш уште претходно. Зарем да нè уништиш поради тоа што го сторија безумниците наши? Тоа е само искушение Твое со кое Ти во заблуда оставаш кого сакаш, а кому сакаш, на Вистинскиот пат му укажуваш; Ти си нашиот Господар, па прости ни и смилувај ни се! А Ти си најдобриот Простувач"
        },
        {
            "chapter": 7,
            "verse": 156,
            "text": "И досуди ни добро на овој свет и на оној свет – ние, навистина, Тебе Ти се враќаме!“ „Со казната Своја Јас казнувам кого сакам,“ – рече Тој – „а милоста Моја опфаќа сè; ќе ја дадам на тие кои од гревовите ќе се чуваат и зекат ќе даваат, и на тие кои во доказите Наши ќе веруваат"
        },
        {
            "chapter": 7,
            "verse": 157,
            "text": "на тие кои ќе го следат Пратеникот, веровесник, кој нема да знае ни да чита, ниту да пишува, кој тие кај себе, во Тевратот и Инџилот, запишан го наоѓаат, кој од нив ќе бара да прават добри дела, а од лошите ќе ги одвраќа, кој убавата храна ќе им ја дозволи, а лошата ќе им ја забрани, кој од товарот и тешкотиите кои тие ги имаа ќе ги ослободи. Затоа, тие кои во него ќе веруваат, кои ќе го поддржуваат и ќе го помагаат и светлото по него пратено ќе го следат – ќе го постигнат тоа што ќе го сакаат!“"
        },
        {
            "chapter": 7,
            "verse": 158,
            "text": "Кажи: „О, луѓе, јас сум ви на сите вас Аллахов Пратеник, Неговата власт е и на небесата и на Земјата; нема друг бог освен Него, Тој дава живот и смрт, и затоа верувајте во Аллах и во Пратеникот Негов, веровесникот, кој не знае да чита и да пишува, кој верува во Аллах и во зборовите Негови; следете го него, за да бидете упатени"
        },
        {
            "chapter": 7,
            "verse": 159,
            "text": "Во народот на Муса има луѓе кои упатуваат кон вистината и кои според неа праведно судат"
        },
        {
            "chapter": 7,
            "verse": 160,
            "text": "И Ние на дванаесет племиња ги поделивме, и на Муса му објавивме, кога народот негов вода му побара: „Удри со стапот свој по карпата!“ – и од неа дванаесет извори протекоа, секое племе го знаеше изворот од кој ќе пие. И Ние од облаците ладовина им правевме и мана и потполошки им дававме: „Јадете од убавите работи со кои ве снабдуваме!“ Тие не Ни сторија неправда Нам, туку самите кон себе беа неправедни"
        },
        {
            "chapter": 7,
            "verse": 161,
            "text": "А кога им беше речено: „Влезете во овој град и јадете колку што сакате; влезете низ портата со поклонение и кажете: ,Прошка!‘, па ќе ви ги простиме гревовите ваши, а на тие што прават добри дела ќе им дадеме и повеќе од тоа.“"
        },
        {
            "chapter": 7,
            "verse": 162,
            "text": "Тогаш неправедните го заменија со друг Зборот кој им беше даден, па Ние нанеправедните казна однебото им спуштивме, затоашто грешеа"
        },
        {
            "chapter": 7,
            "verse": 163,
            "text": "И прашај ги за градот кој се наоѓаше покрај морето кога прописите за саботата ги кршеа; кога рибите, пред очите нивни им доаѓаа додека саботата ја празнуваа, а кога не празнуваа, тие не им доаѓаа. Ете, така во искушение ги воведувавме затоа што постојано грешеа"
        },
        {
            "chapter": 7,
            "verse": 164,
            "text": "А кога некои од нив рекоа: „Зошто опоменувате народ кој Аллах ќе го уништи или со тешки маки ќе го измачи?“ – тие одговорија: „За да се оправдаме пред Господарот ваш и за тие да се оттргнат од гревовите.“"
        },
        {
            "chapter": 7,
            "verse": 165,
            "text": "И кога го заборавија тоа со што беа опоменувани, Ние ги избавивме тие што одвраќаа од лошите дела, а со тешка казна ги казнивме насилниците, затоа што постојано беа во грев"
        },
        {
            "chapter": 7,
            "verse": 166,
            "text": "И бидејќи тие дрско одбија да го остават тоа што им се забрануваше, Ние им рековме: „Станете мајмуни презрени!“"
        },
        {
            "chapter": 7,
            "verse": 167,
            "text": "И Господарот твој обзнани дека сè до Крајот на светот власта над нив ќему ја препушта на некој кој на најлош начин ќе ги угнетува. Господарот твој, навистина, бргу казнува, а Тој и простува и Милостив е"
        },
        {
            "chapter": 7,
            "verse": 168,
            "text": "И Ние како народи по Земјата ги расподеливме: ги има добри, а и од тие што не се; и во добро и во зло ги проверувавме, за да се опаметат"
        },
        {
            "chapter": 7,
            "verse": 169,
            "text": "И после нив останаа поколенија кои Книгата ја наследија и кои ги собираа тронките одовој минлив свет, ивелеа: „Ќе ни биде простено!“ А доколку повторно би им паднало во раце такво нешто, повторно тоа би го правеле. Зарем од нив не е земен завет во Книгата дека за Аллах само вистината ќе ја зборуваат, а тие го читаат тоа што е во неа? Оној свет е подобар за тие што се чуваат од гревовите; па зарем нема да се опаметите"
        },
        {
            "chapter": 7,
            "verse": 170,
            "text": "А тие кои кон Книгата цврсто се придржуваат и кои намазот (молитвата) го извршуваат – па, Ние, навистина, нема да допуштиме да им пропадне наградата на тие што прават добри дела"
        },
        {
            "chapter": 7,
            "verse": 171,
            "text": "А кога над нив издигнавме планина, се чинеше како облак, тие беа уверени дека над нив ќе падне. „Прифатете го одлучно тоа што ви го дадовме, и нека ви е на ум тоа што е во него, за да бидете побожни!“"
        },
        {
            "chapter": 7,
            "verse": 172,
            "text": "И кога Господарот твој од ‘рбетите на Адемовите синови го изведе потомството нивно и побара од нив да посведочат против себе: „Зарем Јас не сум Господарот ваш?“ – тие одговараа: „Си, ние сведочиме!“ – и поради тоа на Судниот Ден да не кажете: „Ние за ова ништо не знаевме!“"
        },
        {
            "chapter": 7,
            "verse": 173,
            "text": "Или да не кажете: „Нашите предци пред нас, други на Аллах Му здружуваа, а ние сме поколение по нив. Зарем ќе нè казниш за тоа што лажливците го правеа?“"
        },
        {
            "chapter": 7,
            "verse": 174,
            "text": "И ете така Ние опширно ги изнесуваме доказите, за тие да дојдат при себе"
        },
        {
            "chapter": 7,
            "verse": 175,
            "text": "И кажи им ја веста за тој кому доказите Наши му ги дадовме, а кој од нив се оддалечи, па шејтанот го стигна и тој заталка"
        },
        {
            "chapter": 7,
            "verse": 176,
            "text": "А да сакавме, можевме со нив да го воздигнеме, но тој на овој свет му се приклони и по својата страст тргна. Неговиот случај е случајот на песот: ако го избркаш, тој со испружен јазик бревта, а ако го оставиш, тој пак бревта. Такви се луѓето кои доказите Наши ги сметаат за лажни; затоа, кажувај ги настаните за тие да размислат"
        },
        {
            "chapter": 7,
            "verse": 177,
            "text": "Лош пример се луѓето кои не ги признаваат Нашите докази, тие самите себеси си прават насилство"
        },
        {
            "chapter": 7,
            "verse": 178,
            "text": "На кого Аллах ќе му укаже на Вистинскиот пат - ќе биде на Вистинскиот пат, а кого ќе остави во заблуда - тој ќе биде изгубен"
        },
        {
            "chapter": 7,
            "verse": 179,
            "text": "Ние создадовме многу џинни и луѓе за во џехеннемот; тие срца имаат - но со нив не сфаќаат, тие очи имаат – но со нив не гледаат, тие уши имаат – но со нив не слушаат; тие се како добитокот, дури и полоши - тие навистина се немарни"
        },
        {
            "chapter": 7,
            "verse": 180,
            "text": "На Аллах Му припаѓаат најубавите имиња и повикувајте Го со нив, и тргнете се од тие што ги искривуваат Неговите имиња - како ќе прават, така ќе бидат казнети"
        },
        {
            "chapter": 7,
            "verse": 181,
            "text": "А меѓу тие што ги создаваме има луѓе коишто другите ги упатуваат кон вистината и кои спрема неа праведно судат"
        },
        {
            "chapter": 7,
            "verse": 182,
            "text": "А тие што Нашите зборови ќе ги негираат, Ние малку по малку, а да не ни знаат, во пропаст ќе ги водиме"
        },
        {
            "chapter": 7,
            "verse": 183,
            "text": "И ќе им давам време; итрината Моја е навистина жестока"
        },
        {
            "chapter": 7,
            "verse": 184,
            "text": "Па зошто тие не размислат дека Пратеникот што им е пратен на нив не е луд; тој само отворено опоменува"
        },
        {
            "chapter": 7,
            "verse": 185,
            "text": "И зошто тие не размислат за царството на небесата и на Земјата и за сето тоа што Тој го создал, и дека можеби, крајот нивен им се приближил? Па во кои зборови, освен во Куранот, ќе веруваат"
        },
        {
            "chapter": 7,
            "verse": 186,
            "text": "Кого Аллах во заблуда ќе остави, никој не може на Вистинскиот пат да го упати! Тој ќе ги остави во неверството свое да талкаат"
        },
        {
            "chapter": 7,
            "verse": 187,
            "text": "Те прашуваат за Крајот на светот: „Кога ќе се случи?“ Кажи: „Тоа го знае само Господарот мој, Тој во неговото време ќе го открие, а тежок ќе им биде на небесата и на Земјата, сосема неочекувано ќе ви дојде.“ Те прашуваат како да знаеш нешто за тоа? Кажи: „Тоа само Аллах го знае, но повеќето луѓе тоа не го знаат.“"
        },
        {
            "chapter": 7,
            "verse": 188,
            "text": "Кажи: „Јас неможам ни насамиот себеси некаква корист да си сторам, ниту од себеси некаква штета да тргнам; се случува така како што сака Аллах. А да го познавам невидливото, ќе стекнев многу добра, а злото ќе беше далеку од мене; јас само ги донесувам опомените и радосните вести на луѓето кои веруваат"
        },
        {
            "chapter": 7,
            "verse": 189,
            "text": "Тој е Оној што од еден човек ве создава, а од него сопругата негова ја создаде за покрај неа да се смири. И кога тој имаше однос со неа, таа лесно бреме занесе и го носеше; а кога тоа ѝ отежна, тие двајца Го замолија Аллах, Господарот свој: „Ако ни подариш здрав потомок, ќе ти бидеме, навистина, благодарни!“"
        },
        {
            "chapter": 7,
            "verse": 190,
            "text": "И кога Тој здрав потомок им подари, и двајцата изедначија други со Него во тоа што Тој им го дава, а Аллах е многу високо над тие кои Му ги здружуваат"
        },
        {
            "chapter": 7,
            "verse": 191,
            "text": "Зарем да Му ги здружуваат тие коишто не можат ништо да создадат, а и самите се создадени"
        },
        {
            "chapter": 7,
            "verse": 192,
            "text": "и коишто не можат да им помогнат, ниту можат да си помогнат на себеси"
        },
        {
            "chapter": 7,
            "verse": 193,
            "text": "А ако ги замолите на Вистинскиот пат да ве упатат, нема да ви се одѕвијат; исто е дали ги повикувате или молчите"
        },
        {
            "chapter": 7,
            "verse": 194,
            "text": "Тие на кои, покрај Аллах, им се молите, навистина се робови како и вие. Па молете ги и нека ви се одѕвијат ако ја зборувате вистина"
        },
        {
            "chapter": 7,
            "verse": 195,
            "text": "Имаат ли тие нозе со нив да одат или раце со нив да фаќаат, имаат ли тие очи со нив да гледаат или уши со нив да чујат? Кажи: „Повикајте ги божествата ваши, па против мене каква сакате итрина смислете и не одолговлекувајте"
        },
        {
            "chapter": 7,
            "verse": 196,
            "text": "мој заштитник е Аллах, Кој Книгата ја објавува и Тој за добрите се грижи.“"
        },
        {
            "chapter": 7,
            "verse": 197,
            "text": "А тие на кои вие, покрај Него, им се молите, не можат ни на вас, а ни на себеси да си помогнат"
        },
        {
            "chapter": 7,
            "verse": 198,
            "text": "А кога ќе замолите да ве упатат на Вистинскиот пат, тие не слушаат, ги гледаш како да те гледаат, но тие не можат да видат"
        },
        {
            "chapter": 7,
            "verse": 199,
            "text": "Ти простувај! Барај да се прават добри дела, а од незналците стој понастрана"
        },
        {
            "chapter": 7,
            "verse": 200,
            "text": "А ако шејтанот настојува да те натера на зло, ти побарај прибежиште кај Аллах, Тој навистина сè слуша и знае"
        },
        {
            "chapter": 7,
            "verse": 201,
            "text": "Тие штосеплашатод Аллах, штомшејтанот ќе ги допре, сепотсетуваат и одеднаш доаѓаат при себе"
        },
        {
            "chapter": 7,
            "verse": 202,
            "text": "додека пријателите на шејтанот самите шејтани ги поддржуваат во заблудата и тие никако не престануваат"
        },
        {
            "chapter": 7,
            "verse": 203,
            "text": "Кога нема да им донесеш ниту еден знак, тие велат: „Зошто сам не го измисли?“- Кажи: „Јас го следам само тоа што Господарот мој ми го објавува. Ова се јасни докази од Господарот ваш и упатство и милост за луѓето што веруваат"
        },
        {
            "chapter": 7,
            "verse": 204,
            "text": "А кога Куранот се рецитира, вие слушајте и молчете за да бидете помилувани“"
        },
        {
            "chapter": 7,
            "verse": 205,
            "text": "И спомнувај Го Господарот свој наутро и навечер во себе, понизно и со стравопочит и не кревајќи го силно гласот, и не биди немарен"
        },
        {
            "chapter": 7,
            "verse": 206,
            "text": "на тие што Му се блиски на Господарот твој навистина не им е тешко да Го обожуваат; само Него Го фалат и само пред Него со лицето на тло извршуваат сеџда"
        },
        {
            "chapter": 8,
            "verse": 1,
            "text": "Те прашуваат за пленот. Кажи: „Пленот им припаѓа на Аллах и на Пратеникот“. Затоа плашете се од Аллах и израмнете ги меѓусебните несогласувања, и покорувајте им се на Аллах и на Неговиот Пратеник, ако сте вистински верници"
        },
        {
            "chapter": 8,
            "verse": 2,
            "text": "Вистински верници се само тие чиишто срца со страв се исполнуваат кога Аллах се спомнува, а кога зборовите Негови им се кажуваат, верувањето им го зголемуваат и само на Господарот свој се потпираат"
        },
        {
            "chapter": 8,
            "verse": 3,
            "text": "тие што намазот (молитвата) го извршуваат и дел од тоа што Ние им го даваме го даваат"
        },
        {
            "chapter": 8,
            "verse": 4,
            "text": "Тие се навистина вистински верници! Нив почести и прошка и благородно изобилство кај Господарот нивен ги чекаат"
        },
        {
            "chapter": 8,
            "verse": 5,
            "text": "Така беше и тогаш кога Господарот твој со право од домот твој те изведе, а што на една група верници никако по волја не им беше"
        },
        {
            "chapter": 8,
            "verse": 6,
            "text": "Се расправаа со тебе за борбата, иако очигледно им беше дека ќе победат, на некои од нив им изгледаше како пред свои очи во смрт да се гонат"
        },
        {
            "chapter": 8,
            "verse": 7,
            "text": "И кога Аллах ви вети дека ваша ќе биде една од двете групи, а вие повеќе сакавте да ви падне в раце таа што не е вооружена, Аллах сакаше со зборовите Свои вистината да ја зацврсне и неверниците во корен да ги истреби"
        },
        {
            "chapter": 8,
            "verse": 8,
            "text": "вистината да ја зацврсне, а невистината да ја уништи, макар тоа не им било по волја на злосторниците"
        },
        {
            "chapter": 8,
            "verse": 9,
            "text": "И кога од Господарот свој помош побаравте, Тој ви се одѕва: „Ќе ви пратам на помош илјада мелеци кои едни по други ќе доаѓаат.“"
        },
        {
            "chapter": 8,
            "verse": 10,
            "text": "Аллах тоагостори за да ве израдува исотоа срцата ваши да се смират; а победата е само од Аллах. Аллах е навистина Силен и Мудар"
        },
        {
            "chapter": 8,
            "verse": 11,
            "text": "Кога Тој направи сонот, како спокојство од Него, да ве обземе и од небото дожд ви спушти за со него да ве исчисти, и од вас шејтановото вознемирување да го отстрани, и срцата ваши силни да ги направи и со него чекорите да ви ги зацврсти"
        },
        {
            "chapter": 8,
            "verse": 12,
            "text": "Кога Господарот твој им вдахна на мелеците: „Јас сум со вас, пазацврстете ги тие што веруваат! Во срцата на неверниците Јас страв ќе влеам, па вие по вратовите удрете ги и по прстите удрете ги!“"
        },
        {
            "chapter": 8,
            "verse": 13,
            "text": "Затоа што им се спротивставуваа на Аллах и на Пратеникот Негов; а тој штоќе им се спротивстави на Аллах ина Пратеникот Негов, Аллах навистина страшно ќе го казни"
        },
        {
            "chapter": 8,
            "verse": 14,
            "text": "Тоа ви е казната, па искусете ја, а неверниците ги чека страдање во огнот"
        },
        {
            "chapter": 8,
            "verse": 15,
            "text": "О, верници, кога со неверниците во борба ќе се судрите, а тие се многубројни, не вртете им грб"
        },
        {
            "chapter": 8,
            "verse": 16,
            "text": "тој што тогаш ќе им сврти грб, освен тој што ќе се повлече со намера пак да се бори или пак на друга чета да ѝ пристапи, ќе се врати натоварен со Аллаховиот грев; живеалиштето негово ќе биде џехеннемот, а тоа е ужасно престојувалиште"
        },
        {
            "chapter": 8,
            "verse": 17,
            "text": "Вие не ги убивавте нив, туку Аллах; и ти не фрли кога фрлаше, туку Аллах фрли, за да ги искуша верниците со убаво искушение. Аллах, навистина, сè слуша и сè знае"
        },
        {
            "chapter": 8,
            "verse": 18,
            "text": "Така беше тоа, а навистина Аллах е Тој што ги ослабнува интригите на неверниците"
        },
        {
            "chapter": 8,
            "verse": 19,
            "text": "Ако се молевте да победите, па ете, ви дојде „победата“! А подобро би ви било да се откажете! И ако повторно се вратите, Ние повторно ќе се вратиме и ни малку нема да ви користи таборот ваш, колку и да е многуброен, бидејќи Аллах е на страната на верниците"
        },
        {
            "chapter": 8,
            "verse": 20,
            "text": "О, верници, покорувајте им се на Аллах и на Неговиот Пратеник, и не напуштајте го, та вие слушате што говори тој"
        },
        {
            "chapter": 8,
            "verse": 21,
            "text": "и не бидете како тие што велат: „Слушаме!“ - а не слушаат"
        },
        {
            "chapter": 8,
            "verse": 22,
            "text": "Најлоши суштества кај Аллах се тие кои се глуви и неми, кои не сакаат да сфаќаат"
        },
        {
            "chapter": 8,
            "verse": 23,
            "text": "Да знае Аллах дека од нив може да има некакво добро, би направил да слушаат, а и да сторел да слушаат, тие повторно би се свртеле, бидејќи тие и така главите ги вртат"
        },
        {
            "chapter": 8,
            "verse": 24,
            "text": "О, верници, одѕвијте им се на Аллах и на Пратеникот кога од вас ќе побара да го сторите тоа што ве оживува; и знајте дека Аллах се вплеткува помеѓу човекот и срцето негово, и дека сите пред Него ќе се соберете"
        },
        {
            "chapter": 8,
            "verse": 25,
            "text": "И чувајте се од искушенијата кои нема да ги погоди само тие меѓу вас кои правеа насилство, и знајте дека Аллах страшно казнува"
        },
        {
            "chapter": 8,
            "verse": 26,
            "text": "И сетете се кога бевте малкумина, кога на Земјата бевте угнетени, се плашевте луѓето да не ве фатат, па Тој засолниште ви даде и со Својата помош ви помогна и со убаво снабдување ве снабди, за да бидете благодарни"
        },
        {
            "chapter": 8,
            "verse": 27,
            "text": "О, верници, Аллах и Пратеникот не лажете ги и свесно со аманетите не поигрувајте си"
        },
        {
            "chapter": 8,
            "verse": 28,
            "text": "и да знаете дека богатството ваше и децата ваши се само искушение и дека само кај Аллах наградата е голема"
        },
        {
            "chapter": 8,
            "verse": 29,
            "text": "О, верници, ако се плашите од Аллах, Тој ќе ви подари способност за разделување на вистината од невистината и преку лошите постапки ваши ќе премине и ќе ви прости. А Аллаховата добрина е неизмерна"
        },
        {
            "chapter": 8,
            "verse": 30,
            "text": "И кога неверниците замките ги поставуваа за да те фрлат во темница или за да те убијат или за да те прогонат; тие поставуваа замки, па и Аллах им поставуваше замки на нив, бидејќи Аллах тоа најдобро го умее"
        },
        {
            "chapter": 8,
            "verse": 31,
            "text": "Кога зборовите наши им се кажуваат, велат: „Веќе чуено! Да сакаме, и ние ќе кажеме нешто такво; тоа се само измислици на народите древни“"
        },
        {
            "chapter": 8,
            "verse": 32,
            "text": "А кога рекоа: „Боже, ако ова навистина е вистина од Тебе, Ти прати врз нас камења од небото во вид на дожд или прати ни некое неподносливо страдание!“"
        },
        {
            "chapter": 8,
            "verse": 33,
            "text": "Аллах не ги казни бидејќи ти беше меѓу нив; и Аллах нема да ги казни сè додека некои од нив сè уште молат да им се прости"
        },
        {
            "chapter": 8,
            "verse": 34,
            "text": "А заслужуваат Аллах да ги казни кога им забрануваат пристап на другите во Светиот Храм, а тие не се негови чувари. Чувари негови треба да бидат само тие што се богобојазни, но мноштвото од нив не знае"
        },
        {
            "chapter": 8,
            "verse": 35,
            "text": "Молитвата нивна покрај Каба се сведува само на свиркање и ракоплескање; затоа, искусете ја казната бидејќи не верувате"
        },
        {
            "chapter": 8,
            "verse": 36,
            "text": "Тие што не веруваат ги трошат имотите свои за да одвраќаат од Аллаховиот пат. Тие сигурно ќе ги потрошат, потоа заради тоа ќе жалат и на крајот победени ќе бидат. А тие што нема да веруваат, во џехеннемот ќе бидат ставени"
        },
        {
            "chapter": 8,
            "verse": 37,
            "text": "за добрите од лошите Аллах да ги одвои, и лошите едни над други за да ги наталожи, и потоа сите во еден куп да ги збие и во џехеннемот да ги фрли! Тие навистина ќе бидат изгубени"
        },
        {
            "chapter": 8,
            "verse": 38,
            "text": "Кажи им на тие што не веруваат: ако престанат, ќе им биде простено тоа што било претходно; но ако не престанат, па се знае што се случи со древните народи"
        },
        {
            "chapter": 8,
            "verse": 39,
            "text": "И борете се против нив сè додека многубоштвото не исчезне и сè додека Аллаховата вера не остане. А ако престанат, Аллах добро гледа што прават тие"
        },
        {
            "chapter": 8,
            "verse": 40,
            "text": "а ако ги свртат грбовите свои, знајте дека Аллах е ваш заштитник, а Тој е прекрасен заштитник и Тој е прекрасен помагач"
        }
    ]
}
{
    "pages": [
        {
            "chapter": 40,
            "verse": 8,
            "text": "Господару наш, воведи ги во еденските градини, кои им ги вети, и предците нивни и жените нивни и потомството нивно - тие што беа добри; Ти си, навистина, Силен и Мудар"
        },
        {
            "chapter": 40,
            "verse": 9,
            "text": "И поштеди ги од казната за лошите дела, бидејќи кого Ти тој Ден ќе го поштедиш од казната за лошите дела – Ти си му се смилувал, а тоа, навистина, ќе биде голем успех!“"
        },
        {
            "chapter": 40,
            "verse": 10,
            "text": "На тие што не верувале ќе им се викне: „Аллаховиот презир кон вас кога бевте повикани да верувате, а останавте неверници, беше навистина поголем од вашиот презир сега кон самите себеси.“"
        },
        {
            "chapter": 40,
            "verse": 11,
            "text": "„Господару наш!“ - ќе речат тие – „Двапати нè усмрти и двапати нè оживеа; ние ги признаваме гревовите наши, па има ли некаков излез (од казнава)?“"
        },
        {
            "chapter": 40,
            "verse": 12,
            "text": "Тоа ви е затоа што не верувавте кога се повикуваше во Единиот Аллах, а верувавте во политеизмот! Пресудата Му припаѓа само на Аллах, Возвишениот и Големиот.“"
        },
        {
            "chapter": 40,
            "verse": 13,
            "text": "Тој ви ги покажува доказите Свои и ви спушта снабдување од небото, а поуката ќе ја прифати само тој што Нему Му се обраќа"
        },
        {
            "chapter": 40,
            "verse": 14,
            "text": "Затоа молете Го Аллах, искрено исповедувајќи Му ја верата – па макар тоа и да го мразат неверниците"
        },
        {
            "chapter": 40,
            "verse": 15,
            "text": "Тој дарува високи степени на верниците, Господар на Аршот Кој го испраќа Џибрил со одредбата Своја – кому сака од робовите Свои, да ги опомене за Денот на меѓусебната средба"
        },
        {
            "chapter": 40,
            "verse": 16,
            "text": "на Денот кога тие ќе се појават, кога на Аллах нема за нив ништо скриено да Му биде. Кому му припаѓа власта денес? – На Аллах, Единиот, над сè Надмоќниот"
        }
    ]
}
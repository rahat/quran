{
    "pages": [
        {
            "chapter": 11,
            "verse": 98,
            "text": "На Судниот ден тој својот народ ќе го предводи и во оган ќе го внесе, а ужасно е местото во кое ќе биде донесен"
        },
        {
            "chapter": 11,
            "verse": 99,
            "text": "На овој свет ги следеше проклетството, а ќе ги прати и на оној; страшен ќе биде подарокот со кој ќе бидат дарувани"
        },
        {
            "chapter": 11,
            "verse": 100,
            "text": "Ова се некои вести за градовите кои Ние ти ги кажуваме; некои од нив сè уште постојат, а некои се срамнети со земјата"
        },
        {
            "chapter": 11,
            "verse": 101,
            "text": "Ние не бевме неправедни кон нив, туку тие сами кон себе. И кога ќе паднеше наредбата од Господарот твој, воопшто не им помагаа божествата нивни на кои им се молеа покрај Аллах, туку само пропаста им ја зголемуваа"
        },
        {
            "chapter": 11,
            "verse": 102,
            "text": "Ете така Господарот твој казнува кога казнува села и градови кои правеле насилства. Тој ги казнува, навистина, болно и страшно"
        },
        {
            "chapter": 11,
            "verse": 103,
            "text": "Тоа е поука за тие што се плашат од страдањето на оној свет, а тоа е Денот кога сите луѓе ќе бидат собрани и тоа е Денот кога сите ќе бидат присутни"
        },
        {
            "chapter": 11,
            "verse": 104,
            "text": "а ние го одложуваме само за некое време"
        },
        {
            "chapter": 11,
            "verse": 105,
            "text": "Тој ден кога ќе дојде, без Негово одобрение никој нема ни збор да изговори, а меѓу нив ќе има несреќни и среќни"
        },
        {
            "chapter": 11,
            "verse": 106,
            "text": "И несреќните ќе бидат во џехеннемот, во него тешко ќе вдишуваат и ќе издишуваат"
        },
        {
            "chapter": 11,
            "verse": 107,
            "text": "во него ќе останат сè додека постојат небесата и Земјата, освен ако Господарот твој неодреди поинаку. Господарот твој, навистина, прави што сака"
        },
        {
            "chapter": 11,
            "verse": 108,
            "text": "А среќните ќе бидат во џеннет сè додека постојат небесата и Земјата, во него ќе престојуваат, освен ако Господарот твој не одреди поинаку; тоа ќе биде дар кој непрекидно ќе трае"
        }
    ]
}
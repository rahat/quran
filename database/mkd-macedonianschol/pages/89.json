{
    "pages": [
        {
            "chapter": 4,
            "verse": 66,
            "text": "А да им пропишавме Ние: „Самите себеси убивајте се!“ или „Иселете се од родните места!“, малкумина од нив би го сториле тоа! А кога би постапиле така како што им се советува, би им било подобро и би биле поцврсти во верата"
        },
        {
            "chapter": 4,
            "verse": 67,
            "text": "И тогаш Ние, сигурно, голема награда би им дале"
        },
        {
            "chapter": 4,
            "verse": 68,
            "text": "и на Вистинскиот пат би ги упатиле"
        },
        {
            "chapter": 4,
            "verse": 69,
            "text": "Тие што им се покорни на Аллах и на Пратеникот, ќе бидат во друштвото на веровесниците, праведниците, шехидите и добрите луѓе, на кои Аллах Својата милост им ја дарил. А тоа е прекрасно друштво"
        },
        {
            "chapter": 4,
            "verse": 70,
            "text": "Таа благодат е од Аллах, а доволно е тоа што Аллах сè знае"
        },
        {
            "chapter": 4,
            "verse": 71,
            "text": "О, верници, бидете внимателни и во борба одете во групи или сите одеднаш"
        },
        {
            "chapter": 4,
            "verse": 72,
            "text": "Меѓу вас има и такви кои сигурно ќе се колебаат, и кои, ако ве погоди некаква неволја, ќе кажат: „Аллах милоста Своја ми ја укажал што не бев со нив!“"
        },
        {
            "chapter": 4,
            "verse": 73,
            "text": "А ако ви се случи добро од Аллах, тој сигурно, како меѓу вас и него да немало никакво пријателство, ќе рече: „Камо среќа да бев со нив, голем плен ќе добиев!“"
        },
        {
            "chapter": 4,
            "verse": 74,
            "text": "Па затоа на Аллаховиот пат нека се борат верниците против тие што животот на овој свет го купуваат за оној свет, бидејќи кој ќе се бори на Аллаховиот пат, па макар да загине или победи, Ние сигурно со голема награда ќе го наградиме"
        }
    ]
}
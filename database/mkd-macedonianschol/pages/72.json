{
    "pages": [
        {
            "chapter": 3,
            "verse": 166,
            "text": "Тоа што ве снајде кога се судрија двете групи беше со Аллахова волја, за да ги открие вистинските верници"
        },
        {
            "chapter": 3,
            "verse": 167,
            "text": "и за да ги открие лицемерите. Ним им беше речено: „Дојдете, борете се на Аллаховиот пат или бранете се!“ – одговорија: „Да знаеме дека ќе има борба, би ве следеле“. Тој ден беа поблиску до неверувањето отколку до верувањето, бидејќи со устите свои го говореа тоа што не беше во срцата нивни! А Аллах најдобро го знае тоа што тие го кријат"
        },
        {
            "chapter": 3,
            "verse": 168,
            "text": "На тие што не се бореа, а за браќата свои говореа: „Да нè послушаа, немаше да загинат“, кажи им: „Па вие смртта избегнете ја, ако вистината ја зборувате!“"
        },
        {
            "chapter": 3,
            "verse": 169,
            "text": "Никако не сметај ги за мртви тие кои на Аллаховиот пат загинале! Не, тие се живи и снабдени се кај Господарот свој"
        },
        {
            "chapter": 3,
            "verse": 170,
            "text": "Радосни поради тоа што Аллах од добрината Своја им го дал и весели поради тие кои сè уште не им се придружиле, за кои никаков страв нема да има и кои за ништо нема да тагуваат"
        },
        {
            "chapter": 3,
            "verse": 171,
            "text": "Тие се радуваат на Аллаховата награда и милост и на тоа што Аллах нема да допушти да пропадне наградата која им припаѓа наверниците"
        },
        {
            "chapter": 3,
            "verse": 172,
            "text": "Тие кои на Аллах и на Пратеникот, и по добиените рани, им се одѕваа, тие меѓу нив кои правеле добрини и биле богобојазни - им припаѓа голема награда"
        },
        {
            "chapter": 3,
            "verse": 173,
            "text": "на тие на кои, кога луѓето им рекоа: „Непријатели се собираат поради вас, па пазете се од нив!“ – им се зголеми верувањето, па рекоа: „Доволен ни е Аллах и Тој е прекрасен Заштитник!“"
        }
    ]
}
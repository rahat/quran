{
    "pages": [
        {
            "chapter": 2,
            "verse": 106,
            "text": "Ние ниту еден ајет не менуваме, ниту пак во заборав го оставаме, а подобар или сличен на него да не донесеме! Зарем ти не знаеш дека Аллах може сè"
        },
        {
            "chapter": 2,
            "verse": 107,
            "text": "Зарем ти не знаеш дека власта и на небесата и на Земјата Му припаѓа на Аллах и дека, освен Аллах, ни заштитник ни помошник немате"
        },
        {
            "chapter": 2,
            "verse": 108,
            "text": "Зарем да барате од својот Пратеник како што претходно бараа од Муса?! А кој своето верување ќе го замени со неверување, тој заталкал од Вистинскиот пат"
        },
        {
            "chapter": 2,
            "verse": 109,
            "text": "Многумина од Следбениците на Книгата би сакале, поради својата пакост, по вашето верување да ве вратат во неверување, иако вистината им стана јасна! Но вие простете им и преминете преку тоа, додека Аллах својата одлука не ја донесе. Аллах навистина е Семоќен"
        },
        {
            "chapter": 2,
            "verse": 110,
            "text": "И намаз (молитва) извршувајте и зекат давајте, а за доброто кое засебе ќе го дадете, кај Алах ќе го најдете. Аллах навистина гледа што правите"
        },
        {
            "chapter": 2,
            "verse": 111,
            "text": "Тие велат: „Во џеннетот нема да влезе никој освен тој што ќе биде евреин или христијанин!“ Тоа се нивните пусти желби! Кажи: „Дајте свој доказ, доколку вистината ја зборувате!“"
        },
        {
            "chapter": 2,
            "verse": 112,
            "text": "Но, не е така! Тој што ќе Му биде предаден на Аллах и ќе прави добри дела, го очекува награда кај Господарот негов; таквите од ништо нема да се плашат, ниту пак за нешто ќе тагуваат"
        }
    ]
}
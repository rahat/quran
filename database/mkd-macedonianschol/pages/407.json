{
    "pages": [
        {
            "chapter": 30,
            "verse": 25,
            "text": "И еден од доказите Негови е тоа што небото и Земјата ги одржува поради волјата Негова. Потоа, штом Тој само еднаш од земјата ќе ве повика, бргу ќе излезете"
        },
        {
            "chapter": 30,
            "verse": 26,
            "text": "Нему Му припаѓа сè што е на небесата и на Земјата, Нему сè Му е потчинето"
        },
        {
            "chapter": 30,
            "verse": 27,
            "text": "Тоа е Тој што создава од ништо и Тој тоа повторно ќе го стори, Нему тоа Му е лесно; Нему Му припаѓа највозвишениот пример и на небесата и на Земјата; Тој е Силен и Мудар"
        },
        {
            "chapter": 30,
            "verse": 28,
            "text": "Тој како пример ве наведува вас самите: дали тие кои се во ваша сопственост се изедначени со вас во тоа што Ние ви го даваме, та во тоа сте исти, и дали им се плашите како што вие едни од други се плашите? – Ете, така Ние подетално ги изнесуваме доказите Наши на луѓето кои разбираат"
        },
        {
            "chapter": 30,
            "verse": 29,
            "text": "Но, неверниците лекомислено ги следат своите страсти, - а кој ќе го упати на Вистинскиот пат тој што Аллах го оставил во заблуда? – На нив нема никој на помош да им притрча"
        },
        {
            "chapter": 30,
            "verse": 30,
            "text": "Ти насочи го лицето свое кон верата, искрено; кон верата Аллахова чиста, со која луѓето ги создаде. Нема измена на Аллаховата вера, тоа е вистинската вера, но повеќето луѓе тоа не го знаат"
        },
        {
            "chapter": 30,
            "verse": 31,
            "text": "Обраќајте Му се предано! Плашете се од Него и извршувајте го намазот (молитвата), и не бидете како многубошците"
        },
        {
            "chapter": 30,
            "verse": 32,
            "text": "како тие кои верата своја ја растурија и во секти се поделија; секоја секта задоволна со тоа што го проповеда"
        }
    ]
}
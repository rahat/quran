{
    "pages": [
        {
            "chapter": 11,
            "verse": 63,
            "text": "„О, народе мој,“ - говореше тој - „да видиме: ако мене ми е јасно кој е Господарот мој и ако Тој самиот ми дал веровесништво, па кој ќе ме одбрани од Аллах ако не Го слушам, па вие само би ја зголемиле пропаста моја.“"
        },
        {
            "chapter": 11,
            "verse": 64,
            "text": "„О, народе мој, еве оваа Аллахова камила е знак за вас, па пуштете ја нека пасе по Аллаховата земја и не нанесувајте ѝ никакво зло, за да не ве стигне казна блиска.“"
        },
        {
            "chapter": 11,
            "verse": 65,
            "text": "Но, тие ја заклаа, па тој рече: „Ќе живеете во земјата своја само уште три дена, тоа е вистинита закана.“"
        },
        {
            "chapter": 11,
            "verse": 66,
            "text": "И кога дојде казната Наша, Ние со милоста Наша, Салих и верниците со него ги спасивме од срамот на тој ден; Господарот твој е навистина Моќен и Силен"
        },
        {
            "chapter": 11,
            "verse": 67,
            "text": "а тие што правеа неправда, ги погоди страшен глас и тие во својата земја осамнаа мртви, неподвижни"
        },
        {
            "chapter": 11,
            "verse": 68,
            "text": "како да на неа никогаш не ни постоеја. Семуд, навистина, во Господарот свој не веруваше; далеку нека е Семуд"
        },
        {
            "chapter": 11,
            "verse": 69,
            "text": "И на Ибрахим, мелеците Наши му дојдоа за да му донесат радосна вест. „Мир!“ - рекоа. „Мир!“ - одговори тој, и набрзо им донесе печено теле"
        },
        {
            "chapter": 11,
            "verse": 70,
            "text": "„И кога виде дека нивните раце не го допираат (телето), тој почувствува дека не се гости и го фати некаков страв од нив. „Не плаши се!“ рекоа тие, „Ние сме му пратени на Лутовиот народ.“"
        },
        {
            "chapter": 11,
            "verse": 71,
            "text": "А сопругата негова, стоеше тука, и Ние ја израдувавме со Исхак, па по Исхак со Јакуб, и таа се насмевна"
        }
    ]
}
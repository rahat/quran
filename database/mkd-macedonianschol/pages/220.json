{
    "pages": [
        {
            "chapter": 10,
            "verse": 98,
            "text": "Зашто немаше ниту еден град кој поверува и на кој верувањето негово му користеше, освен на народот Јунусов, на кој кога поверува, срамното страдање од животот на овој свет им го отстранивме и уште некое време да уживаат им дадовме"
        },
        {
            "chapter": 10,
            "verse": 99,
            "text": "Господарот твој да сака, на Земјата сите би биле верници. Па зошто тогаш ти да ги тераш луѓето да бидат верници"
        },
        {
            "chapter": 10,
            "verse": 100,
            "text": "Ниту еден човек не е верник без Аллаховата волја; а Тој ги казнува тие што не сакаат да размислат"
        },
        {
            "chapter": 10,
            "verse": 101,
            "text": "Кажи: „Набљудувај го тоа што е на небесата и на Земјата!“ А од никаква корист нема да им бидат доказите и опомените на народот што не сака да верува"
        },
        {
            "chapter": 10,
            "verse": 102,
            "text": "Зарем тие чекаат да ги снајде нешто слично на тоа што ги снашло тие кои пред нив биле и исчезнале? Кажи: „Па чекајте, и јас со вас ќе чекам!“"
        },
        {
            "chapter": 10,
            "verse": 103,
            "text": "Потоа ги спасувавме Пратениците Наши и тие што веруваа. Ете, Нашата должност е така да ги спасиме верниците"
        },
        {
            "chapter": 10,
            "verse": 104,
            "text": "Кажи: „О, луѓе, ако вие се сомневате во исправноста на мојата вера, па јас нема да ги обожувам тие кои вие, покрај Аллах, ги обожувате, туку ќе Го обожувам Аллах, Кој ќе ви ги земе душите! Мене ми е наредено да бидам верник"
        },
        {
            "chapter": 10,
            "verse": 105,
            "text": "и: „Предај ѝ се на вистинската вера искрено, и никако немој да им бидеш поклоник на киповите"
        },
        {
            "chapter": 10,
            "verse": 106,
            "text": "и, покрај Аллах, не моли му се на тој што не може ни да ти користи ни да ти наштети, зашто кога би го направил тоа, навистина би бил неверник!“"
        }
    ]
}
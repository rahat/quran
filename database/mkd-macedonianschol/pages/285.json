{
    "pages": [
        {
            "chapter": 17,
            "verse": 28,
            "text": "А ако мораш од нив да се свртиш, бидејки и самиот од Господарот свој милоста ја бараш и на неа се надеваш, тогаш барем некој убав збор кажи им"
        },
        {
            "chapter": 17,
            "verse": 29,
            "text": "Не држи ја раката своја стисната, а ни сосема отворена, за прекорот да не го заслужиш и без ништо да останеш"
        },
        {
            "chapter": 17,
            "verse": 30,
            "text": "Господарот твој му пружа обилно снабдување на тој што сака, а и ја ограничува, затоа што ги знае и ги гледа робовите Свои"
        },
        {
            "chapter": 17,
            "verse": 31,
            "text": "Не убивајте ги децата свои поради стравот од сиромаштво, и нив и вас Ние ве снабдуваме, бидејќи нивното убивање е навистина голем грев"
        },
        {
            "chapter": 17,
            "verse": 32,
            "text": "И не приближувајте му се на блудот, бидејќи тоа е разврат, колку лош пат е тоа"
        },
        {
            "chapter": 17,
            "verse": 33,
            "text": "И не убивајте некого, чие убивање Аллах го забранил, освен кога правдата тоа го изискува! А ако некој, ни крив ни должен е убиен, тогаш на неговиот наследник му даваме власт, но ни тој нека не ја пречекорува границата во убивањето, бидејќи тој, навистина, е помогнат"
        },
        {
            "chapter": 17,
            "verse": 34,
            "text": "И не доближувајте му се на имотот на сирачето, освен ако сакате да го зголемите, сè додека не стане полнолетно. И исполнете ја обврската, затоа што за обврската навистина ќе се одговара"
        },
        {
            "chapter": 17,
            "verse": 35,
            "text": "И наполнете ја вистинската мерка кога мерите со литар и точно мерете на кантарот! Тоа е подобро и последиците се поубави"
        },
        {
            "chapter": 17,
            "verse": 36,
            "text": "Не зборувај го тоа што не го знаеш! И слухот, и видот, и разумот – за сето тоа навистина ќе се одговара"
        },
        {
            "chapter": 17,
            "verse": 37,
            "text": "Не чекори горделиво по земјата, бидејќи земјата не можеш да ја пробиеш, ниту планините во висина да ги достигнеш"
        },
        {
            "chapter": 17,
            "verse": 38,
            "text": "сето тоа е лошо, кај Господарот твој омразено"
        }
    ]
}
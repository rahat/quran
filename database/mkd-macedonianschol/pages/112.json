{
    "pages": [
        {
            "chapter": 5,
            "verse": 24,
            "text": "„О, Муса,“ – рекоа тие - „сè додека се тие во неа, ние нема во неа да влеземе! Отидете ти и Господарот твој па борете сe, ние овде ќе останеме!“"
        },
        {
            "chapter": 5,
            "verse": 25,
            "text": "„Господару мој,“ – рече Муса - „јас освен на себеси, имам моќ само над братот свој; затоа пресуди ни нам и на народот грешен!“"
        },
        {
            "chapter": 5,
            "verse": 26,
            "text": "„Четириесет години тие по земјата ќе талкаат,“ – рече Тој - „бидејќи Светата земја забранета ќе им биде, а ти нетагувај понародот грешен!“"
        },
        {
            "chapter": 5,
            "verse": 27,
            "text": "И раскажи им за двајцата Адемови синови, така како што беше, кога тие двајцата жртва принесоа, па кога од едниот беше примена, а од другиот не, па рече: „Сигурно ќе те убијам!“ „Аллах прима само од богобојазните!“ – рече првиот"
        },
        {
            "chapter": 5,
            "verse": 28,
            "text": "„И кога би ја пружил ти раката кон мене за да ме убиеш, јас не би ја пружил својата кон тебе за да те убијам, бидејќи јас се плашам од Аллах, Господарот на световите"
        },
        {
            "chapter": 5,
            "verse": 29,
            "text": "Јас сакам ти да го понесеш и мојот и твојот грев и да бидеш жител на Огнот. А тој е казна за сите насилници“"
        },
        {
            "chapter": 5,
            "verse": 30,
            "text": "И страста негова го наведе да го убие братот свој, па го уби и стана еден од изгубените"
        },
        {
            "chapter": 5,
            "verse": 31,
            "text": "Тогаш Аллах испрати гавран да копа по земјата за да му покаже како да го закопа мртвото тело на својот брат. „Тешко мене!“ – рече тој -„зарем и јас не можам, како овој гавран, да го закопам мртвото тело на својот брат?!“ И се покаја"
        }
    ]
}
{
    "pages": [
        {
            "chapter": 11,
            "verse": 89,
            "text": "О, народе мој! Нека несогласувањето со мене никако не ве доведе до тоа да ве снајде тоа што го снајде Нуховиот народ, или Худовиот народ, или Салиховиот народ. А и Лутовиот народ не живееше многу пред вас"
        },
        {
            "chapter": 11,
            "verse": 90,
            "text": "И барајте прошка од Господарот свој, и потоа покајте Му се! Господарот мој, навистина е Милостив и полн со љубов.“"
        },
        {
            "chapter": 11,
            "verse": 91,
            "text": "„О, Шуајбе,“ - рекоа тие - „ние не разбираме многу од тоа што ти ни го зборуваш, а гледаме дека ти меѓу нас си немоќен; да не е семејството твое, ние би те каменувале, ти не си ни мил.“"
        },
        {
            "chapter": 11,
            "verse": 92,
            "text": "„О, народе мој,“ - рече тој - „зарем семејството мое ви е подраго од Аллах, Кој сосема Го отфрлате? Господарот мој добро го знае тоа што вие го правите"
        },
        {
            "chapter": 11,
            "verse": 93,
            "text": "О, народе мој, правете сè што можете, а ќе правам и јас. Вие сигурно ќе дознаете кого ќе го стигне казната којашто ќе го осрамоти и кој е лажливец. Па чекајте, и јас ќе чекам со вас!“"
        },
        {
            "chapter": 11,
            "verse": 94,
            "text": "И кога падна наредбата Наша, Ние од милоста Наша, Шуајб и верниците со него ги спасивме, а тие кои правеа неправда, ги погоди ужасен глас и тие во својата земја мртви и неподвижни осамнаа"
        },
        {
            "chapter": 11,
            "verse": 95,
            "text": "како никогаш да не ни постоеле на неа. Далеку нека е Медјен, како и Семуд"
        },
        {
            "chapter": 11,
            "verse": 96,
            "text": "И Муса му го испративме со знаците Наши и со доказот јасен"
        },
        {
            "chapter": 11,
            "verse": 97,
            "text": "на фараонот и на главешините негови, но тие се поведоа по наредбите на фараонот, а неговата наредба не беше разумна"
        }
    ]
}
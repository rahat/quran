{
    "pages": [
        {
            "chapter": 20,
            "verse": 77,
            "text": "И Ние му објавивме на Муса: „Изведи ги ноќе робовите Мои и со нив по сувиот пат низ морето пројде, не стравувајќи дека тоа ќе те стигне и не плашејќи се дека ќе се удавиш"
        },
        {
            "chapter": 20,
            "verse": 78,
            "text": "А фараонот по нив со војските свои тргна, па ги поклопи од морето тоа што ги поклопи"
        },
        {
            "chapter": 20,
            "verse": 79,
            "text": "И фараонот народот свој во заблуда го доведе, а на Вистинскиот пат не го изведе"
        },
        {
            "chapter": 20,
            "verse": 80,
            "text": "О, синови Израилови, Ние од непријателот ваш ве спасивме, и вам од десната страна на Тур место за средба ви одредивме и мана и потполошки ви праќавме"
        },
        {
            "chapter": 20,
            "verse": 81,
            "text": "Јадете ги вкусните јадења со кои ве снабдивме и немојте со тоа да се возгордејувате за да не ве снајде гневот Мој; а кого ќе го снајде гневот Мој – настрадал"
        },
        {
            "chapter": 20,
            "verse": 82,
            "text": "Јас сигурно ќе му простам на тој што ќе се покае и ќе поверува, и добри дела ќе прави, и кој потоа на Вистинскиот пат ќе истрае"
        },
        {
            "chapter": 20,
            "verse": 83,
            "text": "„А зошто пред народот свој побрза, о, Муса?“"
        },
        {
            "chapter": 20,
            "verse": 84,
            "text": "„Еве, одат по мене,“ - одговори тој - „а побрзав кон Тебе, Господару мој, за да бидеш задоволен.“"
        },
        {
            "chapter": 20,
            "verse": 85,
            "text": "„Ние народот твој, по твоето заминување, воискушение гоставивме,“ - рече Тој - „и нив ги заведе Самирија.“"
        },
        {
            "chapter": 20,
            "verse": 86,
            "text": "И Муса му се врати на народот свој, гневен и тажен. „О, народе мој,“ - рече- „зарем Господарот ваш не даде убаво ветување? Зарем времето ви се одолжи или сакате да ве стигне гневот на Господарот ваш, па затоа не се држевте до ветувањето кое ми го дадовте?!“"
        },
        {
            "chapter": 20,
            "verse": 87,
            "text": "„Ние не го прекршивме своеволно ветувањето кое го дадовме.“ - одговорија. „Бевме натоварени со тешкотии, со народниот накит, па тоа го испофрлавме.“ А истото тоа го направи и Самирија"
        }
    ]
}
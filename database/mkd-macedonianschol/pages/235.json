{
    "pages": [
        {
            "chapter": 11,
            "verse": 118,
            "text": "А Господарот твој да сакаше, сите луѓе следбеници на една вера ќе ги направеше. Меѓутоа, тие секогаш во верувањата ќе се разединуваат"
        },
        {
            "chapter": 11,
            "verse": 119,
            "text": "освен тие на кои Господарот твој ќе им се смилува. А затоа и ги создаде. И ќе се остварат зборовите на Господарот твој: Навистина ќе го наполнам џехеннемот со џинни и со луѓе – заедно"
        },
        {
            "chapter": 11,
            "verse": 120,
            "text": "А сите овие вести кои за поединечните случувања на Пратениците ти ги кажуваме, сè за да ти го зацврстиме срцето. И во нив ти дојде чистата вистина, и поука, и за верниците опомена"
        },
        {
            "chapter": 11,
            "verse": 121,
            "text": "И кажи им на тие што не сакаат да веруваат: „Правете сè што можете, и ние ќе правиме"
        },
        {
            "chapter": 11,
            "verse": 122,
            "text": "и чекајте, и ние ќе чекаме!“"
        },
        {
            "chapter": 11,
            "verse": 123,
            "text": "Аллах ги знае тајните на небесата и на Земјата и Нему сè Му се враќа, затоа само Него обожувај Го и само на Него потпирај се! А Господарот твој не го занемарува тоа што го правите"
        },
        {
            "chapter": 12,
            "verse": 1,
            "text": "Елиф–лам–ра. Ова се ајети од Книгата јасна"
        },
        {
            "chapter": 12,
            "verse": 2,
            "text": "Ја објавуваме како Куран на арапски јазик, за да разберете"
        },
        {
            "chapter": 12,
            "verse": 3,
            "text": "Објавувајќи ти го овој Куран, Ние тебе ти кажуваме за најубавите случувања, иако пред него навистина не си знаел ништо"
        },
        {
            "chapter": 12,
            "verse": 4,
            "text": "Кога Јусуф му рече на својот татко: „О, татко мој, сонував единаесет ѕвезди, и сонцето и месечината, и во сонот ги видов како ми се поклонија.“"
        }
    ]
}
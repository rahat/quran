{
    "pages": [
        {
            "chapter": 23,
            "verse": 18,
            "text": "Ние од небото со мерка дожд спуштаме, и во земјата го задржуваме – а способни сме и да го тргнеме"
        },
        {
            "chapter": 23,
            "verse": 19,
            "text": "и со негова помош градини од палми и винова лоза за вас подигаме – во нив многу овошја имате, и вие го јадете"
        },
        {
            "chapter": 23,
            "verse": 20,
            "text": "и дрвото кое на Синајската гора расте, кое масло дава, и зачин е за тие што го јадат"
        },
        {
            "chapter": 23,
            "verse": 21,
            "text": "И добитокот ви е поука: Ние ви даваме да пиете од тоа што се наоѓа во утробите нивни, и вие од нив многу користи имате и вие од нив се храните"
        },
        {
            "chapter": 23,
            "verse": 22,
            "text": "и на нив, и на бродовите се возите"
        },
        {
            "chapter": 23,
            "verse": 23,
            "text": "Ние го испративме Нух на народот негов, и тој велеше: „О, народе мој, само Аллах обожувајте Го, вие друг бог освен Него немате; зарем не се плашите"
        },
        {
            "chapter": 23,
            "verse": 24,
            "text": "Но главешините на народот негов, кои не веруваа, велеа: „Ова е човек како и вие, само сака да е поугледен од вас. Да сакаше Аллах, мелеци ќе испратеше; вакво нешто не сме чуле од нашите дамнешни предци"
        },
        {
            "chapter": 23,
            "verse": 25,
            "text": "тој е луд човек, па пуштете го некое време!“"
        },
        {
            "chapter": 23,
            "verse": 26,
            "text": "„Господару мој,“ - рече тој - „помогни ми, тие за лага ме обвинуваат!“"
        },
        {
            "chapter": 23,
            "verse": 27,
            "text": "Па Ние му објавивме: „Брод, пред очите Наши и според објавата Наша, гради, па кога заповедта Наша ќе дојде и водата на површината земјата ќе избие, ти во неа натовари од секој вид по два, мажјак и женка, и семејството свое, но не и тие од нив за кои претходеше Зборот, и не Ми се обраќај за насилниците, бидејќи навистина ќе бидат потопени"
        }
    ]
}
{
    "pages": [
        {
            "chapter": 3,
            "verse": 109,
            "text": "На Аллах Му припаѓа сè што е на небесата и на Земјата, и кај Аллах сè се враќа"
        },
        {
            "chapter": 3,
            "verse": 110,
            "text": "Вие сте најдобриот народ кој воопшто се има појавено: барате да се чини добро, а одвраќате од зло, и верувате во Аллах! А кога следбениците на Книгата би верувале исправно, тоа би било подобро за нив; меѓу нив има верници, но повеќето се грешници"
        },
        {
            "chapter": 3,
            "verse": 111,
            "text": "Тие не можат да ви наштетат, туку можат само да ве навредуваат. Ако ве нападнат, ќе избегаат, и потоа нема да имаат помош"
        },
        {
            "chapter": 3,
            "verse": 112,
            "text": "Каде и да се најдат, ќе бидат понижени, освен ако се под Аллаховата заштита и под заштитата на другите луѓе. Тие Аллаховиот гнев го заслужија и ќе ги снајде беда, затоа што во Аллаховите зборови не веруваа и затоа што веровесниците неправедно ги убиваа, и затоа што на Аллах непокорни Му беа, и затоа што во грешењето секоја граница ја преминаа"
        },
        {
            "chapter": 3,
            "verse": 113,
            "text": "Тие не се сите исти! Има и исправни следбеници на Книгата кои по цела ноќ Аллаховите зборови ги читаат и на сеџда Му се поклонуваат"
        },
        {
            "chapter": 3,
            "verse": 114,
            "text": "Тие во Аллах и во оној свет веруваат, наредуваат да се чинат добри дела, а одвраќаат од лошите, и итаат да сторат добро дело! Тоа се тие добрите"
        },
        {
            "chapter": 3,
            "verse": 115,
            "text": "Какво добро и да сторат, нема да им биде негирано, а Аллах добро ги знае тие што од Него се плашат"
        }
    ]
}
{
    "pages": [
        {
            "chapter": 17,
            "verse": 97,
            "text": "Тој, на кого Аллах ќе му укаже на Вистинскиот пат – на Вистинскиот пат е, а тој што во заблуда ќе го остави, нему, освен Него, нема да му најдеш заштитник. Ние на Судниот ден ќе ги собереме со лицата кон земјата свртени, слепи, неми и глуви; живеалиштето нивно ќе биде џехеннемот; кога ќе им се намали пламенот, ќе им го зголемиме огнот"
        },
        {
            "chapter": 17,
            "verse": 98,
            "text": "Тоа ќе им биде казна бидејќи во Нашите докази не веруваа и велеа: „Зарем кога ќе станеме коски и прав, ќе бидеме оживеани како нови созданија?“"
        },
        {
            "chapter": 17,
            "verse": 99,
            "text": "Зарем тие не знаат дека Аллах, Создателот на небесата и на Земјата, е способен да создаде слични на нив и дека веќе им го одредил Часот на оживувањето, во кој нема сомнеж? Но насилниците само негираат"
        },
        {
            "chapter": 17,
            "verse": 100,
            "text": "Кажи: „Кога вие би ги поседувале ризниците од милоста на Господарот мој, и тогаш би биле скржави од страв да не потрошите; човекот секогаш е скржав.“"
        },
        {
            "chapter": 17,
            "verse": 101,
            "text": "Ние на Муса девет јасни знаци му дадовме, па запрашај ги синовите Израилови кога тој на предците нивни им дојде и кога фараонот му рече: „Јас мислам, о, Муса, дека ти си навистина маѓепсан.“"
        },
        {
            "chapter": 17,
            "verse": 102,
            "text": "А Муса одговори: „Ти добро знаеш дека ова не го дал никој друг туку Господарот на небесата и на Земјата, како јасни знаци, и јас мислам дека ти, о, фараону, сигурно ќе настрадаш.“"
        },
        {
            "chapter": 17,
            "verse": 103,
            "text": "Фараонот одлучи да ги избрка од земјата, па ние го потопивме и него и тие што беа со него – сите"
        },
        {
            "chapter": 17,
            "verse": 104,
            "text": "и потоа им рековме на синовите Израилови: „Населете се на земјата, па кога Крајот на светот ќе дојде, ќе ве донесеме измешани.“"
        }
    ]
}
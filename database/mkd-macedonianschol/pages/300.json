{
    "pages": [
        {
            "chapter": 18,
            "verse": 54,
            "text": "Ние во овој Куран на разни начини им објаснуваме на луѓето различни примери, но човекот, повеќе од кој било друг е спремен да расправа"
        },
        {
            "chapter": 18,
            "verse": 55,
            "text": "А луѓето, кога им доаѓа упатството, ги одвраќа од верувањето и од тоа на Господарот свој да Му се молат за прошка само затоа што ја очекуваат судбината на древните народи или што чекаат да им дојде казната пред нив"
        },
        {
            "chapter": 18,
            "verse": 56,
            "text": "Ние ги праќаме Пратениците, само за да носат радосни вести и да опоменуваат. А неверниците се расправаат, служејќи се со невистини, за со тоа да ја негираат Вистината, и се исмејуваат со Моите докази и со Моите опомени"
        },
        {
            "chapter": 18,
            "verse": 57,
            "text": "Има ли понеправеден од тој што кога со доказите на Господарот свој се опоменува, е немарен кон нив, а го заборава тоа што рацете негови го направиле?! Ние на срцата нивни прекривки ставаме за Куранот да не го сфатат, а во ушите нивни глувост; и ако ти кон Вистинскиот пат ги повикаш, тие, кога се такви, никогаш нема на Вистинскиот пат да појдат"
        },
        {
            "chapter": 18,
            "verse": 58,
            "text": "Господарот твој многу простува и неизмерно е Милостив. Да ги казнува тоа што го заслужуваат, Тој веднаш на мака би ги ставил. Но, нив ги чека одредениот Час, од кој нема да најдат прибежиште"
        },
        {
            "chapter": 18,
            "verse": 59,
            "text": "А тие села и градови ги уништивме откако жителите нивни сторија насилство и за пропаста нивна точно време одредивме"
        },
        {
            "chapter": 18,
            "verse": 60,
            "text": "И кога Муса му рече на сопатникот свој: „Ќе одам, сè додека не стигнам до местото каде што се спојуваат двете мориња, или долго, долго ќе одам.“"
        },
        {
            "chapter": 18,
            "verse": 61,
            "text": "И кога тие двајцата стигнаа до местото на кое тие (морињата) се спојуваат, заборавија на рибата своја, па таа во морето си направи пат"
        }
    ]
}
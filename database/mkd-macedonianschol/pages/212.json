{
    "pages": [
        {
            "chapter": 10,
            "verse": 26,
            "text": "Тие што прават добри дела ги чека убава награда, и повеќе од тоа! Нивните лица нема да ги покрие ни црнило ни понижување, тие жители на џенетот ќе бидат, во него вечно ќе престојуваат"
        },
        {
            "chapter": 10,
            "verse": 27,
            "text": "А тие што прават лоши дела ги чека сразмерна казна за тоа што го сториле; нив понижувањето ќе ги прекрива, никој од Аллах нема да ги заштити, лицата нивни ќе бидат мрачни, како на нив да се спуштиле делови од темна ноќ, жители на Огнот тие ќе бидат, и во него вечно ќе престојуваат"
        },
        {
            "chapter": 10,
            "verse": 28,
            "text": "А на Денот кога сите ќе ги собереме, ќе им кажеме на тие кои на Аллах здруженици Му припишуваа: „Застанете вие и божествата ваши!“, па ќе ги раздвоиме, а божествата нивни ќе речат: „Вие нас не нè обожувавте"
        },
        {
            "chapter": 10,
            "verse": 29,
            "text": "Аллах ни е доволен сведок и нам и вам, ние навистина не знаевме дека нè обожувавте.“"
        },
        {
            "chapter": 10,
            "verse": 30,
            "text": "Тука секој ќе го дознае тоа што претходно го направил – ќе Му бидат вратени на Аллах, на својот вистински Господар, а нема да ги има тие што самите ги измислувале"
        },
        {
            "chapter": 10,
            "verse": 31,
            "text": "Запрашај: „Кој ве храни од небото и од земјата, чие дело се слухот и видот, кој го создава живото од неживото, а го претвора живото во неживо, и кој управува со сè?“ – „Аллах!“, ќе кажат тие, а ти кажи: „Па зошто тогаш не се плашите од Него"
        },
        {
            "chapter": 10,
            "verse": 32,
            "text": "Ете, тоа е Аллах, Господарот ваш вистински! Зарем по Вистината има нешто друго освен заблуда? Па тогаш каде се одметнувате?“"
        },
        {
            "chapter": 10,
            "verse": 33,
            "text": "Така ќе се остварат зборовите на Господарот твој, дека нема да веруваат тие што живеат во грев"
        }
    ]
}
{
    "maqras": [
        {
            "chapter": 4,
            "verse": 135,
            "text": "О, верници, секогаш бидете праведни, сведочете поради Аллах, па дури и против вас самите или против родителите и роднините! Било да е тој за кого сведочите богат или сиромашен, па Аллахово е да се грижи за нив! Затоа, не следете ги страстите, за да не бидете неправедни! А ако лажно сведочите или сведочењето го избегнувате, па, Аллах, навистина, знае што правите"
        },
        {
            "chapter": 4,
            "verse": 136,
            "text": "О, верници, верувајте во Аллах и во Пратеникот Негов, и во Книгата која Тој на Својот Пратеник му ја објавува иво Книгите кои претходно ги објавил. А тој што нема да верува во Аллах, и во мелеците Негови, и во Книгите Негови, и во Пратениците Негови, и во оној свет, тој далеку заталкал"
        },
        {
            "chapter": 4,
            "verse": 137,
            "text": "На тие што биле верници, а потоа станале неверници, па повторно станале верници и потоа пак станале неверници, и неверувањето го зголемиле, Аллах навистина нема да им прости и на Вистинскиот пат нема да ги изведе"
        },
        {
            "chapter": 4,
            "verse": 138,
            "text": "Навести им болно страдање на лицемерите"
        },
        {
            "chapter": 4,
            "verse": 139,
            "text": "кои пријателуваат со неверниците, а не со верниците! Зарем кај нив бараат моќ, а сета моќ Му припаѓа само на Аллах"
        },
        {
            "chapter": 4,
            "verse": 140,
            "text": "Тој во Книгата веќе ви објави: „Кога ќе чуете дека Аллаховите зборови ги негираат и дека им се исмејуваат, не седете со тие што тоа го чинат додека не почнат друг разговор, инаку, ќе бидете како нив!“ Аллах, сигурно, во џехеннемот заедно ќе ги здружи лицемерите и неверниците"
        },
        {
            "chapter": 4,
            "verse": 141,
            "text": "тие кои исчекуваат што ќе биде со вас. Па ако Аллах ви подари победа, тие ќе речат: „Зарем не бевме со вас?“, а ако среќата ги послужи неверниците, тогаш на нив им велат: „Зарем не можевме да ве победиме и зарем не ве одбранивме од верниците?“ На Судниот ден Аллах на сите ќе ви пресуди! А Аллах нема да им даде прилика на неверниците да ги уништат верниците"
        },
        {
            "chapter": 4,
            "verse": 142,
            "text": "Лицемерите настојуваат да го измамат Аллах, а Тој ќе ги надмудри. Кога стануваат намазот (молитвата) да го извршат, мрзеливо стануваат и тоа само за да се прикажат пред светот, а Аллах само малку Го спомнуваат"
        },
        {
            "chapter": 4,
            "verse": 143,
            "text": "се колебаат кому да се приклонат, дали на овие или на оние. А кого Аллах во заблуда ќе го остави, тој нема да најде пат кон упатството"
        },
        {
            "chapter": 4,
            "verse": 144,
            "text": "О, верници, не пријателувајте со неверниците наместо со верниците! Зарем сакате да Му пружите на Аллах очигледен доказ против себе"
        },
        {
            "chapter": 4,
            "verse": 145,
            "text": "Лицемерите на самото дно на џехеннемот ќе бидат и ти нема да им најдеш помагач"
        },
        {
            "chapter": 4,
            "verse": 146,
            "text": "Освен тие кои ќе се покајат и ќе се поправат и кои цврсто Аллах ќе Го прифатат и верата своја во Аллах искрено ќе ја исполат. Тие ќе бидат со верниците, а Аллах на верниците, сигурно, голема награда ќе им даде"
        },
        {
            "chapter": 4,
            "verse": 147,
            "text": "Зошто Аллах би ве казнувал ако сте благодарни и ако верувате? Аллах е Тој што со благодати возвраќа и е Сезнаен"
        }
    ]
}
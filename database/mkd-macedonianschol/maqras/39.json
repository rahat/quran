{
    "maqras": [
        {
            "chapter": 4,
            "verse": 114,
            "text": "Нема добро во многуте нивни тајни разговори, освен кога бараат милостина да се дава или добри дела да се прават или пак мир меѓу луѓето да се воспостави. А кој тоа го прави со желба Аллаховото задоволство да го стекне, Ние голема награда ќе му дадеме"
        },
        {
            "chapter": 4,
            "verse": 115,
            "text": "Тој што ќе му се спротивстави на Пратеникот откако јасно ќе му се покаже Вистинскиот пат, и го следи патот кој не е патот на верниците, ќе го пуштиме да прави што наумил, и во џехеннемот ќе го фрлиме, а тоа е ужасно живеалиште"
        },
        {
            "chapter": 4,
            "verse": 116,
            "text": "Аллах, навистина, нема да прости некој да Му се здружува, а кому сака ќе прости сè освен тоа. А далеку заталкал тој што на Аллах Му припишува здруженик"
        },
        {
            "chapter": 4,
            "verse": 117,
            "text": "Тие, покрај Аллах, на женски кипови им се клањаат, а не му се клањаат на никој друг туку на шејтанот – бунтовникот"
        },
        {
            "chapter": 4,
            "verse": 118,
            "text": "Аллах го проколна, атој рече: „Јас сигурно ќе преземам засебеодреден број од Твоите робови"
        },
        {
            "chapter": 4,
            "verse": 119,
            "text": "И сигурно ќе ги наведувам во заблуда, и сигурно со лажни надежи ќе ги примамувам, и сигурно ќе им заповедам да ги кратат ушите на добитокот, и ќе им наредам Аллаховите созданија да ги менуваат!“ А кој ќе го прифати шејтанот, наместо Аллах, за заштитник, тој навистина ќе пропадне"
        },
        {
            "chapter": 4,
            "verse": 120,
            "text": "Тој им ветува и со лажни надежи ги мами! А тоа што шејтанот им го ветува е само измама"
        },
        {
            "chapter": 4,
            "verse": 121,
            "text": "Нивно престојувалиште ќе биде џехеннемот и тие нема да најдат спас од него"
        },
        {
            "chapter": 4,
            "verse": 122,
            "text": "Тие што веруваат и прават добри дела ќе ги воведеме во џеннетски градини, под кои реки течат, и во кои вечно ќе останат! Аллаховото ветување е вистинито, а чии зборови се повистинити од Аллаховите"
        },
        {
            "chapter": 4,
            "verse": 123,
            "text": "Тоа нема да биде ни според вашите желби ниту според желбите на следбениците на Книгата; тој што ќе прави зло ќе биде казнет за тоа и нема да најде, освен Аллах, ни заштитник ни помошник"
        },
        {
            "chapter": 4,
            "verse": 124,
            "text": "а тој што прави добро, било да е маж или жена, а верник е, ќе влезе во џеннетот и нема да му се направи неправда"
        },
        {
            "chapter": 4,
            "verse": 125,
            "text": "Кој има подобра вера од тој што Му го предал своето лице на Аллах, а добродетел е и ја следи верата на Ибрахим чинејќи, уште, и добри дела, и кој ја следи верата Ибрахимова, верата чиста? А Аллах го зеде Ибрахим за пријател"
        },
        {
            "chapter": 4,
            "verse": 126,
            "text": "Аллахово е сè што е на небесата и тоа што е на Земјата. А Аллах опфаќа сè"
        },
        {
            "chapter": 4,
            "verse": 127,
            "text": "Тие од тебе бараат прописи за жените. Кажи: „Аллах ќе ви ги објасни прописите за нив и за тоа што ви се чита во Книгата за сирачките, на кои им го ускратувате тоа што им е пропишано,93 а не сакате со нив да се ожените, и за немоќните деца, и за тоа дека со сирачињата треба праведно да постапувате. А Аллах сигурно знае за доброто што ќе го сторите!“"
        },
        {
            "chapter": 4,
            "verse": 128,
            "text": "Ако некоја жена се плаши од суровоста и занемарувањето од мажот, тогаш тие нема да се огрешат доколку меѓусебно се договорат; а договорот е најдобар. А душите на луѓето се склони кон алчност! И ако вие убаво постапувате и од Аллах се плашите – па, Аллах добро го знае тоа што го правите"
        },
        {
            "chapter": 4,
            "verse": 129,
            "text": "Вие нема да можете кон сопругите свои потполно еднакво да постапувате, колку и да го сакате тоа. Но не допуштајте си себеси таква наклонетост кон некоја, па некоја да оставите како да е без сопруг, а неразведена. А ако вие се поправите и се плашите од Аллах, па, Аллах, навистина, простува и Милостив е"
        },
        {
            "chapter": 4,
            "verse": 130,
            "text": "А ако тие двајца сепак се разведат, Аллах, од изобилството Свое, независни ќе ги стори. Аллах е неизмерно Добар и Мудар"
        },
        {
            "chapter": 4,
            "verse": 131,
            "text": "Аллахово е тоа што е на небесата и тоа што е на Земјата. Ние, на тие на кои им е дадена Книгата пред вас, а и на вас, ви заповедавме да се плашите од Аллах! А ако нема да верувате, па, навистина, Аллахово е тоа што е на небесата и тоа што е на Земјата, Аллах не е зависен од никого и Тој е Достојниот за благодарност"
        },
        {
            "chapter": 4,
            "verse": 132,
            "text": "Аллахово е тоа што е на небесата и тоа што е на Земјата, и Аллах е доволен како Господар"
        },
        {
            "chapter": 4,
            "verse": 133,
            "text": "Ако Тој сака вас ќе ве искорени, о, луѓе, а други ќе донесе. Тој е способен тоа да го стори"
        },
        {
            "chapter": 4,
            "verse": 134,
            "text": "Тој што сака награда на овој свет, па, кај Аллах е наградата и за овој и за оној свет, а Аллах сè слуша и сè гледа"
        }
    ]
}
{
    "maqras": [
        {
            "chapter": 21,
            "verse": 29,
            "text": "А ако некој од нив би рекол: „Јас сум, освен Него, бог!“, би го казниле со џехеннем, бидејќи Ние така ги казнуваме насилниците"
        },
        {
            "chapter": 21,
            "verse": 30,
            "text": "Зарем не знаат неверниците дека небесата и Земјата беа една целина, па Ние ги распарчивме, и дека Ние од вода сè живо создаваме? Па зарем нема да веруваат"
        },
        {
            "chapter": 21,
            "verse": 31,
            "text": "Ние по Земјата неподвижни планини разместивме за таа да не ги потресува, па по нив премини и патеки направивме за тие да стигнуваат каде што сакаат"
        },
        {
            "chapter": 21,
            "verse": 32,
            "text": "А небото го направивме заштитен свод, а тие од Неговите знаци се вртат"
        },
        {
            "chapter": 21,
            "verse": 33,
            "text": "И Тој е Тој што ги создаде ноќта и денот, и Сонцето и Месечината, и сите тие во вселената пловат"
        },
        {
            "chapter": 21,
            "verse": 34,
            "text": "И Ние ниту на еден човек пред тебе не му дадовме вечност; ако ти умреш, зарем тие довека ќе живеат"
        },
        {
            "chapter": 21,
            "verse": 35,
            "text": "Секое живо суштество смртта ќе ја вскуси! Ние ве ставаме на искушение и во добро и во зло и Нам ќе ни се вратите"
        },
        {
            "chapter": 21,
            "verse": 36,
            "text": "Кога неверниците ќе те здогледаат, само те исмејуваат: „Дали е тоа тој што вашите божества ги хули?“"
        },
        {
            "chapter": 21,
            "verse": 37,
            "text": "Човекот е создаден да брза.177 Ќе ви ги покажам Јас вам доказите Свои, затоа Не ме брзајте"
        },
        {
            "chapter": 21,
            "verse": 38,
            "text": "Тие велат: „Кога веќе еднаш ќе биде тоа ветување, ако вистината ја говорите?“"
        },
        {
            "chapter": 21,
            "verse": 39,
            "text": "А да знаат неверниците дека тогаш нема да можат да го оттргнат Огнот од лицата свои и грбовите свои, и дека никој нема да може да им пружи помош"
        },
        {
            "chapter": 21,
            "verse": 40,
            "text": "туку дека ненадејно ќе им дојде и ќе ги изненади, и дека нема да можат да го спречат и дека нема време да им се даде"
        },
        {
            "chapter": 21,
            "verse": 41,
            "text": "И пред тебе Пратениците ги исмеваа, па тие кои им се исмејуваа ги стигна токму тоа за што се исмејуваа"
        },
        {
            "chapter": 21,
            "verse": 42,
            "text": "Кажи: „Кој, освен Семилосниот, ноќе и дење ќе ве штити? Никој!“ Но сепак тие од Опомената на Господарот свој се вртат"
        },
        {
            "chapter": 21,
            "verse": 43,
            "text": "Зарем нивните божества, а не Ние, ќе ги одбранат? Та тие самите себеси не можат да си помогнат, и никој од Нашата казна не ќе може под закрила да ги земе"
        },
        {
            "chapter": 21,
            "verse": 44,
            "text": "Ние на овие, а и на предците нивни, им дадовме да уживаат сè додека животите им траеја. А зарем тие не гледаат дека Ние во земјата нивна доаѓаме и дека од краевите нивни ја намалуваме, па како тие би биле победници"
        },
        {
            "chapter": 21,
            "verse": 45,
            "text": "Кажи: „Јас веопоменувам со Објавата!“ - но, глувите не слушаат повик кога биваат опоменувани"
        },
        {
            "chapter": 21,
            "verse": 46,
            "text": "А само делче од казната на Господарот твој ги допре, сигурно ќе повикаат: „Тешко нас, навистина самите на себеси неправда си сторивме!“"
        },
        {
            "chapter": 21,
            "verse": 47,
            "text": "Ние на Судниот ден терезиите178 на правдата ќе ги поставиме, па никому неправда нема да му биде направена: ако нешто биде тешко дури и колку зрно синап, Ние за тоа ќе казниме или ќе наградиме. А доста е тоа што Ние за сметките ќе испрашуваме"
        },
        {
            "chapter": 21,
            "verse": 48,
            "text": "Ние на Муса и на Харун им дадовме Фуркан179, светло и опомена за богобојазните"
        },
        {
            "chapter": 21,
            "verse": 49,
            "text": "за тие кои од Господарот свој ќе стравуваат и кога никој не ги гледа, и кои од Часот на оживувањето ќе стравуваат"
        },
        {
            "chapter": 21,
            "verse": 50,
            "text": "И ова е благословената Опомена која ја објавуваме, па зарем вие да ја негирате"
        }
    ]
}
{
    "maqras": [
        {
            "chapter": 42,
            "verse": 27,
            "text": "Кога Аллах сите Свои робови изобилно би ги снабдил, тие би станале насилници на Земјата, но Тој дава со мерка, толку колку што сака, бидејќи Тој добро ги познава и ги гледа Своите робови"
        },
        {
            "chapter": 42,
            "verse": 28,
            "text": "Тоа е Тој што го спушта дождот кога тие ќе загубат секаква надеж и ја распростира милоста Своја; Тој е вистинскиот заштитник и единиот достоен за благодарност"
        },
        {
            "chapter": 42,
            "verse": 29,
            "text": "И од доказите Негови е создавањето на небесата и на Земјата и на живите суштества кои ги расеа по нив; Тој е способен сите да ги собере кога ќе сака"
        },
        {
            "chapter": 42,
            "verse": 30,
            "text": "А несреќата која ќе ве снајде е поради гревовите кои сте ги направиле, а Тој многу од нив ги простува"
        },
        {
            "chapter": 42,
            "verse": 31,
            "text": "И вие нема да можете да Му избегате на Земјата, и освен Аллах немате ни заштитник, ни помошник"
        },
        {
            "chapter": 42,
            "verse": 32,
            "text": "И од доказите Негови се бродовите кои личат на планини кои пловат по морето"
        },
        {
            "chapter": 42,
            "verse": 33,
            "text": "Ако сака, Тој го смирува ветрот и тие остануваат неподвижни на површината негова – тоасепоуки засекого кој естрплив иблагодарен"
        },
        {
            "chapter": 42,
            "verse": 34,
            "text": "или ќе ги потопи поради гревовите што ги заработиле – а Тој многу од нив ги простува"
        },
        {
            "chapter": 42,
            "verse": 35,
            "text": "за да се уверат тие што ги негираат доказите Наши дека од казната Наша не можат да избегаат"
        },
        {
            "chapter": 42,
            "verse": 36,
            "text": "Сè што ви е дадено е само уживање во животот на овој свет, а тоа што е кај Аллах е подобро и потрајно за тие што веруваат и што на Господарот свој се потпираат"
        },
        {
            "chapter": 42,
            "verse": 37,
            "text": "и за тие што ги избегнуваат големите гревови и развратот и кои, кога некој ќе ги налути, простуваат"
        },
        {
            "chapter": 42,
            "verse": 38,
            "text": "и за тие што на Господарот свој Му се одѕиваат, и кои намаз извршуваат, и кои за работите свои се договараат, а дел од тоа со што сме ги снабдиле го даваат"
        },
        {
            "chapter": 42,
            "verse": 39,
            "text": "и за тие што им пружаат отпор на угнетувачите"
        },
        {
            "chapter": 42,
            "verse": 40,
            "text": "А казната за злото е слично зло, а тој што ќе прости и ќе се поправи Аллах ќе го награди; Тој навистина не ги сака тие што чинат неправда"
        },
        {
            "chapter": 42,
            "verse": 41,
            "text": "А тој што ќе возврати со иста мерка откако му е сторена неправда, па таквите не можат да бидат казнети"
        },
        {
            "chapter": 42,
            "verse": 42,
            "text": "а ќе бидат казнети тие што ги угнетуваат луѓето и тие што без никаква основа редот на Земјата го нарушуваат; нив ги чека болно страдање"
        },
        {
            "chapter": 42,
            "verse": 43,
            "text": "А кој ќе се стрпи и ќе прости - тоа навистина спаѓа во вистинските постапки"
        },
        {
            "chapter": 42,
            "verse": 44,
            "text": "А кого Аллах ќе го остави во заблуда, за него помошник освен Него нема да има. И ти ќе видиш како ќе повикаат насилниците кога ќе го доживеат страдањето: „Постои ли некаков начин да се вратиме?“"
        },
        {
            "chapter": 42,
            "verse": 45,
            "text": "И ќе видиш како понижени и истоштени се изложуваат на огнот, а тие под око го гледаат. Тие кои верувале, ќе речат: „Вистински страдалници се тие коишто на Судниот ден и себеси и децата свои ќе ги упропастат!“ А зарем насилниците нема да бидат во непрекидно страдање"
        },
        {
            "chapter": 42,
            "verse": 46,
            "text": "За нив нема да има помагачи да им помогнат, освен Аллах!; А кого Аллах ќе го скршне кон заблуда, тој патот на спасението нема ни да го има"
        },
        {
            "chapter": 42,
            "verse": 47,
            "text": "Одѕвијте Му се на Господарот свој пред да дојде Денот кој Аллах нема да го сопре. Тој Ден прибежиште нема да имате и нема да можете да негирате"
        },
        {
            "chapter": 42,
            "verse": 48,
            "text": "А ако главите ги свртат – па, Ние тебе не те пративме да бидеш нивен чувар, ти си должен само да известиш. Кога на човекот ќе му дадеме да ја почувствува милоста Наша, тој ѝ се радува, а кога ќе го снајде некаква несреќа поради тоа што ги сториле рацете нивни, тогаш човекот благодатите не ги признава"
        },
        {
            "chapter": 42,
            "verse": 49,
            "text": "Аллахова е власта на небесата и на Земјата. Тој создава сè што сака! Тој подарува женски деца кому сака, а кому сака - машки"
        },
        {
            "chapter": 42,
            "verse": 50,
            "text": "или им дава и машки и женски, а кого сака го остава без пород; Тој навистина сè знае и сè може"
        }
    ]
}
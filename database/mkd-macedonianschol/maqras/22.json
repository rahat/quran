{
    "maqras": [
        {
            "chapter": 3,
            "verse": 33,
            "text": "Навистина Аллах ги одбрал Адем и Нух72, и семејството на Ибрахим, и семејството на Имран73 над световите"
        },
        {
            "chapter": 3,
            "verse": 34,
            "text": "Сите потомци еден од друг! А Аллах сè слуша и сè знае"
        },
        {
            "chapter": 3,
            "verse": 35,
            "text": "Сопругата на Имран рече: „Господару мој, ова што е во стомакот мој го заветувам само во Твоја служба, па прими го тоа од мене, бидејќи Ти навистина сè слушаш и сè знаеш!“"
        },
        {
            "chapter": 3,
            "verse": 36,
            "text": "А откако роди, таа рече: „Господару мој, јас родив женско!“ - а Аллах најдобро знае што роди таа - „а женското не е како машко; и ја нареков Мерјем. Неа и породот нејзин го ставам под Твоја заштита од проклетиот шејтан“"
        },
        {
            "chapter": 3,
            "verse": 37,
            "text": "Па Господарот нејзин убаво ја прими и стори да израсне убаво и за неа да се грижи Зекеријја74. Кога и да влезеше Зекеријја кај неа во михработ75, кај неа храна ќе најдеше. „Од каде ти е ова, Мерјем?“ - би запрашал тој, а таа би одговорила: „Тоа е од Аллах!“ Аллах навистина снабдува кого сака, без никаква сметка!“"
        },
        {
            "chapter": 3,
            "verse": 38,
            "text": "Таму Зекеријја Го замоли Господарот свој: „Господару мој, подари ми од Себе честит потомок, бидејќи Ти, навистина, молбата ја слушаш!“"
        },
        {
            "chapter": 3,
            "verse": 39,
            "text": "И додека тој стоејќи во михработ се молеше, мелеците го повикаа: „Аллах ти јавува радосна вест: ќе ти се роди Јахја77, кој во Аллаховата Реч ќе верува, кој ќе биде првак и скромен, и веровесник и потомок на добрите.“"
        },
        {
            "chapter": 3,
            "verse": 40,
            "text": "„Господару мој,“ - рече тој - „како ќе имам син кога староста ме совлада, а и жена ми е неплодна?“ - „Ете така,“ - рече Тој - „Аллах прави што Му е по волја"
        },
        {
            "chapter": 3,
            "verse": 41,
            "text": "„Господару мој,“ - замоли Зекеријја - „дај ми некаков знак!“ „Знак ќе ти биде тоа што три дена со луѓе нема да можеш да разговараш, освен со знаци. И често споменувај Го Господарот свој и заблагодарувај Му на крајот на денот и рано наутро!“"
        },
        {
            "chapter": 3,
            "verse": 42,
            "text": "И кога мелеците рекоа: „О, Мерјем, Аллах навистина тебе те одбра и чиста те создаде. Тој те одбра над сите жени на световите"
        },
        {
            "chapter": 3,
            "verse": 43,
            "text": "О, Мерјем, биди Му понизна и покорна на Господарот свој, и сеџда чини и клањај Му се со тие што Му се клањаат!“"
        },
        {
            "chapter": 3,
            "verse": 44,
            "text": "Тоа се некои од непознатите вести што ти ги објавуваме. Ти не беше меѓу нив кога своите пера ги фрлија за да видат кој од нив за Мерјем ќе се грижи, а не беше меѓу нив ни кога се препираа"
        },
        {
            "chapter": 3,
            "verse": 45,
            "text": "А кога мелеците рекоа: „О, Мерјем, Аллах те радува со синот кој е создаден со Неговата Реч, името ќе му биде Месих79, Иса, син Мерјемин, ќе биде угледен и на овој и на оној свет и ќе биде еден од блиските на Аллах"
        },
        {
            "chapter": 3,
            "verse": 46,
            "text": "Тој ќе им зборува на луѓето уште во колевка, а и како возрасен, и честит ќе биде“"
        },
        {
            "chapter": 3,
            "verse": 47,
            "text": "Таа рече: „Господару мој, како ќе имам дете кога ниту еден маж ме нема допрено?“ - „Ете така,“ - рече - „Аллах создава што сака. Кога нешто ќе одлучи, Тој само ќе каже: „Биди!“ - и тоа бидува!“"
        },
        {
            "chapter": 3,
            "verse": 48,
            "text": "Тој го поучува за писмото и за мудроста и за Тевратот и за Инџилот"
        },
        {
            "chapter": 3,
            "verse": 49,
            "text": "и го праќа како Пратеник на синовите Израилови: „Ви донесов знак од Господарот ваш: ќе ви направам нешто слично на птица (од глина) и ќе дувнам во неа, па со Аллахова волја ќе биде вистинска птица; ќе ги исцелам слепиот од раѓање и лепрозниот, и ќе оживувам мртви со Аллахова волја, и ќе ви кажувам што јадете и што во домовите ваши натрупувате! Во сето тоа има докази за вас, ако бидете вистински верници"
        },
        {
            "chapter": 3,
            "verse": 50,
            "text": "Потврдувајќи ја така вистинитоста на Тевратот, објавен пред мене, и допуштајќи ви нешто што ви беше забрането, зашто јас ви носам доказ од вашиот Господар! Па плашете се од Аллах, а бидете ми покорни мене"
        },
        {
            "chapter": 3,
            "verse": 51,
            "text": "Аллах, навистина, е и мој и ваш Господар, па Него обожувајте Го! Тоа е Вистинскиот пат!“"
        }
    ]
}
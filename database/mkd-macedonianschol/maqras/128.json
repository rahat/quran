{
    "maqras": [
        {
            "chapter": 20,
            "verse": 111,
            "text": "Лицата ќе Му се покорат на Живиот и Вечниот, тој што здруженици Му припишувал, секаква надеж ќе изгуби"
        },
        {
            "chapter": 20,
            "verse": 112,
            "text": "а тој што правел добри дела, а бил верник, нема да се плаши од неправда, ни од скратување на наградата"
        },
        {
            "chapter": 20,
            "verse": 113,
            "text": "И, ете, така Ние Куранот на арапски јазик го објавуваме и во него заканите ги повторуваме за тие гревовите да ги избегнуваат или на послушност да ги поттикне"
        },
        {
            "chapter": 20,
            "verse": 114,
            "text": "Нека е возвишен Аллах, Владетелот Вистински! И не брзај со рецитирањето на Куранот пред да ти се заврши објавувањето негово, и кажи: „Господару мој, Ти знаењето мое зголеми го!“"
        },
        {
            "chapter": 20,
            "verse": 115,
            "text": "А Адем уште претходно го обврзавме, па тој заборави и не најдовме кај него одлучност"
        },
        {
            "chapter": 20,
            "verse": 116,
            "text": "А кога на мелеците им рековме: „Поклонете му се на Адем на сеџда!“ - сите се поклонија на сеџда, само Иблис не сакаше"
        },
        {
            "chapter": 20,
            "verse": 117,
            "text": "„О, Адеме!“ - рековме. „Овој е навистина непријател твој и на твојата жена, затоа немој никако да дозволиш тој да ве изведе од џеннетот, па потоа да се мачиш"
        },
        {
            "chapter": 20,
            "verse": 118,
            "text": "Во него нема да огладниш, ниту гол да бидеш"
        },
        {
            "chapter": 20,
            "verse": 119,
            "text": "во него нема ниту да ожедниш, ниту жештина да почувствуваш"
        },
        {
            "chapter": 20,
            "verse": 120,
            "text": "А шејтанот почна да му бае и да му зборува: „О, Адеме, сакаш ли да ти го покажам дрвото на бесмртноста и царството кое нема да исчезне?“"
        },
        {
            "chapter": 20,
            "verse": 121,
            "text": "И тие двајцата171 каснаа од него и им се укажаа срамните места нивни, па почнаа по нив лисје џеннетско да ставаат. Така Адем не го послуша Господарот свој и заталка од патот"
        },
        {
            "chapter": 20,
            "verse": 122,
            "text": "Потоа Господарот негов избран го направи, па му прости и на Вистинскиот пат го упати"
        },
        {
            "chapter": 20,
            "verse": 123,
            "text": "„Излегувајте од него сите,“ - рече Тој - „едни на други непријатели ќе бидете! Од Мене упатство ќе ви доаѓа, и тој што ќе го следи Моето Упатство нема да заталка и нема несреќен да биде"
        },
        {
            "chapter": 20,
            "verse": 124,
            "text": "А тој што ќе се заврти од Опомената Моја, тој тежок живот ќе живее и на Судниот ден слеп ќе го оживееме.“"
        },
        {
            "chapter": 20,
            "verse": 125,
            "text": "„Господару мој,“ - ќе рече - „зошто слеп ме оживеа кога имав вид?“"
        },
        {
            "chapter": 20,
            "verse": 126,
            "text": "„Еве зошто.“ - ќе рече Тој. „Доказите наши ти доаѓаа, но ти ги забораваше, па и ти денес исто така ќе бидеш заборавен.“"
        },
        {
            "chapter": 20,
            "verse": 127,
            "text": "И така Ние ќе ги казниме сите тие кои на страстите премногу им се оддаваат и во доказите на Господарот свој не веруваат. А страдањето на оној свет, навистина, ќе биде пострашно и вечно"
        },
        {
            "chapter": 20,
            "verse": 128,
            "text": "Зарем на нив не им е познато колку народи пред нив уништивме, на тие по чии живеалишта тие одат! Тоа се, навистина, докази за паметните луѓе"
        },
        {
            "chapter": 20,
            "verse": 129,
            "text": "И да не се претходно изговорените зборови од Господарот твој, казната веќе ќе им беше неминовна"
        },
        {
            "chapter": 20,
            "verse": 130,
            "text": "Затоа истрпи ги нивните зборови и Господарот свој слави Го, заблагодарувајќи Му, пред излегувањето на Сонцето и пред заоѓањето негово, и слави Го во ноќните часови, и на крајот од денот, за да бидеш задоволен"
        },
        {
            "chapter": 20,
            "verse": 131,
            "text": "И никако не гледај долго во убавините на овој свет кој Ние како уживање на разните видови неверници им ги пружаме, за со тоа на искушение да ги ставиме, но снабдувањето на Господарот твој е подобро и вечно"
        },
        {
            "chapter": 20,
            "verse": 132,
            "text": "Нареди му на семејството свое да го извршува намазот (молитвата) и истрај во тоа! Ние не бараме од тебе снабдување, Ние тебе те снабдуваме! А само тие кои од Аллах ќе стравуваат и кои од гревовите ќе се чуваат ги чека убава завршница"
        },
        {
            "chapter": 20,
            "verse": 133,
            "text": "Тие172 велат: „Зошто не ни донесе некакво чудо од Господарот свој?“ А зарем не им доаѓа објаснување за тоа што го има во листовите173 дамнешни"
        },
        {
            "chapter": 20,
            "verse": 134,
            "text": "А да ги уништевме пред него174 со некаква казна, сигурно ќе кажеа: „Господару наш, зошто не ни испрати Пратеник за зборовите Твои да ги следевме пред уништени и засрамени да станеме.“"
        },
        {
            "chapter": 20,
            "verse": 135,
            "text": "Кажи: „Секој очекува, па чекајте и вие, а сигурно ќе дознаете кои беа следбениците на Исправниот пат175 и кој бил упатен.“"
        }
    ]
}
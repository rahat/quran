{
    "maqras": [
        {
            "chapter": 22,
            "verse": 60,
            "text": "Ете така! А тој што со иста мерка ќе возврати за направеното зло, и на кого повторно му е направена неправда, Аллах сигурно ќе му помогне. Аллах е Тој што гревовите ги поништува и Простувачот"
        },
        {
            "chapter": 22,
            "verse": 61,
            "text": "Ете така! А Аллах ја воведува ноќта во денот и го воведува денот во ноќта, и Аллах е Тој што сè слуша и сè гледа"
        },
        {
            "chapter": 22,
            "verse": 62,
            "text": "Тоа е затоа што Аллах е Вистина, а тие на кои, покрај Аллах, им се молат се лага, и затоа што е Аллах Возвишен и Голем"
        },
        {
            "chapter": 22,
            "verse": 63,
            "text": "Зарем не гледаш дека Аллах од небото спушта дожд од којшто земјата позеленува? Аллах е навистина добар и Сезнаен"
        },
        {
            "chapter": 22,
            "verse": 64,
            "text": "Негово е тоа што е на небесата и тоа што е на Земјата. Аллах не е зависен од никого и само Тој е достоен за благодарност"
        },
        {
            "chapter": 22,
            "verse": 65,
            "text": "Зарем не гледаш дека Аллах сè што е на Земјата вам ви го подреди, па и бродовите кои, со одредбата Негова, по морето пловат? Тој го држи тоа што е на небото да не падне на Земјата, освен ако Тој тоа го дозволи. Аллах е навистина Благ и Милостив кон луѓето"
        },
        {
            "chapter": 22,
            "verse": 66,
            "text": "Тој ви дава живот и потоа ќе ви го одземе и потоа пак ќе ве оживее, човекот е навистина неблагодарен"
        },
        {
            "chapter": 22,
            "verse": 67,
            "text": "На секој претходен уммет му пропишавме верозакон според кој требаше да се однесува, и не дозволувај, никако, со тебе да се расправаат во врска со тоа. Ти повикувај кон својот Господар, бидејќи ти си, навистина, на Вистинскиот пат"
        },
        {
            "chapter": 22,
            "verse": 68,
            "text": "Ако тие со тебе се препираат, кажи: „Аллах добро го знае тоа што вие го правите!“"
        },
        {
            "chapter": 22,
            "verse": 69,
            "text": "Аллах на Судниот ден ќе ви пресуди за тоа за што не се согласувате"
        },
        {
            "chapter": 22,
            "verse": 70,
            "text": "Зарем не знаеш дека на Аллах Му е познато сè што е на небото и на Земјата? Сето тоа е во Книгата, тоа, навистина, на Аллах му е лесно"
        },
        {
            "chapter": 22,
            "verse": 71,
            "text": "Многубошците, покрај Аллах, ги обожуваат тие за коишто Тој не им испратил никаков доказ, и самите за нив ништо не знаат. А на насилниците им нема помагач"
        },
        {
            "chapter": 22,
            "verse": 72,
            "text": "А кога Нашите јасни ајети им се кажуваат, ти забележуваш големо негодување на лицата на тие што не веруваат, кои за малку да не ги нападнат тие кои Нашите зборови им ги кажуваат. Кажи: „Сакате да ви кажам што ќе ви биде поомразено од тоа? – Огнот кој Аллах на неверниците им го ветиле, а тоа грозно живеалиште ќе биде.“"
        },
        {
            "chapter": 22,
            "verse": 73,
            "text": "О, луѓе, еве еден пример, па послушајте го: Тие што, покрај Аллах, ги молите, не можат никако ни мушичка да создадат, па дури и поради неа да се соберат. А ако мушичката нешто би им зела, тие тоа не би можеле од неа да го вратат, слаб е тој што бара и тоа што се бара"
        },
        {
            "chapter": 22,
            "verse": 74,
            "text": "Тие не Го познаваат Аллах како што треба, а Аллах е навистина Моќен и Силен"
        },
        {
            "chapter": 22,
            "verse": 75,
            "text": "Аллах одбира Пратеници меѓу мелеците и луѓето – Аллах сè слуша и сè гледа"
        },
        {
            "chapter": 22,
            "verse": 76,
            "text": "Тој знае што направиле и што ќе направат. А сè се враќа кај Аллах"
        },
        {
            "chapter": 22,
            "verse": 77,
            "text": "О, верници, руку и сеџда извршувајте и Гсподарот свој обожувајте Го, и добри дела правете за да го постигнете тоа што го сакате"
        },
        {
            "chapter": 22,
            "verse": 78,
            "text": "И борете се, поради Аллах, така како што треба да се борите! Тој вас ве избра и во верата ништо тешко не ви пропиша, во верата на вашиот предок Ибрахим. Аллах одамна муслимани ве нарекол, и во овој Куран, за Пратеникот да биде сведок против вас, и за вие да бидете сведоци против останатите луѓе. Затоа, намаз (молитва) извршувајте и зекат давајте и до Аллах цврсто држете се. Тој е вашиот Господар, па прекрасен ли Господар и прекрасен ли Помагач"
        }
    ]
}
{
    "maqras": [
        {
            "chapter": 2,
            "verse": 283,
            "text": "Ако сте на пат, и не најдете писар, тогаш нека се земе залог. А ако еден на друг нешто си доверите, тогаш на тој што му е доверено, нека го исполни тоа и нека се плаши од Аллах, Господарот свој! И не сокривајте го сведочењето, бидејќи срцето на тој што ќе го ускрати, ќе биде грешно! А Аллах добро знае што правите"
        },
        {
            "chapter": 2,
            "verse": 284,
            "text": "Аллахово е сè што е на небесата и на Земјата! Го покажувале вие тоа што е во душите ваши или го криеле, Аллах за тоа ќе ве праша, па ќе му прости на тој што сака, а ќе го казни тој што сака! Аллах е Семоќниот"
        },
        {
            "chapter": 2,
            "verse": 285,
            "text": "Пратеникот верува во тоа што му се објавува од Господарот негов, и верниците, секој од нив верува во Аллах, и во мелеците Негови, и во Книгите Негови, и во Пратениците Негови: „Ние не правиме поделба меѓу Пратениците Негови“. И велат: „Слушаме и се покоруваме. Те молиме за прошка, Господару наш, Тебе ќе Ти се вратиме“"
        },
        {
            "chapter": 2,
            "verse": 286,
            "text": "Аллах никого не оптоварува преку неговите можности; во негова корист е доброто кое го стекнал, а на негова штета е злото кое го стекнал! „Господару наш, не казнувај нè ако заборавиме или ако нешто не сакајќи направиме! Господару наш, не товари нè со товарот кој си им го натоварил на тие пред нас! Господару наш, не оптоварувај нè со тоа за кое немаме сила! Избриши ни ги гревовите наши, прости ни и смилувај ни се! Ти си нашиот Господар, па помогни ни против народот кој не верува!“"
        },
        {
            "chapter": 3,
            "verse": 1,
            "text": "Елиф-лам-мим"
        },
        {
            "chapter": 3,
            "verse": 2,
            "text": "Аллах е, нема друг бог освен Него, Живиот и Самоопстојувачкиот Одржувател"
        },
        {
            "chapter": 3,
            "verse": 3,
            "text": "ТојтијаобјавуваКнигатасоВистината,којагипотврдувапретходните, а и Тевратот68 и Инџилот69 ги објавил"
        },
        {
            "chapter": 3,
            "verse": 4,
            "text": "претходно, како патоказ за луѓето, а го објавил и Фурканот70. На тие што не веруваат во Аллаховите ајети им припаѓа тешка казна; а Аллах е силен и жестоко казнува"
        },
        {
            "chapter": 3,
            "verse": 5,
            "text": "На Аллах, навистина, ништо не Му е скриено, ниту на Земјата ниту на небото"
        },
        {
            "chapter": 3,
            "verse": 6,
            "text": "Тој во матките ве обликува како што Тој сака; нема друг бог освен Него, Силниот и Мудриот"
        },
        {
            "chapter": 3,
            "verse": 7,
            "text": "Тој ти ја објавува Книгата во која се јасните ајети; тие се темели на Книгата, а останатите се помалку јасни. Тие во чиишто срца е скршнувањето ги следат нејасните ајети тежнеејќи за интриги и сопствено толкување. А толкувањето нивно го знае само Аллах! Тие што се упатени во науката, велат: „Ние веруваме во нив, сите тие се од Господарот наш!“ А само разумните сфаќаат"
        },
        {
            "chapter": 3,
            "verse": 8,
            "text": "„Господару наш, не скршнувај ги срцата наши откако веќе си нè упатил, и подари ни ја Својата милост! Ти си, навистина, обилниот Дарувач"
        },
        {
            "chapter": 3,
            "verse": 9,
            "text": "Господару наш, Ти ќе ги собереш сите луѓе на Денот во кој нема никаков сомнеж“. Аллах, навистина, не го прекршува Своето ветување"
        },
        {
            "chapter": 3,
            "verse": 10,
            "text": "На тие што не веруваат нема ништо да им користат богатствата нивни, ни децата нивни кај Аллах, и тие ќе бидат гориво за Огнот"
        },
        {
            "chapter": 3,
            "verse": 11,
            "text": "Како што тоа веќе се фараоновите луѓе и тие пред нив кои ги сметаа доказите Наши за лажни, па заради гревовите нивни Аллах ги уништи. А Аллах жестоко казнува"
        },
        {
            "chapter": 3,
            "verse": 12,
            "text": "Кажи им на тие штоневеруваат: „Ќе бидете победени ивоџехеннемот ќе бидете собрани, а тоа е грозно престојувалиште!“"
        },
        {
            "chapter": 3,
            "verse": 13,
            "text": "Имавте знак во двете групи кои се судрија71: едната која се бореше на Аллаховиот пат, и другата, неверничка, на која ѝ се причинуваше дека пред себе има двапати повеќе противници. А Аллах со Својата помош поддржува кого Тој сака! Тоа е, навистина, поука за тие што гледаат далеку"
        },
        {
            "chapter": 3,
            "verse": 14,
            "text": "На луѓето им е разубавен копнежот кон страстите, жените, синовите, куповите од злато и сребро, расните коњи, добитокот и посевите. Тоа се насладувањата од овосветскиот живот; а најубавото место за враќање е кај Аллах"
        }
    ]
}
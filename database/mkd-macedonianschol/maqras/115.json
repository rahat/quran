{
    "maqras": [
        {
            "chapter": 17,
            "verse": 50,
            "text": "Кажи: „Ќе бидете, дури и да сте камења или железо"
        },
        {
            "chapter": 17,
            "verse": 51,
            "text": "или какво било суштество за кое мислите дека не може да биде оживеано.“ „А кој ќе нè врати во живот?“ – ќе запрашаат тие, а ти кажи: „Тој што и првиот пат ве создаде.“ – а тие пред тебе ќе мавтаат со главите (негирајќи) и ќе запрашаат: „Кога тоа?“ - Ти кажи: „Можеби набрзо.“"
        },
        {
            "chapter": 17,
            "verse": 52,
            "text": "Ќе биде во Денот кога Тој ќе ве повика, и вие благодарејќи Му, ќе се одѕвиете, и само уште малку време да останевте, ќе помислите"
        },
        {
            "chapter": 17,
            "verse": 53,
            "text": "Кажи им на робовите Мои да зборуваат само убави зборови, бидејќи шејтанот би можел да посее непријателство помеѓу нив, шејтанот е навистина човеков отворен непријател"
        },
        {
            "chapter": 17,
            "verse": 54,
            "text": "Господарот ваш најдобро ве познава: ако сака, Тој ќе ви се смилува или ако сака, на маки ќе ве стави. А Ние тебе не ти дадовме власт над нив"
        },
        {
            "chapter": 17,
            "verse": 55,
            "text": "Господарот твој најдобро ги познава тие на небесата и тие на Земјата; Ние едните веровесници над другите ги одликувавме, а на Давуд, Зебурот му го дадовме"
        },
        {
            "chapter": 17,
            "verse": 56,
            "text": "Кажи: „Молете им сена тие, коипокрај Него ги сметате забожества, па тие нема да можат одневолјата да веослободат, ниту да ја преусмерат.“"
        },
        {
            "chapter": 17,
            "verse": 57,
            "text": "Тие на коишто овие им се молат, самите бараат начин како што повеќе да Му се приближат на својот Господар, и се надеваат на милоста Негова и се плашат од казната Негова. А од казната на Господарот твој секој треба да се чува"
        },
        {
            "chapter": 17,
            "verse": 58,
            "text": "И не постои ниту една населба која Ние пред Судниот ден нема да ја уништиме или на тешка мака да ја изложиме; тоа е запишано во Книгата"
        },
        {
            "chapter": 17,
            "verse": 59,
            "text": "А да не праќаме чуда, нè задржува само тоа што ни древните народи во нив не поверуваа; на Семуд како видливо чудо камила му дадовме, но тие во неа не поверуваа. А чудата ги праќаме само за да заплашиме"
        },
        {
            "chapter": 17,
            "verse": 60,
            "text": "И кога ти рековме: „Сите луѓе Господарот твој ги опфаќа150, а сонот што ти го покажавме и проколнатото дрво151, во Куранот спомнато, искушение се за луѓето“, ние ги заплашуваме, но ним само им се зголемува и онака големото неверство"
        },
        {
            "chapter": 17,
            "verse": 61,
            "text": "И кога им рековме на мелеците: „Поклонете му се на Адем!“ – тие сите се поклонија, освен Иблис. „Зарем да му се поклонам на тој што Ти го создаде од глина?“ – рече"
        },
        {
            "chapter": 17,
            "verse": 62,
            "text": "„Кажи ми,“ - рече потоа - „еве ти го овој што над мене го воздигна: ако ме оставиш до Крајот на светот, сигурно над потомството негово ќе завладеам, освен над малкумина"
        },
        {
            "chapter": 17,
            "verse": 63,
            "text": "„Заминувај!“ – рече Тој. „На тие кои тебе ќе те следат, а и тебе, џехеннемската казна, ќе ви биде полна казна"
        },
        {
            "chapter": 17,
            "verse": 64,
            "text": "И заведувај со гласот свој кого можеш и тргни кон нив со својата коњаница и со својата пешадија, и биди им ортак во имотот, и во децата, и давај им ветувања, - а шејтанот само ги мами"
        },
        {
            "chapter": 17,
            "verse": 65,
            "text": "но ти, навистина, нема да имаш никаква власт над робовите Мои!“ А Господарот твој е доволен за заштитник"
        },
        {
            "chapter": 17,
            "verse": 66,
            "text": "Господарот ваш поради вас ги придвижува бродовите по морето, за да ги барате Неговите благодати, Тој е, навистина, милостив кон вас"
        },
        {
            "chapter": 17,
            "verse": 67,
            "text": "Когаќеве снајде неволја наморе, тогаш ги нема тие накоивообичаено им се молите, постои само Тој. А кога Тој на копното ќе ве спаси, вие се свртувате (од Него); човекот секогаш е неблагодарен"
        },
        {
            "chapter": 17,
            "verse": 68,
            "text": "Зарем сте сигурни дека Тој нема во земја да ве втера или дека против вас песочна бура нема да испрати, и дека тогаш нема да си најдете заштитник"
        },
        {
            "chapter": 17,
            "verse": 69,
            "text": "Или, зарем сте сигурни дека Тој нема по вторпат на море да ве изнесе, и бура на вас да испрати и да ве потопи поради тоа што сте биле неблагодарни? Тогаш не би нашле никого кој поради вас би нè повикал Нас на одговорност"
        }
    ]
}
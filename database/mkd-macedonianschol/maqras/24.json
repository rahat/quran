{
    "maqras": [
        {
            "chapter": 3,
            "verse": 75,
            "text": "Има следбеници на Книгата на кои доколку им довериш и товар богатство, ќе ти го вратат, а има и такви кои нема да ти вратат ако им довериш исамо еден денар, освен доколку постојано не ги следиш. Тоа е така бидејќи тие велат: „Нам не ни е грев тоа што ќе им го сториме на неписмените“. - и за Аллах свесно говорат лаги"
        },
        {
            "chapter": 3,
            "verse": 76,
            "text": "Меѓутоа, кој си ја исполнува својата должност и ги избегнува гревовите, па Аллах навистина ги сака богобојазните"
        },
        {
            "chapter": 3,
            "verse": 77,
            "text": "Навистина, тие кои обврската своја кон Аллах и заклетвите свои ги заменуваат за нешто што малку вреди, на оној свет никакво добро нема да имаат. Аллах со нив нема да зборува, ниту ќе погледне во нив на Судниот Ден, ниту ќе ги исчисти! На нив им припаѓа болна казна"
        },
        {
            "chapter": 3,
            "verse": 78,
            "text": "Некои од нив ги превртуваат јазиците свои читајќи ја Книгата за вие да помислите дека тоа е од Книгата, а не е од Книгата! И велат: „Тоа е од Аллах!“ - а тоа не е од Аллах! За Аллах свесно говорат лаги"
        },
        {
            "chapter": 3,
            "verse": 79,
            "text": "Не е примерно за човек кому Аллах му даде Книга и знаење и веровесништво, а потоа да им вели на луѓето: „Бидете мои робови, а не на Аллах!“, туку: „Бидете учени и побожни, со тоа што другите за Книгата ги подучувате и што и самите ја проучувате!“"
        },
        {
            "chapter": 3,
            "verse": 80,
            "text": "Тој не ви наредува мелеците и веровесниците за господари да ги сметате! Зарем да ви нареди неверство откако веќе сте станале муслимани"
        },
        {
            "chapter": 3,
            "verse": 81,
            "text": "Аллах од секој веровесник на кого Книга му објавил и знаење му дал зел обврска: „Кога после вас ќе дојде Пратеник кој ќе потврди дека е вистина тоа што го имате, дали целосно ќе му поверувате и ќе го поддржите? Дали се сложувате и ја прифаќате таа обврска кон Мене?“ Тие одговорија: „Прифаќаме“. „Тогаш бидете сведоци,“ - рече Тој - „а и Јас со вас ќе сведочам“"
        },
        {
            "chapter": 3,
            "verse": 82,
            "text": "А тие кои што и по тоа главите ќе ги свртат, навистина се грешници"
        },
        {
            "chapter": 3,
            "verse": 83,
            "text": "Зарем покрај Аллаховата вера сакаат друга, а Нему, милум или силум Му се покоруваат и тие на небесата и тие на Земјата и Нему ќе Му бидат вратени"
        },
        {
            "chapter": 3,
            "verse": 84,
            "text": "Кажи: „Ние веруваме и во Аллах и во тоа што ни е објавено нам, и во тоа што им е објавено на Ибрахим, и на Исмаил, и на Исхак, и на Јакуб и на потомците; и во тоа што им е дадено на Муса и на Иса и на веровесниците од Господарот нивен; ние никаква разлика меѓу нив не правиме и само Нему искрено Му се предаваме“"
        },
        {
            "chapter": 3,
            "verse": 85,
            "text": "А тој што сака друга вера освен исламот, нема да му биде примена, и тој на оној свет ќе биде меѓу губитниците"
        },
        {
            "chapter": 3,
            "verse": 86,
            "text": "Како Аллах ќе го упати на Вистинскиот пат народот што не верува откако штоверувал и сведочел дека Пратеникот е вистина, имудошле Јасни докази?! Аллах нема да го упати на Вистинскиот пат народот кој чини насилство"
        },
        {
            "chapter": 3,
            "verse": 87,
            "text": "А тоа се тие чијашто казна е проклетството од Аллах, од мелеците и од сите луѓе"
        },
        {
            "chapter": 3,
            "verse": 88,
            "text": "Во него вечно ќе останат и казната нема да им биде олеснета, ниту пак ќе им се даде време"
        },
        {
            "chapter": 3,
            "verse": 89,
            "text": "Исклучок се тие кои потоа ќе се покајат и ќе се поправат, зашто Аллах навистина простува и Милостив е"
        },
        {
            "chapter": 3,
            "verse": 90,
            "text": "Тие што ќе станат неверници, откако веруваа, и коишто потоа ќе станат уште поголеми неверници, покајанието, навистина, нема да им биде примено, и тие, навистина, се заталкани"
        },
        {
            "chapter": 3,
            "verse": 91,
            "text": "На ниту еден одневерниците коиќеумрат како такви, нема да им биде прифатено да се откупат, па макар тоа да е сето богатство на Земјата. На нив им припаѓа болна казна и тие немаат никаков помагач"
        },
        {
            "chapter": 3,
            "verse": 92,
            "text": "Нема да заслужите добро сè додека не дадете дел од тоа што ви е драго! А што и да дадете, Аллах тоа добро го знае"
        }
    ]
}
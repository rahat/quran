{
    "maqras": [
        {
            "chapter": 43,
            "verse": 24,
            "text": "„Зарем и тогаш“ – ќе велеше тој – „кога јас ви носам подобра (вера) од таа којашто од предците ваши сте ја запамтиле?“ А тие ќе одговараа: „Ние не веруваме во тоа што е пратено по вас!“"
        },
        {
            "chapter": 43,
            "verse": 25,
            "text": "И Ние ги казнувавме, па види како завршија тие кои пратениците ги клеветеа за лага"
        },
        {
            "chapter": 43,
            "verse": 26,
            "text": "А кога Ибрахим му рече на таткото свој и на народот свој: „Јас се одрекувам од тие коишто вие ги обожувате"
        },
        {
            "chapter": 43,
            "verse": 27,
            "text": "јас Го обожувам само Тој што ме создаде, бидејќи Тој, навистина, на Вистинскиот пат ќе ме упати.“"
        },
        {
            "chapter": 43,
            "verse": 28,
            "text": "Тој ги направи зборовите на тевхидот (монотеизмот) трајни за потомството свое, за да се враќаат (кон тие зборови)"
        },
        {
            "chapter": 43,
            "verse": 29,
            "text": "А Јас дури и им допуштив на овие, а и на предците нивни, да уживаат сè додека не им дојде Вистината и очигледниот Пратеник"
        },
        {
            "chapter": 43,
            "verse": 30,
            "text": "А кога Вистината им дојде, рекоа: „Ова е магија, и ние во неа никако не веруваме!“"
        },
        {
            "chapter": 43,
            "verse": 31,
            "text": "И уште рекоа: „Зошто не му е објавен овој Куран на некој угледен човек од овие два града?“"
        },
        {
            "chapter": 43,
            "verse": 32,
            "text": "Зарем тие да расподелуваат милоста на Господарот твој? Ние им даваме сè што им е потребно за животот на овој свет и Ние едните над другите ги издигнуваме за неколку степени, за едните да ги служат другите. – А милоста на Господарот твој е подобра од тоа што тие го натрупуваат"
        },
        {
            "chapter": 43,
            "verse": 33,
            "text": "А да немаше сите луѓе да станат неверници, Ние на тие што не веруваат во Семилосниот покривите на куќите од сребро ќе им ги направевме, а и скалите по кои се качуваат"
        },
        {
            "chapter": 43,
            "verse": 34,
            "text": "и вратите на куќите нивни и диваните на коишто се потпираат"
        },
        {
            "chapter": 43,
            "verse": 35,
            "text": "и украси од злато би им дале, бидејќи сето тоа е уживање во животот на овој свет, а оној свет кај Господарот твој ќе биде за тие што ќе ги извршуваат Неговите наредби, а ќе се чуваат од Неговите забрани"
        },
        {
            "chapter": 43,
            "verse": 36,
            "text": "Тој што ќе сврти грб на Опомената на Семилосниот, Ние шејтанот ќе му го натовариме, па тој неразделен другар ќе му стане"
        },
        {
            "chapter": 43,
            "verse": 37,
            "text": "тие луѓето од Вистинскиот пат ќе ги одвраќаат, а луѓето ќе мислат дека се на Вистинскиот пат"
        },
        {
            "chapter": 43,
            "verse": 38,
            "text": "И кога некој од нив ќе дојде пред Нас, ќе рече: „Камо среќа меѓу мене и тебе да имаше раздалеченост колку што има меѓу истокот и западот! Колку злобен другар си бил ти!“"
        },
        {
            "chapter": 43,
            "verse": 39,
            "text": "Тој ден нема да ви е од корист што во маката заедно ќе бидете, кога правевте неправда"
        },
        {
            "chapter": 43,
            "verse": 40,
            "text": "Зар ти да направиш глувите да слушаат и да ги упатиш слепите и тие што се во очигледна заблуда"
        },
        {
            "chapter": 43,
            "verse": 41,
            "text": "Ако ти ја земевме душата, нив сигурно ќе ги казневме"
        },
        {
            "chapter": 43,
            "verse": 42,
            "text": "или, да сакавме да ти го покажеме тоа што им го ветивме - па Ние можеме нив со секаква казна да ги казниме"
        },
        {
            "chapter": 43,
            "verse": 43,
            "text": "Затоа држи се до тоа што ти се објавува, бидејќи ти навистина си на Вистинскиот пат"
        },
        {
            "chapter": 43,
            "verse": 44,
            "text": "Куранот навистина е чест и за тебе и за твојот народ; вие (за него) ќе одговарате"
        },
        {
            "chapter": 43,
            "verse": 45,
            "text": "Погледни воодредбите објавени на Пратениците Наши, кои пред тебе ги праќавме, дали наредивме, покрај Семилосниот, да се обожуваат други божества"
        },
        {
            "chapter": 43,
            "verse": 46,
            "text": "Уште одамна Ние го пративме Муса со доказите Наши кај фараонот и кај главатарите негови, и тој рече: „Јас сум, навистина, Пратеник од Господарот на световите!“"
        },
        {
            "chapter": 43,
            "verse": 47,
            "text": "И бидејќи им ги донесе доказите Наши, тие, одеднаш, почнаа да ги исмејуваат"
        },
        {
            "chapter": 43,
            "verse": 48,
            "text": "И Ние доказите им ги покажувавме, сè еден поголем од друг! И со казна ги опфаќавме, за да се повратат (на Вистинскиот пат)"
        },
        {
            "chapter": 43,
            "verse": 49,
            "text": "Тие велеа: „О, ти маѓепснику! Замоли Го Господарот свој, во наше име, врз основа наветувањето што ти го дал, и ние сигурно по Вистинскиот пат ќе појдеме!“"
        },
        {
            "chapter": 43,
            "verse": 50,
            "text": "А штом од неволјата ќе ги ослободевме, за миг ветувањето го прекршуваа"
        },
        {
            "chapter": 43,
            "verse": 51,
            "text": "И фараонот му се обрати на народот свој: „О, народе мој,“ – рече тој – „зарем не ми припаѓа мене царството во Египет и овие реки кои под мене течат – сфаќате ли"
        },
        {
            "chapter": 43,
            "verse": 52,
            "text": "И зарем јас не сум подобар од овој бедник кој едвај умее да говори"
        },
        {
            "chapter": 43,
            "verse": 53,
            "text": "Зошто не му се ставени белезици од злато или зошто заедно со него не дошле мелеци?“"
        },
        {
            "chapter": 43,
            "verse": 54,
            "text": "И тој го заведе народот свој, па му се покорија; тие навистина беа грешен народ"
        },
        {
            "chapter": 43,
            "verse": 55,
            "text": "А кога го предизвикаа Нашиот гнев, Ние ги казнивме и сите ги потопивме"
        },
        {
            "chapter": 43,
            "verse": 56,
            "text": "и ги направивме пример и поука за подоцнежните народи"
        }
    ]
}
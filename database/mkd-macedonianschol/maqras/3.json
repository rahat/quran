{
    "maqras": [
        {
            "chapter": 2,
            "verse": 44,
            "text": "Зарем од другите барате да прават добри дела, а при тоа себеси се заборавате, а вие Книгата ја читате?! Зар нема да се опаметите"
        },
        {
            "chapter": 2,
            "verse": 45,
            "text": "Барајте помош со трпеливоста и со намазот (молитвата). Тоа е навистина тешко, освен за послушните"
        },
        {
            "chapter": 2,
            "verse": 46,
            "text": "кои се убедени дека ќе се сретнат со Господарот свој и дека Нему ќе Му се вратат"
        },
        {
            "chapter": 2,
            "verse": 47,
            "text": "О, синови Израилови! Сетете се на благодатите Мои кои ви ги подарив и за тоа што над другите светови ве одликував"
        },
        {
            "chapter": 2,
            "verse": 48,
            "text": "И плашете се од Денот кога никој за никого нема да може ништо да направи; кога ничие посредување нема да биде примено, кога од никого откуп нема да се прими и кога на луѓето никој нема да им излезе на помош"
        },
        {
            "chapter": 2,
            "verse": 49,
            "text": "И кога ве спасивме од луѓето на фараонот кои со најтешки маки ве мачеа: машките деца ви ги колеа, а женските во живот ги оставаа - тоа ви беше големо искушение од Господарот ваш"
        },
        {
            "chapter": 2,
            "verse": 50,
            "text": "И кога поради вас морето го раздвоивме и ве спасивме, а луѓето на фараонот пред ваши очи ги потопивме"
        },
        {
            "chapter": 2,
            "verse": 51,
            "text": "И кога одредивме средба со Муса16, вие потоа четириесет ноќи обожувавте теле, правејќи си самите себеси неправда"
        },
        {
            "chapter": 2,
            "verse": 52,
            "text": "Потоа, и покрај сè, ви простивме за да бидете благодарни"
        },
        {
            "chapter": 2,
            "verse": 53,
            "text": "И кога на Муса му дадовме Книга и упатство за разликување на вистината од невистината, за да одите по Вистинскиот пат"
        },
        {
            "chapter": 2,
            "verse": 54,
            "text": "И кога Муса му рече на народот свој: „Народе мој, вие навистина самите себеси неправда си сторивте прифаќајќи го телето; затоа на Создателот свој покајте Му се и престапниците кои се меѓу вас со смрт казнете ги! Тоа е подобро кај Создателот ваш, па ќе ви прости. Тој го прима покајанието и Милостив е"
        },
        {
            "chapter": 2,
            "verse": 55,
            "text": "И кога вие рековте: „Муса, ние нема да ти веруваме сè додека Аллах јасно не Го видиме!“ - па, молња ве удри додека гледавте"
        },
        {
            "chapter": 2,
            "verse": 56,
            "text": "а потоа по смртта ваша ве оживеавме, за да бидете благодарни"
        },
        {
            "chapter": 2,
            "verse": 57,
            "text": "И Ние од облаците ладовина ви направивме, и мана и потполошки ви испраќавме: „Јадете ги убавите јадења со кои ве снабдивме!“ Тие Нам не ни наштетија, туку самите себеси неправда си сторија"
        },
        {
            "chapter": 2,
            "verse": 58,
            "text": "И кога рековме: „Влезете во овој град и јадете колку што сакате; влезете низ портата извршувајќи сеџда и кажете: ,Прошка!‘, па ќе ви ги простиме гревовите ваши, а на тие што прават добри дела ќе им дадеме и повеќе од тоа.“"
        },
        {
            "chapter": 2,
            "verse": 59,
            "text": "Тогаш неправедните го заменија со друг Зборот кој им беше даден, па Ние на неправедните казна од небото им спуштивме, затоа што грешеа"
        }
    ]
}
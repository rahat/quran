{
    "maqras": [
        {
            "chapter": 4,
            "verse": 163,
            "text": "Ние ти објавуваме тебе како што му објавувавме на Нух и на веровесниците по него, а му објавивме и на Ибрахим, и на Исмаил, и на Исхак, и на Јакуб и на внуците, и на Иса, и на Ејјуб94, и на Јунус95, и на Харун, и на Сулејман, а на Давуд му го дадовме Зебурот"
        },
        {
            "chapter": 4,
            "verse": 164,
            "text": "и пративме Пратеници за кои претходно ти кажувавме и Пратеници за кои не ти кажавме. А Аллах, сигурно, разговараше со Муса"
        },
        {
            "chapter": 4,
            "verse": 165,
            "text": "Пративме Пратеници кои радосни вести и опомени донесуваа, за луѓето, после Пратеникот, никакво оправдување пред Аллах да немаат. А Аллах е Силен и Мудар"
        },
        {
            "chapter": 4,
            "verse": 166,
            "text": "Аллах сведочи дека е вистина тоа што ти го објавува, го објавува со Своето знаење, а и мелеците сведочат. А Аллах е доволен како сведок"
        },
        {
            "chapter": 4,
            "verse": 167,
            "text": "Тие коишто неверуваат икои другите од Аллаховиот пат ги одвраќаат, далеку заталкале"
        },
        {
            "chapter": 4,
            "verse": 168,
            "text": "На тие кои не веруваат и кои чинат неправда, Аллах, навистина, нема да им прости и нема да ги упати на патот"
        },
        {
            "chapter": 4,
            "verse": 169,
            "text": "освен патот кон џехеннемот, во кој вечно и засекогаш ќе останат! Тоа на Аллах Му е лесно"
        },
        {
            "chapter": 4,
            "verse": 170,
            "text": "О, луѓе, Пратеникот веќе ви ја донесе Вистината од Господарот ваш; затоа верувајте – подобро е за вас! А ако не верувате, па Аллахово е тоа што е на небесата и на Земјата, и Аллах сè знае и Мудар е"
        },
        {
            "chapter": 4,
            "verse": 171,
            "text": "О, следбеници на Книгата, не застранувајте во своето верување и за Аллах зборувајте ја само вистината! Месих, Иса, синот Мерјемин, е само Аллахов Пратеник, создаден е со Зборот Негов кој на Мерјем ѝ го достави, и живот му даде; затоа верувајте во Аллах и во Неговите Пратеници и не велете: „Тројца се!“ Престанете, подобро е за вас! Аллах е само еден Бог, славен нека е Тој, зарем Тој да има дете?! Негово е тоа што е на небесата и тоа што е на Земјата, и Аллах е доволен заштитник"
        },
        {
            "chapter": 4,
            "verse": 172,
            "text": "На Месих нема да му биде одбивно да признае дека е Аллахов роб, а ниту на мелеците, Нему најблиските. А тие на кои им е одбивно Нему да Му робуваат, и тие коишто ќе бидат вообразени, Аллах сите пред Себе ќе ги собере"
        },
        {
            "chapter": 4,
            "verse": 173,
            "text": "Верниците кои правеле добри дела Тој според заслугата ќе ги награди, и уште, од изобилството Свое, повеќе ќе им даде; а тие коишто биле одбивни и вообразени – на неподносливи маки ќе ги стави и тие нема да најдат, освен Аллах, ни заштитник ни помагач"
        },
        {
            "chapter": 4,
            "verse": 174,
            "text": "О, луѓе, Доказот од Господарот ваш веќе ви стигна и Ние ви ја објавивме Јасната Светлина"
        },
        {
            "chapter": 4,
            "verse": 175,
            "text": "Тие што во Аллах ќе веруваат и цврсто до Него ќе се придржуваат, Тој сигурно во Својата милост и благодат ќе ги воведе, и на Вистинскиот пат кон Себе ќе ги упати"
        },
        {
            "chapter": 4,
            "verse": 176,
            "text": "Тие од тебе бараат толкување. Кажи: „Аллах ќе ви го каже прописот за келала: ако некој умре, а нема дете, но има сестра, нејзе ѝ припаѓа половина од неговото наследство, а тој ќе ја наследи неа ако таа нема дете; а ако се две сестри, на нив им припаѓаат две третини од неговото наследство. А ако се браќа и сестри, тогаш на машкото му припаѓа колку на две женски.“ Тоа Аллах ви го објаснува за да не заталкате. А Аллах знае сè"
        }
    ]
}
{
    "rukus": [
        {
            "chapter": 10,
            "verse": 83,
            "text": "И никој не му поверува на Муса, освен малкумина од фараоновиот народ, од страв да не почнат да ги злоставуваат фараонот и главешините негови, а навистина фараонот беше насилник на Земјата и во злото секоја мерка ја преминуваше"
        },
        {
            "chapter": 10,
            "verse": 84,
            "text": "И Муса рече: „О, народе мој, ако верувате во Аллах, потпрете се на Него, ако сте муслимани!“"
        },
        {
            "chapter": 10,
            "verse": 85,
            "text": "„На Аллах се потпираме!“ – рекоа тие. „Господару наш, немој поради нас да сториш да дојдат во искушение луѓето кои прават насилство"
        },
        {
            "chapter": 10,
            "verse": 86,
            "text": "и спаси нè, со Својата милост, од народот кој не верува"
        },
        {
            "chapter": 10,
            "verse": 87,
            "text": "И Ние им објавивме на Муса и на братот негов: „На својот народ во Египет куќи изградете им и храмови направете ги и во нив молитвите извршувајте ги! А ти израдувај ги верниците!“"
        },
        {
            "chapter": 10,
            "verse": 88,
            "text": "И Муса рече: „Господару наш! Ти им даде на фараонот и на главешините негови богатство за во раскош да живеат на овој свет, а тие, Господару мој, заведуваат од патот Твој! Господару наш, уништи го богатството нивно и запечати ги срцата нивни, па нека не веруваат сè додека не го доживеат неиздржливото страдање.“"
        },
        {
            "chapter": 10,
            "verse": 89,
            "text": "„Услишана е молбата ваша!“ – рече Тој - „А вие двајца останете на Вистинскиот пат и никако немојте да ги следите незналците!“"
        },
        {
            "chapter": 10,
            "verse": 90,
            "text": "И Ние ги пренесовме синовите Израилови преку море, а зад петици им беа фараонот и војниците негови, прогонувајќи ги од злобност и непријателство. А тој, кога почна да се дави, извика: „Јас верувам дека нема друг бог освен Тој во Кого веруваат синовите Израилови и јас се покорувам!“"
        },
        {
            "chapter": 10,
            "verse": 91,
            "text": "Зарем сега, а претходно непослушен беше и раскол сееше"
        },
        {
            "chapter": 10,
            "verse": 92,
            "text": "Денеска ќе го сочуваме само телото твое, за да биде поучен пример на тие по тебе, но мноштвото луѓе се рамнодушни кон Нашите поуки"
        }
    ]
}
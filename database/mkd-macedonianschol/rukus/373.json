{
    "rukus": [
        {
            "chapter": 34,
            "verse": 31,
            "text": "А тие што не веруваат велат: „Ние нема да веруваме во овој Куран ниту во Книгите пред него!“ А кога само би видел кога силниците пред Господарот свој ќе бидат задржани и кога ќе почнат меѓусебно да разговараат: „Да не бевте вие, ние сигурно ќе бевме верници.“ – ќе им речат тие што беа угнетени на тие што беа вообразени"
        },
        {
            "chapter": 34,
            "verse": 32,
            "text": "„А зарем ние од упатството ве одвративме откако на него ви беше укажано? Не, самите си бевте злосторници.“ – ќе им речат вообразените на угнетените"
        },
        {
            "chapter": 34,
            "verse": 33,
            "text": "„Не беше така,“ – ќе им одговорат угнетуваните на вообразените – „туку дење и ноќе интриги подготвувавте кога од нас баравте да не веруваме во Аллах и други за еднакви да Му сметаме.“ И сите ќе ја прикријат тагата кога ќе ја видат казната, а Ние на вратовите на неверниците синџири ќе им ставиме; зарем ќе бидат казнети поинаку освен според тоа што го правеа"
        },
        {
            "chapter": 34,
            "verse": 34,
            "text": "Ние во ниту една населба опоменувач не пративме, а да не рекоа тие кои на раскошен живот беа навикнати: „Ние не веруваме во тоа што е испратено по вас!“"
        },
        {
            "chapter": 34,
            "verse": 35,
            "text": "и да не говореа: „Имаме повеќе богатство и деца; ние нема да бидеме казнети!“"
        },
        {
            "chapter": 34,
            "verse": 36,
            "text": "Кажи: „Господарот мој му дава обилно снабдување на тој што сака, но и скусува, но, повеќето луѓе не знаат"
        }
    ]
}
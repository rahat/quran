{
    "rukus": [
        {
            "chapter": 2,
            "verse": 72,
            "text": "И кога убивте еден човек, па околу него почнавте да се препирате, Аллах даде на виделина да излезе тоа што го скривте"
        },
        {
            "chapter": 2,
            "verse": 73,
            "text": "Па Ние рековме: „Удрете го (мртвиот) со некој нејзин дел!“ – ете така Аллах мртвите ги враќа во живот и ви ги покажува доказите Свои, за да сфатите"
        },
        {
            "chapter": 2,
            "verse": 74,
            "text": "Но срцата ваши, после тоа, станаа тврди како камен, или уште потврди! А има камења од кои реки избиваат; има камења кои пукаат и од кои вода излегува, а навистина има и такви кои од страв пред Аллах се рушат. А Аллах не го занемарува тоа што вие го правите"
        },
        {
            "chapter": 2,
            "verse": 75,
            "text": "Зарем вие се надевате дека тие (евреите) ќе ви поверуваат, иако некои од нив Аллаховиот говор го слушаа, за, откако го сфатија, свесно да го искриват"
        },
        {
            "chapter": 2,
            "verse": 76,
            "text": "Кога ќе ги сретнат верниците, тие велат: „Веруваме!“, а штом ќе останат сами едни со други, велат: „Зарем ќе им го кажувате тоа што Аллах на вас ви го објавил, па тоа да им биде обвинение против вас пред Господарот ваш? Зарем нема да се опаметите?“"
        },
        {
            "chapter": 2,
            "verse": 77,
            "text": "А зарем тие не знаат дека Аллах го знае и тоа што го кријат и тоа што го покажуваат"
        },
        {
            "chapter": 2,
            "verse": 78,
            "text": "Некои од нив се неписмени и не знаат за Книгата, туку само измислици. Тие само измислуваат"
        },
        {
            "chapter": 2,
            "verse": 79,
            "text": "А тешко на тие кои со своите раце пишуваат книга, а потоа велат: „Ова е од Аллах.“, со цел незначителна корист да извлечат. И тешко ним за тоа што нивните раце го пишуваат и тешко ним што на тој начин заработуваат"
        },
        {
            "chapter": 2,
            "verse": 80,
            "text": "Тие велат: „Огнот нема да нè допира повеќе од неколку дена.“ Кажи: „Дали добивте ветување од Аллах за тоа – бидејќи Аллах нема да го прекрши ветувањето Свое – или за Аллах го кажувате тоа што не го знаете?“"
        },
        {
            "chapter": 2,
            "verse": 81,
            "text": "А не е така! Бидејќи тие што ќе прават зло и гревовите нивни ќе ги стигнат од сите страни, тие жители на џехеннемот20 (пеколот) ќе бидат и во него вечно ќе останат"
        },
        {
            "chapter": 2,
            "verse": 82,
            "text": "А тие што ќе веруваат и што ќе прават добри дела – тие ќе бидат жители на џеннетот и во него вечно ќе престојуваат"
        }
    ]
}
{
    "rukus": [
        {
            "chapter": 10,
            "verse": 93,
            "text": "И Ние синовите Израилови во убав предел ги населивме и со вкусна храна ги снабдивме, и дури тогаш кога им дојде вистинското сознание, тие се подвоија во мислењата. А Господарот твој сигурно ќе им пресуди на Судниот ден за тоа за што се подвоија"
        },
        {
            "chapter": 10,
            "verse": 94,
            "text": "Ако се сомневаш во тоа што ти го објавуваме, запрашај ги тие што ја читаат Книгата што е пред тебе објавена. Тебе Вистината од Господарот твој ти доаѓа и никако немој да бидеш од тие што се сомневаат"
        },
        {
            "chapter": 10,
            "verse": 95,
            "text": "И немој никако да бидеш од тие што Аллаховите докази не ги признаваат, за да не бидеш изгубен"
        },
        {
            "chapter": 10,
            "verse": 96,
            "text": "А тие на кои ќе им се оствари Зборот од Господарот твој, навистина нема да веруваат"
        },
        {
            "chapter": 10,
            "verse": 97,
            "text": "дури и да им дојдат сите докази, сè додека не доживеат неиздржливо страдање"
        },
        {
            "chapter": 10,
            "verse": 98,
            "text": "Зашто немаше ниту еден град кој поверува и на кој верувањето негово му користеше, освен на народот Јунусов, на кој кога поверува, срамното страдање од животот на овој свет им го отстранивме и уште некое време да уживаат им дадовме"
        },
        {
            "chapter": 10,
            "verse": 99,
            "text": "Господарот твој да сака, на Земјата сите би биле верници. Па зошто тогаш ти да ги тераш луѓето да бидат верници"
        },
        {
            "chapter": 10,
            "verse": 100,
            "text": "Ниту еден човек не е верник без Аллаховата волја; а Тој ги казнува тие што не сакаат да размислат"
        },
        {
            "chapter": 10,
            "verse": 101,
            "text": "Кажи: „Набљудувај го тоа што е на небесата и на Земјата!“ А од никаква корист нема да им бидат доказите и опомените на народот што не сака да верува"
        },
        {
            "chapter": 10,
            "verse": 102,
            "text": "Зарем тие чекаат да ги снајде нешто слично на тоа што ги снашло тие кои пред нив биле и исчезнале? Кажи: „Па чекајте, и јас со вас ќе чекам!“"
        },
        {
            "chapter": 10,
            "verse": 103,
            "text": "Потоа ги спасувавме Пратениците Наши и тие што веруваа. Ете, Нашата должност е така да ги спасиме верниците"
        }
    ]
}
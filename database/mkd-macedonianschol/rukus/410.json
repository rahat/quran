{
    "rukus": [
        {
            "chapter": 40,
            "verse": 61,
            "text": "Аллах ви ја даде ноќта за во неа да одмарате, а денот видлив. Аллах е неизмерно добар кон луѓето, но, повеќето луѓе не заблагодаруваат"
        },
        {
            "chapter": 40,
            "verse": 62,
            "text": "Тоа ви е, ете, Аллах, Господарот ваш, Создателот на сè, друг бог освен Него нема, па каде се одметнувате тогаш"
        },
        {
            "chapter": 40,
            "verse": 63,
            "text": "Така се одметнуваа и тие што Аллаховите докази ги негираа"
        },
        {
            "chapter": 40,
            "verse": 64,
            "text": "Аллах ви ја направи Земјата престојувалиште, а небото здание, и ве обликуваше, а ликовите ваши ги прави убави, и со пријатна храна ве снабдува. Тоа е Аллах, Господарот ваш, и нека е Возвишен Аллах, Господарот на световите"
        },
        {
            "chapter": 40,
            "verse": 65,
            "text": "Тој е Живиот, нема друг бог освен Него, па, молете Го, исповедајќи Му чиста вера: „Благодарноста Му припаѓа на Аллах, Господар на световите!“"
        },
        {
            "chapter": 40,
            "verse": 66,
            "text": "Кажи: „Мене ми е забрането да ги обожувам тие кои вие, покрај Аллах, ги молите, бидејќи ми дојдоа јасни докази од Господарот мој, а наредено ми е да Му се предадам на Гоподарот на световите"
        },
        {
            "chapter": 40,
            "verse": 67,
            "text": "Тоа е Тој што ве создаде од земја, потоа од капка семе, потоа од грутка, потоа како доенчиња ве изведува, и до мажественото доба да стигнете, и старци да станете – а некои од вас умираат и порано – и до одредениот рок да поживеете, за да можете да сфатите"
        },
        {
            "chapter": 40,
            "verse": 68,
            "text": "Тој живот и смрт дава! А кога нешто ќе одлучи, само ќе каже: „Биди!“ – и тоа бидува.“"
        }
    ]
}
{
    "maqras": [
        {
            "chapter": 17,
            "verse": 99,
            "text": "A nuk e kuptuan ata se All-llahu që krijoi qiejt e tokën është i plotfuqishëm që të krijojë ashtu siç janë ata, dhe Ai u ka caktuar afatin (e vdekjes e të ringjalljes) në të cilin nuk ka dyshim, po zullumqarët nuk deshën tjetër, vetëm të refuzojnë"
        },
        {
            "chapter": 17,
            "verse": 100,
            "text": "Thuaj: \"Sikur t´i kishit depot e begative të Zotit tim, nga frika se po shpenzohen, do të bëheni koprracë; njeriu është dorështrënguar"
        },
        {
            "chapter": 17,
            "verse": 101,
            "text": "Ne i patëm dhënë Musait nëntë argumente (mrekulli) të qarta. Pyeti pra ti (Muhammed) beni israilët (nëse duan të dëshmojnë) kur ai u ka ardhur atyre (Musai), e atij i pat thënë faraoni: \"O Musa, unë mendoj ti je i magjepsur"
        },
        {
            "chapter": 17,
            "verse": 102,
            "text": "Ai (Musai) tha: \"Po ti e di se ato (mrekullitë) nuk i zbriti kush tjetër pos Zotit të qiejve e të tokës, i zbriti të dukshme, e unë besoj, o faraon, se ti je i shkatërruar"
        },
        {
            "chapter": 17,
            "verse": 103,
            "text": "Ai (faraoni) deshi t´i dëbojë ata nga vendi (Egjipti), kurse Ne e përmbysëm atë dhe të gjithë ata që ishin me të së bashku"
        },
        {
            "chapter": 17,
            "verse": 104,
            "text": "Pas tij beni israilëve u thamë: \"Rrini në vend, e kur të vijë koha e botës tjetër, Ne ju sjellim të gjithëve të përzier"
        },
        {
            "chapter": 17,
            "verse": 105,
            "text": "Ne me urtësi e zbritëm atë (Kur´anin) dhe me urtësi është zbritur. E ty nuk të dërguam tjetër vetëm se përgëzues dhe qortues"
        },
        {
            "chapter": 17,
            "verse": 106,
            "text": "Dhe (ta shpallëm) Kur´anin që Ne e ndamë pjesë - pjesë për t´ua lexuar njerëzve dalëngadalë dhe ashtu e shpallëm atë një pas një"
        },
        {
            "chapter": 17,
            "verse": 107,
            "text": "Thuaj: \"I besuat ju atij ose nuk i besuat (atij nuk i bëhet dëm), e atyre që u është dhënë dijeni (nga librat e parë) para tij, kur u lexohet atyre, ata hedhen me fytyra (përdhe) duke i bërë sexhde"
        },
        {
            "chapter": 17,
            "verse": 108,
            "text": "Dhe thonë: \"I lartësuar është Zoti ynë, premtimi i Zotit tonë është realizuar"
        },
        {
            "chapter": 17,
            "verse": 109,
            "text": "Dhe duke qarë hidhen me fytyra (kur dëgjojnë Kur´anin) dhe ai ua shton edhe më përuljen (ndaj All-llahut)"
        },
        {
            "chapter": 17,
            "verse": 110,
            "text": "Thuaj: \"Thërrisni: All-llah ose thërrisni Er Rrahman, me cilindo që ta thërrisni (me këta dy emra), emrat e Tij janë më të bukurit. E ti mos ngrit zërin (duke lexuar) në namazin tënd, po as mos e ul tepër në të, mes kësaj kërkoje një rrugë mesatare"
        },
        {
            "chapter": 17,
            "verse": 111,
            "text": "Dhe thuaj: \"Falënderuar qoftë All-llahu, i cili nuk pati fëmijë dhe nuk ka për Të shok në sundim, dhe sa i përket aftësisë, nuk ka nevojë për ndihmëtarë, dhe madhëroje Atë me madhërinë që i takon"
        },
        {
            "chapter": 18,
            "verse": 1,
            "text": "Falënderimi i takon vetëm All-llahut që ia shpalli robit të vet Librin dhe në të nuk lejoi ndonjë kundërthënie"
        },
        {
            "chapter": 18,
            "verse": 2,
            "text": "(ia shpalli) Të saktë (pa shmangie), pët t´ua tërhequr vërejtjen (atyre që nuk besojnë) ndaj një dënimi të rëndë prej Tij, e për t´i përgëzuar besimtarët që bëjnë vepra të mira, se ata do të kenë një shpërblim të mrekullueshëm"
        },
        {
            "chapter": 18,
            "verse": 3,
            "text": "Duke qenë në të përgjithmonë"
        },
        {
            "chapter": 18,
            "verse": 4,
            "text": "Për t´ua tërhequr vërejtjen atyre që thanë se All-llahu ka fëmijë"
        },
        {
            "chapter": 18,
            "verse": 5,
            "text": "Dhe për atë (fëmijë), as ata, e as të parët e tyre nuk kanë kurrfarë dijenie. Sa e madhe është ajo fjalë që del nga gojët e tyre, e ata nuk thonë tjetër vetëm se gënjeshtër"
        },
        {
            "chapter": 18,
            "verse": 6,
            "text": "A thua ti do ta shkatërrosh veten nga hidhërimi pas tyre, nëse ata nuk i besojnë këtij ligjërimi (Kur´anit)"
        },
        {
            "chapter": 18,
            "verse": 7,
            "text": "Gjithçka që është mbi tokë, Ne e bëmë stoli të saj, për t´i provuar ata, se cili prej tyre do të jetë më vepërmirë"
        },
        {
            "chapter": 18,
            "verse": 8,
            "text": "Ne kemi për ta bërë gjithçka që është mbi të dhé pa bimë (shkatërrojmë çdo gjelbërim)"
        },
        {
            "chapter": 18,
            "verse": 9,
            "text": "A mos mendove ti se ata të vendosurit e shpellës dhe Rekimit ishin nga mrekullitë Tona më të çuditshme"
        },
        {
            "chapter": 18,
            "verse": 10,
            "text": "Kur djelmoshat u strehuan në shpellë e thanë: \"O Zoti ynë, na dhuro nga ana Jote mëshirë dhe na përgatit udhëzim të drejtë në tërë çështjen tonë"
        },
        {
            "chapter": 18,
            "verse": 11,
            "text": "Ne u vumë mbulojë mbi veshët e tyre (i vumë në gjumë) në shpellë për disa vite me radhë"
        },
        {
            "chapter": 18,
            "verse": 12,
            "text": "Pastaj ata i zgjuam (prej gjumit) për të parë se cili prej atyre dy grupeve është më preciz në njehsimin e kohës sa qëndruan gjatë"
        },
        {
            "chapter": 18,
            "verse": 13,
            "text": "Ne po të rrëfejmë saktë çështjen e tyre. Ata ishin disa djelmosha, kishin besuar Zotin e tyre, e Ne atyre edhe më ua shtuam bindjen"
        },
        {
            "chapter": 18,
            "verse": 14,
            "text": "Edhe i forcuam zemrat e tyre (i bëmë të qëndrueshëm) saqë kur u ngritën, thanë: \"Zoti ynë është Zot i qiejve e i tokës, nuk adhurojmë ndonjë zot tjetër pos Tij\", pse atëherë do të thoshim diçka shumë mizore"
        },
        {
            "chapter": 18,
            "verse": 15,
            "text": "Këta, populli ynë ka besuar zota të tjerë pos Atij, pse pra nuk sjellin ndonjë argument të qartë për ata? A ka më mizor se ai që shpif gënjeshtër ndaj All-llahut"
        },
        {
            "chapter": 18,
            "verse": 16,
            "text": "Derisa jeni izoluar prej tyre dhe prej asaj që adhurojnë ata, pos All-llahut, atëherë strehohuni në shpellë, e Zoti juaj ju dhuron nga mëshira e tij e gjerë dhe ju lehtëson në çështjen tuaj atë që është në dobinë tuaj"
        }
    ]
}
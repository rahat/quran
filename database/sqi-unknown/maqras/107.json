{
    "maqras": [
        {
            "chapter": 16,
            "verse": 1,
            "text": "Erdhi (është afruar) caktimi i All-llahut (kijameti), pra mos kërkoni ngutjen (ardhjen para kohës) e tij! E pastër dhe e lartë është madhëria e Tij në krahasim me atë që ata i shoqërojnë (shokë)"
        },
        {
            "chapter": 16,
            "verse": 2,
            "text": "Me urdhrin e Tij ia zbret engjëjt me shpallje atij që Ai dëshiron nga robtë e vet (duke thënë) t´ua tërhiqni vërejtjen (t´i njoftoni) se nuk ka të adhuruar (zot) tjetër vetëm Unë, pra të më keni frikën"
        },
        {
            "chapter": 16,
            "verse": 3,
            "text": "I krijoi qiejt e tokën me urtësi precize. I lartë është Ai nga çka ata (idhujtarët) i shoqërojnë"
        },
        {
            "chapter": 16,
            "verse": 4,
            "text": "E krijoi njeriun nga një pikë (uji), kur qe, ai (njeriu) kundërshtar i hapët"
        },
        {
            "chapter": 16,
            "verse": 5,
            "text": "Edhe kafshët Ai i krijoi dhe në saje të këtyre ju mund të mbroheni (nga të ftohtit), keni edhe dobi të tjera dhe prej tyre hani"
        },
        {
            "chapter": 16,
            "verse": 6,
            "text": "Në to (në kafshët) ju shihni hijeshi (idili) kur në mbrëmje ato i ktheni (nga kullosa) dhe kur në mëngjes i lëshoni (për në kullosë)"
        },
        {
            "chapter": 16,
            "verse": 7,
            "text": "Ato bartin barrën tuaj (të rëndë) në ndonjë vend (të largët) që ju do të arrinit atje me shumë vështirësi (me gjysmë shpirti). Vërtet, Zoti juaj është shumë Bamirës dhe shumë Mëshirues"
        },
        {
            "chapter": 16,
            "verse": 8,
            "text": "Edhe kuajt (i krijoi), edhe mushkat edhe gomarët, për t´ju hipur atyre dhe si stoli, e Ai krijon (për hipje) çka ju (tash) nuk dini"
        },
        {
            "chapter": 16,
            "verse": 9,
            "text": "Udhëzimi për në rrugë të drejtë i takon All-llahut e ka edhe rrugë që është e shtrembër. Po sikur të kishte dëshiruar Ai, do t´u kishte udhëzuar që të gjithëve"
        },
        {
            "chapter": 16,
            "verse": 10,
            "text": "Ai është që për ju lëshoi nga (lart) qielli ujë, që prej tij të keni për të pirë dhe prej tij të keni bimë që në to do t´i kullotni (bagëtinë)"
        },
        {
            "chapter": 16,
            "verse": 11,
            "text": "Me atë (shiun) mbijnë, për të mirën tuaj, të lashtat, ullinjtë, hurmat, rrushnajat dhe nga të gjitha frutat (e pemëve). Në këto (të mira) ka argumente për një popull që vështron"
        },
        {
            "chapter": 16,
            "verse": 12,
            "text": "Dhe për ju nënshtroi natën e ditën dhe diellin e hënën. Edhe yjet janë të nënshtruar me urdhrin e Tij. Vërtet, në këto ka argumente për një popull që mendon"
        },
        {
            "chapter": 16,
            "verse": 13,
            "text": "Edhe për atë që ju krijoi në tokë lloje të ndryshme (bagëti, bimë, pemë, minerale etj.), ka fakte për një popull që di të merrë përvojë"
        },
        {
            "chapter": 16,
            "verse": 14,
            "text": "Pastaj, Ai është që nënshtroi detin, që prej tij të hani mish të freskët, e prej tij të nxirrni stoli që i mbani (i vishni), e i sheh anijet si çajnë (lundrojnë) në të (me ushtimë e çajnë ujin në det). Ua nënshtroi që të shfrytëzoni nga begatitë e Tij dhe"
        },
        {
            "chapter": 16,
            "verse": 15,
            "text": "Dhe Ai vuri kodra (të forta) në tokë, ashtu që ajo të mos lëkundet me ju, (bëri) edhe lumenj e rrugë që të mund të orientoheni"
        },
        {
            "chapter": 16,
            "verse": 16,
            "text": "Vuri edhe shenja të tjera (për orientim ditën), ndërsa (natën) ata orientohen me anën e yjeve"
        },
        {
            "chapter": 16,
            "verse": 17,
            "text": "Atëherë pra, a është Ai që krijon njësoj, sikurse ai që nuk krijon? A nuk po mendoni"
        },
        {
            "chapter": 16,
            "verse": 18,
            "text": "Po edhe nëse përpiqeni t´i numëroni dhuntitë (të mirat) e All-llahut, nuk do të mund të arrini t´i përcaktoni ato. Me siguri All-llahu shumë fal dhe shumë mëshiron"
        },
        {
            "chapter": 16,
            "verse": 19,
            "text": "All-llahu e di atë që ju e fshihni dhe atë që e publikoni"
        },
        {
            "chapter": 16,
            "verse": 20,
            "text": "Ata (idhujt) që i adhurojnë (idhujtarët) pos All-llahut, ata nuk krijojnë asnjë send, po vetë ata janë të krijuar"
        },
        {
            "chapter": 16,
            "verse": 21,
            "text": "Janë të vdekur e jo të gjallë, dhe ata nuk e dinë se kur do të ringjallen (adhuruesit e tyre)"
        },
        {
            "chapter": 16,
            "verse": 22,
            "text": "Zoti juaj (që meriton adhurim) është një Zot, e ata që nuk e besojnë botën tjetër, zemrat e tyre janë mohuese (të njësisë së Zotit) dhe ata janë kryelartë"
        },
        {
            "chapter": 16,
            "verse": 23,
            "text": "Është e vërtetë se All-llahu e di atë që e fshehin dhe atë që e shfaqin haptazi dhe se Ai nuk i do arrogantët"
        },
        {
            "chapter": 16,
            "verse": 24,
            "text": "Kur atyre u thuhet (mohuesve): \"Ç´është ajo që shpalli Zoti juaj?\", ata thonë: \"Mite të popujve të hershëm"
        },
        {
            "chapter": 16,
            "verse": 25,
            "text": "(E thonë atë shpifje) Sa për t´i bartur në ditën e gjykimit mëkatet e veta të plota dhe një pjesë të mëkateve të atyre që, pa farë arsye i mashtruan dhe i humbën. Sa e keqe është ajo me çka ngarkohen"
        },
        {
            "chapter": 16,
            "verse": 26,
            "text": "Edhe ata që ishin para tyre vënë intriga. Po All-llahu rrënoi në themel ndërtimet e tyre (intrigat) dhe kulmi u shemb mbi ta, dhe ashtu u erdhi dënimi kah nuk e kujtuan"
        },
        {
            "chapter": 16,
            "verse": 27,
            "text": "Mandej, në ditën e gjykimit Ai i turpëron ata dhe thotë: \"Ku janë ata që m´i bënit shokë Mua dhe për hir të tyre grindeshit?\" E ata që ishin të zotët e dijes, do të thonë: \"Vërtet, sot turpësia dhe e keqja i përfshiu jobesimtarët"
        },
        {
            "chapter": 16,
            "verse": 28,
            "text": "Të cilët, duke qenë mizorë të së vetvetes së tyre, engjëjt ua marrin shpirtin, e ata shprehin dorëzimin (në momentin e vdekjes, duke thënë): \"Ne nuk ishim që bëmë ndonjë të keqe!\" (u jipet përgjigjja). Po All-llahu e di shumë mirë atë që e punuat ju"
        },
        {
            "chapter": 16,
            "verse": 29,
            "text": "Andaj, hyni në dyert e xhehennemit, aty do të jeni përjetë: sa vend i keq është ai i kryelartëve"
        }
    ]
}
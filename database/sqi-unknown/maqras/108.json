{
    "maqras": [
        {
            "chapter": 16,
            "verse": 30,
            "text": "Atyre që patën frikë nga (dënimi) All-llahu, u thuhet: \"Ç´është ajo që shpalli Zoti juaj?\" Ata thoshin: \"Shpalli çdo të mirë!\" Ata që bënë vepra të mira, edhe në këtë jetë kanë shpërblim të mirë, por shpërblimi i tyre në botën tjetër është shumë më i mirë"
        },
        {
            "chapter": 16,
            "verse": 31,
            "text": "Është Xhenneti i Adn-it, ku do të hyjnë, nën të rrjedhin lumenj, aty kanë çka të dëshirojnë, ashtu i shpërblen All-llahu të ruajturit"
        },
        {
            "chapter": 16,
            "verse": 32,
            "text": "Të cilëve duke qenë të pastër, engjëjt ua marrin shpirtin, duke u thënë: \"Selamun alejkum\" - gjetët shpëtimin, hyni në xhennet, për hir të asaj që vepruat"
        },
        {
            "chapter": 16,
            "verse": 33,
            "text": "A mos presin ata (idhujtarët) diçka tjetër përveç t´u vijnë engjëjt (e t´ua marrin shpirtin) ose t´u vijë urdhri (dënimi) i Zotit tënd. Ashtu punonin ata që ishin para tyre, pra All-llahu nuk u bëri padrejtësi atyre, por ata ishin që vetvetes i bënë padre"
        },
        {
            "chapter": 16,
            "verse": 34,
            "text": "Andaj, ata i goditi dënimi i të këqijave që i bënë dhe i kaploi (i përfshiu ajo e keqe) ajo me të cilën ata talleshin"
        },
        {
            "chapter": 16,
            "verse": 35,
            "text": "Ata që i bënin shok Zotit (idhujtarët) thanë: \"Sikur të kishte dashur All-llahu, as ne, e as prindërit tanë nuk do të adhuronim asnjë send pos Tij, dhe nuk do të ndalonim (nuk do ta konsideronim të ndaluar) asnjë send pos (ndalesave të) Tij. Kështu (këso)"
        },
        {
            "chapter": 16,
            "verse": 36,
            "text": "Ne dërguam në çdo popull të dërguar që t´u thonë: \"Adhuroni vetëm All-llahun, e largojuni djajve (adhurimit të tyre)!\" Por, pati nga ata që All-llahu e udhëzoi dhe pati nga ata që ishte i gjykuar me humbje, pra udhëtoni nëpër botë dhe shihni se si ishte f"
        },
        {
            "chapter": 16,
            "verse": 37,
            "text": "Nëse ti (Muhammed) përpiqesh për t´i vënë në rrugë të drejtë ata, (dije se) All-llahu nuk e udhëzon atë që e ka humbur, dhe për ata nuk ka ndihmëtar"
        },
        {
            "chapter": 16,
            "verse": 38,
            "text": "Ata u betuan në All-llahun, me betimin e tyre të fortë se \"All-llahu nuk e ringjall atë që vdes!\" Po, (i ringjall) ai është premtim i Tij i prerë, por shumica e njerëzve nuk dinë"
        },
        {
            "chapter": 16,
            "verse": 39,
            "text": "I ringjall për t´ua sqaruar atyre atë për çka përçaheshin dhe, për t´ua bërë me dije atyre që nuk besuan se me të vërtetë ishin gënjeshtarë"
        },
        {
            "chapter": 16,
            "verse": 40,
            "text": "Ne kur dëshirojmë një send vetëm i themi atij: \"Bëhu!\", ai menjëherë bëhet"
        },
        {
            "chapter": 16,
            "verse": 41,
            "text": "Ata që migruan për hir të All-llahut, e pasi që u torturuan, atyre gjithsesi do t´u mundësojmë vendbanim të mirë edhe në këtë botë, po shpërblimi i botës tjetër është edhe më i madh, sikur njerëzit ta dinin (për atë shpërblim)"
        },
        {
            "chapter": 16,
            "verse": 42,
            "text": "Janë ata që bënë durim edhe vetëm Zotit të tyre iu mbështetën"
        },
        {
            "chapter": 16,
            "verse": 43,
            "text": "Ne as para teje nuk dërguam tjetër, përveç burra, të cilëve u dhamë shpallje. Ju (idhujtarë) pyetni pra dijetarët (e Tevratit e të Inxhilit) nëse ju nuk dini"
        },
        {
            "chapter": 16,
            "verse": 44,
            "text": "(I patëm dërguar) Me argumente e me libra të shenjtë. Ty ta zbritëm Kur´anin që t´u shpjegosh njerëzve atë që u është shpallur atyre, me shpresë se do ta studiojnë (Kur´anin)"
        },
        {
            "chapter": 16,
            "verse": 45,
            "text": "A mos janë të sigurt ata që përgatitën kurthe, se All-llahu nuk do t´i trandë ata me tokën, ose nuk do t´u vijë atyre dënimi kah nuk e mendojnë"
        },
        {
            "chapter": 16,
            "verse": 46,
            "text": "Ose t´i rrëmbejë ata duke qenë në udhëtimet e tyre (për jetë e tregti), e ata nuk mund t´i shpëtojnë asaj"
        },
        {
            "chapter": 16,
            "verse": 47,
            "text": "Ose do t´i kapë ata duke qenë në panikë nga frika. Po, s´ka dyshim se Zoti juaj është i butë, i mëshirshëm (andaj nuk ua ngut dënimin)"
        },
        {
            "chapter": 16,
            "verse": 48,
            "text": "A nuk po shohin ata (keqbërësit) se çdo send që e krijoi All-llahu, e sjell hijen e vet djathtas dhe majtas duke iu përulur All-llahut (duke i bërë sexhde) dhe duke qenë respektues e përulës (e si e mbajnë veten lart disa njerëz)"
        },
        {
            "chapter": 16,
            "verse": 49,
            "text": "Vetëm All-llahut i bën sexhde çdo gjallesë që është në qiej e që është në tokë, e edhe engjëjt, ata nuk bëjnë kryelartësi"
        },
        {
            "chapter": 16,
            "verse": 50,
            "text": "I frikësohen Zotit të tyre që është mbi ta dhe i përmbahen në përpikëri asaj me çka urdhërohen"
        }
    ]
}
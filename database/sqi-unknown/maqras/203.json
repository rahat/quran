{
    "maqras": [
        {
            "chapter": 47,
            "verse": 10,
            "text": "A nuk udhëtuan ata nëpër tokë e të shohin se si ishte mbarimi i atyre që ishin përpara tyre e që All-llahu ata i rrënoi, e edhe mosbesimtarët (mekas) i pret shembulli i tyre"
        },
        {
            "chapter": 47,
            "verse": 11,
            "text": "Këtë ngase All-llahu është mbrojtës i atyre që besuan, kurse për jobesimtarët nuk ka mbrojtje"
        },
        {
            "chapter": 47,
            "verse": 12,
            "text": "Ata që besuan dhe bënë vepra të mira All-llahu do t´i shtie në xhennete nëpër të cilat rrjedhin lumenj, e ata që nuk besuan, përjetojnë kënaqësi (në këtë jetë) dhe hanë ashtu si hanë kafshët, e vendi i tyre është zjarri"
        },
        {
            "chapter": 47,
            "verse": 13,
            "text": "Se sa (popullatë) qytetesh që ishin shumë më të fortë se qyteti nga i cili të dëbuam ty, Ne i kemi shkatërruar dhe për ta nuk pati ndihmëtar"
        },
        {
            "chapter": 47,
            "verse": 14,
            "text": "A është i njëjtë ai, që është i mbështetur në argument të qartë prej Zotit të vet, si ai që veprat e tij të këqija i janë hijeshuar dhe ndjekin epshet e veta"
        },
        {
            "chapter": 47,
            "verse": 15,
            "text": "Shembulli i xhennetit, i cili u është premtuar atyre që janë ruajtur (të devotshëm), në të cilin ka lumenj me ujë të mirë për pije, lumenj nga qumështi me shije të paprishur, lumenj nga vera e shijshme për njerëz, lumenj nga mjalti i kulluar, ata kanë aty"
        },
        {
            "chapter": 47,
            "verse": 16,
            "text": "Prej tyre ka asish që vijnë të dëgjojnë ty, por kur largohen prej teje, u drejtohen atyre që kanë dije u thonë: \"Çka tha ai (Muhammedi) më parë?\" Ata janë zemrat e të cilëve i ka vulosur All-llahu e ata udhëhiqen pas dëshirave të veta"
        },
        {
            "chapter": 47,
            "verse": 17,
            "text": "Kurse ata që e gjetën rrugën e drejtë, Ai atyre u shton edhe më udhëzimin në rrugën e drejtë dhe u ofron mundësi të jenë edhe më të matur"
        },
        {
            "chapter": 47,
            "verse": 18,
            "text": "Po ata a presin tjetër, pos kijametit, i cili do t´u vijë befas, e parashenjat e tij tashmë kanë ardhur. E prej nga atyre këshillimi (pendimi) kur t´u vijë kijameti"
        },
        {
            "chapter": 47,
            "verse": 19,
            "text": "Atëherë, dije se nuk ka zot tjetër pos All-llahut, kërko falje për mëkatin tënd, për të besimtarëve e të besimtareve, All-llahu e di për lëvizjet tuaja (për veprat) dhe për vendin tuaj"
        },
        {
            "chapter": 47,
            "verse": 20,
            "text": "E ata që besuan po thonë: \"Përse të mos shpallet një sure (që na e obligon luftën)?\" E kur u shpall sureja e qartë dhe në të u përmed lufta, i sheh ata, të cilët kanë zemra të sëmura (të dyshimta), të shikojnë me një shikim si të ishin në agoni të vdekjes"
        },
        {
            "chapter": 47,
            "verse": 21,
            "text": "Një respekt dhe një fjalë e mirë (do të ishte më e mirë për ta). E kur çështja (e luftës) të jetë vendosur, do të ishte mirë për ata të jenë besnikë ndaj All-llahut"
        },
        {
            "chapter": 47,
            "verse": 22,
            "text": "A pritet prej jush (hipokritëve) që nëse merrni sundimin (ose zbrapseni prej fesë islame) të bëni trazira në tokë dhe të ndërpreni lidhjet e akraballëkut"
        },
        {
            "chapter": 47,
            "verse": 23,
            "text": "Të tillët janë që All-llahu i mallkoi, i bëri të shurdhët dhe ua verboi të parit e tyre"
        },
        {
            "chapter": 47,
            "verse": 24,
            "text": "A nuk e studiojnë me vëmendje Kur´anin? Por jo, ata janë zemra që kanë drynat e vet"
        },
        {
            "chapter": 47,
            "verse": 25,
            "text": "Nuk ka dyshim se ata që u kthyen prapa (në mosbesim) pasi që u ishte sqaruar rruga e drejtë, djalli ua hijeshoi dhe shpresë të rrejshme u premtoi"
        },
        {
            "chapter": 47,
            "verse": 26,
            "text": "Këtë ngase atyre që e urrejtën atë që e shpalli All-llahu (jehudive), u thanë: \"Ne do t´ju dëgjojmë juve për disa çështje!\" Po All-llahu i di fshehtësitë e tyre"
        },
        {
            "chapter": 47,
            "verse": 27,
            "text": "E si do të jetë atëherë puna e tyre kur engjëjt t´ua marrin shpirtin duke i rrahur fytyrave dhe shpinave të tyre"
        },
        {
            "chapter": 47,
            "verse": 28,
            "text": "E atë (dënim) për shkak se ata ndoqën rrugën të cilën All-llahu e urren, kurse e urrejtën atë që Ai e pëlqen, prandaj Ai ua asgjësoi veprat e tyre"
        },
        {
            "chapter": 47,
            "verse": 29,
            "text": "A menduan ata që në zemrat e tyre kanë dyshim, se All-llahu nuk do të zbulojë mllefin e tyre"
        },
        {
            "chapter": 47,
            "verse": 30,
            "text": "E sikur të kishim dashur Ne, do t´i tregonim ty se kush janë ata, e do t´i njihje konkret, po me siguri do t´i njohësh përmes mënyrës së fjalës së tyre, e All-llahu i di veprat tuaja"
        },
        {
            "chapter": 47,
            "verse": 31,
            "text": "Ne do t´u sprovojmë juve, derisa t´i njohim (të dihen konkretisht) luftëtarët dhe ata që ishin të qëndrueshëm nga mesi juaj, po edhe do t´i sprovojmë veprat tuaja"
        },
        {
            "chapter": 47,
            "verse": 32,
            "text": "Ata që nuk besuan dhe penguan të tjerët nga rruga e All-llahut, edhe pse u ishte sqaruar rruga e drejtë, e kundërshtuan të dërguarin, ata asgjë nuk mund t´i bëjnë dëm All-llahut dhe Ai do t´ua zhduk veprat e tyre"
        }
    ]
}
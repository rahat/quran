{
    "maqras": [
        {
            "chapter": 18,
            "verse": 99,
            "text": "(Kur të vijë caktimi i Zotit, ose kur të dalin Jexhuxh Mexhuxhët) Ne bëjmë atë ditë që ata të përzihen si valët njëra me tjetrën. Dhe i fryhet Surit (për herën e dytë) e të gjithë ata i tubojmë"
        },
        {
            "chapter": 18,
            "verse": 100,
            "text": "Atë ditë ua prezentojmë xhehennemin jobesimtarëve me një prezentim të hapët (trishtues)"
        },
        {
            "chapter": 18,
            "verse": 101,
            "text": "Atyre që sytë i kishin të mbuluara ndaj argumenteve të Mia dhe që nuk mund të dëgjonin (fjalët e All-llahut)"
        },
        {
            "chapter": 18,
            "verse": 102,
            "text": "A mos menduan ata që nuk besuan se përkundër Meje mund të marrin zota (mbrojtës) robtë e Mi? Ne e kemi përgatitur për jobesimtarët xhehennemin vendpritje"
        },
        {
            "chapter": 18,
            "verse": 103,
            "text": "Thuaj: \"A t´ju tregojmë për më të dëshpëruarit në veprat e tyre"
        },
        {
            "chapter": 18,
            "verse": 104,
            "text": "Ata janë veprimi i të cilëve u asgjësua në jetën e kësaj bote, e megjithatë ata mendojnë se janë kah bëjnë mirë"
        },
        {
            "chapter": 18,
            "verse": 105,
            "text": "Të tillët janë ata që nuk besuan argumentet e Zoit të tyre as takimin (ringjalljen) e Tij, andaj veprat e tyre shkuan huq dhe në ditën e gjykimit atyre nuk do t´u japim kurrfarë vlere"
        },
        {
            "chapter": 18,
            "verse": 106,
            "text": "Këtë, ngase shpërblimi i tyre është xhehennemi, për shkak se nuk besuan dhe argumentet e Mia e të dërguarit e Mi i morën për tallje"
        },
        {
            "chapter": 18,
            "verse": 107,
            "text": "S´ka dyshim se ata që besuan dhe bënë vepra të mira, vendpritje për ta janë xhennetet e Firdevsit"
        },
        {
            "chapter": 18,
            "verse": 108,
            "text": "Aty do të jenë përgjithmonë, e nuk kërkojnë të largohen nga ai (ose t´u ndryshohet)"
        },
        {
            "chapter": 18,
            "verse": 109,
            "text": "Thuaj: \"Sikur të ishte deti ngjyrë për t´i shkruar fjalët e Zotit tim, deti (uji i tij) do të shterej para se të përfundojnë fjalët e Zotit tim, e edhe sikur të sillnim shtesë edhe një si ai (deti)"
        },
        {
            "chapter": 18,
            "verse": 110,
            "text": "Thuaj: \"Unë jam vetëm njeri, sikurse edhe ju, mua më shpallet se vetëm një Zot është Zoti juaj, e kush është që e shpreson takimin e Zotit të vet, le të bëjë vepër të mirë, e në adhurimin ndaj Zotit të tij të mos e përziejë askë"
        },
        {
            "chapter": 19,
            "verse": 1,
            "text": "Kaf, Ha, Ja, ´Ajn, Sad"
        },
        {
            "chapter": 19,
            "verse": 2,
            "text": "(Ky është) Përkujtim i mëshirës së Zotit tënd ndaj robit të vet Zekerijait"
        },
        {
            "chapter": 19,
            "verse": 3,
            "text": "Kur ai iu lut Zotit të vet me një zë të ulët, e"
        },
        {
            "chapter": 19,
            "verse": 4,
            "text": "Tha: \"Zoti im! Vërtet, mua më janë dobësuar eshtrat, më janë përhapur thinjat në kokën time, e me lutjen time ndaj Teje o Zoti im, asnjëherë nuk kam qenë i dëshpëruar"
        },
        {
            "chapter": 19,
            "verse": 5,
            "text": "Unë ua kam frikën pasardhësve të mi pas meje (kushërinjve, se do ta humbnin fenë), ndërsa gruaja ime është sterile, pra më fal nga ajo mirësia Jote një pasardhës (një fëmijë)"
        },
        {
            "chapter": 19,
            "verse": 6,
            "text": "Të më trashëgojë mua dhe t´i trashëgojë ata nga familja e Jakubit, dhe bëre atë, o Zoti im, të këndshëm! (të vyeshëm)"
        },
        {
            "chapter": 19,
            "verse": 7,
            "text": "O Zekerija, Ne po të përgëzojmë ty me një djalë, emri i të cilit është Jahja, e që askush para tij nuk u emërtua me këtë emër"
        },
        {
            "chapter": 19,
            "verse": 8,
            "text": "Ai tha: \"Zoti im, si do të kemë unë djalë kur gruaja ime ishte që nuk lind, e unë kam arritur pleqëri të thellë"
        },
        {
            "chapter": 19,
            "verse": 9,
            "text": "Tha: \"Ja, kështu Zoti yt ka thënë: se ajo për Mua është lehtë; Unë të krijova më parë ty, që nuk ishe fare"
        },
        {
            "chapter": 19,
            "verse": 10,
            "text": "Ai (Zekerija) tha: \"Zoti im, më jep mua një shenjë (që të di)!\" Ai (All-llahu) tha: \"Shenja jote është se, (duke qenë shëndoshë e mirë), nuk do të mund t´u flasish njerëzve tre net (e tri ditë)"
        },
        {
            "chapter": 19,
            "verse": 11,
            "text": "Dhe ai doli prej faltores para popullit të vet dhe u dha shenjë adhuroni (All-llahun) mëngjes e mbrëmje"
        },
        {
            "chapter": 19,
            "verse": 12,
            "text": "O Jahja, merre librin me shumë kujdes, dhe ashtu Ne i dhamë atij urtësi kur ishte fëmijë"
        },
        {
            "chapter": 19,
            "verse": 13,
            "text": "Dhe nga ana Jonë i mundësuam të jetë i butë, i pastër dhe respektues (i dëgjueshëm)"
        },
        {
            "chapter": 19,
            "verse": 14,
            "text": "Edhe i sjellshëm ndaj prindërve të vet, nuk ishte kryelartë e i padëgjueshëm"
        },
        {
            "chapter": 19,
            "verse": 15,
            "text": "Dhe selam (prej nesh) atij ditën kur u lind, ditën kur vdes dhe ditën kur do të ngrehet i gjallë (e përshëndetëm dhe i garantuam)"
        },
        {
            "chapter": 19,
            "verse": 16,
            "text": "E, përmendju në këtë libër (tregimin për) Merjemen kur ajo u largua prej familjes së saj në një vend në lindje"
        },
        {
            "chapter": 19,
            "verse": 17,
            "text": "Ajo vuri një perde ndaj tyre, e Ne ia dërguam asaj Xhibrilin, e ai iu paraqit asaj njeri në tërësi"
        },
        {
            "chapter": 19,
            "verse": 18,
            "text": "Ajo tha: \"Unë i mbështetem të Gjithëmëshirshmit prej teje, nëse je që i frikësohesh Atij (pra më le të lirë)"
        },
        {
            "chapter": 19,
            "verse": 19,
            "text": "Ai (Xhibrili) tha: \"Unë jam vetëm i dërguar (melek) i Zotit tënd për të dhuruar ty një djalë të pastër (pejgamber)"
        },
        {
            "chapter": 19,
            "verse": 20,
            "text": "Ajo tha: \"Si do të kem unë djalë, kur mua nuk më është afruar njeri (nuk jam e martuar), e as nuk kam qenë e pamoralshme"
        },
        {
            "chapter": 19,
            "verse": 21,
            "text": "Ai (Xhibrili) tha: \"Ja, kështu ka thënë Zoti yt; ajo për Mua është lehtë, e për ta bërë atë (djalin e krijuar pa babë) argument për njerëzit e edhe mëshirë nga ana e Jonë. Kjo është çështje e kryer"
        }
    ]
}
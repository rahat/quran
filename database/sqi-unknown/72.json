{
    "chapter": [
        {
            "chapter": 72,
            "verse": 1,
            "text": "Thuaj: \"Mua më është shpallur se një grup i vogël nga xhinët i vuri veshin dhe dëgjoi (Kur´anin) dhe (kur u kthyen te të vetët) thanë: \"Ne kemi dëgjuar një Kur´an që mahnit"
        },
        {
            "chapter": 72,
            "verse": 2,
            "text": "që udhëzon në të vërtetën, andaj ne i besuam atij dhe Zotit tonë, kurrsesi nuk do t´ia shoqërojmë më askë"
        },
        {
            "chapter": 72,
            "verse": 3,
            "text": "Dhe se lartësia e madhëruar e Zotit tonë nuk është që ka as grua, as fëmijë"
        },
        {
            "chapter": 72,
            "verse": 4,
            "text": "S´ka dyshim se ai mendjelehti jonë fliste të pavërteta ndaj All-llahut"
        },
        {
            "chapter": 72,
            "verse": 5,
            "text": "Ndërsa ne kemi pas menduar se as njerëzit, as xhinët nuk flasin gënjeshtra përkitazi me All-llahun"
        },
        {
            "chapter": 72,
            "verse": 6,
            "text": "Dhe se ka pasur burra prej njerëzve, që kërkonin ndihmë prej disa xhinëve dhe ashtu ua shtonin atyre edhe më shumë arrogancën"
        },
        {
            "chapter": 72,
            "verse": 7,
            "text": "Dhe se ata (njerëzit) kanë menduar, siç keni menduar edhe ju, se All-llahu nuk ka për ta ringjallur askë"
        },
        {
            "chapter": 72,
            "verse": 8,
            "text": "Dhe vërtet, ne kemi hulumtuar ta arrijmë qiellin, po atë e gjetëm përplot roje të forta dhe me shkëndija (zjarri që djeg)"
        },
        {
            "chapter": 72,
            "verse": 9,
            "text": "Dhe ne më parë hulumtonim në vendvështrimin për të dëgjuar, e kush përpiqet të dëgjojë tash, ai has në pusinë e shkëndijës së zjarrtë"
        },
        {
            "chapter": 72,
            "verse": 10,
            "text": "Ne nuk e dimë se me këtë (përgatitje të qiellit) është për qëllim ndonjë e keqe për ata që janë në tokë, apo Zoti i tyre dëshiron që ata t´i udhëzojë"
        },
        {
            "chapter": 72,
            "verse": 11,
            "text": "Është e vërtetë se prej nesh ka të mirë, por ka edhe që nuk janë aq të mirë, sepse ne kemi qenë në drejtime të ndryshme"
        },
        {
            "chapter": 72,
            "verse": 12,
            "text": "Dhe ne kemi qenë të bindur se All-llahut nuk mund t´i shmangemi në tokë e as nuk mund t´i shpëtojmë Atij duke ikur"
        },
        {
            "chapter": 72,
            "verse": 13,
            "text": "Dhe ne, sapo e dëgjuam udhëzimin (Kur´anin), i besuam atij, e kush i beson Zotit të vet, ai nuk i frikësohet ndonjë dëmtimi e as ndonjë padrejtësie"
        },
        {
            "chapter": 72,
            "verse": 14,
            "text": "Është e vërtetë se prej nesh ka besimtarë (muslimanë) dhe prej nesh ka që janë jashtë rrugës (jobesimtarë), e kush e pranoi islamin, të tillët mësynë rrugën e shpëtimit"
        },
        {
            "chapter": 72,
            "verse": 15,
            "text": "Ndërsa, ata që lëshuan rrugën, ata u bënë lëndë e xhehennemit"
        },
        {
            "chapter": 72,
            "verse": 16,
            "text": "Sikur ata (idhujtarët) t´i përmbaheshin rrugës së drejtë, Ne do t´iu lëshonim atyre ujë me bollëk"
        },
        {
            "chapter": 72,
            "verse": 17,
            "text": "për të sprovuar me të. E kush ia kthen shpinën adhurimit ndaj Zotit të vet, Ai e shpie atë në vuajtje të padurueshme"
        },
        {
            "chapter": 72,
            "verse": 18,
            "text": "Dhe (mua më shpallet) se vërtet xhamitë janë veçant për ta adhuruar All-llahun, e mos adhuroni në to askë tjetër me All-llahun"
        },
        {
            "chapter": 72,
            "verse": 19,
            "text": "Dhe se kur u ngrit robi i All-llahut ta adhurojë Atë, ata (xhinët ose idhujtarët) gati hipnin njëri mbi tjetrin për ta dëgjuar"
        },
        {
            "chapter": 72,
            "verse": 20,
            "text": "Thuaj: \"Unë e adhuroj vetëm Zotin tim dhe Atij nuk i bëj asnjë shok"
        },
        {
            "chapter": 72,
            "verse": 21,
            "text": "Thuaj: \"Unë nuk kam në dorë që t´ua largoj dënimin, as t´ju sjell dobi"
        },
        {
            "chapter": 72,
            "verse": 22,
            "text": "Thuaj: \"Është e vërtetë se mua nuk më mbron askush prej (dënimit) të All-llahut dhe përveç Tij unë nuk gjej mbështetje"
        },
        {
            "chapter": 72,
            "verse": 23,
            "text": "(Nuk kam në dorë tjetër), përveç kumtimin prej All-llahut dhe përveç shpalljeve të Tij. Kush e kundërshton All-llahun dhe të dërguarin e Tij, i tij është zjarri i xhehennemit, aty do të jenë përgjithmonë, pa mbarim"
        },
        {
            "chapter": 72,
            "verse": 24,
            "text": "Derisa kur ta shohin atë që u premtohet, atëherë do të kuptojnë se kush është më i dobët në ndihmë dhe më i vogël në numër"
        },
        {
            "chapter": 72,
            "verse": 25,
            "text": "Thuaj: \"Unë nuk e di a do të jetë afër ajo që u premtohet, apo Zoti im do ta vonojë atë shumë"
        },
        {
            "chapter": 72,
            "verse": 26,
            "text": "Ai është që e di të fshehtën, por fshehtësinë e vet nuk ia zbulon askujt"
        },
        {
            "chapter": 72,
            "verse": 27,
            "text": "Me përjashtim të ndonjë të dërguari që Ai do. Atëbotë Ai vë roje para edhe prapa tij (kur i shpall fshehtësinë)"
        },
        {
            "chapter": 72,
            "verse": 28,
            "text": "Për ta ditur (për t´u dukur) se ata kanë kumtuar shpalljet e Zotit të tyre, dhe se Ai e ka përfshi atë tek ata, Ai e di sasinë e çdo gjëje që ekziston"
        }
    ]
}
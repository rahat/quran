{
    "pages": [
        {
            "chapter": 58,
            "verse": 12,
            "text": "O ju që keni besuar, kur dëshironi të bisedoni me të dërguarin, jepni një sadaká para bisedës suaj. Kjo është më mirë për ju dhe më pastër; e nëse nuk keni çka të jepni, All-llahu është mëkatfalës, mëshirues"
        },
        {
            "chapter": 58,
            "verse": 13,
            "text": "A u frikësuat (varfërisë) të jepni lëmoshë në prag të bisedës suaj? E kur ju nuk e bëtë dhe All-llahu ju fali, atëherë pra falni namazin, jepni zeqatin, respektojeni All-llahun dhe të dërguarin e Tij, All-llahu është i njohur me punën tuaj"
        },
        {
            "chapter": 58,
            "verse": 14,
            "text": "A e dini për ata që kanë miqësuar një popull që All-llahu ka shprehur mallkim kundër tyre? Ata nuk janë as prej jush as prej atyre dhe me vetëdije betohen rrejshëm"
        },
        {
            "chapter": 58,
            "verse": 15,
            "text": "All-llahu për ta ka përgatitur një ndëshkim të ashpër. Vërtet, atë që bëjnë ata është shumë e keqe"
        },
        {
            "chapter": 58,
            "verse": 16,
            "text": "Ata betimin e tyre e kanë marrë si mbrojtje dhe kanë penguar prej rrugës së All-llahut, andaj ata i pret një dënim poshtërues"
        },
        {
            "chapter": 58,
            "verse": 17,
            "text": "Atyre nuk do t´u bëjë kurrfarë dobie pasuria e tyre e as fëmijët e tyre para All-llahut. Ata janë banorë të zjarrit, aty janë përgjithmonë"
        },
        {
            "chapter": 58,
            "verse": 18,
            "text": "Ditën kur All-llahu i ringjall të gjithë, e ata i betohen Atij, sikurse u betoheshin juve, dhe mendojnë (me atë betim) të arrijnë diçka. Pra ta dini, se ata janë me të vërtetë rrenacakët"
        },
        {
            "chapter": 58,
            "verse": 19,
            "text": "Ata i ka nënshtruar djalli dhe ua ka qitur në harresë porositë e All-llahut. Ata janë shoqëri e djallit, e dijeni se ithtarët e djallit janë më të dëshpëruarit"
        },
        {
            "chapter": 58,
            "verse": 20,
            "text": "S´ka dyshim se ata që e kundërshtojnë All-llahun dhe të dërguarin e Tij, të tillët janë ndër më të poshtëruarit"
        },
        {
            "chapter": 58,
            "verse": 21,
            "text": "All-llahu ka përcaktuar (shkruar në Levhi Mahfudh): \"Unë dhe të dërguarit e Mi patjetër do të ngadhënjejmë!\" All-llahu është i fortë, ngadhënjyes"
        }
    ]
}
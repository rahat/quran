{
    "pages": [
        {
            "chapter": 12,
            "verse": 87,
            "text": "(Jakubi u tha të bijve të vet) \"O bijtë e mi, shkoni dhe hulumtoni (në Egjipt) për Jusufin dhe vëllain e tij, e mos e humbni shpresën nga mëshira e All-llahut, pse vetëm populli jobesimtar e humb shpresën në All-llahun"
        },
        {
            "chapter": 12,
            "verse": 88,
            "text": "(shkuan) E kur hynë tek ai i thanë: \"O ti zotëri, neve dhe familjen tonë na ka goditur skamje e vështirë, e kemi ardhur me një mall të vjetër, e ti pra na mbush masën (barrën) dhe na dhuro, All-llahu i shpërblen ata që dhurojnë"
        },
        {
            "chapter": 12,
            "verse": 89,
            "text": "Ai (Jusufi) tha: \"A e dini çka keni bërë me Jusufin dhe vëllain e tij kur ishit injorantë"
        },
        {
            "chapter": 12,
            "verse": 90,
            "text": "Ata thanë: \"A ti je vetë Jusufi?\" Ai tha: \"Unë jam Jusufi, e ky është vëllai im, All-llahu na dhuroi shpëtimin, pse ai që ruhet dhe bën durim, s´ka dyshim All-llahu nuk humb shpërblimin e punëmirëve"
        },
        {
            "chapter": 12,
            "verse": 91,
            "text": "Ata thanë: \"Pasha All-llahun, është e vërtetë se All-llahu të ka lartësuar mbi ne, kurse ne vërtet ishim fajtorë"
        },
        {
            "chapter": 12,
            "verse": 92,
            "text": "Ai tha: \"Sot nuk ka qortim kundër jush, All-llahu ju faltë juve; Ai është më mëshirues i mëshiruesve"
        },
        {
            "chapter": 12,
            "verse": 93,
            "text": "Ju shkoni me këtë këmishën time, dhe hidhnia atë babait tim në fytyrë, e atij do t´i kthehet të pamurit, e pastaj ejani tek unë me tërë familjen time"
        },
        {
            "chapter": 12,
            "verse": 94,
            "text": "(u nisën) Dhe posa u ndanë devet (prej qytetit), i ati i tyre tha: \"Unë po e ndiej erën e Jusufit, mos më konsideroni të matufosur.\" (këtë ia tha familjes së vet në Palestinë)"
        },
        {
            "chapter": 12,
            "verse": 95,
            "text": "Ata (që ishin prezent) thanë: \"Për All-llahun, ti vërtet qëmoti je në humbje"
        }
    ]
}
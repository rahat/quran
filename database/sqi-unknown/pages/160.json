{
    "pages": [
        {
            "chapter": 7,
            "verse": 74,
            "text": "Përkujtoni kur Ai ju bëri sundues pas Adit, ju vendosi në tokë e ju në rrafshin e saj ndërtoni pallate, kurse në kodrina ngreni shtëpia, përkujtoni të mirat e All-llahut e mos u bëni shkatërrues në tokë"
        },
        {
            "chapter": 7,
            "verse": 75,
            "text": "Krerët kryelartë nga populli i tij u thanë atyre që ishin më të dobët e që kishin besuar: \"A e dini se me të vërtetë Salihu është i dërguar nga Zoti i tij?\". Ata thanë: \"Vërtet, ne jemi besimtarë të asaj me çka është dërguar"
        },
        {
            "chapter": 7,
            "verse": 76,
            "text": "Ata kryelartit thanë: \"Ne jemi mohues (jobesimtarë) të asaj që ju i besuat"
        },
        {
            "chapter": 7,
            "verse": 77,
            "text": "Ata e therën deven dhe me kryelartësi shkelën dispozitën e Zotit të tyre dhe thanë: \"O Salih, sillna atë me çka na u kërcënove, nëse je prej të dërguarve"
        },
        {
            "chapter": 7,
            "verse": 78,
            "text": "Atëherë ata përjetuan tërmetin dhe u gdhinë në shtëpitë e tyre kufoma të ngrira"
        },
        {
            "chapter": 7,
            "verse": 79,
            "text": "Ai u zbraps prej tyre e tha: \"O populli im, unë ju komunikova dërgesën e Zotit tim, ju këshillova sa munda, por ju nuk i përfillni këshilluesit"
        },
        {
            "chapter": 7,
            "verse": 80,
            "text": "Përkujto kur popullit të vet Luti i tha: \"A punoni të shëmtuarën, që asnjë nga popujt e botës nuk e bëri para jush"
        },
        {
            "chapter": 7,
            "verse": 81,
            "text": "Vërtet, ju të shtyrë nga epshet u afroheni burrave duke i lënë gratë. Po ju jeni popull i shfrenuar"
        }
    ]
}
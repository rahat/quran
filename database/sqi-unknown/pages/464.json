{
    "pages": [
        {
            "chapter": 39,
            "verse": 48,
            "text": "Dhe do t´u dalin në shesh të këqijat që i kanë punuar dhe i përfshin ata ajo me të cilën talleshin"
        },
        {
            "chapter": 39,
            "verse": 49,
            "text": "Kur e godet njeriun ndonjë e keqe, ai na lutet Neve, e kur nga ana Jonë ia shndërrojmë atë në ndonjë të mirë, ai thotë: \"Kjo më është dhënë në bazë të dijes sime!\" Jo, por ajo është një sprovë, por shumica e tyre nuk e dinë"
        },
        {
            "chapter": 39,
            "verse": 50,
            "text": "Ashtu patën thënë edhe ata që ishin para tyre, por atyre nuk u bëri dobi ajo çka kishin fituar"
        },
        {
            "chapter": 39,
            "verse": 51,
            "text": "Ata i goditën të këqijat që i kishin punuar. Edhe prej këtyre, ata që bënë zullum do t´i godasin të këqijat e veprave të tyre dhe nuk mund t´i shpëtojnë asaj (goditjeje)"
        },
        {
            "chapter": 39,
            "verse": 52,
            "text": "A nuk e dinë ata se All-llahu i jep furnizim të plotë atij që do, e edhe i jep pak atij që do. Edhe në këto ekzistojnë fakte për një popull që beson"
        },
        {
            "chapter": 39,
            "verse": 53,
            "text": "Thuaj: \"O robërit e Mi, të cilët e keni ngarkuar me shumë gabime veten tuaj, mos e humbni shpresën ndaj mëshirës së All-llahut, pse vërtetë All-llahu i falë të gjitha mëkatet, Ai është që shumë falë dhe është mëshirues"
        },
        {
            "chapter": 39,
            "verse": 54,
            "text": "Dhe, kthehuni te Zoti juaj dhe përuljuni Atij para se t´u vijë dënimi, se pastaj nuk do të ketë kush t´ju ndihmojë"
        },
        {
            "chapter": 39,
            "verse": 55,
            "text": "Dhe përmbajuni asaj më të mirës që u është shpallur nga Zoti juaj, para se t´ju vijë dënimi befas e ju të mos dini"
        },
        {
            "chapter": 39,
            "verse": 56,
            "text": "Dhe të mos thotë ndokush: \"O i mjeri unë që kam lënë mangu respektimin ndaj All-llahut dhe që kam qenë prej atyre që talleshin"
        }
    ]
}
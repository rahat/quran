{
    "pages": [
        {
            "chapter": 6,
            "verse": 36,
            "text": "Vetëm ata që kanë dëgjim të shëndoshë i përgjigjen (ftesës). Të vdekurit (ata që nuk dëgjojnë dhe nuk besojnë) All-llahu i ringjall, e pastaj te Ai kthehen (u jep atë që e meritojnë)"
        },
        {
            "chapter": 6,
            "verse": 37,
            "text": "Dhe thanë: \"Përse të mos i zbret atij (Muhammedit) një mrekulli nga Zoti i tij?\" Thuaj: \"S´ka dyshim se All-llahu ka fuqi t´ia zbresë një mrekulli, por shumica e tyre nuk e dinë (se çka do t´i gjente më pas)"
        },
        {
            "chapter": 6,
            "verse": 38,
            "text": "Nuk ka asnjë gjallesë në tokë dhe as shpendë që fluturojnë me dy krahë e që nuk janë të ndara në grupe (të ndryshme), sikurse edhe ju (Zoti i krijoi, i pajisi si juve). Asgjë nuk kemi lënë pas dore nga evidenca. Më në fund te Zoti i tyre do të tubohen"
        },
        {
            "chapter": 6,
            "verse": 39,
            "text": "E ata që i bënë të rreme faktet Tona janë shurdhëmemecë të mbetur në errësira. All-llahu e humb kë të dojë dhe e vë në rrugë të drejtë atë që do"
        },
        {
            "chapter": 6,
            "verse": 40,
            "text": "Thuaju: \" Nëse u vjen dënimi nga All-llahu ose u vjen kijameti, më tregoni,nëse jeni të sinqertë, a do të thirrni kë pos All-llahut (për ndihmë)"
        },
        {
            "chapter": 6,
            "verse": 41,
            "text": "Jo, vetëm Atij (All-llahut) do t´i luteshi, e nëse do Ai, ju heq atë për çka i luteni, e do t´i harronit ata (zota) që ia shoqëronit"
        },
        {
            "chapter": 6,
            "verse": 42,
            "text": "Ne kemi dërguar (pejgamberë) edhe te popujt para teje (e derisa nuk dëgjuan), i dënuam me skamje e mjerim, ashtu që të përulen"
        },
        {
            "chapter": 6,
            "verse": 43,
            "text": "E pse të mos përuleshin kur ju erdhi atyre dënimi jonë? Por zemrat e tyre ishin ngurosor, po edhe djalli ua hieshoi atë që bënin"
        },
        {
            "chapter": 6,
            "verse": 44,
            "text": "Meqë lanë pas dore atë me çka u këshilluan (t´i drejtohen Zotit), Ne ua hapëm dyert e çdo gjëje (begatie) derisa kur u gëzuan për atë që ju kishte dhënë, i kapëm befas, e ata mbetën të zhgënjyer"
        }
    ]
}
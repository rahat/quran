{
    "pages": [
        {
            "chapter": 27,
            "verse": 23,
            "text": "Në të vërtetë unë gjeta një grua që po i sundonte ata (popullin e Sebe-it) dhe asaj i ishte dhënë çdo send, e ajo kishte një fron të madh"
        },
        {
            "chapter": 27,
            "verse": 24,
            "text": "Madje takova atë dhe popullin e saj se adhurojnë diellin e jo All-llahun, po djalli ua kishte hijeshuar atë veprim të tyre dhe i kishte shmangur prej rrugës së drejtë, andaj ata nuk gjejnë udhëzim"
        },
        {
            "chapter": 27,
            "verse": 25,
            "text": "(i kishte shmangur) Për të mos adhuruar All-llahun që nxjerr në shesh (e di) të fshehtën në qiej e në tokë, dhe që e di atë që fshehni dhe atë që publikoni"
        },
        {
            "chapter": 27,
            "verse": 26,
            "text": "All-llahu është një, nuk ka zot tjetër pos Tij, Zot i Arshit të madh"
        },
        {
            "chapter": 27,
            "verse": 27,
            "text": "Ai (Sulejmani) tha: \"Do të shohim se a e thua të vërtetën apo je nga gënjeshtarët"
        },
        {
            "chapter": 27,
            "verse": 28,
            "text": "Shko me këtë letrën time e hidhjau atyre, largohu (pak) nga ata dhe përgjo se çka bisedojnë"
        },
        {
            "chapter": 27,
            "verse": 29,
            "text": "Ajo (gruaja - Belkisa) tha: \"O ju pari, mua më ka arritur një letër madhështore"
        },
        {
            "chapter": 27,
            "verse": 30,
            "text": "(e lexova) Kjo është prej Sulejmanit (mandej e hapi, kur qe, në të) \"Me emrin e All-llahut, Mëshiruesit, Mëshirëbërësit!\" (Bismil-lahir-Rrahmanir-Rrahim)"
        },
        {
            "chapter": 27,
            "verse": 31,
            "text": "(në vazhdim shkruan) \"Të mos u mbani në të madh kundër meje, po të më vini të dorëzuar (dhe besimtarë)"
        },
        {
            "chapter": 27,
            "verse": 32,
            "text": "Ajo tha: \"O ju pari, më sugjeroni në këtë çështje timen se unë nuk do të vendos asgjë derisa edhe ju të jepni pëlqim"
        },
        {
            "chapter": 27,
            "verse": 33,
            "text": "Ata (paria) i thanë: \"Ne jemi të fuqishëm dhe jemi luftëtarë të rreptë, por puna qëndron te ti, e ti mendo se çka do të na urdhërosh"
        },
        {
            "chapter": 27,
            "verse": 34,
            "text": "Ajo tha: \"Kur sunduesit e pushtojnë ndonjë vend, ata e rrënojnë atë e parinë më të zgjedhur të atij vendi e nënshtrojnë. Kështu ata veprojnë"
        },
        {
            "chapter": 27,
            "verse": 35,
            "text": "Po unë do t´u dërgoj atyre një dhuratë (të madhe), e do të shoh se çka do të na sjellin të dërguarit (me dhuratë)"
        }
    ]
}
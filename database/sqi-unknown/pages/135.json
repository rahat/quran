{
    "pages": [
        {
            "chapter": 6,
            "verse": 60,
            "text": "Ai është që ju vë në gjumë natën dhe e di çka vepruat ditën, pastaj ju ngjall-zgjon në të (ditën) deri në afatin e caktuar (vdekje). Pastaj do të ktheheni e do t´ju njoftojë me atë që keni pas vepruar"
        },
        {
            "chapter": 6,
            "verse": 61,
            "text": "Vetëm Ai është mbizotërues ndaj robërve të vet. Ndaj juve dërgon rojë (cakton engjëj) derisa kur t´i vijë ndonjërit prej jush vdekja, atij ia marrin shpirtin të dërguarit tanë (të tjerë) dhe ata nuk bëjnë kurrfarë lëshimi"
        },
        {
            "chapter": 6,
            "verse": 62,
            "text": "Pastaj i kthehen All-llahut, Sunduesit të vërtetë të tyre. Vetëm i tij është sundimi (gjykimi) dhe Ai është më i shpejti i llogaritësve"
        },
        {
            "chapter": 6,
            "verse": 63,
            "text": "Thuaj: \"Kush ju shpëton prej errësirave (trishtuese) të tokës e të detit e (nga trishtimi) ju e lutni atë haptas e fshehtas (duke thënë), nëse Ai na shpëton prej kësaj, ne do të jemi (besimtarë) mirënjohës"
        },
        {
            "chapter": 6,
            "verse": 64,
            "text": "Thuaj: \"All-llahu ju shpëton nga ajo dhe nga çdo brengosje. Megjithëkëtë ju Atij i përshkruani shok"
        },
        {
            "chapter": 6,
            "verse": 65,
            "text": "Thuaj: \"Ai ka fuqi (t´ju shpëtojë, por edhe) t´ju sjellë dënim prej së larti ose prej së poshti nën këmbët tuaja apo t´ju ndajë në grupe e ta luftoni njëri-tjetrin. Shih se si i sqarojmë faktet në mënyrë që të kuptojnë"
        },
        {
            "chapter": 6,
            "verse": 66,
            "text": "E populli yt e konsideroi atë (Kur´anin) të rremë, porse ai (Kur´ani) është i vërtetë. Thuaj: \"Unë nuk jam roje e juaj"
        },
        {
            "chapter": 6,
            "verse": 67,
            "text": "Çdo lajm e ka afatin e realizimit, e më vonë, ju do të kuptoni"
        },
        {
            "chapter": 6,
            "verse": 68,
            "text": "Kur sheh ata se janë thelluar (me tallje) në çështjet Tona, largohu prej tyre derisa të kalojnë në bisedë tjetër. Nëse djalli të bën të harrosh (e rri me ta), pasi të bie ndër mend, mos rri me popullin mizor"
        }
    ]
}
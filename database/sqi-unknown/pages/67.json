{
    "pages": [
        {
            "chapter": 3,
            "verse": 133,
            "text": "Dhe ngutuni (me punë që meritoni) në falje mëkatesh nga Zoti juaj dhe për një xhennet, gjerësia e të cilit është si gjerësia e qiejve dhe e tokës, i përgatitur për të devotshmit"
        },
        {
            "chapter": 3,
            "verse": 134,
            "text": "Të cilët japin kur janë shlirë edhe kur janë në vështirësi dhe që e frenojnë mllefin, që ua falin (të keqen) njerëzve, e All-llahu i do bamirësit"
        },
        {
            "chapter": 3,
            "verse": 135,
            "text": "Edhe ata të cilët kur bëjnë ndonjë (mëkat) të shëmtuar ose i bëjnë zullum vetvetes, e përmendin All-llahun dhe kërkojnë falje për mëkatet e tyre - e kush i falë mëkatet përveç All-llahut? - dhe që duke ditur, nuk vazhdojnë në atë që kanë punuar (në të keq)"
        },
        {
            "chapter": 3,
            "verse": 136,
            "text": "Shpërblimi i të tillëve është falja nga Zoti i tyre dhe xhennetet nëpër të cilët rrjedhin lumenj, e aty do të rrinë përgjithmonë. Sa i mirë është shpërblimi i atyre që punojnë"
        },
        {
            "chapter": 3,
            "verse": 137,
            "text": "Përpara jush kanë kaluar popujt ndaj të cilëve janë zbatuar ligjet, ndaj udhëtoni nëpër tokë dhe shikoni si qe përfundimi i atyre që përgënjeshtruan"
        },
        {
            "chapter": 3,
            "verse": 138,
            "text": "Ky (Kur´ani) është sqarim për njerëzit, është udhëzim dhe këshillë për të devotshmit"
        },
        {
            "chapter": 3,
            "verse": 139,
            "text": "E mos u dobësoni (fizikisht) dhe mos u dëshpëroni (shpirtërisht) derisa ju jeni më të lartit, po qe se jeni besimtarë të sinqertë"
        },
        {
            "chapter": 3,
            "verse": 140,
            "text": "Në qoftë se juve u preku çka u dhemb (në Uhud), edhe atë popull (armikun) e pat prekur dhembje si kjo e juaja (në Bedër). Ne, këto ditë i ndërrojmë (u japim në përdorim) mes njerëzve për t´u ditur tek All-llahu ata që besuan dhe për t´i zgjedhur disa prej"
        }
    ]
}
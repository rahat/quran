{
    "pages": [
        {
            "chapter": 10,
            "verse": 89,
            "text": "Ai (All-llahu) tha: \"Lutja juaj është pranuar, prandaj ju të dy qëndroni ashtu si jeni e mos ndiqni rrugën e atyre që nuk dinë"
        },
        {
            "chapter": 10,
            "verse": 90,
            "text": "Ne i kapërcyem beni israilët përtej detit, e faraoni dhe ushtria e tij i ndoqi mizorisht dhe armiqësisht derisa e përfshiu atë përmbysja, e ai tha: \"Besova se nuk ka zot tjetër pos Atij që i besuan beni israilët, edhe unë jam nga muslimanët"
        },
        {
            "chapter": 10,
            "verse": 91,
            "text": "Ti tani beson, ndërsa më parë kundërshtove dhe ishe njëri prej shkatërruesve"
        },
        {
            "chapter": 10,
            "verse": 92,
            "text": "Sot po të shpëtojmë ty (po të nxjerrim prej detit) me trupin tënd (të vdekur), që të shërbesh si argument për ata që vijnë pas teje. Vërtet, ekziston një shumicë njerëzish që nuk hulumtojnë argumentet Tona"
        },
        {
            "chapter": 10,
            "verse": 93,
            "text": "Në të vërtetë, Ne i vendosëm beni israilët (pas shkatërrimit të armiqve të tyre) në një vend të mirë, i furnizuam ata me ushqime të dobishme dhe nuk ishin të përçarë (rreth fesë), vetëm pasi që u erdhi atyre dituria (Tevrati). Zoti yt, do të gjykojë mes t"
        },
        {
            "chapter": 10,
            "verse": 94,
            "text": "Po, (fjala vjen), nëse je në dyshim për këtë që të zbritëm ty (për ngjarjet e pejgamberëve), atëherë pyeti ata që lexojnë librin para teje. Ty të erdhi nga Zoti yt e vërteta, pra, mos u bë prej atyre që dyshojnë"
        },
        {
            "chapter": 10,
            "verse": 95,
            "text": "Dhe mos u bë prej atyre që i përgënjeshtruan argumentet e All-llahut, e të bëhesh nga të dështuarit"
        },
        {
            "chapter": 10,
            "verse": 96,
            "text": "Kundër atyre, për të cilët ka përfunduar caktimi i Zotit tënd, ata nuk besojnë"
        },
        {
            "chapter": 10,
            "verse": 97,
            "text": "Edhe sikur t´u kishin paraqitur atyre çdo lloj argumenti, ata nuk besojnë derisa të shohin dënimin e rëndë"
        }
    ]
}
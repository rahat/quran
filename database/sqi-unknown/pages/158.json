{
    "pages": [
        {
            "chapter": 7,
            "verse": 58,
            "text": "Me lejen e All-llahut toka e mirë mbinë bimët, e ajo që nuk është kualitative, ajo nuk mbinë vetëm (pak) me vështirësi. Kështu Ne i radhisim argumentet Tona për ata që falënderojnë"
        },
        {
            "chapter": 7,
            "verse": 59,
            "text": "Ne e patëm dërguar Nuhun te populli i vet, e ai tha: \"O populli im, adhurojeni All-llahun, nuk keni zot tjetër pos Tij. Unë kam frikë për dënimin tuaj në një ditë të madhe"
        },
        {
            "chapter": 7,
            "verse": 60,
            "text": "Paria nga populli i tij tha: \"Ne po të shohim (në këtë që na thërret) plotësisht të humbur"
        },
        {
            "chapter": 7,
            "verse": 61,
            "text": "(Nuhu) Tha: \"O populli im, unë nuk kam kurrfarë humbje, por unë jam i dërguar prej Zotit të botëve"
        },
        {
            "chapter": 7,
            "verse": 62,
            "text": "Unë ua kumtoj juve shpalljet e Zotit tim, ju këshilloj dhe unë di nga Zoti im çka ju nuk dini"
        },
        {
            "chapter": 7,
            "verse": 63,
            "text": "A mos u çuditët që shpallja ju erdhi nga Zoti juaj përmes (gjuhës së) një njeriu nga mesi juaj, për t´ua tërheqë vërejtjen që të ruheni dhe ashtu të shpëtoni"
        },
        {
            "chapter": 7,
            "verse": 64,
            "text": "Po ata e përgënjeshtruan atë (Nuhun), e Ne e shpëtuam atë dhe ata që ishin me të në anije, ndërsa ata që i përgënjeshtruan faktet tona i fundosëm. Vërtet, ata ishin popull i verbër"
        },
        {
            "chapter": 7,
            "verse": 65,
            "text": "Edhe te (populli) Ad-i (dërguam) vëllain e tyre Hudin, e ai tha: \"O populli im, adhurojeni (një Zot) All-llahun, ju nuk keni zot pos Tij, a nuk po frikësoheni"
        },
        {
            "chapter": 7,
            "verse": 66,
            "text": "Paria që nuk besoi nga populli i tij tha: \"Ne po të shohim mendjelehtë dhe të konsiderojmë vërtet rrenacak"
        },
        {
            "chapter": 7,
            "verse": 67,
            "text": "Tha (Hudi): \"O populli im, nuk jam mendjelehtë (nuk kam të metë mendore), por unë jam i dërguar prej Zotit të botëve"
        }
    ]
}
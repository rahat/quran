{
    "pages": [
        {
            "chapter": 16,
            "verse": 111,
            "text": "(Përkujto) Ditën që vjen kur secili njeri do të përpiqet për vetveten dhe secilit njeri do t´i plotësohet ajo që e meriton, e nuk u bëhet padrejt"
        },
        {
            "chapter": 16,
            "verse": 112,
            "text": "All-llahu sjell si shembull një fshat (vendbanim) që ishte i sigurt dhe i qetë, të cilit i vinte furnizimi nga të gjitha anët me bollëk, kurse ata (banorët) i përbuzën të mirat e All-llahut. Atëherë All-llahu, për shkak të sjelljes së tyre, ua veshi petku"
        },
        {
            "chapter": 16,
            "verse": 113,
            "text": "Atyre u pat ardhur i dërguari nga mesi i tyre, e ata e përgënjeshtruan atë, andaj i kapi dënimi se ishin zullumqarë"
        },
        {
            "chapter": 16,
            "verse": 114,
            "text": "E ju (besimtarë), hani pra nga të mirat që ua dha All-llahu, të lejuara e të pastra, jini mirënjohës për dhuntitë e All-llahut, nëse jeni të sinqertë në adhurim vetëm ndaj Tij"
        },
        {
            "chapter": 16,
            "verse": 115,
            "text": "Ai ua ndaloi juve vetëm cofëtinën, gjakun, mishin e derrit dhe atë që theret jo në emër të All-llahut. E kush detyrohet (t´i hajë) duke mos qenë dhunues dhe duke mos e tepruar (në ngrënie), All-llahu fal dhe është mëshirues"
        },
        {
            "chapter": 16,
            "verse": 116,
            "text": "Mos i thuani asaj rrenës së gjuhve tuaja: \"Kjo është hallall e kjo është haram\" e të shpifni ndaj All-llahut rrenën. Vërtet, ata që shpifin rrenën ndaj All-llahut, nuk kanë shpëtim"
        },
        {
            "chapter": 16,
            "verse": 117,
            "text": "Kanë një përjetim të vogël (në këtë jetë), e do të kenë dënim të padurueshëm"
        },
        {
            "chapter": 16,
            "verse": 118,
            "text": "E atyre që ishin jehudi (çifutë) u patëm ndaluar atë që të kemi treguar më parë, po Ne nuk u bëmë padrejt atyre, por ata vetes i patën bërë padrejt"
        }
    ]
}
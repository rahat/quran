{
    "pages": [
        {
            "chapter": 10,
            "verse": 98,
            "text": "Përse nuk pati vendbanim që të ketë besuar e besimi i tij të ketë ndihmuar (në shpëtim), pos popullit të Junusit, që pasi që besoi, Ne larguam prej tyre dënimin shëmtues në jetën e kësaj bote dhe i lejuam të jetojnë deri në një afat të caktuar"
        },
        {
            "chapter": 10,
            "verse": 99,
            "text": "Sikur të kishte dashur Zoti yt, do t´i besonin çka janë në tokë që të gjithë. A ti do t´i detyrosh njerëzit të bëhen besimtarë"
        },
        {
            "chapter": 10,
            "verse": 100,
            "text": "Nuk është e mundur për asnjë njeri të besojë (ndryshe), pos me ndihmën e All-llahut. E dënimin u jep atyre që nuk mendojnë"
        },
        {
            "chapter": 10,
            "verse": 101,
            "text": "Thuaj: \"Vështroni me vëmendje çka ka (nga argumentet) në qiej e në tokë. Po argumentet dhe qortimet nuk bëjnë dobi ndaj një populli që nuk beson"
        },
        {
            "chapter": 10,
            "verse": 102,
            "text": "A janë duke pritur tjetër (fat) pos ditët (e zeza) si të atyre që ekzistonin para tyre? Thuaj: \"Pritni, pra, se edhe unë bashkë me ju po pres"
        },
        {
            "chapter": 10,
            "verse": 103,
            "text": "E Ne pastaj i shpëtojmë të dërguarit tanë edhe ata që besuan. Ja kështu është detyrë e Jona, t´i shpëtojmë besimtarët"
        },
        {
            "chapter": 10,
            "verse": 104,
            "text": "Thuaj: \"O ju njerëz, nëse ju dyshoni në fenë time, unë nuk adhuroj ata që ju adhuroni pos All-llahut, por adhuroj All-llahun që u jepë vdekjen (ashtu si u ka dhënë jetën), dhe jam i urdhëruar të jem besimtar (i Zotit një)"
        },
        {
            "chapter": 10,
            "verse": 105,
            "text": "Dhe (jam i urdhëruar): Përqëndrohu me tërë qenien tënde në fenë e drejtë, e mos u bë nga idhujtarët"
        },
        {
            "chapter": 10,
            "verse": 106,
            "text": "Dhe mos lut tjetërkë pos All-llahut, ndonjë (idhull) që nuk të sjellë as dobi as dëm, e nëse e bën atë, dije se i ke bërë padrejt vetvetes"
        }
    ]
}
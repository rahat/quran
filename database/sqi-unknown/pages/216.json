{
    "pages": [
        {
            "chapter": 10,
            "verse": 62,
            "text": "Ta keni të ditur se të dashurit e All-llahut (evliatë) nuk kanë frikë (në botën tjetër) e as kurrfarë brengosje"
        },
        {
            "chapter": 10,
            "verse": 63,
            "text": "(Ata janë ata) Të cilët besuan dhe ishin të ruajtur"
        },
        {
            "chapter": 10,
            "verse": 64,
            "text": "Atyre u jepet myzhde në jetën e Dunjasë (në çastin e vdekjes) dhe në jetën tjetër (për shpëtim dhe xhennet). Premtimet e All-llahut nuk mund të pësojnë ndryshim. E, ai është sukses i madh"
        },
        {
            "chapter": 10,
            "verse": 65,
            "text": "Po ty mos të të mundojnë thëniet e tyre. E tërë fuqia dhe ngadhënjimi i takon vetëm All-llahut. Ai i dëgjon dhe i di të gjitha"
        },
        {
            "chapter": 10,
            "verse": 66,
            "text": "Ta keni të ditur se gjithçka që është në qiej e në tokë janë në pushtetin e All-llahut (pra, edhe idhujtarët). E ata, që pos All-llahut adhurojnë, në të vërtetë nuk janë kah pasojnë zota, ata nuk janë kah pasojnë tjetër pos supozimeve dhe nuk janë tjetër"
        },
        {
            "chapter": 10,
            "verse": 67,
            "text": "Ai (All-llahu) e bëri për ju natën që në të të pushoni, e ditën të ndritshme (të shihni). Në këtë, (që bëri), vërtet ka argumente për një popull që dëgjon"
        },
        {
            "chapter": 10,
            "verse": 68,
            "text": "(Pas të gjitha argumenteve) Ata (jobesimtarët) thanë: \"All-llahu ka fëmijë\". Larg asaj është All-llahu, Ai s´ka nevojë, e Tij është çka ka në qiej dhe çka ka në tokë, ju nuk keni argumente për këtë (që ta thoni), a thoni për All-llahun çka nuk dini"
        },
        {
            "chapter": 10,
            "verse": 69,
            "text": "Thuaj: \"Ata që trillojnë gënjeshtër për All-llahun, nuk kanë për të shpëtuar"
        },
        {
            "chapter": 10,
            "verse": 70,
            "text": "Ata kanë një përjetim në Dunja, pastaj kthimi i tyre është vetëm te Ne, e Ne do të bëjmë që ata ta shijojnë dënimin e dhembshëm për shkak se nuk besonin"
        }
    ]
}
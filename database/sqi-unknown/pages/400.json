{
    "pages": [
        {
            "chapter": 29,
            "verse": 31,
            "text": "E kur të dërguarit tanë (engjëjt) i erdhën me myzhde Ibrahimit, i thanë: \"Ne jemi shkatërrues të banorëve të këtij qyteti, pse banorët e tij janë mizorë"
        },
        {
            "chapter": 29,
            "verse": 32,
            "text": "Ai (Ibrahimi) tha: \"Aty është Luti!\" Ata i thanë: \"Ne e dimë edhe më mirë se kush është aty, atë dhe familjen e tij do ta shpëtojmë përveç gruas së tij, ajo do të mbetet me të zhdukurit"
        },
        {
            "chapter": 29,
            "verse": 33,
            "text": "E pasi të dërguarit tanë i erdhën Lutit, ai për shkak të tyre u shqetësua dhe u ngushtua, po ata i thanë: \"Mos ke frikë, as mos u pikëllo, ne të shpëtojmë ty dhe familjen tënde, përveç gruas sate që do të mbetet me të dënuarit"
        },
        {
            "chapter": 29,
            "verse": 34,
            "text": "Ne mbi banorët e këtij qyteti do të lëshojmë një dënim nga qielli për shkak se ata bëjnë punë të liga"
        },
        {
            "chapter": 29,
            "verse": 35,
            "text": "E nga ai vend Ne kemi lënë gjurmë të qartë për një popull që mendon"
        },
        {
            "chapter": 29,
            "verse": 36,
            "text": "E në Medjen (dërguam) vëllain e tyre Shuajbin dhe ai u tha: \"O populli im, adhurojeni All-llahun dhe kini frikën ditën e fundit, e mos e teproni si shkatërrues në tokë"
        },
        {
            "chapter": 29,
            "verse": 37,
            "text": "Po ata e përgënjeshtruan, andaj i përfshiu tërmeti dhe aguan të shtangur (të ftohur e të vdekur) në shtëpitë e tyre"
        },
        {
            "chapter": 29,
            "verse": 38,
            "text": "(I shkatërruam) Edhe Adin e Themudin, e venbanimet e tyre janë të qarta për ju. Djalli ua pat zbukuruar veprat e tyre dhe i ka shmangur nga e vërteta, edhe pse e shihnin atë"
        }
    ]
}
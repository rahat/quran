{
    "pages": [
        {
            "chapter": 2,
            "verse": 238,
            "text": "Vazhdoni rregullisht namazet (faljet), e edhe atë namazin e mesëm, dhe ndaj All-llahut të jeni respektues (në namaze)"
        },
        {
            "chapter": 2,
            "verse": 239,
            "text": "E nëse keni frikë (nga armiku), atëherë faluni duke ecur ose duke kalëruar, por kur të jeni të siguruar, përkujtojeni (me namaz) All-llahun ashtu si u mësoi Ai për atë që ju nuk dinit"
        },
        {
            "chapter": 2,
            "verse": 240,
            "text": "Ata që vdesin nga mesi i juaj dhe lënë pas vete gra, le të testamentojnë (lënë porosi) për gratë e tyre, furnizimin për një vjet, duke mos i nxjerrë prej shtëpisë. E nëse (me dëshirën e vet) dalin, nuk është mëkat për ju për atë punë të lejueshme që bëjnë"
        },
        {
            "chapter": 2,
            "verse": 241,
            "text": "Për të devotshmit është obligim që edhe për gratë e lëshuara të bëjnë një furnizim të zakonshëm"
        },
        {
            "chapter": 2,
            "verse": 242,
            "text": "Kështu, që t´i kuptoni, All-llahu ua shpjegon argumentet e veta"
        },
        {
            "chapter": 2,
            "verse": 243,
            "text": "A nuk di për ata, të cilët nga frika prej vdekjes u larguan prej atdheut të vet, e të cilët ishin me mijëra, e All-llahu atyre u tha: \"Vdisni\"! (ata vdiqën). Pastaj i ngjalli. All-llahu është shumë bamirës për njerëz, por shumica e njerëzve nuk janë mirën"
        },
        {
            "chapter": 2,
            "verse": 244,
            "text": "Luftoni për hir të All-llahut, e të dini se All-llahu dëgjon, di"
        },
        {
            "chapter": 2,
            "verse": 245,
            "text": "Kush është ai që i huazon All-llahut një hua të mirë, e Ai t´ia shtojë atij shumëfish atë? All-llahu shtrëngon (varfëron) dhe çliron (begaton) dhe kthimi juaj është vetëm tek Ai"
        }
    ]
}
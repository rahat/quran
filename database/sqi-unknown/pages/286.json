{
    "pages": [
        {
            "chapter": 17,
            "verse": 39,
            "text": "Këto janë nga urtësia që Zoti yt ta shpalli ty. Mos shoqëro me All-llahun ndonjë zot tjetër e të hidhesh në xhehennem i qortuar dhe i larguar"
        },
        {
            "chapter": 17,
            "verse": 40,
            "text": "A mos u dalloi Zoti juaj me djem, e për vete zgjodhi melaike që ju i mendoni femra? Vërtet, ju jeni duke thënë fjalë të mëdha"
        },
        {
            "chapter": 17,
            "verse": 41,
            "text": "Ne sqaruam në mënyrë të ndryshme (argumentet) në këtë Kur´an, ashtu që ata të nxjerrin përvojë, por kjo nuk u shtoi atyre tjetër, vetëm se largim (nga e vërteta)"
        },
        {
            "chapter": 17,
            "verse": 42,
            "text": "Thuaj: \"Sikur të kishte zota të tjerë përveç Atij, sikundër thonë ata, atëherë ata (zotat) do të kërkonin rrugë për mbizotërim ndaj të Madhëruarit (për t´ia marrë pushtetin)"
        },
        {
            "chapter": 17,
            "verse": 43,
            "text": "I pa të meta është Ai, Lartësia e Tij është e madhe nga ajo që thonë ata"
        },
        {
            "chapter": 17,
            "verse": 44,
            "text": "Lartmadhëri të merituar i shprehin Atij shtatë qiejt e toka dhe çka ka në to, e nuk ka asnjë send që nuk e madhëron (nuk i bën tesbihë), duke i shprehur falënderim Atij, por ju nuk e kuptoni atë madhërim të tyre (pse nuk është në gjuhën tuaj). Ai është i"
        },
        {
            "chapter": 17,
            "verse": 45,
            "text": "Kur ti e lexon Kur´anin, në mes teje dhe atyre që nuk e besojnë botën tjetër, Ne vëmë një perde të padukshme"
        },
        {
            "chapter": 17,
            "verse": 46,
            "text": "Ndërkaq, në zemrat e tyre vëmë një mbulesë dhe shurdhim të thellë të veshëve të tyre që nuk mund ta kuptojnë atë. E kur e përmend ti në Kur´an Zotin tënd, vetëm Atë, ata ikin mbrapa dhe largohen"
        },
        {
            "chapter": 17,
            "verse": 47,
            "text": "Ne e dimë më së miri përse ata e dëgjojnë atë (Kur´anin) kur vijnë të dëgjojnë ty dhe kur ata bisedojnë fshehtazi dhe kur ata zullumqarë thonë: \"Ju nuk jeni kah pasoni tjetër, përveç një njeri të magjepsur"
        },
        {
            "chapter": 17,
            "verse": 48,
            "text": "Shih se si të mveshin ty epitete (i çmendur, poet, i magjepsur), andaj ata kanë humbur dhe nuk mund ta gjejnë rrugën (e vërtetë)"
        },
        {
            "chapter": 17,
            "verse": 49,
            "text": "Ata thanë: \"A pasi të bëhemi eshtra të kalbur, dhé e pluhur, a mos do të bëhemi krijesë e re e ringjallur"
        }
    ]
}
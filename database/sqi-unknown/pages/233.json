{
    "pages": [
        {
            "chapter": 11,
            "verse": 98,
            "text": "Në ditën e kijametit ai (faraoni) i prinë popullit të vet dhe u fut në zjarr. Sa i shëmtuar është ai vend i ofruar"
        },
        {
            "chapter": 11,
            "verse": 99,
            "text": "Edhe në këtë botë ata i përcolli mallkimi, e edhe në ditën e kijametit. Sa e keqe është ajo dhuratë e dhuruar"
        },
        {
            "chapter": 11,
            "verse": 100,
            "text": "Këto janë disa nga lajmet e vendeve që po t´i rrëfejmë ty; disa prej tyre ekzistojnë ende, e disa janë shkatërruar"
        },
        {
            "chapter": 11,
            "verse": 101,
            "text": "Ne nuk u bëmë padrejtë atyre, por ata vetvetes i bënë padrejtë. E kur erdhi urdhri i Zotit tënd, atyre nuk u ndihmuan asgjë zotat e tyre, të cilëve u luteshin pos All-llahut, dhe nuk fituan tjetër pos shkatërrim"
        },
        {
            "chapter": 11,
            "verse": 102,
            "text": "Ja, kështu është ndëshkimi i Zotit tënd, kur dënon vendet që janë zullumqare. Vërtet, ndëshkimi i Tij është i dhembshëm, e i ashpër"
        },
        {
            "chapter": 11,
            "verse": 103,
            "text": "Në këto (rrëfime) me të vërtetë ka një përvojë për atë që i frikësohet dënimit të botës tjetër. Ajo është ditë e tubimit të njerëzve dhe ajo është ditë dëshmuese"
        },
        {
            "chapter": 11,
            "verse": 104,
            "text": "Dhe atë (ditë) nuk e shtyejmë vetëm deri në një afat që është i caktuar"
        },
        {
            "chapter": 11,
            "verse": 105,
            "text": "E kur të vijë ajo ditë, askush nuk do të flasë, pos me lejen e Tij, e prej tyre (të tubuarve), ka fatzi dhe fatbardhë"
        },
        {
            "chapter": 11,
            "verse": 106,
            "text": "E për sa u përket atyre fatkëqinjëve, ata janë në zjarr, aty ata kanë dihatje, kërhamzë të vështirë (në frymëmarrje)"
        },
        {
            "chapter": 11,
            "verse": 107,
            "text": "Aty janë përgjithmonë, sa të jenë qiejt dhe toka, përveç atë çka do Zoti yt, vërtet Zoti yt punon çka dëshiron"
        },
        {
            "chapter": 11,
            "verse": 108,
            "text": "E për sa u përket atyre fatmirëve, ata jan në xhennet përgjithmonë, sa të jenë qiejt dhe toka, përveç atë çka do Zoti yt (All-llahu ju dhuron) shpërblim të pakëputur"
        }
    ]
}
{
    "pages": [
        {
            "chapter": 16,
            "verse": 43,
            "text": "Ne as para teje nuk dërguam tjetër, përveç burra, të cilëve u dhamë shpallje. Ju (idhujtarë) pyetni pra dijetarët (e Tevratit e të Inxhilit) nëse ju nuk dini"
        },
        {
            "chapter": 16,
            "verse": 44,
            "text": "(I patëm dërguar) Me argumente e me libra të shenjtë. Ty ta zbritëm Kur´anin që t´u shpjegosh njerëzve atë që u është shpallur atyre, me shpresë se do ta studiojnë (Kur´anin)"
        },
        {
            "chapter": 16,
            "verse": 45,
            "text": "A mos janë të sigurt ata që përgatitën kurthe, se All-llahu nuk do t´i trandë ata me tokën, ose nuk do t´u vijë atyre dënimi kah nuk e mendojnë"
        },
        {
            "chapter": 16,
            "verse": 46,
            "text": "Ose t´i rrëmbejë ata duke qenë në udhëtimet e tyre (për jetë e tregti), e ata nuk mund t´i shpëtojnë asaj"
        },
        {
            "chapter": 16,
            "verse": 47,
            "text": "Ose do t´i kapë ata duke qenë në panikë nga frika. Po, s´ka dyshim se Zoti juaj është i butë, i mëshirshëm (andaj nuk ua ngut dënimin)"
        },
        {
            "chapter": 16,
            "verse": 48,
            "text": "A nuk po shohin ata (keqbërësit) se çdo send që e krijoi All-llahu, e sjell hijen e vet djathtas dhe majtas duke iu përulur All-llahut (duke i bërë sexhde) dhe duke qenë respektues e përulës (e si e mbajnë veten lart disa njerëz)"
        },
        {
            "chapter": 16,
            "verse": 49,
            "text": "Vetëm All-llahut i bën sexhde çdo gjallesë që është në qiej e që është në tokë, e edhe engjëjt, ata nuk bëjnë kryelartësi"
        },
        {
            "chapter": 16,
            "verse": 50,
            "text": "I frikësohen Zotit të tyre që është mbi ta dhe i përmbahen në përpikëri asaj me çka urdhërohen"
        },
        {
            "chapter": 16,
            "verse": 51,
            "text": "E, All-llahu tha: \"Mos adhuroni dy të adhuruar, sepse Ai është vetëm një Zot, pra vetëm Mua më keni dronë"
        },
        {
            "chapter": 16,
            "verse": 52,
            "text": "Vetëm e Tij është çka ka në qiej e në tokë, dhe vetëm Atij i takon vazhdimisht adhurimi. A mos i keni frikë dikujt tjetër pos All-llahut"
        },
        {
            "chapter": 16,
            "verse": 53,
            "text": "Dhe çdo të mirë që e keni, ajo është prej All-llahut, madje edhe kur ju godet e keqja, ju vetëm te Ai e ngreni zërin (me lutje)"
        },
        {
            "chapter": 16,
            "verse": 54,
            "text": "Pastaj, kur Ai e largon prej jush dënimin, qe, një grup prej jush i përshkruajnë shok Zotit të tyre"
        }
    ]
}
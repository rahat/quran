{
    "pages": [
        {
            "chapter": 34,
            "verse": 15,
            "text": "Populli Sebe pati një begati në vendbanimin e vet: kishin nga të dy anët kopshte, nga ana e djathtë (e luginës) dhe nga ana e majtë. Hani (u thamë) nga begatitë e Zotit tuaj dhe falënderonju Atij. Qytet i mirë dhe Zot mëkatfalës"
        },
        {
            "chapter": 34,
            "verse": 16,
            "text": "Po ata i kthyen shpinën, e Ne e lëshuam kundër tyre rrjedhën e pendës dhe dy kopshtet e tyre i shndërruam në dy kopshte me fruta të idhët, drunj të thatë dhe diçka pak bari të egër"
        },
        {
            "chapter": 34,
            "verse": 17,
            "text": "Atë dënim ua dhamë atyre për shkak se nuk besuan, e Ne nuk dënojmë, përveç mohuesit"
        },
        {
            "chapter": 34,
            "verse": 18,
            "text": "Dhe, në mes tyre dhe mes fshatrave të bekuara (në Sham), ju bëmë fshatra të njëpasnjëshme dhe ju bëmë udhëtim të përshtatshëm. Udhëtoni të sigurt nëpër to natën e ditën"
        },
        {
            "chapter": 34,
            "verse": 19,
            "text": "Po ata thanë: \"Zoti ynë, na i largo udhëtimet tona!\" E ashtu e dëmtuan veten dhe i bëmë ata ngjarje tregimesh, i ndamë plotësisht. Në këtë ka argumente për secilin durimtar e mirënjohës"
        },
        {
            "chapter": 34,
            "verse": 20,
            "text": "Në të vërtetë, djalli realizoi mendimin e vet ndaj tyre, ndaj edhe e dëgjuan atë, përpos një grupi besimtarësh"
        },
        {
            "chapter": 34,
            "verse": 21,
            "text": "E ai (djalli) nuk pati kurrfarë pushteti ndaj tyre, përveç që (dija e Jonë të dalë në shesh) të dihet ai që beson në botën tjetër, prej atij që është në dyshim për të. E Zoti yt është përcjellës ndaj çdo gjëje"
        },
        {
            "chapter": 34,
            "verse": 22,
            "text": "Thuaj: \"Thirrni ata, të cilët i menduat për zota pos All-llahut!\" Ata nuk posedojnë sa një grimcë as në qiej e as në tokë dhe as që kanë në to ndonjë pjesë, dhe Ai nuk ka prej tyre ndonjë përkrahje"
        }
    ]
}
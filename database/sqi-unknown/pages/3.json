{
    "pages": [
        {
            "chapter": 2,
            "verse": 6,
            "text": "E ata që mohuan (Kur´anin dhe Muhammedin), për ta është njësoj ua tërhoqe vërejtjen apo nuk ua tërhoqe, ata nuk besojnë"
        },
        {
            "chapter": 2,
            "verse": 7,
            "text": "All-llahu ua mbylli atyre zemrat, veshët e tyre dhe në të pamurit e tyre ka një perde, e ata kanë një dënim të madh"
        },
        {
            "chapter": 2,
            "verse": 8,
            "text": "Ka disa njerëz që thonë: \"Ne i kemi besuar All-llahut dhe jetës tjetër (Ahiretit), po në realitet ata nuk janë besimtarë"
        },
        {
            "chapter": 2,
            "verse": 9,
            "text": "Ata përpiqen ta mashtrojnë All-llahun dhe ata që besuan, po në të vërtetë ata nuk mashtrojnë tjetër, pos vetvetes, por ata nuk e hetojnë"
        },
        {
            "chapter": 2,
            "verse": 10,
            "text": "Në zemrat e tyre kanë sëmurje, e All-llahu u shton sëmundje edhe më shumë, e për shkak se ata përgënjeshtruan, pësojnë dënim të dhembshëm"
        },
        {
            "chapter": 2,
            "verse": 11,
            "text": "E kur atyre u thuhet: \"Mos e prishni rendin në tokë\"! Ata thonë: \"Ne jemi vetëm përmirësues (paqtues)"
        },
        {
            "chapter": 2,
            "verse": 12,
            "text": "Veni re, ata në të vërtetë janë shkatërruesit, por nuk e kuptojnë"
        },
        {
            "chapter": 2,
            "verse": 13,
            "text": "Dhe kur atyre u thuhet: besoni, sikurse besuan njerëzit, ata thonë: \"A të besojmë ashtu sikurse besuan mendjelehtit?\" Në të vërtetë ata, dhe mu ata janë mendjelehtit, por nuk e dinë"
        },
        {
            "chapter": 2,
            "verse": 14,
            "text": "E kur i takojnë ata që besuan thonë: \"Ne kemi besuar!\" Por kur veçohen me djajt (parinë) e vet u thonë: \"Ne jemi me ju, ne vetëm jemi tallur (me besimtarët)"
        },
        {
            "chapter": 2,
            "verse": 15,
            "text": "All-llahu i ndëshkon talljet e tyre, duke i lënë të bredhin edhe më shumë në mosbesimin e tyre"
        },
        {
            "chapter": 2,
            "verse": 16,
            "text": "Të tillët janë që e ndërruan të vërtetën (besimin) me të pavërtetën (mosbesimin), pra tregtia e tyre nuk pati fitim dhe ata nuk qenë të vetëdijshëm (në punën e tyre)"
        }
    ]
}
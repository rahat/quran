{
    "pages": [
        {
            "chapter": 17,
            "verse": 67,
            "text": "E kur ju kap juve paniku (frika) në det, i humbni (nga kujtesa) ata që i lutni, u mbetet vetëm Ai (All-llahu), mirëpo pasi që Ai t´ju shpëtojë e të arrini në tokë, ia ktheni shpinën. Ashtu, njeriu është përbuzës"
        },
        {
            "chapter": 17,
            "verse": 68,
            "text": "A mos jeni të siguruar që nuk do tu shafitë në tokë ose nuk do t´ju lëshojë ndonjë shtrëngatë e ju nuk do të keni mbrojtës"
        },
        {
            "chapter": 17,
            "verse": 69,
            "text": "A mos jeni të sigurt se Ai nuk do t´ju kthejë njëherë tjetër në det, e t´ju lëshojë ndonjë furtunë të erës, e për shkak të mosbesimit tuaj t´ju fundosë, e pastaj nuk do të gjeni kush do të hakmerrej kundër nesh për ju"
        },
        {
            "chapter": 17,
            "verse": 70,
            "text": "Ne vërtet nderuam pasardhësit e Ademit (njerëzit), u mundësuam të udhëtojnë hipur në tokë e në det, i begatuam me ushqime të mira, i vlerësuam ata (i lartësuam) ndaj shumicës së krijesave që Ne i krijuam"
        },
        {
            "chapter": 17,
            "verse": 71,
            "text": "(Përkujto) Ditën kur do ta thërrasim secilin njeri me prijësin (librin, pejgamberin, shënimet e veprave) e tyre. E atij që i jepet libri i tij nga e djathta e tij, të tillët i lexojnë shënimet e tyre (të mira), dhe nuk u bëhet e padrejtë asnjë fije"
        },
        {
            "chapter": 17,
            "verse": 72,
            "text": "E kush ka qenë i verbër në këtë (botë), ai do të jetë edhe në botën tjetër i verbër dhe më i humburi i rrugës së drejtë"
        },
        {
            "chapter": 17,
            "verse": 73,
            "text": "Në të vërtetë ata (idhujtarët) gati arritën të sprovojnë ty nga ajo që Ne ta shpallëm, e të trillosh tjetër nga çka të shpallëm, e atëherë do të zinin ty mik"
        },
        {
            "chapter": 17,
            "verse": 74,
            "text": "Dhe sikur Ne të mos të kishim forcuar ty, ti gati anove diçka pak te ta"
        },
        {
            "chapter": 17,
            "verse": 75,
            "text": "E atëherë Ne do ta shijonim mundimin dyfish të kësaj jete dhe dyfish të jetës tjetër, e pastaj ti nuk do të gjeje mbrojtës kundër nesh"
        }
    ]
}
{
    "pages": [
        {
            "chapter": 45,
            "verse": 14,
            "text": "Thuaju atyre që besuan: Le t´ua falin atyre që nuk presin ndëshkimet e All-llahut (pse nuk besojnë), ashtu që Ai vetë ta dënojë një popull për shkak të veprave që bëjnë"
        },
        {
            "chapter": 45,
            "verse": 15,
            "text": "Kush bën vepra të mira, bën për vete, e kush bën keq, bën kundër vetes, pastaj do të ktheheni te Zoti juaj"
        },
        {
            "chapter": 45,
            "verse": 16,
            "text": "Ne u patëm dhënë beni israilëve librin dhe pejgamberllëkun dhe aftësi për të gjykuar midis njerëzve, i patëm furnizuar ata me të mira dhe i patëm dalluar nga njerëzit e tjerë"
        },
        {
            "chapter": 45,
            "verse": 17,
            "text": "U patëm dhënë edhe fakte të qarta për çështjen e fesë. Mirëpo, për shkak të zilisë që kishin ndërmjet vete, ata u përçanë vetëm atëherë kur u erdhi dija që ta kuptojnë, e s´ka dyshim se Zoti yt në ditën e kijametit do të gjykojë në mes tyre për shkaqet e"
        },
        {
            "chapter": 45,
            "verse": 18,
            "text": "Pastaj, Ne të vumë ty në një rrugë të drejtë të fesë, pra ti ndiqe atë e mos ndiq dëshirat e atyre që nuk dinë"
        },
        {
            "chapter": 45,
            "verse": 19,
            "text": "Ata nuk mund të mbrojnë ty për asgjë te All-llahu. Zullumqarët janë miq të njëri-tjetrit, kurse All-llahu është mbrojtës i besimtarëve të devotshëm"
        },
        {
            "chapter": 45,
            "verse": 20,
            "text": "Ky (Kur´ani) është dritë e dijes për njerëz, është udhëzues e mëshirë për një popull që beson bindshëm"
        },
        {
            "chapter": 45,
            "verse": 21,
            "text": "A menduan ata, të cilët vepruan në të këqija, se në jetën e tyre dhe në vdekjen e tyre do t´i bëjmë të barabartë me ata që besuan dhe bënë vepra të mira? Sa i shëmtuar është gjykimi i tyre"
        },
        {
            "chapter": 45,
            "verse": 22,
            "text": "All-llahu krijoi edhe qiejt edhe tokën me një drejtësi precize, e për t´u shpërblyer secili njeri me veprat e veta, atyre nuk u bëhet e padrejtë"
        }
    ]
}
{
    "pages": [
        {
            "chapter": 6,
            "verse": 102,
            "text": "Ky është All-llahu, Zoti juaj, nuk ka të adhuruar përveç Tij, Krijues i çdo sendi, pra adhurojeni Atë; Ai është mbikëqyrës ndaj çdo sendi"
        },
        {
            "chapter": 6,
            "verse": 103,
            "text": "Të parët (e njerëzve) nuk mund ta përfshinë Atë, e Ai i përfshinë të parët. Ai është shumë i kujdesshëm, hollësisht i njohur"
        },
        {
            "chapter": 6,
            "verse": 104,
            "text": "Juve ju erdhën argumente të qarta nga Zoti i juaj e kush i sheh (kupton) ai e ka për vete, e kush verbërohet, ai e ka për të zezën e vet. E unë (Pejgamberi) nuk jamë roje e juaj"
        },
        {
            "chapter": 6,
            "verse": 105,
            "text": "E kështu Ne i sqarojmë dëshmitë, ashtu që ata thonë: \"Ke mësuar ti\" (nga librat, po fjalës së tyre nuk i vihet veshi) dhe që për t´ia bërë edhe më të qarta një populli që di të dallojë (të vërtetën nga e kota)"
        },
        {
            "chapter": 6,
            "verse": 106,
            "text": "Ti (Muhammed) praktiko atë që t´u shpall nga Zoti yt. S´ka Zot, përveç Tij. Largohu prej idhujtarëve"
        },
        {
            "chapter": 6,
            "verse": 107,
            "text": "E sikur të donte All-llahu, ata nuk do të ishin idhujtarë. Ne nuk të bëmë përcjellës të tyre e as që je mbikëqyrës i tyre"
        },
        {
            "chapter": 6,
            "verse": 108,
            "text": "Ju mos ua shani ata (zota) që u luten (idhujtarët), pos All-llahut, e (si hakmarrje) të fyejnë All-llahun nga armiqësia, duke mos ditur (për madhërinë e Tij). Kështu Ne ia kemi zbukuruar çdo populli veprimin e vet, mandej e ardhmja e tyre është te Zoti i"
        },
        {
            "chapter": 6,
            "verse": 109,
            "text": "Ata u betuan me një betim të fortë në All-llahun, se nëse u vjen atyre ndonjë mrekulli, do ta besojnë. Thuaj: \"Çështja e atyre mrekullive është te All-llahu\". E ku e dini ju, ndoshta kur të vijnë ato nuk u besojnë"
        },
        {
            "chapter": 6,
            "verse": 110,
            "text": "Ne i rrotullojmë zemrat dhe të parët e tyre (prej besimit) ashtu sikundër nuk e besuan atë (Kur´anin) për herë të parë, dhe i lëmë të bredhin të hutuar në atë mashtrimin e tyre"
        }
    ]
}
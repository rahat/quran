{
    "pages": [
        {
            "chapter": 27,
            "verse": 64,
            "text": "Ai që e fillon krijimin (e njeriut) e pastaj e përsërit atë (e ringjall pas vdekjes) dhe Ai që ju furnizon nga qielli e toka. A mos ka zot tjetër pos All-llahut? Thuaj: \"Sillni argumentet tuaja, nëse jeni të sinqertë"
        },
        {
            "chapter": 27,
            "verse": 65,
            "text": "Thuaj: \"Askush veç All-llahut as në qiejt, as në tokë nuk e di të fshehtën, as nuk e dinë se kur ringjallen"
        },
        {
            "chapter": 27,
            "verse": 66,
            "text": "Por, dijenia e tyre arrihet në botën tjetër (kur të përjetojnë çka u është premtuar). Ja, ata dyshojnë për këtë (për botën tjetër), bile janë të verbër ndaj saj"
        },
        {
            "chapter": 27,
            "verse": 67,
            "text": "Ndërsa ata të cilët nuk besuan thanë: \"A pasi të (vdesim) bëhemi dhé e pluhur ne edhe prindërit tanë, (a thua) do të ringjallemi"
        },
        {
            "chapter": 27,
            "verse": 68,
            "text": "Kjo na është premtuar neve e dhe prindërve tanë më përpara, por kjo nuk është gjë tjetër veçse legjendë e të parëve"
        },
        {
            "chapter": 27,
            "verse": 69,
            "text": "Thuaj: \"Udhëtoni nëpër tokë dhe shikoni se si ishte përfundimi i kundërshtarëve"
        },
        {
            "chapter": 27,
            "verse": 70,
            "text": "Po ti (Muhammed) mos u trazo për ta, e as mos e ngushto veten nga ato dredhi që i bëjnë"
        },
        {
            "chapter": 27,
            "verse": 71,
            "text": "E ata thonë: \"Po qe se jeni të sigurt në ato çka flitni, kur do të realizohet ai premtim (me dënim)"
        },
        {
            "chapter": 27,
            "verse": 72,
            "text": "Ti thuaj: \"Tanimë u është ngjeshur juve një pjesë e atij premtimi për të cilin po ju ngutet juve"
        },
        {
            "chapter": 27,
            "verse": 73,
            "text": "S´ka dyshim se Zoti yt është shumë bamirës ndaj njerëzve, por shumica e tyre nuk e falënderojnë"
        },
        {
            "chapter": 27,
            "verse": 74,
            "text": "E është e sigurt se Zoti yt di çka fshehin zemrat e tyre dhe çka shfaqin haptazi"
        },
        {
            "chapter": 27,
            "verse": 75,
            "text": "Nuk ka asgjë të fshehur në qiell e as në tokë, e të mos jetë e shënuar në librin e saktë (dijen e Zotit)"
        },
        {
            "chapter": 27,
            "verse": 76,
            "text": "Vërtet, ky Kur´an u rrëfen beni israilëve të shumtën e asaj që ata ishin të përçarë"
        }
    ]
}
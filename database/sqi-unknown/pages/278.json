{
    "pages": [
        {
            "chapter": 16,
            "verse": 94,
            "text": "Mos i përdorni betimet tuaja për dredhi mes jush, e të rrëshqitni pas forcimit, e ta shijoni të keqen (e dredhisë) për shkak se penguat (të tjerët) nga rruga e All-llahut, e ju do të keni dënim të madh"
        },
        {
            "chapter": 16,
            "verse": 95,
            "text": "Mos e shitni besën e dhënë All-llahut për një vlerë të paktë, pse atë që do ta keni te All-llahu është shumë më e dobishme për ju nëse jeni që e dini"
        },
        {
            "chapter": 16,
            "verse": 96,
            "text": "Ajo që e keni pranë vetes është e përkohshme, e ajo që është te All-llahu është e përjetshme. E Ne do t´ua japim atyre që ishin të durueshëm shpërblimin më të mirë të asaj që vepruan"
        },
        {
            "chapter": 16,
            "verse": 97,
            "text": "Kush bën vepër të mirë, qoftë mashkull ose femër, e duke qenë besimtar, Ne do t´i japim atij një jetë të mirë (në këtë botë), e (në botën tjetër) do t´u japim shpërblimin më të mirë për veprat e tyre"
        },
        {
            "chapter": 16,
            "verse": 98,
            "text": "Kur të lexosh Kur´anin, kërko mbrojtjen e All-llahut prej djallit të mallkuar"
        },
        {
            "chapter": 16,
            "verse": 99,
            "text": "Vërtet, ai (shejtani) nuk ka kurrfarë fuqie kundër atyre që besuan dhe i janë mbështetur Zotit të tyre"
        },
        {
            "chapter": 16,
            "verse": 100,
            "text": "Mbizotërimi i tij është vetëm mbi ata që e përkrahin atë dhe mbi ata që për shkak të tij u bënë idhujtarë"
        },
        {
            "chapter": 16,
            "verse": 101,
            "text": "Kur një ajet e zëvendësojmë me një tjetër - e All-llahu di më së miri se çka shpall - ata thonë: \"Ti (Muhammed) je vetëm trillues\". Jo, por shumica e tyre nuk dinë"
        },
        {
            "chapter": 16,
            "verse": 102,
            "text": "Thuaj: \"Atë (Kur´anin) e solli \"Ruhul Kudus\" - shpirti i shenjtë - plot vërtetësi nga Zoti yt, për t´i përforcuar edhe më ata që besuan, dhe për të qenë udhërrëfyes e myzhde për muslimanët"
        }
    ]
}
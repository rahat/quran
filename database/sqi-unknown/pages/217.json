{
    "pages": [
        {
            "chapter": 10,
            "verse": 71,
            "text": "Lexoju atyre ngjarjen e Nuhut, kur popullit të vet i tha: \"O populli im, nëse u vjen rëndë qëndrimi im në mesin tuaj, përkujtimet e mia me ajetet e All-llahut, e unë iu kam mbështetur vetëm All-llahut, ju vendosni për qëllimin tuaj, thirrni në ndihmë edhe"
        },
        {
            "chapter": 10,
            "verse": 72,
            "text": "E nëse prapësoheni (nga mësimet e mia), unë nuk u kërkoj ndonjë shpërblim, se shpërblimi im është vetëm prej All-llahut. Unë jam i urdhëruar të jem njëri prej muslimanëve"
        },
        {
            "chapter": 10,
            "verse": 73,
            "text": "E ata (populli i tij) e konsideruan atë rrenacak e Ne e shpëtuam atë dhe ata që ishin bashkë me të në anije, dhe i bëmë që ata të jenë pasardhës (zëvendësues), kurse ata që i përgënjeshtruan ajetet tona i përmbytëm. Shih pra, si ishte fundi i gënjeshtarëv"
        },
        {
            "chapter": 10,
            "verse": 74,
            "text": "Mandej pas tij dërguam të dërguar te popujt e tyre, të cilët erdhën dhe u sollën atyre argumente të forta, por ata nuk i besuan asaj, të cilën më parë e kishin përgënjeshtruar. Kështu, pra vulosim zemrat atyre që i kalojnë kufijtë"
        },
        {
            "chapter": 10,
            "verse": 75,
            "text": "Pastaj, pas tyre dërguam Musain dhe Harunin me argumentet tona, te Faraoni dhe paria e rrethit të tij, po ata paraqitën kryelartësi, pse ishte popull që bënte krime"
        },
        {
            "chapter": 10,
            "verse": 76,
            "text": "E kur u erdhi atyre e vërteta e sigurt nga Ne, ata thanë: \"Kjo nuk është tjetër pos magji e qartë"
        },
        {
            "chapter": 10,
            "verse": 77,
            "text": "Musai tha: \"A të vërtetës i thoni magji? A magji është kjo? Magjistarët nuk shpëtojnë"
        },
        {
            "chapter": 10,
            "verse": 78,
            "text": "Ata thanë: \"Mos erdhe të na largosh nga ajo (feja) që e gjetëm te prindërit tanë, për t´ju mbetur juve dyve madhështia në tokë? Po ne nuk ju besojmë juve dyve"
        }
    ]
}
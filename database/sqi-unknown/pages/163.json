{
    "pages": [
        {
            "chapter": 7,
            "verse": 96,
            "text": "E sikur banorët e këtyre vendbanimeve të kishin besuar dhe të ishin ruajtur, Ne do t´ju hapnim begati nga qielli e toka, por ata përgënjeshtruan, andaj i dënuam me shkatërrim për atë që merituan"
        },
        {
            "chapter": 7,
            "verse": 97,
            "text": "A mos u siguruan banorët e fshatrave nga dënimi jonë kur ata ishin fjetur (natën)"
        },
        {
            "chapter": 7,
            "verse": 98,
            "text": "A mos u siguruan banorët e fshatrave nga dënimi jonë paradite, kur ata ishin duke luajtur"
        },
        {
            "chapter": 7,
            "verse": 99,
            "text": "A mos u siguruan ata prej ndëshkimit të All-llahut? Nuk sigurohet kush prej frikës së ndëshkimit të All-llahut pos njerëzve të humbur"
        },
        {
            "chapter": 7,
            "verse": 100,
            "text": "A nuk e kanë të qartë ata që e trashëguan tokën pas banorëve të saj (që u shkatërruan) se, nëse dëshirojmë Ne i godasim (i dënojmë) për mëkatet e tyre, ua mbyllim zemrat e tyre, dhe ata nuk dëgjojnë (këshillat)"
        },
        {
            "chapter": 7,
            "verse": 101,
            "text": "Këto janë fshatra për të cilat po të tregojmë disa nga lajmet e tyre. Atyre u patën ardhur të dërguarit e tyre me argumente (me mrekulli), por ata nuk i besuan asaj të cilën më parë e kishin gënjyer. Ja, kështu vulos All-llahu zemrat e atyre që nuk besojn"
        },
        {
            "chapter": 7,
            "verse": 102,
            "text": "Ne te shumica e tyre nuk gjetëm zbatimin e premtimit, e gjetëm shumicën e tyre jashtë bindjes (respektit)"
        },
        {
            "chapter": 7,
            "verse": 103,
            "text": "Mandej pas tyre e dërguam Musain me mrekulli të argumentuara te faraoni dhe rrethi i tij, e ata i refuzuan edhe ato, e shih se si ishte përfundimi i shkatërruesve"
        },
        {
            "chapter": 7,
            "verse": 104,
            "text": "Musai tha: O faraon, s´ka dyshim, unë jam i dërguar prej Zotit të botëve"
        }
    ]
}
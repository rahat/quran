{
    "pages": [
        {
            "chapter": 28,
            "verse": 29,
            "text": "E kur Musai e kreu afatin dhe udhëtoi me familjen e vet, e vërejti kah ana e Turit një zjarr, e familjes së vet i tha: \"Rrini këtu, unë kam vërejtur një zjarr, ndoshta do t´ju sjell nga ai ndonjë lajm ose ndonjë urë nga zjarri që të ngroheni"
        },
        {
            "chapter": 28,
            "verse": 30,
            "text": "Dhe kur arriti tek ai (zjarr) nga ana e djathtë e luginës së atij vendi të bekuar me pemë u thirr: \"O Musa, s´ka dyshim se Unë jam All-llahu, Zoti i botëve"
        },
        {
            "chapter": 28,
            "verse": 31,
            "text": "Dhe ti hidhe shkopin tënd! E kur e pa Musai se po lëviz si të ishte gjarpër i shpejtë, ktheu të ikë e nuk vështroi prapa. O Musa, ktheu ku ishe e mos u frikëso se me të vërtetë ti je i sigurt"
        },
        {
            "chapter": 28,
            "verse": 32,
            "text": "Fute dorën në xhep e ajo do të dalë e bardhë pa ndonjë të metë dhe shtrëngoje për vete krahun tënd kur të frikësohesh. Këto janë dy argumente nga Zoti yt për te faraoni dhe rrethi i tij, se me të vërtetë ata janë popull i prishur"
        },
        {
            "chapter": 28,
            "verse": 33,
            "text": "Ai (Musai) tha: \"O Zoti im, unë kam mbytur një njeri prej tyre, e frikësohem se do të më mbysin"
        },
        {
            "chapter": 28,
            "verse": 34,
            "text": "E vëllai im, Haruni, është më orator se unë, andaj dërgoje atë me mua ndihmë që t´i vërtetojë fjalët e mia. Unë kam frikë se do të më shpallin gënjeshtar"
        },
        {
            "chapter": 28,
            "verse": 35,
            "text": "(All-llahu iu përgjigj) Tha: \"Ne do ta forcojmë ty krahun me vëllain tënd dhe me argumentet Tona do t´ju japim pushtet juve dyve ashtu që ata të mos mund t´u afrohen juve, andaj ju të dy dhe ata që u janë bindur juve, jeni ngadhënjimtarë"
        }
    ]
}
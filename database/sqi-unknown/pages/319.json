{
    "pages": [
        {
            "chapter": 20,
            "verse": 99,
            "text": "Po kështu, Ne të rrëfejmë ty për disa nga ndodhitë që kanë kaluar më herët dhe nga ana jonë ta dhamë ty shpalljen plot përkujtime"
        },
        {
            "chapter": 20,
            "verse": 100,
            "text": "Kush i kthen shpinën kësaj (shpalljes - Kur´anit), ai do ta bartë në ditën e kijametit barrën më të rëndë"
        },
        {
            "chapter": 20,
            "verse": 101,
            "text": "Nën atë do të qëndrojnë përgjithmonë. Sa barrë e keqe është për ta në ditën e kijametit"
        },
        {
            "chapter": 20,
            "verse": 102,
            "text": "Ditën kur i fryhet surit (bririt), atë ditë Ne i tubojmë mëkatarët symavijosur (të verbër, të shëmtuar)"
        },
        {
            "chapter": 20,
            "verse": 103,
            "text": "E ata pëshpërisin mes vete: Nuk qëndruat (në Dunja) më shumë se nja dhjetë ditë"
        },
        {
            "chapter": 20,
            "verse": 104,
            "text": "Ne më së miri e dimë se çka flasin ata, e edhe atë kur më i mençuri prej tyre u tha: \"Nuk qëndruat më shumë se një ditë"
        },
        {
            "chapter": 20,
            "verse": 105,
            "text": "Ty të pyesin edhe për kodrat, thuaj: \"Zoti im mund t´i bëjë thërrmija të shpërndara"
        },
        {
            "chapter": 20,
            "verse": 106,
            "text": "Dhe vendin e tyre ta bëjë rrafsh pa farë bime e ndërtese"
        },
        {
            "chapter": 20,
            "verse": 107,
            "text": "E nuk do të shohësh në të as ultësirë e as lartësirë"
        },
        {
            "chapter": 20,
            "verse": 108,
            "text": "Atë ditë ata do të shkojnë pas thirrësit, e nuk do t´i largohen atij, e para të Gjithëmëshirshmit ulen zërat e nuk dëgjohet tjetër pos një zë i ulët"
        },
        {
            "chapter": 20,
            "verse": 109,
            "text": "Atë ditë nuk bën dobi as ndërmjetësimi, përveç atij të cilin e ka lejuar i Gjithëmëshirshmi të ndërmjetësojë dhe për të cilin e pëlqeu ndërmjetësimin"
        },
        {
            "chapter": 20,
            "verse": 110,
            "text": "Ai i di ato që ishin para tyre dhe ato që vijnë pas, po dija e tyre nuk mund ta përfshijë atë"
        },
        {
            "chapter": 20,
            "verse": 111,
            "text": "E fytyrat (e mëkatarëve) e turpëruara, i përulen të Përjetshmit, të Gjithfuqishmit, sepse ka dështuar ai që barti padrejtësinë"
        },
        {
            "chapter": 20,
            "verse": 112,
            "text": "Kush është besimtar dhe bën vepra të mira, ai nuk i frikësohet ndonjë padrejtësie e as ndonjë mungese (në shpërblim)"
        },
        {
            "chapter": 20,
            "verse": 113,
            "text": "Kështu Ne e shpallëm këtë Kur´an arabisht dhe përsëritëm në të vërejtjet, në mënyrë që ata të ruhen ose ai (Kur´ani) t´u sjellë atyre përvojë mësimi"
        }
    ]
}
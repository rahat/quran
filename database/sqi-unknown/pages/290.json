{
    "pages": [
        {
            "chapter": 17,
            "verse": 76,
            "text": "Ata gati të shqetësuar në tokë (në Meke) për të përzënë prej saj, po atëherë edhe ata nuk do të mbeteshin pas teje (pas pak kohe do të shkatërroheshin)"
        },
        {
            "chapter": 17,
            "verse": 77,
            "text": "Ky është ligji i Tij edhe me të dërguarit që i dërgoi para teje. E në ligjin Tonë ti nuk gjen ndryshim"
        },
        {
            "chapter": 17,
            "verse": 78,
            "text": "Fale namazin kur zbret (nga zeniti) dielli, e deri në errësirën e natës dhe duke bërë lutjen (namazin) e agimit. Vërtet, lutja e agimit është e përcjellur"
        },
        {
            "chapter": 17,
            "verse": 79,
            "text": "Dhe në një pjesë të natës zgjohu me të (me Kur´anin - namazin), është e sigurt se Zoti yt do të ngrejë ty në një vend të lavdishëm"
        },
        {
            "chapter": 17,
            "verse": 80,
            "text": "Dhe thuaj: \"Zoti im, më shpjerr në një vend të mirë dhe më nxjerr në mënyrë të ndershme dhe nga ana Jote më dhuro fuqi ndihmuese"
        },
        {
            "chapter": 17,
            "verse": 81,
            "text": "Dhe thuaj: \"Erdhi e vërteta e u zhduk e kota\". Vërtet, e kota gjithnjë ka qenë e zhdukur"
        },
        {
            "chapter": 17,
            "verse": 82,
            "text": "Ne të shpallim Kur´anin që është shërim dhe mëshirë për besimtarët, kurse jobesimtarëve nuk u shton tjetër përpos dëshpërim"
        },
        {
            "chapter": 17,
            "verse": 83,
            "text": "E kur e begatojmë (me të mira) njeriun, ai prapësohet dhe largohet i mashtruar, e kur e godet e keqja, ai humb shpresën"
        },
        {
            "chapter": 17,
            "verse": 84,
            "text": "Thuaj: \"Secili vepron sipas rrugës së vet, e Zoti juaj e di më së miri për atë që është në rrugë më të drejtë"
        },
        {
            "chapter": 17,
            "verse": 85,
            "text": "Të pyesin ty për shpirtin; Thuaj: \"Shpirti është çështje që i përket vetëm Zotit tim, e juve ju është dhënë fort pak dije"
        },
        {
            "chapter": 17,
            "verse": 86,
            "text": "Po të kishim dëshiruar, Ne do ta shlyenim nga gjoksi yt atë që ta shpallëm ty, e ti nuk do të gjeje mbrojtës që do të ruante"
        }
    ]
}
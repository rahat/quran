{
    "pages": [
        {
            "chapter": 27,
            "verse": 89,
            "text": "Kush ka bërë vepër të mirë, atij do t´i takojë (shpërblim) edhe më i mirë se ajo dhe ata do të jenë të siguruar prej tmerrit të asaj dite"
        },
        {
            "chapter": 27,
            "verse": 90,
            "text": "E kush do të paraqitet me punë të këqija (me besim të gabuar), ata do të hidhen të përmbysur me fytyrat e tyre në zjarr. (U thuhet) Ju nuk shpërbleheni me tjetër pos me atë që punuat"
        },
        {
            "chapter": 27,
            "verse": 91,
            "text": "Unë jam urdhëruar ta adhuroj vetëm Zotin e këtij qyteti, të cilin Ai e bëri të shenjtë, se Atij i takon çdo send, dhe jam urdhëruar të jem prej besimtarëve të sinqertë"
        },
        {
            "chapter": 27,
            "verse": 92,
            "text": "E, edhe ta lexoj Kur´anin, e kush e pranon udhëzimin e tij, ai udhëzohet vetëm për të mirën e vet, e kush ka humbur, ti thuaji: \"Unë vetëm tërheq vërejtjen"
        },
        {
            "chapter": 27,
            "verse": 93,
            "text": "Dhe thuaj: \"Falënderoj All-llahun, e Ai do t´ua tregojë argumentet e veta dhe do t´i kuptoni ato atëherë (kur nuk u bën dobi). Zoti yt nuk është indiferent ndaj asaj që veproni ju"
        },
        {
            "chapter": 28,
            "verse": 1,
            "text": "Ta, Sin, Mim"
        },
        {
            "chapter": 28,
            "verse": 2,
            "text": "Këto janë ajetet e librit (të Kur´anit) të plotkuptueshëm"
        },
        {
            "chapter": 28,
            "verse": 3,
            "text": "Që po t´i lexojmë ty nga lajmi rreth Musait e faraonit, e që është e vërtetë për një popull që beson"
        },
        {
            "chapter": 28,
            "verse": 4,
            "text": "Me të vërtetë, faraoni ka ngritur kokën lart në tokë, e popullin e saj e grupëzuar dhe një grup prej tyre e shtyp, ashtu që djemt e tyre ua mbyt, e gratë e tyre ua lë të jetojnë. Vërtet, ai ishte prej më shkatërrimtarëve"
        },
        {
            "chapter": 28,
            "verse": 5,
            "text": "E Ne duam t´i lartësojmë ata që u shtypën në tokë, t´i bëjmë udhëheqës dhe t´i bëjmë trashëgues"
        }
    ]
}
{
    "pages": [
        {
            "chapter": 28,
            "verse": 85,
            "text": "S´ka dyshim se Ai që ta bëri obligim Kur´anin, Ai do të kthejë ty aty kah erdhe. Thuaj: \"Zoti im e di më mirë kush është që solli udhëzim të drejtë dhe kush është në humbje të sigurt"
        },
        {
            "chapter": 28,
            "verse": 86,
            "text": "Ti as nuk ke shpresuar se do të shpallet ty libri, por kjo është mëshirë e Zotit tënd, andaj ti kurrsesi të mos jeshë ndihmëtar i jobesimtarëve"
        },
        {
            "chapter": 28,
            "verse": 87,
            "text": "Dhe kurrsesi ata të mos shmangin ty nga ajetet e All-llahut meqë ato t´u kanë shpallur ty, dhe ti thirr te Zoti yt e kurrsesi mos u bën pasues i dëshirave të idhujtarëve"
        },
        {
            "chapter": 28,
            "verse": 88,
            "text": "Veç All-llahut mos adhuro ndonjë zot tjetër, s´ka të adhuruar tjetër veç Tij. Çdo send zhduket e Ai jo. Vetëm Atij i takon gjykimi dhe te Ai do të ktheheni"
        },
        {
            "chapter": 29,
            "verse": 1,
            "text": "Elif, Lam, Mim"
        },
        {
            "chapter": 29,
            "verse": 2,
            "text": "A menduan njerëzit të thonë: \"Ne kemi besuar, e të mos vihen në sprovë"
        },
        {
            "chapter": 29,
            "verse": 3,
            "text": "Ne i sprovuam ata që ishin para tyre, ashtu që All-llahu gjithqysh do t´i dallojë ata që e thanë të vërtetën e do t´i dallojë edhe gënjeshtarët"
        },
        {
            "chapter": 29,
            "verse": 4,
            "text": "A mos menduan ata që bëjnë vepra të këqija (krime) se do të na shpëtojnë (t´i ikin dënimeve)? Sa i shëmtuar është gjykimi i tyre"
        },
        {
            "chapter": 29,
            "verse": 5,
            "text": "E kush shpreson takimin (shpërblimin) e All-llahut, s´ka dyshim se afati i All-llahut do të vijë patjetër, e Ai është dëgjuesi i dijshmi"
        },
        {
            "chapter": 29,
            "verse": 6,
            "text": "E kush lufton (përpiqet për të mirë), ai bën luftë për vete, se All-llahu vërtet nuk ka nevojë për askë në tërë botën"
        }
    ]
}
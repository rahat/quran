{
    "pages": [
        {
            "chapter": 19,
            "verse": 52,
            "text": "Dhe Ne e thirrëm nga ana e djathtë e kodrës Tur, e afruam për t´i folur (ta dëgjojë bisedën tonë)"
        },
        {
            "chapter": 19,
            "verse": 53,
            "text": "Nga mëshira Jonë ia dhamë vëllain e tij Harunin, pejgamber"
        },
        {
            "chapter": 19,
            "verse": 54,
            "text": "Përkujtoju në këtë Libër Ismailin! Ai ka qenë shumë besnik në premtim (premtoi të bëhet kurban) dhe i dërguar, pejgamber"
        },
        {
            "chapter": 19,
            "verse": 55,
            "text": "Ai urdhëronte familjen e vet me faljen e namazit dhe me zeqatë, dhe ishte shumë i pranishëm te Zoti i tij"
        },
        {
            "chapter": 19,
            "verse": 56,
            "text": "Përkujtoju në libër edhe Idrisin! Ai ishte shumë i drejtë dhe pejgamber"
        },
        {
            "chapter": 19,
            "verse": 57,
            "text": "Ne e ngritëm atë në një vend të lartë (ia ngritëm lart famën)"
        },
        {
            "chapter": 19,
            "verse": 58,
            "text": "Këta (të përmendur) ishin që All-llahu i gradoi nga pejgamberët pasardhës të Ademit, prej pasardhësve të atyre që i patëm bartur (në anije) bashkë me Nuhun, prej pasardhësve të Ibrahimit dhe të Jakubit (Israilët), dhe prej atyre që i udhëzuam dhe i bëmë t"
        },
        {
            "chapter": 19,
            "verse": 59,
            "text": "E pas tyre (të mirëve) erdhën pasardhës të këqij, që e lanë namazin e u dhanë pas kënaqësive (trupore), e më vonë do të hidhen në çdo të keqe (ose në Gaja)"
        },
        {
            "chapter": 19,
            "verse": 60,
            "text": "Me përjashtim të atij që pendohet dhe beson e bën vepra të mira, të tillët do të hyjnë në xhennet dhe atyre nuk u bëhet kurrëfarë e padrejtë"
        },
        {
            "chapter": 19,
            "verse": 61,
            "text": "Ato janë xhennetet e Adnit, që Mëshiruesi u pat premtuar robve të vet, pa i parë ata (i besuan pa i parë), e premtimi i Tij është i kryer"
        },
        {
            "chapter": 19,
            "verse": 62,
            "text": "Aty nuk dëgjojnë fjalë boshe, por vetëm përshëndetje. Aty kanë ushqimin e vet (të llojllojshëm) mëngjes e mbrëmje"
        },
        {
            "chapter": 19,
            "verse": 63,
            "text": "Ato janë xhennetet që do t´ua trashëgojmë robve Tanë që ishin të ruajtur"
        },
        {
            "chapter": 19,
            "verse": 64,
            "text": "Ne (engjëjt, thotë Xhibrili) nuk zbresim (nuk vijmë) vetëm me urdhrin e Zotit tënd. Vetëm Atij i takon e tërë çështja e tashme, e ardhme dhe mes tyre, e Zoti yt nuk është që harron"
        }
    ]
}
{
    "pages": [
        {
            "chapter": 34,
            "verse": 1,
            "text": "Falënderimi i takon All-llahut, që e Tij është çka ka në qiej dhe çka ka në tokë dhe i tërë falënderimi i takon Atij në botën tjetër. Ai është i urti, i përsosuri në njohuri"
        },
        {
            "chapter": 34,
            "verse": 2,
            "text": "Ai e di çka vihet në tokë dhe çka del prej saj dhe çka zbret prej qiellit e çka ngrihet në të; Ai është Mëshiruesi, Mëkatfalësi"
        },
        {
            "chapter": 34,
            "verse": 3,
            "text": "E ata që nuk besuan thanë: \"Nuk do të na vijë neve kijameti!\" Thuaj: \"Po, pasha Zotin tim që e di të fshehtën, patjetër do t´ju vijë ai juve. Atij nuk mund t´i fshihet as në qiej e as në tokë sendi sa grimca, e as më i vogël, e as më i madh, vetëm se janë"
        },
        {
            "chapter": 34,
            "verse": 4,
            "text": "(Janë të shënuara) Që t´i shpërblejë ata që besuan dhe bënë vepra të mira. Për të tillët ka falje dhe furnizim të mirë"
        },
        {
            "chapter": 34,
            "verse": 5,
            "text": "Ata që u përpoqën t´i mposhtin faktet Tona, ata do të kenë një dënim të keq, të dhembshëm"
        },
        {
            "chapter": 34,
            "verse": 6,
            "text": "Ndërsa atyre që u është dhënë dijenia, e dinë se kjo që të është shpallur ty nga Zoti, është e vërtetë dhe se udhëzon për në rrugën e Fuqiplotit, të lavdishmit"
        },
        {
            "chapter": 34,
            "verse": 7,
            "text": "Dhe ata që nuk besuan thanë: \"A doni t´ju tregojmë për një njeri që do t´ju informojë juve se si, pasi që (të vdisni e) të jeni copëtuar plotësisht, ju do të krijoheni rishtazi"
        }
    ]
}
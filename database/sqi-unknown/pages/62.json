{
    "pages": [
        {
            "chapter": 3,
            "verse": 92,
            "text": "Kurrë nuk do ta arrini sinqeritetin e plotë me besim (as kënaqësinë e lumtur në xhennet) derisa të mos e jepni më të dhembshmen (më të dashurën) e pasurisë suaj. Çkado që jepni (për Zotin), All-llahu atë e di"
        },
        {
            "chapter": 3,
            "verse": 93,
            "text": "I tërë ushqimi ishte i lejuar për bijtë e israilit, përveç atij që Israili (Jakubi) para se të zbriste Tevrati, ia ndaloi vetvetes. Thuaju: \"Silleni pra një Tevrat dhe lexoni atë, nëse jeni të vërtetë (në çka thoni)"
        },
        {
            "chapter": 3,
            "verse": 94,
            "text": "Ai që edhe pas kësaj shpif gënjeshtra kundër All-llahut, ata vërtet janë mizorë"
        },
        {
            "chapter": 3,
            "verse": 95,
            "text": "Thuaj: \"All-llahu e tha të vërtetën, pra ndiqeni fenë e pastër të Ibrahimit, sepse ai nuk u takonte idhujtarëve"
        },
        {
            "chapter": 3,
            "verse": 96,
            "text": "Shtëpia (xhamia) e parë e ndërtuar për njerëz, është ajo në Bekë (Mekke), e dobishme, udhërrëfyese për mbarë njerëzimin"
        },
        {
            "chapter": 3,
            "verse": 97,
            "text": "Aty ka shenja të qarta: vendi i Ibrahimit, dhe kush hyn në te, ai është i sigurt. Për hir të All-llahut, vizita e shtëpisë (Qabes) është obligim për atë që ka mundësi udhëtimi te ajo, e kush nuk e beson (ai nuk e viziton); All-llahu nuk është i nevojshëm"
        },
        {
            "chapter": 3,
            "verse": 98,
            "text": "Thuaj: \"O ithtarë të librit, përse i mohoni ajetet (argumentet) e All-llahut\"? E All-llahu mbikëqyr atë që veproni"
        },
        {
            "chapter": 3,
            "verse": 99,
            "text": "Thuaj: \"O ithtarë të librit, përse e pengoni atë që besoni nga rruga e All-llahut, duke u angazhuar që ta paraqitni atë të shtrembër, ndërsa vetë ju, jeni dëshmues se është e vërtetë! Veprimi juaj nuk mund t´i shmanget mbikëqyrjes së All-llahut"
        },
        {
            "chapter": 3,
            "verse": 100,
            "text": "O ju që besuat, në qoftë se ju i bindeni një grupi të atyre që iu është dhënë libri, ata, pas besimit tuaj, do t´ju kthejnë në mosbesimtarë"
        }
    ]
}
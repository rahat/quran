{
    "pages": [
        {
            "chapter": 11,
            "verse": 46,
            "text": "(Zoti) Tha: \"O Nuh, ai (djali) nuk ishte nga familja jote (për të cilën të premtova se do t´i shpëtoj), ai ishte punëkeq, e ti mos më kërko Mua atë që nuk di, Unë të këshilloj që të mos bëhesh nga injorantët"
        },
        {
            "chapter": 11,
            "verse": 47,
            "text": "(Nuhu) Tha: \"Zoti im, unë mbështetem në mbrojtjen Tënde që të (mos) kërkoj prej Teje atë për çka nuk kam njohuri, e në qoftë se nuk më fal mua dhe nuk më mëshiron Ti, do të jem i humbur"
        },
        {
            "chapter": 11,
            "verse": 48,
            "text": "Iu pat thënë: \"O Nuh, zbarko qofsh i shpëtuar nga ana Jonë, me begati për ty dhe për një popull që është me ty. E një populli (tjetër) do t´i mundësojmë përjetime, e pastaj do t´i godasë dënimi i dhembshëm nga ana Jonë"
        },
        {
            "chapter": 11,
            "verse": 49,
            "text": "Këto janë disa nga rrëfimet e panjohura (për ty), që po t´i shpallim ty, e që para këtij (Kur´anit) nuk i ke ditur as ti as populli yt. Pra, të jesh i durueshëm se përfundimi (i lavdishëm) është për të devotshmit"
        },
        {
            "chapter": 11,
            "verse": 50,
            "text": "Edhe tek (populli) Adi (dërguam) nga mesi tyre Hudin që tha: \"O populli im adhuroni All-llahun, ju nuk keni zot tjetër pos Tij, ju vetëm po hutoheni me trillime"
        },
        {
            "chapter": 11,
            "verse": 51,
            "text": "O populli im, unë për këtë nuk kërkoj prej jush ndonjë shpërblim. Shpërblimi im është vetëm prej Atij që më krijoi. A nuk po kuptoni"
        },
        {
            "chapter": 11,
            "verse": 52,
            "text": "O populli im, kërkoni falje prej Zotit tuaj dhe kthejuni Atij, Ai ju lëshon shi me bollëk, dhe fuqisë suaj i shton fuqi, e mos refuzoni e të bëheni mëkatarë"
        },
        {
            "chapter": 11,
            "verse": 53,
            "text": "Ata thanë: \"O Hud, ti nuk na solle ndonjë argument, e ne nuk i braktisim zotat tanë për fjalën tënde dhe ne nuk të besojmë ty"
        }
    ]
}
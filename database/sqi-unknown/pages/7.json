{
    "pages": [
        {
            "chapter": 2,
            "verse": 38,
            "text": "Ne u thamë: \"Dilni prej atyhit që të gjithë, e juve gjithqysh do t´u arrijë udhëzim prej Meje, e kush e pranon udhëzimin Tim, për ata nuk ka as frikë as që do të brengosen"
        },
        {
            "chapter": 2,
            "verse": 39,
            "text": "E ata që i mohuan dhe përgënjeshtruan argumentet tona, të tillët janë banues të zjarrit, ata do të jenë aty përgjithmonë"
        },
        {
            "chapter": 2,
            "verse": 40,
            "text": "O bijtë e israilit, kujtoni (jini mirënjohës për) të mirat e Mia, të cilat ua dhurova juve dhe zbatoni premtimin që ma keni dhënë Mua. Unë e zbatoj atë që u premtova dhe të më keni frikë vetëm Mua"
        },
        {
            "chapter": 2,
            "verse": 41,
            "text": "Dhe besojeni atë që e shpalla (Kur´anin), e që vërteton atë që e keni ju e mos u bëni mohues të parë të tij, dhe mos i ndërroni ajetet e Mia (Kur´anin) me një vlerë të paktë, por vetëm Mua të ma keni dronë"
        },
        {
            "chapter": 2,
            "verse": 42,
            "text": "E mos e ngatërroni të vërtetën me të pavërtetën dhe me vetëdije të fshehni realitetin"
        },
        {
            "chapter": 2,
            "verse": 43,
            "text": "Faleni namazin dhe jepni zeqatin, dhe faluni me ata që falen (bini në rukuë me ata që bien)"
        },
        {
            "chapter": 2,
            "verse": 44,
            "text": "A po i urdhëroni (thirrni) njerëzit për punë të mira, e veten tuaj po e harroni? Ndërsa ju e lexoni librin (Tevratin). A nuk po mendoni"
        },
        {
            "chapter": 2,
            "verse": 45,
            "text": "Kërkoni ndihmë (në të gjitha çështjet) me durim dhe me namaz, vërtet, ajo është e madhe (vështirë), por jo edhe për ata që kanë frikë (Zotin)"
        },
        {
            "chapter": 2,
            "verse": 46,
            "text": "Të cilët janë të bindur se do ta takojnë Zotin e vet dhe se ata do t´i kthehen Atij"
        },
        {
            "chapter": 2,
            "verse": 47,
            "text": "O bijtë e israilit, përkujtojeni dhuntinë Time, të cilën ua dhurova, dhe Unë ju pata (të parët tuaj) dalluar ndaj njerëzve të tjerë (të asaj kohe)"
        },
        {
            "chapter": 2,
            "verse": 48,
            "text": "Dhe ruajuni një ditë kur askush askujt nuk do të mund t´i kryejë asgjë, kur nuk pranohet për te (jobesimtarin) ndonjë ndërmjetësim dhe nuk pranohet për te kompensim, e as që do të ndihmohen ata (fajtorët)"
        }
    ]
}
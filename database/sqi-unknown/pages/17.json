{
    "pages": [
        {
            "chapter": 2,
            "verse": 106,
            "text": "Ne nuk abrogojmë (pezullojmë) asnjë nga argumentet tona, apo ta hedhim në harresë e të mos sjellim edhe më të dobishëm se ai, ose të ngjashëm me te. A nuk e ke ditur se All-llahu është i plotfuqishëm për çdo send"
        },
        {
            "chapter": 2,
            "verse": 107,
            "text": "A nuk e ke ditur se vetëm All-llahut i takon sundimi i qiejve e i tokës, dhe se pos All-llahut nuk keni as mbrojtës as ndihmëtar"
        },
        {
            "chapter": 2,
            "verse": 108,
            "text": "A doni ta pyetni Të dërguarin tuaj sikurse u pyet më parë Musai. Ai që e ndërron besimin me mosbesim, ai tanimë e ka humbur rrugën e drejtë"
        },
        {
            "chapter": 2,
            "verse": 109,
            "text": "Shumë ithtarë të librit (jehudi, krishterë) edhe pasi u është bërë e qartë e vërteta, nga vetë zilia e tyre personale dëshiruan që pas besimit tuaj t´iu kthejnë në mosbesimtarë, pra ju lini dhe largohuni prej tyre derisa All-llahu ta sjellë urdhrin e vet"
        },
        {
            "chapter": 2,
            "verse": 110,
            "text": "Kryeni faljen (namazin) dhe jepeni zeqatin, e çfarëdo të mirë që e përgatitni për veten tuaj, atë e gjeni tek All-llahu. S´ka dyshim se All-llahu përcjell çdo veprim tuajin"
        },
        {
            "chapter": 2,
            "verse": 111,
            "text": "Ata edhe thanë: \"Kurrsesi nuk ka për të hyrë kush në xhennet, përveç atij që është jehudi ose i krishter! Ato janë fantazi të tyre\"! Thuaju: \"Sillni argumentin tuaj (çka thoni) po qe se jeni të drejtë"
        },
        {
            "chapter": 2,
            "verse": 112,
            "text": "Nuk është ashtu (si thonë ata), po ai që i është dorëzuar All-llahut dhe është bamirës, ai e ka shpërblimin e vet te Zoti i tij, për ata nuk ka frikë, as nuk kanë pse të mërziten"
        }
    ]
}
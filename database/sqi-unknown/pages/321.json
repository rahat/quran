{
    "pages": [
        {
            "chapter": 20,
            "verse": 126,
            "text": "Ai (All-llahu) thotë: \"Ashtu si i harrove ti argumentet Tona që t´i ofruam, ashtu je ti i harruar sot"
        },
        {
            "chapter": 20,
            "verse": 127,
            "text": "Po kështu Ne e shpërblejmë edhe atë që zhytet në mëkate dhe nuk i beson argumentet e Zotit të vet, po dënimi në botën tjetër është edhe më i ashpër dhe i përjetshëm"
        },
        {
            "chapter": 20,
            "verse": 128,
            "text": "A nuk e kanë të qartë ata se sa breza para tyre i kemi zhdukur, e këta ecin nëpër ato vendbanime të tyre. Në gjurmët e atyre ka fakte për ata që kanë arsye të shëndoshë"
        },
        {
            "chapter": 20,
            "verse": 129,
            "text": "E sikur të mos ishte vendimi dhe afati i caktuar më herët nga Zoti yt, dënimi do t´i kapte ata"
        },
        {
            "chapter": 20,
            "verse": 130,
            "text": "Prandaj, ti bëhu i durueshëm ndaj asaj që thonë ata, dhe duke falënderuar Zotin tënd, falu para lindjes së diellit dhe para perëndimit të tij, falu edhe në orët e natës dhe në skajet e ditës, ashtu që të gjesh kënaqësi (me shpërblim)"
        },
        {
            "chapter": 20,
            "verse": 131,
            "text": "Dhe mos ia ngul sytë bukurisë së kësaj jete me të cilën i bëmë të kënaqen disa prej tyre (mosbesimtarë), e për t´i sprovuar me të, sepse shpërbimi i Zotit tënd është më i mirë dhe është i përjetshëm"
        },
        {
            "chapter": 20,
            "verse": 132,
            "text": "Urdhëro familjen tënde të falë namaz, e edhe ti vetë zbatoje atë, ngase Ne nuk kërkojmë prej teje ndonjë furnizim (për ty as për familjen tënde), Ne të furnizojmë ty (dhe ata), ardhmëria e mirë është e atij që ruhet"
        },
        {
            "chapter": 20,
            "verse": 133,
            "text": "Ata thanë: \"Përse nuk na solli ai ndonjë argument nga Zoti i vet? A nuk u erdhi atyre sqarim (në Kur´an) për atë që ishte në broshurat e mëparshme"
        },
        {
            "chapter": 20,
            "verse": 134,
            "text": "Dhe sikur t´i ndëshkonim ata me ndonjë dënim para tij (para se ta shpallim Kur´anin), ata do të thonin: \"Zoti ynë, përse nuk na çove ndonjë të dërguar që t´iu përmbaheshim fakteve Tua para se të poshtëroheshim e të mjeroheshim"
        },
        {
            "chapter": 20,
            "verse": 135,
            "text": "Thuaj: \"Secili është duke pritur, pra pritni edhe ju, se së shpejti do ta kuptoni se kush ishin ithtarët e rrugës së drejtë dhe e gjeti të vërtetën"
        }
    ]
}
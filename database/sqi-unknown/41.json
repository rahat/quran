{
    "chapter": [
        {
            "chapter": 41,
            "verse": 1,
            "text": "Ha, Mim"
        },
        {
            "chapter": 41,
            "verse": 2,
            "text": "Zbritje prej Mëshiruesit, Mëshirëbërësit"
        },
        {
            "chapter": 41,
            "verse": 3,
            "text": "Libër që ajetet e tij janë të shkoqitura, duke qenë Kur´an arabisht për një popull që di ta kuptojë"
        },
        {
            "chapter": 41,
            "verse": 4,
            "text": "Është përgëzues dhe qortues, por shumica e tyre ia kthyen shpinën, andaj ata nuk e dëgjojnë"
        },
        {
            "chapter": 41,
            "verse": 5,
            "text": "Ata thanë: \"Zemrat tona janë të mbyllura nga ajo që ti na thërret dhe në veshët tanë kemi shurdhim të rëndë, kështu që ndërmjet nesh dhe ndërmjet teje ekziston një perde, prandaj ti vepro sipas tëndës e ne vazhdojmë tonën"
        },
        {
            "chapter": 41,
            "verse": 6,
            "text": "Thuaj: \"Unë jam vetëm njeri sikurse edhe ju, mua më shpallet se Zoti juaj është vetëm Zoti Një, pra drejtonju Atij dhe kërkoni falje prej Tij. Për idhujtarët është mjerim i madh"
        },
        {
            "chapter": 41,
            "verse": 7,
            "text": "të cilët nuk e japin zeqatin dhe mu ata e mohojnë botën tjetër"
        },
        {
            "chapter": 41,
            "verse": 8,
            "text": "Nuk ka dyshim se ata që besuan dhe bënë vepra të mira, kanë shpërblim të përhershëm"
        },
        {
            "chapter": 41,
            "verse": 9,
            "text": "Thuaj: \"A ju jeni ata që nuk i besoni Atij që e krijoi tokën për dy ditë dhe Atij i përshkruani shok, e Ai është Zoti i botëve"
        },
        {
            "chapter": 41,
            "verse": 10,
            "text": "Ai që në të vuri kodra të forta, ia shtoi të mirat asaj dhe brenda katër ditëve të plota caktoi të gjitha kushtet për të jetuar në të. Pra, për ata që pyesin (për kohën e krijimit të saj)"
        },
        {
            "chapter": 41,
            "verse": 11,
            "text": "Mandej e mësyu qiellin (krijimin e qiellit) e ai ishte tym (mjegullinë që ishte si materie e parë) dhe atij e edhe të tokës i tha: \"Qasuni urdhërit Tim me dëshirë ose me dhunë!\" Ato të dyja thanë: \"Po i qasemi me dëshirë"
        },
        {
            "chapter": 41,
            "verse": 12,
            "text": "Dhe ata i krijoi shtatë qiej brenda dy ditëve dhe secilit qiell i caktoi atë që i nevojitej. Qiellin më të afërt (të Dunjasë) Ne e stolisëm me yje ndriçuese dhe e bëmë të mbrojtur. Ky është caktim i plotfuqishmit, të dijshmit"
        },
        {
            "chapter": 41,
            "verse": 13,
            "text": "Në qoftë se ata nuk përgjigjen, ti thuaj: \"Unë tërhoqa vërejtjen e një rrufeje (dënimi), si rrufeja e Adit dhe Themudit"
        },
        {
            "chapter": 41,
            "verse": 14,
            "text": "Kur atyre u erdhën të dërguarit nga të gjitha anët, i këshilluan: \"Të mos adhuroni tjetër po vetëm All-llahun\", ata thanë: \"Sikur Zoti ynë të kishte dëshiruar (ta dëgjonim) do të dërgonte engjëll, e kësaj me çka jeni dërguar ju, ne nuk i besojmë"
        },
        {
            "chapter": 41,
            "verse": 15,
            "text": "Sa i përket Adit, ata pa pasur kurrfarë të drejte u treguan mendjemëdhenj ndaj banorëve në tokë dhe thanë: \"Kush ka fuqi më të fortë se ne?\" A nuk e ditën ata se All-llahu, i cili i krijoi, ka fuqi më të fortë se ata?! Ata i mohuan argumentet tona"
        },
        {
            "chapter": 41,
            "verse": 16,
            "text": "Andaj Ne kundër tyre lëshuam një erë shumë të ftohtë gjatë disa ditëve fatzeza, për t´u dhënë ta përjetojnë dënimin nënçmues në jetën e kësaj bote, ndërsa dënimi në botën tjetër do të jetë edhe më i shëmtuar dhe ata nuk do të ndihmohen"
        },
        {
            "chapter": 41,
            "verse": 17,
            "text": "Sa i përket Themudit, Ne atyre u patëm treguar rrugën e drejtë por ata megjithatë më shumë e deshën verbërinë, andaj ata i kapi tmerri i dënimit të turpshëm për shkak të asaj që vepruan"
        },
        {
            "chapter": 41,
            "verse": 18,
            "text": "Ndërkaq, Ne i shpëtuam ata që kishin besuar dhe që ishin të ruajtur"
        },
        {
            "chapter": 41,
            "verse": 19,
            "text": "E ditën kur armiqtë e All-llahut tubohen për në zjarr dhe ata janë të rrethuar"
        },
        {
            "chapter": 41,
            "verse": 20,
            "text": "E derisa afrohen atij, kundër tyre dëshmojnë: të dëgjuarit e tyre, të parit e tyre dhe lëkurat e tyre për çdo gjë që ata kanë punuar"
        },
        {
            "chapter": 41,
            "verse": 21,
            "text": "Ata lëkurave të tyre u thonë: \"Përse dëshmuat kundër nesh?\" Ato thonë: \"All-llahu që çdo sendi ia ka dhënë të folurit na dha edhe neve, e Ai është që ju krijoi juve herën e parë dhe vetëm te Ai ktheheni"
        },
        {
            "chapter": 41,
            "verse": 22,
            "text": "Ju nuk fshiheshit (kur bënit mëkate) se do të dëshmojnë kundër jush të dëgjuarit tuaj, të pamurit tuaj dhe lëkurat tuaja, bile ju menduat se All-llahu nuk di për shumë gjëra që ju i bënit"
        },
        {
            "chapter": 41,
            "verse": 23,
            "text": "Mendimi juaj i gabuar, të cilin e patët ndaj Zotit tuaj, është ai që ju shkatërroi dhe tani jeni më të dëshpëruarit"
        },
        {
            "chapter": 41,
            "verse": 24,
            "text": "Nëse bëjnë durim, zjarri është vend i tyre, e nëse kërkojnë të kthehen në atë që e dëshirojnë (në kënaqësinë e Zotit), atë nuk do ta arrijnë"
        },
        {
            "chapter": 41,
            "verse": 25,
            "text": "Ne u patëm mundësuar atyre të kenë asi shokësh që ua hijeshojnë atë që e bënin në atë kohë (në Dunja) dhe atë që do t´u vijë më vonë dhe ashtu dënimi ndaj tyre u bë me vend, si ndaj popujve që ishin para tyre nga xhinët dhe njerëzit, se vërtet ata ishin t"
        },
        {
            "chapter": 41,
            "verse": 26,
            "text": "Ata që nuk besuan thanë: \"Mos e dëgjoni këtë Kur´an dhe kur të lexohet ai, ju bëni zhurmë (bërtitni) ashtu që ta pengoni"
        },
        {
            "chapter": 41,
            "verse": 27,
            "text": "E, Ne atyre që nuk besuan patjetër do t´u japim të përjetojnë dënim të ashpër dhe do t´i shpërblejmë me më të keqen e asaj që punuan"
        },
        {
            "chapter": 41,
            "verse": 28,
            "text": "Dhe ai ndëshkim i armiqve të All-llahut është zjarri, aty është vendi i tyre i përhershëm, si shpërblim për shkak se ata refuzuan argumentet tona"
        },
        {
            "chapter": 41,
            "verse": 29,
            "text": "Ata që nuk besuan thonë: \"O Zoti ynë, na i trego ata të dy nga xhinët dhe njerëzit, të cilët na bënë të jemi të humbur, e t´i shkelim me këmbët tona dhe le të jenë prej më të poshtërve"
        },
        {
            "chapter": 41,
            "verse": 30,
            "text": "E, s´ka dyshim se ata që thanë: \"All-llahu është Zoti ynë\", dhe ishin të paluhatshëm, atyre u vijnë engjëjt (në prag të vdekjes dhe u thonë): të mos u frikësoheni, të mos pikëlloheni, keni myzhde xhennetin që u premtohej"
        },
        {
            "chapter": 41,
            "verse": 31,
            "text": "(u thonë) Ne kujdesemi për ju, si në jetën e kësaj bote, ashtu edhe në botën tjetër, kudo të keni atë që dëshironi dhe gjithçka kërkoni"
        },
        {
            "chapter": 41,
            "verse": 32,
            "text": "Pritje e nderuar prej Atij që falë mëkatet dhe që është mëshirues"
        },
        {
            "chapter": 41,
            "verse": 33,
            "text": "E kush është në rrugë më të mirë se ai që thërret në rrugën e All-llahut, që bën vepra të mira dhe që thotë: \"Unë jam prej muslimanëve"
        },
        {
            "chapter": 41,
            "verse": 34,
            "text": "Nuk është e barabartë e mira dhe e keqja. Andaj, (të keqen) ktheje në mënyrën më të mirë, se atëherë ai, me të cilin kishit njëfarë armiqësie, do të bëhet mik i afërt"
        },
        {
            "chapter": 41,
            "verse": 35,
            "text": "Mirëpo këtë nuk mund ta arrijë kush, pos atyre që janë të durueshëm, dhe nuk mund ta arrijë kush, pos atyre që kanë virtyt të lartë"
        },
        {
            "chapter": 41,
            "verse": 36,
            "text": "E nëse ty të ngacmon ndonjë ngacmim prej djallit, ti kërko mbrojtje prej All-llahut, se vërtet Ai është dëgjuesi, i dijshmi"
        },
        {
            "chapter": 41,
            "verse": 37,
            "text": "Nga faktet e madhështisë së Tij janë nata, dita, dielli e hëna. Mos i bëni sexhde as diellit, as hënës! Sexhde bëni vetëm All-llahut, i cili i krijoi ato, nëse adhuroni vetëm Atë"
        },
        {
            "chapter": 41,
            "verse": 38,
            "text": "Po nëse ata (kufarët) janë kryeneç (e nuk bëjnë sexhde), atëherë ata që janë pranë Zotit tënd (engjëjt më të lartë), Atij i bëjnë tesbih natën e ditën dhe ata nuk mërziten prej adhurimit"
        },
        {
            "chapter": 41,
            "verse": 39,
            "text": "Nga argumentet e Tij është edhe toka që ti e sheh atë të thatë (shkretëtirë), e kur Ne i lëshojmë asaj shiun, ajo gjallërohet e shtohet. E s´ka dyshim se Ai që e ngjalli atë, do t´i ngjallë të vdekurit, pse Ai ka mundësi për çdo gjë"
        },
        {
            "chapter": 41,
            "verse": 40,
            "text": "Ata që i sulmojnë argumentet Tona, nuk mund të na fshihen. Pra, a më mirë i ka punët ai që do të hidhet në zjarr, apo ai që në ditën e kijametit vjen i sigurt? E ju pra veproni si të dëshironi, e ta dini se Ai sheh atë që punoni"
        },
        {
            "chapter": 41,
            "verse": 41,
            "text": "Ata që e mohuan Kur´anin kur u erdhi janë të marrë; ai është një libër ngadhënjyes (i pashoq)"
        },
        {
            "chapter": 41,
            "verse": 42,
            "text": "Atij nuk mund t´i mvishet e pavërteta nga asnjë anë; është i zbritur prej të Urtit, të Lavdishmit"
        },
        {
            "chapter": 41,
            "verse": 43,
            "text": "Ty nuk po të thuhet tjetër përveç asaj që u është thënë të dërguarve para teje. Vërtet, Zoti yt është ai që falë, po është edhe Ai që ndëshkon rëndë"
        },
        {
            "chapter": 41,
            "verse": 44,
            "text": "Sikur Ne ta bënim Kur´anin në gjuhë të huaj, ata do të thoshin: \"Përse nuk janë ajetet e tij të kuptueshme (të shkoqitura), a është ai (Kur´ani) në gjuhë të huaj, kurse ai (pejgamberi) është arab?\" Thuaj: \"Ai është për besimtarët udhëzues e shërues. E ata"
        },
        {
            "chapter": 41,
            "verse": 45,
            "text": "Ne edhe Musait ia patëm dhënë librin, lidhur me të cilin pati kundërshtime. Sikur të mos ishte vendimi më parë prej Zotit tënd (të shtyhet ndëshkimi), puna mes tyre do të kryhej, pse ata janë në një dyshim ndaj tij"
        },
        {
            "chapter": 41,
            "verse": 46,
            "text": "Kush bën mirë, ai e ka për vete, e kush bën keq, ai vepron kundër vetes, e Zoti yt nuk bën padrejtë ndaj robërve"
        },
        {
            "chapter": 41,
            "verse": 47,
            "text": "Vetëm Ai e di për katastrofën (për kijametin). Asnjë frut nuk del prej lëvozhgës së vet dhe asnjë femër nuk bart e as nuk lind pa dijen e Tij. E ditën kur Ai i thërret ata se ku janë ata që m´i bënit shokë? Ata thonë: \"Ne të kemi njohur Ty, nuk ka ndonjë"
        },
        {
            "chapter": 41,
            "verse": 48,
            "text": "Dhe humb prej tyre ajo që më parë adhuronin, e binden se ata nuk kanë shpëtim"
        },
        {
            "chapter": 41,
            "verse": 49,
            "text": "Njeriu nuk lodhet prej kërkesës për mirë, e kur atë e godet e keqja, ai keqësohet shumë dhe humb e shpresën"
        },
        {
            "chapter": 41,
            "verse": 50,
            "text": "E nëse pas të këqijave që e goditën Ne i japim të mira nga ana Jonë, ai me këmbëngulje do të thotë: \"Këtë e kam arritur vet (këtë do ta kem gjithnjë), e nuk mendoj se do të bëhet kijameti, po, edhe nëse do të kthehem te Zoti im, unë te Ai do ta kem edhe m"
        },
        {
            "chapter": 41,
            "verse": 51,
            "text": "Ne kur e begatojmë njeriun, ai nuk falënderon dhe largohet, e kur e godet e keqja, ai përulet dhe lutet shumë"
        },
        {
            "chapter": 41,
            "verse": 52,
            "text": "Thuaj: \"Më tregoni, nëse ai (Kur´ani) është prej All-llahut, e ju e mohuat atë, kush është më i humbur se ai që është në kundërshtim të fortë"
        },
        {
            "chapter": 41,
            "verse": 53,
            "text": "Ne do t´ua bëjmë atyre të mundshme që t´i shohin argumentet Tona në horizonte dhe në veten e tyre deri që t´u bëhet e qartë se ai (Kur´ani) është i vërtetë. A nuk mjafton që Zoti yt është dëshmitar për çdo gjë"
        },
        {
            "chapter": 41,
            "verse": 54,
            "text": "Vini re! Ata janë në dyshim për takimin me Zotin e tyre (me botën tjetër), e ta dini se Ai ka përfshirë me dijen e vet çdo send"
        }
    ]
}
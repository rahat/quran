{
    "chapter": [
        {
            "chapter": 50,
            "verse": 1,
            "text": "Kaf. Pasha Kur´anin e lavdishëm (do të ringjalleni)"
        },
        {
            "chapter": 50,
            "verse": 2,
            "text": "Por jo, ata u çuditën që u erdhi i dërguari (qortues) nga mesi i tyre, andaj jobesimtarët thanë: \"Kjo është diçka shumë e çuditshme"
        },
        {
            "chapter": 50,
            "verse": 3,
            "text": "A pasi të vdesim e të bëhemi dhé (do të kthehemi në jetë)? Ai kthim është larg (mendjes e mundësisë)"
        },
        {
            "chapter": 50,
            "verse": 4,
            "text": "Ne dimë se ç´pakëson (ç´tret) toka prej tyre. Te Ne është edhe libri që ruan çdo gjë (numrin e tyre, emrat, pjesët e trupit)"
        },
        {
            "chapter": 50,
            "verse": 5,
            "text": "Ata përgënjeshtruan të vërtetën kur ajo u erdhi dhe ata janë në gjendje të luhatshme"
        },
        {
            "chapter": 50,
            "verse": 6,
            "text": "A nuk shikojnë ata me vëmendje kah qielli se si mbi ta kemi ndërtuar atë, e kemi zbukuruar atë duke mos pasur në të ndonjë zbrazëti"
        },
        {
            "chapter": 50,
            "verse": 7,
            "text": "Edhe tokën se si e kemi shtrirë, e në të kemi vendosur kodra përforcuese dhe kemi bërë që në të të mbijnë gjithfarë bimësh të bukura"
        },
        {
            "chapter": 50,
            "verse": 8,
            "text": "(I bëmë ashtu) Dëshmi të dukshme dhe përkujtuese për secilin njeri që ka drejtuar mendjen (te Zoti)"
        },
        {
            "chapter": 50,
            "verse": 9,
            "text": "Ne, nga qielli lëshuam shiun e dobishëm dhe me të bëmë që të kultivohen kopshte e drithëra që korren"
        },
        {
            "chapter": 50,
            "verse": 10,
            "text": "Dhe rritëm trungje të gjata hurmash me fruta të paluara njëri mbi tjetrin"
        },
        {
            "chapter": 50,
            "verse": 11,
            "text": "Ushqim për njerëz, dhe me të, Ne e ngjallëm tokën e vdekur, e kështu do të jetë edhe ringjallja"
        },
        {
            "chapter": 50,
            "verse": 12,
            "text": "Para tyre përgënjeshtruan populli i Nuhut, banorët e Bunarit (të pusit) dhe Themudi"
        },
        {
            "chapter": 50,
            "verse": 13,
            "text": "Edhe Adi, edhe Faraoni dhe vëllezërit e Lutit"
        },
        {
            "chapter": 50,
            "verse": 14,
            "text": "Edhe banorët e Ejkes, populli i Tubbeit. Të gjithë i përgënjeshtruan të dërguarit, atëherë e merituan ndëshkimin Tim"
        },
        {
            "chapter": 50,
            "verse": 15,
            "text": "A mos u lodhëm Ne me krijimin e parë? Jo, por ata janë në një huti rreth një krijimi të ri"
        },
        {
            "chapter": 50,
            "verse": 16,
            "text": "Ne e kemi krijuar njeriun dhe dimë se ç´pëshpërit ai në vetvete dhe Ne jemi më afër tij se damari (që rrah) i qafës së tij"
        },
        {
            "chapter": 50,
            "verse": 17,
            "text": "Dhe se kur dy engjëjt qëndrojnë pranë tij në të djathtë dhe në të majtë"
        },
        {
            "chapter": 50,
            "verse": 18,
            "text": "Që ai nuk hedh ndonjë fjalë e të mos jetë pranë tij përcjellësi i gatshëm"
        },
        {
            "chapter": 50,
            "verse": 19,
            "text": "Agonia e vdekjes i vjen me atë të vërtetën (i zbulohet çështja e Ahiretit); kjo është ajo prej së cilës ke ikur"
        },
        {
            "chapter": 50,
            "verse": 20,
            "text": "Dhe i fryhet surit, e ajo është dita e premtuar (për dënim)"
        },
        {
            "chapter": 50,
            "verse": 21,
            "text": "E do të vijë secili njeri e bashkë me të edhe grahësi edhe dëshmitari"
        },
        {
            "chapter": 50,
            "verse": 22,
            "text": "(I thuhet) Ti ishe në një huti nga kjo (ditë) e Ne ta hoqëm perden tënde dhe tash ti sheh shumë mprehtë"
        },
        {
            "chapter": 50,
            "verse": 23,
            "text": "E shoku (përcjellësi) i tij do të thotë: \"Kjo që është tek unë (regjistri i veprave) është gati"
        },
        {
            "chapter": 50,
            "verse": 24,
            "text": "Ju të dy (engjëjt) hidheni në xhehennem secilin mohues kryeneç"
        },
        {
            "chapter": 50,
            "verse": 25,
            "text": "Secilin pengues të veprave, mizor e të dyshimtë në fé"
        },
        {
            "chapter": 50,
            "verse": 26,
            "text": "I cili All-llahut i shoqëroi zot tjetër, pra hidheni atë në vuajtjet më të rënda"
        },
        {
            "chapter": 50,
            "verse": 27,
            "text": "E shoku i tij (djalli) thotë: \"Zoti ynë, unë nuk u shmanga prej rrugës së drejtë, por ai vetë ka qenë i humbur larg"
        },
        {
            "chapter": 50,
            "verse": 28,
            "text": "Ai (All-llahu) thotë: \"Mos u grindni tash para Meje, se Unë më parë ju tërhoqa vërejtjen"
        },
        {
            "chapter": 50,
            "verse": 29,
            "text": "Tek Unë nuk ndryshon fjala (vendimi) dhe Unë nuk jam zullumqar për robërit"
        },
        {
            "chapter": 50,
            "verse": 30,
            "text": "(Përkujto) Ditën kur Ne xhehennemit i themi: \"A je mbushur?\" E ai thotë: \"A ka ende"
        },
        {
            "chapter": 50,
            "verse": 31,
            "text": "Ndërsa besimtarëve të ruajtur xhenneti u afrohet krejt afër"
        },
        {
            "chapter": 50,
            "verse": 32,
            "text": "Kjo është ajo që u premtohej për secilin që pendohet dhe që e ruan besën e dhënë"
        },
        {
            "chapter": 50,
            "verse": 33,
            "text": "Për secilin që i është frikësuar Zotit pa e parë dhe ka qenë i kthyer te Ai me zemër të sinqertë"
        },
        {
            "chapter": 50,
            "verse": 34,
            "text": "(U thuhet) Hyni në të të shpëtuar, se kjo është dita e përjetshme"
        },
        {
            "chapter": 50,
            "verse": 35,
            "text": "Ata aty kanë çka të dëshirojnë, e te Ne ka edhe më shumë"
        },
        {
            "chapter": 50,
            "verse": 36,
            "text": "E sa e sa brezni para ty i kemi shkatërruar e që ishin shumë më të fortë e më të shkathët se këta (idhujtarët kurejshitë). Ata brodhën andej e këndej nëpër tokë (për t´i ikur vdekjes). Por, a mos gjetën rrugëdalje"
        },
        {
            "chapter": 50,
            "verse": 37,
            "text": "Në të gjitha këto, për atë që ka mendje të shëndoshë dhe që i ka vënë veshin me vëmendje, ka argumente"
        },
        {
            "chapter": 50,
            "verse": 38,
            "text": "Ne krijuam qiejt e tokën dhe gjithë çka ka ndërmjet tyre brenda gjashtë ditësh dhe Ne nuk ndiem lodhje"
        },
        {
            "chapter": 50,
            "verse": 39,
            "text": "Po ti (Muhammed) me durim përballo atë që ata të thonë, para lindjes së diellit dhe para perëndimit madhëro me falënderim Zotin tënd"
        },
        {
            "chapter": 50,
            "verse": 40,
            "text": "Falu për hir të Tij edhe në një pjesë të natës edhe pas sexhdes (pas namazit farz)"
        },
        {
            "chapter": 50,
            "verse": 41,
            "text": "Dhe vëni veshin thirrësit kur thërret nga ndonjë vend i afërt"
        },
        {
            "chapter": 50,
            "verse": 42,
            "text": "Ditën kur e dëgjojnë thirrjen për të vërtetën (ringjalljen), e ajo është dita e daljes (prej varrezave)"
        },
        {
            "chapter": 50,
            "verse": 43,
            "text": "S´ka dyshim se Ne japim vdekje dhe vetëm te Ne është kthimi i tyre"
        },
        {
            "chapter": 50,
            "verse": 44,
            "text": "Ditën kur me ata hapet toka e ata nguten (për vendtubim), e ai është një tubim i lehtë për Ne"
        },
        {
            "chapter": 50,
            "verse": 45,
            "text": "Ne dimë më së miri çka thonë ata, e ti ndaj tyre nuk je ndonjë dhunues, ti këshilloje me këtë Kur´an atë që i ka frikë kërcënimit Tim"
        }
    ]
}
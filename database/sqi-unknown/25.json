{
    "chapter": [
        {
            "chapter": 25,
            "verse": 1,
            "text": "Ai, që ia shpalli Furkanin (Kur´anin, dallues të së vërtetës nga e pavërteta) robit të vet (Muhammedit) që të bëhet pejgamber i botës (këshillues), është i madhëruar"
        },
        {
            "chapter": 25,
            "verse": 2,
            "text": "Ai është që vetëm Atij i takon sundimi i qiejve dhe i tokës, Ai nuk ka as fëmijë e as nuk ka shok në sundimin e Tij. Ai krijoi çdo gjë, duke e përsosur në mënyrë të qartë e të matur"
        },
        {
            "chapter": 25,
            "verse": 3,
            "text": "Mirëpo, ata (idhujtarët) në vend të Tij adhuruan zota të tjerë, të cilët nuk krijuan asgjë, sepse ata edhe vetë janë të krijuar. Ata nuk posedojnë për vetvete as dëm as dobi, ata nuk kanë në dorë as vdekje as jetë, e as ringjallje"
        },
        {
            "chapter": 25,
            "verse": 4,
            "text": "Dhe ata që nuk besuan, thanë: \"Ky (Kur´ani) nuk është tjetër vetëm se një gënjeshtër, që e trilloi ai (Muhammedi), të cilit i ndihmuan edhe njerëz të tjerë\". Pra ata (idhujtarët) bënë shtrembërim e shpifje"
        },
        {
            "chapter": 25,
            "verse": 5,
            "text": "Edhe thanë: \"(për Kur´anin) Janë legjenda të të parëve, që ai (Muhammedi) kërkoi t´i shkruhen ato, e i lexohen atij mëngjes e mbrëmje"
        },
        {
            "chapter": 25,
            "verse": 6,
            "text": "Thuaj: \"Atë e shpalli Ai, që e di të fshehtën në qiej e në tokë, Ai është që falë shumë, është mëshirues"
        },
        {
            "chapter": 25,
            "verse": 7,
            "text": "E ata thanë: \"Ç´është me këtë të dërguar, i cili ha ushqim dhe ec nëpër tregje? Përse të mos i jetë dërguar një engjëll së bashku me te, e të jetë qortues"
        },
        {
            "chapter": 25,
            "verse": 8,
            "text": "Ose atij t´i jepet ndonjë thesar, apo të ketë ndonjë kopsht nga i cili do të ushqehej? Horrat madje thonë: \"Ju vetëm jeni duke e ndjekur një njeri që e ka zënë magjia"
        },
        {
            "chapter": 25,
            "verse": 9,
            "text": "Shih se çfarë shembujsh të sjellin, andaj ata janë të humbur dhe nuk mund ta gjejnë rrugën e drejtë"
        },
        {
            "chapter": 25,
            "verse": 10,
            "text": "Është i madhëruar Ai, i cili po të dëshirojë mund të japë ty edhe më mirë se ç´thonë ata, kopshte në të cilat rrjedhin lumenj, ku ka edhe pallate"
        },
        {
            "chapter": 25,
            "verse": 11,
            "text": "Por jo, ata përgënjeshtruan kijametin, e Ne për ata që nuk besojnë ditën e gjykimit kemi përgatitur zjarr të fortë"
        },
        {
            "chapter": 25,
            "verse": 12,
            "text": "Që posa të duket ai prej një vendi të largët, ata ia dëgjojnë atij vëlimin edhe kërhamzën (xhehennemit)"
        },
        {
            "chapter": 25,
            "verse": 13,
            "text": "E kur të hedhen duarlidhur në një vend të ngushtë në të, aty do të kërkojnë shkatërrimin (vetëzhdukjen)"
        },
        {
            "chapter": 25,
            "verse": 14,
            "text": "Tash mos kërkoni vetëm njëherë shkatërrimin, por atë kërkojeni shumëherë"
        },
        {
            "chapter": 25,
            "verse": 15,
            "text": "Thuaj: \"A është më mirë ai (zjarri i xhehennemit), apo xhenneti i përjetshëm, i cili u është premtuar si shpërblim dhe vend jetese për të devotshmit"
        },
        {
            "chapter": 25,
            "verse": 16,
            "text": "E aty, atë që e dëshirojnë do ta kenë përgjithmonë. Ky premtim i Zotit tënd ka qenë dashtë kërkuar"
        },
        {
            "chapter": 25,
            "verse": 17,
            "text": "Ditën kur Zoti do t´i tubojë ata, e edhe ata që adhuruan pos All-llahut dhe u thotë (zotave të adhuruar): \"A i thirrët ju robtë e Mi që t´ju adhurojnë, apo ata vetë e humbën rrugën"
        },
        {
            "chapter": 25,
            "verse": 18,
            "text": "Ata (idhujt) thonë: \"Je i panevojshëm për rival, o i Madhëruar! Neve nuk na takoi që përveç Teje të kemi ndonjë mbrojtës tjetër, por Ti u ke dhënë të mira atyre dhe të të parëve të tyre, që ishin njerëz të prishur saqë harruan të përkujtojnë"
        },
        {
            "chapter": 25,
            "verse": 19,
            "text": "Ja (All-llahu u thotë idhujtarëve), këta ju përgënjeshtruan për atë që thoni (se ishin zota), pra ju as nuk keni mundësi të shpëtoni as t´i ndihmoni (vetes). E cilido që bën padrejtësi prej jush, Ne i japim atij të përjetojë një dënim të madh"
        },
        {
            "chapter": 25,
            "verse": 20,
            "text": "Ne para teje dërguam pejgamberë të tjerë, por edhe ata ishin të dërguar që kanë ngrënë ushqim, që kanë ecur e shëtitur nëpër tregje. Ne bëmë njërin prej jush sprovë për tjetrin se a do të jeni të durueshëm. E Zoti yt është Ai që sheh çdo gjë"
        },
        {
            "chapter": 25,
            "verse": 21,
            "text": "E ata që nuk e shpresojnë takimin Tonë, thanë: \"Përse të mos na dërgohen neve engjëj, ose përse të mos e shohim Zotin tonë?\" Ata e tejçmuan lartë veten dhe u sollën me arrogancë"
        },
        {
            "chapter": 25,
            "verse": 22,
            "text": "Për kriminelët atë ditë kur i shohin engjëjt nuk ka gëzim, sepse ata (engjëjt) u thonë: \"Është e ndaluar çdo e mirë (apo xhenneti është haram për ju)"
        },
        {
            "chapter": 25,
            "verse": 23,
            "text": "E Ne i kthehemi ndonjë vepre që e bënë ata dhe e bëjmë atë hi e pluhur"
        },
        {
            "chapter": 25,
            "verse": 24,
            "text": "Atë ditë banuesit e xhennetit do të kenë vend shumë të mirë dhe pushimore shumë të këndshme"
        },
        {
            "chapter": 25,
            "verse": 25,
            "text": "Dhe (përkujto) ditën kur do të çahet qielli me anën e një reje e lëshohen engjëjt në një mënyrë madhështore"
        },
        {
            "chapter": 25,
            "verse": 26,
            "text": "Atë ditë sundimi i vërtetë është i të Gjithëmëshirshmit, e ajo ditë për jobesimtarët do të jetë ditë e vështirë"
        },
        {
            "chapter": 25,
            "verse": 27,
            "text": "Atë ditë zullumqari do t´i kafshojë duart e veta dhe do të thotë: \"I mjeri unë, ta kisha marrë rrugën e Pejgamberit"
        },
        {
            "chapter": 25,
            "verse": 28,
            "text": "O shkatërrimi im, ah të mos e kisha bërë filanin mik"
        },
        {
            "chapter": 25,
            "verse": 29,
            "text": "Në të vërtetë, pasi e gjeta rrugën e drejë, ai më largoi mua prej asaj, e djalli është ai që njeriun e humb dhe e lë të vetmuar"
        },
        {
            "chapter": 25,
            "verse": 30,
            "text": "E i dërguari tha: \"O Zot im, vërtet populli im e konsideroi këtë Kur´an si (diç) të hedhur"
        },
        {
            "chapter": 25,
            "verse": 31,
            "text": "Shi kështu, Ne secilit pejgamber ia bëmë ndonjë armik prej jobesimtarëve, por majfton që Zoti të jetë udhërrëfyes ndihmës yti"
        },
        {
            "chapter": 25,
            "verse": 32,
            "text": "E ata që nuk besuan thanë: \"Përse të mos i ketë zbritur atij (Muhammedit) Kur´ani përnjëherë?\" Ashtu (e zbritëm pjesë-pjesë) që me të ta forcojmë zemrën tënde dhe Ne e sollëm atë ajet pas ajeti (dalëngadalë)"
        },
        {
            "chapter": 25,
            "verse": 33,
            "text": "Dhe ata nuk të sjellin ndonjë shembull ty, e që Ne të mos ta tregojmë të vërtetën, duke të ofruar shpjegim të qartë e të plotë"
        },
        {
            "chapter": 25,
            "verse": 34,
            "text": "Ata do të tubohen, do të jenë të përmbysur me fytyrat e tyre në xhehennem, të tillëve u përket vendi më i keq, ndaj ata janë më të humburit në rrugën e tyre"
        },
        {
            "chapter": 25,
            "verse": 35,
            "text": "Ne edhe Musait i patëm dhënë librin, e bashkuam me vëllain e vet, Harunin, që ta ketë si ndihmës"
        },
        {
            "chapter": 25,
            "verse": 36,
            "text": "U thamë: \"Shkoni ju të dy tek ai popull që i përgënjeshtroi argumentet Tona!\" E Ne pastaj i shkatërruam ata shumë keq"
        },
        {
            "chapter": 25,
            "verse": 37,
            "text": "Ne e përmbytëm edhe popullin e Nuhut meqë ata të dërguarit i quajtën rrenacakë, e për njerëzit, të cilët mendojnë, le të marrin mësim nga ata. E për mizorët Ne kemi përgatitur dënim të rëndë"
        },
        {
            "chapter": 25,
            "verse": 38,
            "text": "Edhe Adin, Themudin, banorët e Res-it dhe shumë gjenerata ndërmjet tyre (i shkatërruam)"
        },
        {
            "chapter": 25,
            "verse": 39,
            "text": "E secilit prej tyre u patëm sjellë argumente, por të gjithë i rrënuam"
        },
        {
            "chapter": 25,
            "verse": 40,
            "text": "Ata (kurejshitët) kaluan buzë fshatit, i cili ishte gurëzuar me atë shiun (gurëzim prej së larti) e shëmtuar, po a nuk janë ata, të cilët e panë atë? Jo, nuk e vështruan, sepse ata ishin të tillë, të cilët nuk shpresonin në ringjallje"
        },
        {
            "chapter": 25,
            "verse": 41,
            "text": "E kur të shohin ty, nuk të çmojnë ndryshe, por vetëm në tallje e thonë: \"A ky është ai që All-llahu e dërgoi pejgamber"
        },
        {
            "chapter": 25,
            "verse": 42,
            "text": "Sikur ne të mos ishim të qëndrueshëm ndaj tyre, ai gati na pat zbrapsur prej zotave tanë!\" E më vonë, kur ta shohin qartazi dënimin, do ta kuptojnë se kush ishte më larg nga e vërteta"
        },
        {
            "chapter": 25,
            "verse": 43,
            "text": "A e ke parë ti atë, që për zot e çmon epshin e vet, a mos do t´i bëhesh ti atij mbrojtës"
        },
        {
            "chapter": 25,
            "verse": 44,
            "text": "A mendon ti se shumica e tyre dëgjojnë ose kuptojnë? Ata nuk trajtohen ndryshe, por vetëm si kafshë, bile janë edhe më të humbur nga e vërteta"
        },
        {
            "chapter": 25,
            "verse": 45,
            "text": "A nuk e sheh se si Zoti yt e zgjati (andej e këndej) hijen, e sikur të kishte dashur do ta linte në një vend, pastaj diellin e bëmë rrëfyes të saj"
        },
        {
            "chapter": 25,
            "verse": 46,
            "text": "Pastaj Ne atë e tërheqim pak nga pak"
        },
        {
            "chapter": 25,
            "verse": 47,
            "text": "E ai është që natën ua bëri petk, gjumin pushim e ditën e bëri për gjallërim"
        },
        {
            "chapter": 25,
            "verse": 48,
            "text": "Edhe Ai është, që i lëshon erërat myzhde në prag të mëshirës së Tij (shiut) dhe Ne lëshuam prej qiellit ujë të pastër"
        },
        {
            "chapter": 25,
            "verse": 49,
            "text": "Që me të t´i japim jetë një toke të vdekur dhe që t´u japim të pijnë atyre që i krijuam, kafshë e shumë njerëz"
        },
        {
            "chapter": 25,
            "verse": 50,
            "text": "Ne shumëherë ua përkujtuam atyre këto fakte që të mendojnë, por shumica e njerëzve nuk deshtën tjetër pos refuzimin"
        },
        {
            "chapter": 25,
            "verse": 51,
            "text": "Sikur të kishim dashur Ne, do të dërgonim pejgamber në çdo vendbanim"
        },
        {
            "chapter": 25,
            "verse": 52,
            "text": "Po ti mos i dëgjo jobesimtarët e luftoi ata me të (me Kur´an) me një luftë të madhe"
        },
        {
            "chapter": 25,
            "verse": 53,
            "text": "Ai la të lirë të bashkohen dy dete, ky (njëri) i pijshëm e i shijshëm, e ky (tjetri) i njelmët e i idhët, e mes tyre bëri si të jetë ndonjë pendë, pritë që të mos përzihen"
        },
        {
            "chapter": 25,
            "verse": 54,
            "text": "Dhe Ai nga uji (fara) krijoi njeriun, dhe e bëri atë të ketë fis dhe të ketë miqësi. Zoti yt ka mundësi të jashtëzakonshme"
        },
        {
            "chapter": 25,
            "verse": 55,
            "text": "E ata në vend të All-llahut adhurojnë atë që nuk u sjell as dobi, as dëm atyre, po jobesimtari ndihmon atë që është kundër Zotit të vet"
        },
        {
            "chapter": 25,
            "verse": 56,
            "text": "E Ne nuk të dërguam ty për tjetër qëllim, por vetëm si përgëzues e si qortues"
        },
        {
            "chapter": 25,
            "verse": 57,
            "text": "Thuaj: \"Unë për këtë nuk kërkoj shpërblim prej jush, por vetëm kush të dojë të marrë rrugën që e afron te Zoti i vet"
        },
        {
            "chapter": 25,
            "verse": 58,
            "text": "Ti mbështetju Atij të përjetshmit që nuk vdes kurrë, madhëroje me lavdërimin që i takon Atij, Ai mjafton për njohje në hollësi të mëkateve të robve të vet"
        },
        {
            "chapter": 25,
            "verse": 59,
            "text": "Ai krijoi qiejt e tokën dhe gjithçka që gjendet ndërmjet tyre brenda gjashtë ditësh, e pastaj mbizotëroi Arshin. Ai është Mëshiruesi. Për këtë pyete ndonjë shumë të dijshëm"
        },
        {
            "chapter": 25,
            "verse": 60,
            "text": "E kur u është thënë atyre: Bëni sexhde ndaj të Madhërishmit, ata thanë: \"E kush është Rrahmani - Mëshiruesi? A t´i bëjmë sexhde pse ti na urdhëron?\" E kjo e shtoi edhe më tepër largimin e tyre (nga feja)"
        },
        {
            "chapter": 25,
            "verse": 61,
            "text": "I madhërishëm është Ai që krijoi yje në qiell dhe vendosi në të dritë (diell) e hënë që ndriçon"
        },
        {
            "chapter": 25,
            "verse": 62,
            "text": "Ai është që bëri natën, e ditën zëvendësuese të njëra-tjetrës dhe për atë që dëshiron të mendojë apo të falënderojë, argument"
        },
        {
            "chapter": 25,
            "verse": 63,
            "text": "E robërit e Zotit janë ata që ecin nëpër tokë të qetë, e kur atyre me fjalë u drejtohen injorantët, ata thonë: \"Paqe"
        },
        {
            "chapter": 25,
            "verse": 64,
            "text": "Dhe që për hir të Zotit të tyre natën e kalojnë duke i bërë sexhde dhe duke qëndruar në këmbë (falen)"
        },
        {
            "chapter": 25,
            "verse": 65,
            "text": "Edhe ata që thonë: \"Zoti ynë, largoje prej nesh vuajtjen e xhehennemit, e s´ka dyshim se vuajtja në të është gjëja më e rëndë"
        },
        {
            "chapter": 25,
            "verse": 66,
            "text": "Ai, vërtet është vendqëndrim dhe vendbanim i keq"
        },
        {
            "chapter": 25,
            "verse": 67,
            "text": "Edhe ata që kur shpenzojnë nuk e teprojnë e as nuk janë dorështrënguar, por mbajnë mesataren e janë të matur"
        },
        {
            "chapter": 25,
            "verse": 68,
            "text": "Edhe ata që pos All-llahut, nuk lusin zot tjetër dhe nuk mbysin njeriun që e ka ndaluar All-llahu, por vetëm kur e meriton në bazë të drejtësisë, dhe që nuk bëjnë kurvëri, ndërsa kush i punon këto, ai gjen ndëshkimin"
        },
        {
            "chapter": 25,
            "verse": 69,
            "text": "Atij i dyfishohet dënimi ditën e kijametit dhe aty mbetet i përbuzur përgjithmonë"
        },
        {
            "chapter": 25,
            "verse": 70,
            "text": "Përveç atij që është penduar dhe ka bërë vepër të mirë, të tillëve All-llahu të këqijat ua shndërron në të mira. All-llahu është mëshirues, ndaj Ai falë shumë"
        },
        {
            "chapter": 25,
            "verse": 71,
            "text": "Ai që është penduar dhe ka bërë mirë, në të vërtetë, ai është kthyer tek All-llahu dhe është i pranishëm"
        },
        {
            "chapter": 25,
            "verse": 72,
            "text": "(Robërit e Zotit janë) Edhe ata që nuk dëshmojnë rrejshëm dhe kur (rastësisht) kalojnë pranë të keqes, kalojnë duke e ruajtur karakterin e vet"
        },
        {
            "chapter": 25,
            "verse": 73,
            "text": "Edhe ata që kur këshillohen me ajetet e Kur´anit të Zotit të tyre, nuk u kthejnë shpinën si të shurdhët e të verbër"
        },
        {
            "chapter": 25,
            "verse": 74,
            "text": "Edhe ata që thonë: \"Zoti ynë, na bën që të jemi të gëzuar me (punën) e grave tona dhe pasardhësve tanë, e neve na bën shembull për të devotshmit"
        },
        {
            "chapter": 25,
            "verse": 75,
            "text": "Për shkak se duruan, të tillët shpërblehen me një shkallë të lartë (xhennet) dhe aty priten me përshëndetje të selamit"
        },
        {
            "chapter": 25,
            "verse": 76,
            "text": "Aty janë përgjithmonë, e sa vendqëndrim dhe vendbanim i mirë është ai"
        },
        {
            "chapter": 25,
            "verse": 77,
            "text": "Thuaj: \"Zoti im as nuk do të kujdesej për ju, sikur të mos ishte lutja juaj (kur gjendeni në vështirësi, ose sikur të mos ishit të thirrur të besoni), e ju përgënjeshtruat, andaj dënimi do t´ju jetë i pandërprerë"
        }
    ]
}
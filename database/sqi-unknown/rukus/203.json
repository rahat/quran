{
    "rukus": [
        {
            "chapter": 12,
            "verse": 94,
            "text": "(u nisën) Dhe posa u ndanë devet (prej qytetit), i ati i tyre tha: \"Unë po e ndiej erën e Jusufit, mos më konsideroni të matufosur.\" (këtë ia tha familjes së vet në Palestinë)"
        },
        {
            "chapter": 12,
            "verse": 95,
            "text": "Ata (që ishin prezent) thanë: \"Për All-llahun, ti vërtet qëmoti je në humbje"
        },
        {
            "chapter": 12,
            "verse": 96,
            "text": "E kur erdhi myzhdexhiu, ia vuri atë (këmishën) mbi fytyrën e tij, atij iu kthye të pamurit dhe tha: \"A nuk ju thashë se unë di nga All-llahu çka ju nuk dini"
        },
        {
            "chapter": 12,
            "verse": 97,
            "text": "Ata thanë: \"O babai ynë, lutu për neve të na falen mëkatet tona, se me të vërtetë ne kemi qenë fajtorë"
        },
        {
            "chapter": 12,
            "verse": 98,
            "text": "Më vonë do t´ia kërkoj Zotit tim faljen tuaj\", tha ai (Jakubi), se vërtet, Ai është që falë, është mëshirues"
        },
        {
            "chapter": 12,
            "verse": 99,
            "text": "(e morën familjen dhe shkuan) E kur hynë te Jusufi, ai i afroi ngat vete të dy prindërit e tij dhe tha: \"Me dëshirën e All-llahut hyni në Egjipt të sigurt"
        },
        {
            "chapter": 12,
            "verse": 100,
            "text": "Dhe ai të dy prindërit e vet i mori lart në fron (i uli pranë vete), e ata iu përulën atij, e ai tha: \"O ati im, kjo është domethënia e ëndrrës sime të mëparshme. Zoti im këtë tanimë e bëri realitet, e mua më dhuroi mirësi kur më nxori prej burgut, e juve"
        },
        {
            "chapter": 12,
            "verse": 101,
            "text": "(Pasi iu plotësua dëshira, Jusufi tha) Zoti im, Ti më ke dhënë mua pushtet, ma mësove mua komentimin e ëndrrave; o Krijues i qiejve e i tokës, Ti je kujdestar imi në Dunja e në Ahiret, më bën të vdes musliman dhe më bashko me të mirë"
        },
        {
            "chapter": 12,
            "verse": 102,
            "text": "Këto janë nga ato lajme të panjohura, e Ne po t´i shpallim ty (Muhammed), se ti nuk ke qenë pranë tyre kur ata vendosën çështjen e tyre (hudhjen e Jusufit në bunar etj.) dhe kur bënin dredhi"
        },
        {
            "chapter": 12,
            "verse": 103,
            "text": "Po ti edhe pse lakmon (për besimin e tyre), shumica e njerëzve nuk do të besojnë"
        },
        {
            "chapter": 12,
            "verse": 104,
            "text": "Megjithatë që ti nuk kërkon prej tyre ndonjë shpërblim për të (për këshillë e udhëzim). Ai (Kur´ani) nuk është tjetër vetëm se këshillë për mbarë njerëzit"
        }
    ]
}
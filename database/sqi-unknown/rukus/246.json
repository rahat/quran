{
    "rukus": [
        {
            "chapter": 17,
            "verse": 61,
            "text": "Përkujto kur Ne u thamë engjëjve: \"Bëni sexhde Ademit!\" (në shenjë përshëndetjeje) e ata i bënë, me përjashtim të Iblisit. Ai tha: \"A t´i bëj sexhde atij që e krijove nga balta"
        },
        {
            "chapter": 17,
            "verse": 62,
            "text": "(Mandej vazhdoi e) Tha: \"A e sheh (i tha Zotit) këtë që Ti e vlerësove mbi mua, nëse më lë të jetojë deri në ditën e kijametit, unë gjithsesi do t´i shfaros pasardhësit e tij, me përjashtim të një pakice"
        },
        {
            "chapter": 17,
            "verse": 63,
            "text": "(Zoti) Tha: \"Shko, e kush prej tyre vjen pas teje, shpërblimi juaj është xhehennemi, shpërblim i plotë"
        },
        {
            "chapter": 17,
            "verse": 64,
            "text": "Dhe me atë alarmin e zërit tënd, mashtroje atë që mundesh prej tyre, me kalorësit e këmbësorët tu thirri (bërtitu) ata, përzieju me ta në pasuri dhe në fëmijë dhe premtoju atyre, po shejtani nuk u premton tjetër, përveç mashtrim"
        },
        {
            "chapter": 17,
            "verse": 65,
            "text": "Në të vërtetë, ti nuk ke kurrfarë fuqie ndaj robërve të Mi. Mbrojtja e Zotit tënd është e mjaftueshme (për ata)"
        },
        {
            "chapter": 17,
            "verse": 66,
            "text": "Zoti juaj është Ai që për ju mundësoi lundrimin e anijeve në det, në mënyrë që të kërkoni nga të mirat e Tij. Vërtet, Ai është shumë mëshirues ndaj jush"
        },
        {
            "chapter": 17,
            "verse": 67,
            "text": "E kur ju kap juve paniku (frika) në det, i humbni (nga kujtesa) ata që i lutni, u mbetet vetëm Ai (All-llahu), mirëpo pasi që Ai t´ju shpëtojë e të arrini në tokë, ia ktheni shpinën. Ashtu, njeriu është përbuzës"
        },
        {
            "chapter": 17,
            "verse": 68,
            "text": "A mos jeni të siguruar që nuk do tu shafitë në tokë ose nuk do t´ju lëshojë ndonjë shtrëngatë e ju nuk do të keni mbrojtës"
        },
        {
            "chapter": 17,
            "verse": 69,
            "text": "A mos jeni të sigurt se Ai nuk do t´ju kthejë njëherë tjetër në det, e t´ju lëshojë ndonjë furtunë të erës, e për shkak të mosbesimit tuaj t´ju fundosë, e pastaj nuk do të gjeni kush do të hakmerrej kundër nesh për ju"
        },
        {
            "chapter": 17,
            "verse": 70,
            "text": "Ne vërtet nderuam pasardhësit e Ademit (njerëzit), u mundësuam të udhëtojnë hipur në tokë e në det, i begatuam me ushqime të mira, i vlerësuam ata (i lartësuam) ndaj shumicës së krijesave që Ne i krijuam"
        }
    ]
}
{
    "rukus": [
        {
            "chapter": 32,
            "verse": 12,
            "text": "E, sikur t´i shihje mëkatarët se si ulin kokat e veta pranë Zotit të tyre: \"Zoti ynë, tash pamë dhe dëgjuam, na kthe pra edhe një herë e të bëjmë vepra të mira, se tash jemi bindur"
        },
        {
            "chapter": 32,
            "verse": 13,
            "text": "Sikur të kishim dëshiruar Ne, secilit do t´i jepnim udhëzimin, por fjala (vendimi) Ime ka marrë fund (definitiv) se do ta mbushë xhehennemin së bashku me exhinë e njerëz"
        },
        {
            "chapter": 32,
            "verse": 14,
            "text": "Prandaj shijoni këtë (dënim) për shkak se ju e patët harruar takimin tuaj në këtë ditë, e edhe Ne tash ju harruam juve, ndaj, për shkak të asaj që keni vepruar, shijoni dënimin e përjetshëm"
        },
        {
            "chapter": 32,
            "verse": 15,
            "text": "Argumentet tona i besojnë, në të vërtetë, ata që kur këshillohen me to, bien në fytyra (bëjnë sexhde), që madhërojnë Zotin e tyre në shenjë falënderimi dhe ata nuk bëjnë kryelartësi"
        },
        {
            "chapter": 32,
            "verse": 16,
            "text": "I heqin trupat e tyre prej dyshekëve, duke e lutur Zotin e tyre nga frika dhe nga shpresa dhe nga ajo që Ne ua kemi dhënë (pasuria) atyre, ata japin"
        },
        {
            "chapter": 32,
            "verse": 17,
            "text": "Pra, për ata që kanë vepruar, nuk di askush për atë kënaqësi (të zemrës e shpirtit) që u është caktuar atyre si shpërblim"
        },
        {
            "chapter": 32,
            "verse": 18,
            "text": "A mos është ai që ishte besimtar, sikurse ai që ishte jashtë rrugës? Jo! Këta nuk janë të barabartë"
        },
        {
            "chapter": 32,
            "verse": 19,
            "text": "Për sa u përket atyre që besuan dhe bënë vepra të mira, ata, për hir të veprave që i bënë, vendpritje e kanë xhennetin"
        },
        {
            "chapter": 32,
            "verse": 20,
            "text": "E ata që nuk e respektuan All-llahun, skutë e tyre është zjarri. Sa herë që të tentojnë të dalin nga ai, kthehen në të dhe atyre u thuhet: \"Shijoni dënimin e zjarrit që ju e konsideronit rrenë"
        },
        {
            "chapter": 32,
            "verse": 21,
            "text": "Ne do t´u shijojmë atyre dënimin më të shpejtë (në Dunja) para dënimit të madh (në Ahiret), ndoshta do të tërhiqen (prej të këqijave)"
        },
        {
            "chapter": 32,
            "verse": 22,
            "text": "E kush është më zullumqar se ai që këshillohet me ajetet e Zotit të vet, e pastaj u kthen shpinën atyre? Ne me siguri do të hakmerremi kundër kriminelëve"
        }
    ]
}
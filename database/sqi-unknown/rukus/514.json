{
    "rukus": [
        {
            "chapter": 76,
            "verse": 1,
            "text": "Vërtet ka kaluar një periudhë kohore, që njeriu nuk ekzistonte fare si një diçka i përmendur"
        },
        {
            "chapter": 76,
            "verse": 2,
            "text": "Ne e krijuam njeriun prej një uji të bashkëdyzuar për ta sprovuar atë, andaj e bëmë të dëgjojë e të shohë"
        },
        {
            "chapter": 76,
            "verse": 3,
            "text": "Ne e udhëzuam atë në rrugë të drejtë, e ai do të jetë: mirënjohës ose përbuzës"
        },
        {
            "chapter": 76,
            "verse": 4,
            "text": "Ne për jobesimtarët kemi përgatitur zinxhirë, pranga e zjarr"
        },
        {
            "chapter": 76,
            "verse": 5,
            "text": "S´ka dyshim se të devotshmit do të pijnë nga gota që përzierja brenda saj është nga kafuri (aromatik)"
        },
        {
            "chapter": 76,
            "verse": 6,
            "text": "Është një burim prej të cilit pijnë robërit e All-llahut dhe e bartin atë ku të duan"
        },
        {
            "chapter": 76,
            "verse": 7,
            "text": "Ata janë që i zbatojnë premtimet e tyre dhe i frikësohen një dite dëmi i së cilës ka përmasa të mëdha"
        },
        {
            "chapter": 76,
            "verse": 8,
            "text": "Ata janë që për hir të Tij u japin ushqim të varfërve, jetimëve dhe të zënëve robër"
        },
        {
            "chapter": 76,
            "verse": 9,
            "text": "Ne po ju ushqejmë vetëm për hir të All-llahut dhe prej jush nuk kërkojmë ndonjë shpërblim e as falënderim"
        },
        {
            "chapter": 76,
            "verse": 10,
            "text": "Ne i frikësohemi (dënimit të) Zotit tonë në një ditë që fytyrat i bën të zymta dhe është shumë e vështirë"
        },
        {
            "chapter": 76,
            "verse": 11,
            "text": "Po All-llahu i ruajti ata prej sherrit të asaj dite dhe u dhuroi shkëlqim në fytyra e gëzim të madh"
        },
        {
            "chapter": 76,
            "verse": 12,
            "text": "Dhe për shkak se ata duruan, i shpërbleu me xhennet dhe me petka mëndafshi"
        },
        {
            "chapter": 76,
            "verse": 13,
            "text": "Aty janë të mbështetur në kolltukë dhe aty nuk shohin as diell (vapë) e as të ftohtë"
        },
        {
            "chapter": 76,
            "verse": 14,
            "text": "Hijet e tyre (të pemëve) janë afër mbi ta dhe kalaveshët e pemëve janë të qasur shumë afër"
        },
        {
            "chapter": 76,
            "verse": 15,
            "text": "Dhe atyre u bëhet shërbim me enë të argjendta dhe me gota të tejdukshme"
        },
        {
            "chapter": 76,
            "verse": 16,
            "text": "Të tejdukshme nga argjendti që ata (shërbëtorët) i përcaktuan të jenë sa duhet (të mëdha o të vogla)"
        },
        {
            "chapter": 76,
            "verse": 17,
            "text": "Dhe u jepet të pijnë aty gota të verës të përzier me zenxhebilë (bimë aromatike)"
        },
        {
            "chapter": 76,
            "verse": 18,
            "text": "(nga) Burim aty që quhet selsebil (i lehtë në të pimë)"
        },
        {
            "chapter": 76,
            "verse": 19,
            "text": "Dhe atyre u sillen për shërbim djelmosha që përherë janë të tillë sa që kur t´i kundrosh të duken si margaritarë të derdhur"
        },
        {
            "chapter": 76,
            "verse": 20,
            "text": "Dhe kur të shikosh aty, sheh begati të mëdha e zotërim (pronë, pasuri) të madh"
        },
        {
            "chapter": 76,
            "verse": 21,
            "text": "Kanë të veshura petka mëndafshi të hollë e të gjelbër (atllas) dhe të mëndafshit të trashë (brokat); janë të stolisur me bylyzykë të argjendtë dhe Zoti i tyre u jep të pijnë të pastër"
        },
        {
            "chapter": 76,
            "verse": 22,
            "text": "Ky është shpërblim juaji, sepse angazhimi juaj ka qenë i pranishëm"
        }
    ]
}
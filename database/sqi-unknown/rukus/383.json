{
    "rukus": [
        {
            "chapter": 36,
            "verse": 33,
            "text": "Dhe për ata është argument (për fuqinë e Zotit) toka e vdekur, të cilën Ne e ngjallim, nxjerrim prej saj drith nga i cili ata hanë"
        },
        {
            "chapter": 36,
            "verse": 34,
            "text": "Dhe në të Ne u kemi bërë kopshte hurmash e rrushi dhe në të u kemi dhënë burime (uji)"
        },
        {
            "chapter": 36,
            "verse": 35,
            "text": "Ashtu që ata të hanë nga ata fruta dhe nga çka prodhojnë vetë duart e tyre. A i gëzojnë këto dhe nuk falënderojnë"
        },
        {
            "chapter": 36,
            "verse": 36,
            "text": "I pastër nga të metat është Ai që krijoi të gjitha llojet (çiftet) nga çka mban toka, nga vetë ata dhe nga çka ata nuk dinë"
        },
        {
            "chapter": 36,
            "verse": 37,
            "text": "Për ata është argument edhe nata, prej të cilës largojmë ditën, kurse ata mbesin në terr"
        },
        {
            "chapter": 36,
            "verse": 38,
            "text": "Edhe Dielli udhëton për në kufirin e vet (në cakun përfundimtar). Ai është (udhëtim) përcaktim i ngadhënjyesit, të dijshmit"
        },
        {
            "chapter": 36,
            "verse": 39,
            "text": "Edhe Hënës i kemi caktuar fazat (pozicionet) derisa të kthehet në trajtën e harkut (rrem i hurmës së tharë)"
        },
        {
            "chapter": 36,
            "verse": 40,
            "text": "As dielli nuk mund ta arrijë hënën, e as nata paraditën po secili noton në një galaktikë"
        },
        {
            "chapter": 36,
            "verse": 41,
            "text": "Argument për ta është edhe ajo se Ne pasardhësit e tyre (të Ademit) i bartëm në anije të mbushur përplot"
        },
        {
            "chapter": 36,
            "verse": 42,
            "text": "Dhe ngjashëm me të, u krijuam atyre diçka që t´i hipin"
        },
        {
            "chapter": 36,
            "verse": 43,
            "text": "E sikur të duam Ne, i përmbytim ata, e nuk ka efekt as lutja e tyre dhe as që do të shpëtonin"
        },
        {
            "chapter": 36,
            "verse": 44,
            "text": "Përveç nga mëshira Jonë ndaj tyre, dhe që të përjetojnë të mirat deri në një kohë të caktuar"
        },
        {
            "chapter": 36,
            "verse": 45,
            "text": "E kur u thuhet atyre: \"Kini frikë asaj që ngjau para jush dhe asaj çka do t´ju ngjajë më vonë, e që të mëshiroheni (ata nuk dëgjojnë)"
        },
        {
            "chapter": 36,
            "verse": 46,
            "text": "Nuk ka asnjë argument që u erdhi atyre nga argumentet e Zotit, e që ata nuk ia kthyen shpinën"
        },
        {
            "chapter": 36,
            "verse": 47,
            "text": "Dhe kur u thuhej: \"Jepni nga ajo që All-llahu u begatoi, ata që nuk besuan besimtarëve u thanë: \"A ta ushqejmë atë që sikur të donte All-llahu do ta ushqente? Ju nuk jeni tjetër vetëm se të humbur qartë"
        },
        {
            "chapter": 36,
            "verse": 48,
            "text": "Dhe thoshin: \"Po qe se jeni të vërtetë, kur do të jetë ai premtim"
        },
        {
            "chapter": 36,
            "verse": 49,
            "text": "(All-llahu u përgjigjet) Nuk janë duke pritur tjetër vetëm se një britmë që i rrëmben ata kur janë duke u zënë mes vete"
        },
        {
            "chapter": 36,
            "verse": 50,
            "text": "E nuk do të mund të lënë as porosi (vasijet-testament) as të kthehen në familjet e tyre"
        }
    ]
}
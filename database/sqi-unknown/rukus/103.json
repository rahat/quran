{
    "rukus": [
        {
            "chapter": 6,
            "verse": 11,
            "text": "Thuaj: \"Ecni nëpër tokë e mandej shikoni se si qe përfundimi i gënjeshtarëve"
        },
        {
            "chapter": 6,
            "verse": 12,
            "text": "Thuaj: \"E kujt është e tërë kjo në qiej e tokë?\" Thuaj: \"Vetëm e All-llahut\". Ai ia përcaktoi mëshirën Vetes. Ai do t´ju tubojë në ditën e gjykimit, për të cilën gjë nuk ka dyshim. Ata që i shkaktuan humbje vetvetes, ata nuk besojnë"
        },
        {
            "chapter": 6,
            "verse": 13,
            "text": "Vetëm e Tij është gjithçka që pushon e lëviz natën e ditën. Ai gjithçka dëgjon dhe gjithçka di"
        },
        {
            "chapter": 6,
            "verse": 14,
            "text": "Thuaj: \"A pos All-llahut, krijues i qiejve dhe i tokës, që ushqen të tjerët, ndërsa vetë nuk ushqehet, të pranoj Zot tjetër?\" Thuaj: \"Unë jam i urdhëruar të jem i pari që bindem dhe (urdhërohem): të mos bëhem kurrsesi nga idhujtarët"
        },
        {
            "chapter": 6,
            "verse": 15,
            "text": "Thuaj: \"Vërtet, unë i frikësohem dënimit të ditës së madhe, nëse nuk i përulem Zotit tim"
        },
        {
            "chapter": 6,
            "verse": 16,
            "text": "Kush mënjanohet atë ditë nga ai (dënimi), atë Ai e ka mëshiruar dhe ai është shpëtim i qartë"
        },
        {
            "chapter": 6,
            "verse": 17,
            "text": "Nëse All-llahu të godet me ndonjë të keqe, s´ka kush që ta largojë atë pos Tij, e nëse të dhuron ndonjë të mirë, duhet ditur se Ai është i gjithëfuqishëm për çdo send"
        },
        {
            "chapter": 6,
            "verse": 18,
            "text": "Ai është mbizotërues ndaj robërve të Tij. Ai hollësisht di punët e Tij dhe të robërve të Vet"
        },
        {
            "chapter": 6,
            "verse": 19,
            "text": "Thuaj: \"Cili send ka dëshminë më të madhe?\" Thuaj: \"All-llahu është dëshmues mes meje e jush, e mua më është shpallur ky Kur´an që me të t´ju tërheq vërejtjen juve dhe atij që i komunikohet (dhe të gjithë atyre që vijnë pas jush deri në ditën e kijametit)"
        },
        {
            "chapter": 6,
            "verse": 20,
            "text": "Atyre që Ne u kemi dhënë librin, e njohin atë (Muhammedin) sikurse i njohin bijtë e tyre. Janë ata që asgjësuan vetveten, andaj nuk besojnë"
        }
    ]
}
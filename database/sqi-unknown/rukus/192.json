{
    "rukus": [
        {
            "chapter": 11,
            "verse": 110,
            "text": "Ne edhe Musait i patëm dhënë librin, e u bë përçarje rreth tij, e sikur të mos ishte vendimi i Zotit tënd i përcaktuar më herët, me siguri do të kryhej (dënimi kundër tyre). Vërtet, ata (populli yt) kanë shprehur dyshim rreth tij"
        },
        {
            "chapter": 11,
            "verse": 111,
            "text": "S´ka tjetër, vetëm se secilit prej tyre Zoti yt do t´u përmbushë veprat e tyre, se Ai është i njohur hollësisht për atë që veprojnë"
        },
        {
            "chapter": 11,
            "verse": 112,
            "text": "Ti (Muhammed) përqëndrohu vendosmërisht ashtu si je i urdhëruar, e bashkë me ty edhe ata që u penduan (prej idhujtarisë), e mos tejkaloni (kufijtë e caktuar), se më të vërtetë Ai është shikues i asaj që veproni"
        },
        {
            "chapter": 11,
            "verse": 113,
            "text": "Dhe mos anoni kah ata që bënë zullum, e për atë shkak t´ju kapë zjarri, sepse përveç All-llahut nuk keni mbrojtës, e mbeteni të pandihmuar"
        },
        {
            "chapter": 11,
            "verse": 114,
            "text": "Dhe fale namazin në dy skajet e ditës, e edhe në orët e afërta (me ditën) të natës. S´ka dyshim se veprat e mira i shlyejnë ato të këqijat. Kjo është një këshillë për ata që pranojnë këshillat"
        },
        {
            "chapter": 11,
            "verse": 115,
            "text": "Dhe ti, jij i durueshëm, se All-llahu nuk ua humb shpërblimin bamirësve"
        },
        {
            "chapter": 11,
            "verse": 116,
            "text": "E përse të mos ketë pasur nga breznitë që ishin para jush, të zotët e mendjes e të nderit që t´i ndalonin çrregullimin e kaosin në tokë, përveç një pakice, të cilët i shpëtuam (ngase u frenuan nga të këqijat), e ata që ishin mizorë u dhanë pas kënaqësive"
        },
        {
            "chapter": 11,
            "verse": 117,
            "text": "E Zoti yt nuk është që të shkatërrojë mizorisht vendet, nëse banorët e tyre janë punëmirë"
        },
        {
            "chapter": 11,
            "verse": 118,
            "text": "Sikur të dëshironte Zoti yt, do t´i bënte njerëzit të një feje (por nuk dëshiroi, Ai e di pse). Ata vazhdimisht janë në kundërshtime (mes vete)"
        },
        {
            "chapter": 11,
            "verse": 119,
            "text": "Përveç atij që e mëshiroi Zoti yt. Po për këtë edhe i krijoi ata. Fjala e Zotit tënd: \"Gjithsesi do ta mbushë xhehennemin me të gjithë exhinët dhe njerëzit\", ka marrë fund (është plotësuar)"
        },
        {
            "chapter": 11,
            "verse": 120,
            "text": "Të gjitha këto që t´i rrëfyem ty nga lajmet e pejgamberëve, janë që ta forcojnë zemrën tënde, dhe në to të ka ardhur e vërteta e këshilla, si dhe përkujtime për besimtarët"
        },
        {
            "chapter": 11,
            "verse": 121,
            "text": "E atyre që nuk besojnë thuaju: \"Veproni sa të mundeni në atë të tuajën, edhe ne jemi duke vepruar"
        },
        {
            "chapter": 11,
            "verse": 122,
            "text": "Ju pritni (ç´do të na gjejë neve), edhe ne jemi duke pritur (se ç´do t´ju gjejë juve)"
        },
        {
            "chapter": 11,
            "verse": 123,
            "text": "Vetëm All-llahut i takon dija për fshehtësitë e qiejve dhe të tokës, çdo çështje i kthehet (në kompetencë) vetëm Atij, pra adhuroje Atë, mbështetu tek Ai, se Zoti yt nuk është i panjohur për atë që veproni"
        }
    ]
}
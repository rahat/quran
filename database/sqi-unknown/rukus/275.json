{
    "rukus": [
        {
            "chapter": 20,
            "verse": 105,
            "text": "Ty të pyesin edhe për kodrat, thuaj: \"Zoti im mund t´i bëjë thërrmija të shpërndara"
        },
        {
            "chapter": 20,
            "verse": 106,
            "text": "Dhe vendin e tyre ta bëjë rrafsh pa farë bime e ndërtese"
        },
        {
            "chapter": 20,
            "verse": 107,
            "text": "E nuk do të shohësh në të as ultësirë e as lartësirë"
        },
        {
            "chapter": 20,
            "verse": 108,
            "text": "Atë ditë ata do të shkojnë pas thirrësit, e nuk do t´i largohen atij, e para të Gjithëmëshirshmit ulen zërat e nuk dëgjohet tjetër pos një zë i ulët"
        },
        {
            "chapter": 20,
            "verse": 109,
            "text": "Atë ditë nuk bën dobi as ndërmjetësimi, përveç atij të cilin e ka lejuar i Gjithëmëshirshmi të ndërmjetësojë dhe për të cilin e pëlqeu ndërmjetësimin"
        },
        {
            "chapter": 20,
            "verse": 110,
            "text": "Ai i di ato që ishin para tyre dhe ato që vijnë pas, po dija e tyre nuk mund ta përfshijë atë"
        },
        {
            "chapter": 20,
            "verse": 111,
            "text": "E fytyrat (e mëkatarëve) e turpëruara, i përulen të Përjetshmit, të Gjithfuqishmit, sepse ka dështuar ai që barti padrejtësinë"
        },
        {
            "chapter": 20,
            "verse": 112,
            "text": "Kush është besimtar dhe bën vepra të mira, ai nuk i frikësohet ndonjë padrejtësie e as ndonjë mungese (në shpërblim)"
        },
        {
            "chapter": 20,
            "verse": 113,
            "text": "Kështu Ne e shpallëm këtë Kur´an arabisht dhe përsëritëm në të vërejtjet, në mënyrë që ata të ruhen ose ai (Kur´ani) t´u sjellë atyre përvojë mësimi"
        },
        {
            "chapter": 20,
            "verse": 114,
            "text": "I lartë është All-llahu, Sundimtar i vërtetë. Ti mos nxito me Kur´anin para se të përfundojë shpallja e tij te ti, thuaj: \"Zoti im, më shto dituri"
        },
        {
            "chapter": 20,
            "verse": 115,
            "text": "Na i patëm urdhëruar edhe Ademit (të mos i afrohej pemës), po ai harroi, pra te ai nuk gjetëm vendosmëri"
        }
    ]
}
{
    "rukus": [
        {
            "chapter": 16,
            "verse": 90,
            "text": "All-llahu urdhëron drejtësi, bamirësi, ndihmë të afërmve, e ndalon nga imoraliteti, nga e neveritura dhe dhuna. Ju këshillon ashtu që të merrni mësim"
        },
        {
            "chapter": 16,
            "verse": 91,
            "text": "Meqë keni premtuar, pra zbatojeni premtimin e dhënë ndaj All-llahut, e mos i prishni betimet pasi i keni vërtetuar ato, duke qenë se All-llahun e bëtë garant tuajin. Vërtet, All-llahu e di se çka punoni"
        },
        {
            "chapter": 16,
            "verse": 92,
            "text": "Mos u bëni (në çështjet e betimit) si ajo (grua) që e prish tjerrin e saj pasi ta ketë dredhur fort, e t´i bëni betimet tuaja dredhi (mashtrim) mes jush, për shkak se një popull është më i madh se tjetri. All-llahu vetëm ju sprovon me këtë, e në ditën e g"
        },
        {
            "chapter": 16,
            "verse": 93,
            "text": "Sikur të dëshironte All-llahu do t´ju bënte një popull (në një fe), por (sipas dijes së Vet) Ai e lë të humbur atë që do, dhe e udhëzon tjetrin që do, e patjetër do të përgjigjeni për atë që vepruat"
        },
        {
            "chapter": 16,
            "verse": 94,
            "text": "Mos i përdorni betimet tuaja për dredhi mes jush, e të rrëshqitni pas forcimit, e ta shijoni të keqen (e dredhisë) për shkak se penguat (të tjerët) nga rruga e All-llahut, e ju do të keni dënim të madh"
        },
        {
            "chapter": 16,
            "verse": 95,
            "text": "Mos e shitni besën e dhënë All-llahut për një vlerë të paktë, pse atë që do ta keni te All-llahu është shumë më e dobishme për ju nëse jeni që e dini"
        },
        {
            "chapter": 16,
            "verse": 96,
            "text": "Ajo që e keni pranë vetes është e përkohshme, e ajo që është te All-llahu është e përjetshme. E Ne do t´ua japim atyre që ishin të durueshëm shpërblimin më të mirë të asaj që vepruan"
        },
        {
            "chapter": 16,
            "verse": 97,
            "text": "Kush bën vepër të mirë, qoftë mashkull ose femër, e duke qenë besimtar, Ne do t´i japim atij një jetë të mirë (në këtë botë), e (në botën tjetër) do t´u japim shpërblimin më të mirë për veprat e tyre"
        },
        {
            "chapter": 16,
            "verse": 98,
            "text": "Kur të lexosh Kur´anin, kërko mbrojtjen e All-llahut prej djallit të mallkuar"
        },
        {
            "chapter": 16,
            "verse": 99,
            "text": "Vërtet, ai (shejtani) nuk ka kurrfarë fuqie kundër atyre që besuan dhe i janë mbështetur Zotit të tyre"
        },
        {
            "chapter": 16,
            "verse": 100,
            "text": "Mbizotërimi i tij është vetëm mbi ata që e përkrahin atë dhe mbi ata që për shkak të tij u bënë idhujtarë"
        }
    ]
}
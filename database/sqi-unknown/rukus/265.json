{
    "rukus": [
        {
            "chapter": 19,
            "verse": 16,
            "text": "E, përmendju në këtë libër (tregimin për) Merjemen kur ajo u largua prej familjes së saj në një vend në lindje"
        },
        {
            "chapter": 19,
            "verse": 17,
            "text": "Ajo vuri një perde ndaj tyre, e Ne ia dërguam asaj Xhibrilin, e ai iu paraqit asaj njeri në tërësi"
        },
        {
            "chapter": 19,
            "verse": 18,
            "text": "Ajo tha: \"Unë i mbështetem të Gjithëmëshirshmit prej teje, nëse je që i frikësohesh Atij (pra më le të lirë)"
        },
        {
            "chapter": 19,
            "verse": 19,
            "text": "Ai (Xhibrili) tha: \"Unë jam vetëm i dërguar (melek) i Zotit tënd për të dhuruar ty një djalë të pastër (pejgamber)"
        },
        {
            "chapter": 19,
            "verse": 20,
            "text": "Ajo tha: \"Si do të kem unë djalë, kur mua nuk më është afruar njeri (nuk jam e martuar), e as nuk kam qenë e pamoralshme"
        },
        {
            "chapter": 19,
            "verse": 21,
            "text": "Ai (Xhibrili) tha: \"Ja, kështu ka thënë Zoti yt; ajo për Mua është lehtë, e për ta bërë atë (djalin e krijuar pa babë) argument për njerëzit e edhe mëshirë nga ana e Jonë. Kjo është çështje e kryer"
        },
        {
            "chapter": 19,
            "verse": 22,
            "text": "Ajo e barti atë (Isain), andaj (me të në bark) u izolua në një vend të largët"
        },
        {
            "chapter": 19,
            "verse": 23,
            "text": "E dhembja (e lindjes) e mbështeti atë te një trup i hurmës. Ajo tha: \"Ah sa mirë ka qenë për mua të kisha vdekur para kësaj e të isha e harruar që moti"
        },
        {
            "chapter": 19,
            "verse": 24,
            "text": "E prej së poshtmi atë e thirri (Xhibrili): \"Mos u brengos, Zoti yt bëri pranë teje një përrockë (uji)"
        },
        {
            "chapter": 19,
            "verse": 25,
            "text": "E ti shkunde trupin e hurmës se do të bijnë ty hurma të freskëta"
        },
        {
            "chapter": 19,
            "verse": 26,
            "text": "Ti pra, ha pi e qetësohu, dhe nëse sheh ndonjë prej njerëzve thuaj: \"Unë kam vendosur heshtje për hir të Gjithëmëshirshmit, andaj asnjë njeriu sot nuk i flas"
        },
        {
            "chapter": 19,
            "verse": 27,
            "text": "Dhe duke e bartur ngryk shkoi me të te të afërmit e vet ata i thanë: \"Oj Merjeme, ke bërë një punë shumë të keqe"
        },
        {
            "chapter": 19,
            "verse": 28,
            "text": "Oj motra e Harunit, babai yt nuk ishte njeri i prishur e as nëna jote nuk ka qenë e pamoralshme"
        },
        {
            "chapter": 19,
            "verse": 29,
            "text": "Atëherë ajo u dha shenjë kah ai (Isai). Ata thanë: \"Si t´i flasim atij që është foshnjë në djep"
        },
        {
            "chapter": 19,
            "verse": 30,
            "text": "Ai (Isai) tha: \"Unë jam rob i All-llahut, mua më ka dhënë (ka caktuar të më japë) librin dhe më ka bërë Pejgamber"
        },
        {
            "chapter": 19,
            "verse": 31,
            "text": "Më ka bërë dobiprurës kudo që të jem dhe më ka porositur me namaz (falje) e zeqatë për sa të jem gjallë"
        },
        {
            "chapter": 19,
            "verse": 32,
            "text": "Më ka bërë të mirësjellshëm ndaj nënës sime, e nuk më ka bërë kryelartë as të padëgjueshëm"
        },
        {
            "chapter": 19,
            "verse": 33,
            "text": "Selami (shpëtimi prej All-llahut) është me mua ditën kur u linda, ditën kur të vdes dhe ditën kur të dal (prej varrit) i gjallë"
        },
        {
            "chapter": 19,
            "verse": 34,
            "text": "Kjo është (fjalë) e vërtetë, rreth Isait, birit të Merjemes në të cilin ata shkaktojnë dyshime"
        },
        {
            "chapter": 19,
            "verse": 35,
            "text": "Nuk i takoi (nuk ka nevojë) All-llahu të ketë ndonjë fëmijë, i pastër është Ai, kur dëshiron një send Ai vetëm i thotë atij: Bëhu!\". Ai menjëherë bëhet"
        },
        {
            "chapter": 19,
            "verse": 36,
            "text": "(Isai i tha popullit të vet) Dhe se All-llahu është Zoti im dhe Zoti juaj, pra adhurojeni Atë, kjo është rrugë (fé) e drejtë"
        },
        {
            "chapter": 19,
            "verse": 37,
            "text": "Po grupet u kundërshtuan mes vete (rreth Isait). Të mjerët ata që nuk besuan se çka kanë për të parë ditën e madhe"
        },
        {
            "chapter": 19,
            "verse": 38,
            "text": "Ditën kur do të na paraqiten ata Neve, sa mirë do të dëgjojnë dhe shohin (ose njerëzit do të dëgjojnë e shohin çka i gjen ata), por tash për tash (në këtë jetë) zullumqarët janë të humbur qartë"
        },
        {
            "chapter": 19,
            "verse": 39,
            "text": "Ti tërhiqju atyre vërejtjen për ditën e dëshpërimit, kur të marrë fund çështja (e përgjegjësisë e dikush në xhennet, dikush në zjarr), se ata (sot) janë të painformuar, dhe ata nuk janë duke besuar"
        },
        {
            "chapter": 19,
            "verse": 40,
            "text": "S´ka dyshim se Ne e trashëgojmë (na mbetet) tokën dhe çka ka në të, dhe te Ne do të jetë e ardhmja e tyre"
        }
    ]
}
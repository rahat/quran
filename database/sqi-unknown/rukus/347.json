{
    "rukus": [
        {
            "chapter": 29,
            "verse": 52,
            "text": "Thuaj: \"Mjafton që All-llahu është dëshmitar ndërmjet meje dhe juve, Ai e di ç´ka në qiej e në tokë, e ata që i besuan të kotës e nuk e besuan All-llahun, ata janë të dështuarit"
        },
        {
            "chapter": 29,
            "verse": 53,
            "text": "Ata kërkojnë prej teje ngutjen e ndëshkimit, e sikur të mos ishte afati i caktuar, atyre do t´u vinte ndëshkimi, po ai patjetër do t´u vijë atyre befas ashtu që ata nuk e hetojnë"
        },
        {
            "chapter": 29,
            "verse": 54,
            "text": "Po, si e kërkojnë ata ngutjen e ndëshkimit? E në të vërtetë xhehennemi është që i ka rrethuar në të gjitha anët jobesimtarët"
        },
        {
            "chapter": 29,
            "verse": 55,
            "text": "Ditën kur ata i mbulon dënimi (i zjarrit) prej së larti dhe së poshtmi nën këmbët e tyre, e u thotë: \"Shijojeni atë që keni vepruar"
        },
        {
            "chapter": 29,
            "verse": 56,
            "text": "O robët e Mi që besuat, toka Ime është e gjerë, pra vetëm Mua më adhuroni"
        },
        {
            "chapter": 29,
            "verse": 57,
            "text": "Secili njeri do ta shijojë vdekjen, e pastaj do të ktheheni te Ne"
        },
        {
            "chapter": 29,
            "verse": 58,
            "text": "E ata që besuan dhe bënë vepra të mira, atyre do t´u bëjmë vend të lartë në xhennet në të cilin rrjedhin lumenj, aty janë përgjithmonë; sa i mirë është shpërblimi për atë që vepruan"
        },
        {
            "chapter": 29,
            "verse": 59,
            "text": "Të cilët bënë durim dhe vetëm Zotit të tyre iu mbështetën"
        },
        {
            "chapter": 29,
            "verse": 60,
            "text": "Sa e sa gjallesa janë që nuk kanë mundësi për furnizimin e vet. All-llahu i furnizon ato edhe juve. Ai është dëgjuesi, i dijshmi"
        },
        {
            "chapter": 29,
            "verse": 61,
            "text": "Nëse ti i pyet ata: \"Kush krijoi qiejt e tokën, kush i nënshtroi (të lëvizin) diellin dhe hënën?\" Ata do të thonë: \"All-llahu!\" E si prapësoheni, pra"
        },
        {
            "chapter": 29,
            "verse": 62,
            "text": "All-llahu i jep furnizim atij që do nga robët e vet, e ia pakëson (shtrëngon) atij që do. Vërtet, All-llahu është i gjithdijshëm për çdo gjë"
        },
        {
            "chapter": 29,
            "verse": 63,
            "text": "Dhe nëse ti i pyet ata: \"Kush e lëshon shiun nga qielli dhe me të e ngjall tokën pas vdekjes së saj?\" Ata thonë: \"All-llahu!\" Thuaj: \"Falënderimi i qoftë All-llahut, por shumica e tyre nuk mendojnë"
        }
    ]
}
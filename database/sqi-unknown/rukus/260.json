{
    "rukus": [
        {
            "chapter": 18,
            "verse": 60,
            "text": "(përkujto) Kur Musai djaloshit që e shoqëronte i tha: \"Nuk do të ndalem së ecuri deri ta arrij vendtakimin e dy deteve, ose do të udhëtoj një kohë të gjatë"
        },
        {
            "chapter": 18,
            "verse": 61,
            "text": "Kur arritën ata të dy vendtakimin e atyre deteve, e harruan peshkun e tyre, e ai (peshku) mori rrugën e vet si (strofull) në det"
        },
        {
            "chapter": 18,
            "verse": 62,
            "text": "Pasi ata e kaluan atë vend, ai (Musai) i tha djaloshit: \"Na jep sillën tonë (ushqimin), meqë nga ky udhëtim jemi lodhur"
        },
        {
            "chapter": 18,
            "verse": 63,
            "text": "Ai (djaloshi - Jushaë bin Nun) tha: \"A e sheh!? Kur u strehuam te shkëmbi, unë e harrova peshkun dhe përveç djallit nuk më bëri kush të harrojë që të ta përkujtoj ty atë, dhe ai në mënyrë të çuditshme mori rrugën e tij për në det"
        },
        {
            "chapter": 18,
            "verse": 64,
            "text": "Ai (Musai) tha: \"Ai është (vendi) që ne po e kërkojmë!\" Dhe u kthyen që të dy rrugës së tyre prej nga kishin ardhur"
        },
        {
            "chapter": 18,
            "verse": 65,
            "text": "Dhe e gjetën një nga robtë Tanë, të cilit i kemi dhuruar mëshirë nga ana Jonë dhe e kemi mësuar me një dituri të posaçme nga Ne"
        },
        {
            "chapter": 18,
            "verse": 66,
            "text": "Atij (Hidrit - njeriut të mirë e të dijshëm) Musai i tha: \"A pranon të vijë me ty, që të më mësosh nga ajo që je i mësuar (i dhuruar) ti: dituri të drejtë e të vërtetë"
        },
        {
            "chapter": 18,
            "verse": 67,
            "text": "Ai (Hidri) tha: \"Sigurisht, ti nuk do të mund të kesh durim me mua"
        },
        {
            "chapter": 18,
            "verse": 68,
            "text": "Si do të durosh për atë që nuk je i njoftuar"
        },
        {
            "chapter": 18,
            "verse": 69,
            "text": "(Musai) Tha: \"Në dashtë All-llahu, do të shohësh se do të jem i durueshëm dhe nuk do të kundërshtoj ty për asgjë"
        },
        {
            "chapter": 18,
            "verse": 70,
            "text": "Ai i tha: \"Nëse më shoqëron ti mua, atëherë mos më pyet për asgjë, derisa unë vetë të të tregoj për të"
        }
    ]
}
{
    "rukus": [
        {
            "chapter": 2,
            "verse": 168,
            "text": "O ju njerëz, hani nga ajo që është në tokë e që është e lejuar dhe e mirë, e mos shkoni hapave të djallit se ai është armik i hapët i juaji"
        },
        {
            "chapter": 2,
            "verse": 169,
            "text": "Ai ju urdhëron vetëm me të këqia e turpësi, dhe ju shtyen të thoni për All-llahun atë që nuk e dini"
        },
        {
            "chapter": 2,
            "verse": 170,
            "text": "E kur u thuhet atyre (idhujtarëve): \"Pranoni atë që All-llahu e shpalli\"! Ata thonë: \"Jo, ne ndjekim atë rrugë në të cilën i gjetëm prindërit tanë\"! Edhe sikur prindërit e tyre të mos kenë kuptuar dhe të mos jenë udhëzuar në rrugën e drejtë (ata do t´i pa)"
        },
        {
            "chapter": 2,
            "verse": 171,
            "text": "Shembulli i (i thirrësit të) atyre që nuk besuan është sikurse i atij (bariut) që u lëshon britmë atyre (bagëtive) që nuk dëgjojnë tjetër vetëm se britmë e zë (e nuk kuptojnë). Ata janë të shurdhër, memecë e të verbër, ata nuk kuptojnë"
        },
        {
            "chapter": 2,
            "verse": 172,
            "text": "O ju që besuat, hani nga të mirat që ua kemi dhënë dhe falënderoni All-llahun, nëse jeni që vetëm Atë e adhuroni"
        },
        {
            "chapter": 2,
            "verse": 173,
            "text": "(All-llahu) Ua ndaloi juve vetëm të ngordhtën, gjakun, mishin e derrit dhe atë që therret (ngrihet zëri me të) jo në emër të All-llahut. E kush shtrëngohet (të hajë nga këto) duke mos pasur për qëllim shijen dhe duke mos e tepruar, për të nuk është mëkat"
        },
        {
            "chapter": 2,
            "verse": 174,
            "text": "Ata që fshehin nga libri atë që shpalli All-llahu dhe për të fitojnë shumë të paktë, ata në barqet e tyre fusin vetëm zjarr. Atyre All-llahu nuk do t´u flasë në ditën e gjykimit dhe as nuk i shfajëson ata, por për ta pason dënimi i rëndë e i padurueshëm"
        },
        {
            "chapter": 2,
            "verse": 175,
            "text": "Ata janë që në vend të udhëzimit e morën humbjen dhe dënimin në vend të shpëtimit. Sa të durueshëm qenkan ata ndaj zjarrit"
        },
        {
            "chapter": 2,
            "verse": 176,
            "text": "Atë (dënim) për shkak se All-llahu e zbriti librin (Tevratin), me sqarim të drejtë, e ata që bënë ndryshime në librin, janë në një përçarje të largët nga e vërteta"
        }
    ]
}
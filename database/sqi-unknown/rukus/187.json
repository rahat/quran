{
    "rukus": [
        {
            "chapter": 11,
            "verse": 50,
            "text": "Edhe tek (populli) Adi (dërguam) nga mesi tyre Hudin që tha: \"O populli im adhuroni All-llahun, ju nuk keni zot tjetër pos Tij, ju vetëm po hutoheni me trillime"
        },
        {
            "chapter": 11,
            "verse": 51,
            "text": "O populli im, unë për këtë nuk kërkoj prej jush ndonjë shpërblim. Shpërblimi im është vetëm prej Atij që më krijoi. A nuk po kuptoni"
        },
        {
            "chapter": 11,
            "verse": 52,
            "text": "O populli im, kërkoni falje prej Zotit tuaj dhe kthejuni Atij, Ai ju lëshon shi me bollëk, dhe fuqisë suaj i shton fuqi, e mos refuzoni e të bëheni mëkatarë"
        },
        {
            "chapter": 11,
            "verse": 53,
            "text": "Ata thanë: \"O Hud, ti nuk na solle ndonjë argument, e ne nuk i braktisim zotat tanë për fjalën tënde dhe ne nuk të besojmë ty"
        },
        {
            "chapter": 11,
            "verse": 54,
            "text": "Ne nuk themi tjetër vetëm se dikush prej zotave tanë të ka goditur me çmendje! Ai tha: \"Unë dëshmitar e kam All-llahun, e ju dëshmoni se unë jam larg nga ajo çka ju i shoqëroni"
        },
        {
            "chapter": 11,
            "verse": 55,
            "text": "(larg adhurimit) Pos Tij. Ju pra, të gjithë përpiquni kundër meje e mos më jepni afat"
        },
        {
            "chapter": 11,
            "verse": 56,
            "text": "Unë iu kam mbështetur All-llahut, Zotit tim dhe Zotit tuaj, pse nuk ka asnjë nga gjallesat, e që Ai të mos e ketë nën sundim, vërtet Zoti im është i drejtë"
        },
        {
            "chapter": 11,
            "verse": 57,
            "text": "Nëse kundërshtoni, unë ju kumtova atë me të cilën jamë dërguar te ju. Zoti im do t´ju zëvendësojë me një popull tjetër, Atij nuk mund t´i bëni kurrfarë dëmi. Vërtet, Zoti im është përcjellës i çdo sendi"
        },
        {
            "chapter": 11,
            "verse": 58,
            "text": "E kur arriti vendimi Ynë (për dënim), Ne me mëshirën Tonë e shpëtuam Hudin, e bashkë me të edhe ata që kishin besuar. I shpëtuam prej dënimit të rëndë"
        },
        {
            "chapter": 11,
            "verse": 59,
            "text": "E ato ishin (gjurmë të gënjeshtarëve të fisit) Ad-ët, që mohuan argumentet e Zotit të tyre, kundërshtuan të dërguarin e Tij, shkuan pas urdhrit të çdo kryelarti kundërshtar"
        },
        {
            "chapter": 11,
            "verse": 60,
            "text": "Ata u përcollën me mallkim si në këtë botë, ashtu edhe në ditën e gjykimit. Le të dihet, Adët mohuan Zotin e tyre. Qoftë i shkatërruar Adi, populli i Hudit"
        }
    ]
}
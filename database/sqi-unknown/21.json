{
    "chapter": [
        {
            "chapter": 21,
            "verse": 1,
            "text": "Njerëzve u është afruar koha e llogarisë së tyre, e ata të hutuar në pakujdesi, nuk përgatiten fare për të"
        },
        {
            "chapter": 21,
            "verse": 2,
            "text": "Atyre nuk u vjen asnjë këshillë e re (në Kur´an) nga Zoti i tyre, e që ata të mos tallen me të duke e dëgjuar"
        },
        {
            "chapter": 21,
            "verse": 3,
            "text": "Të shmangura nga e vërteta janë zemrat e tyre. Ata që janë zullumqarë dhe duke biseduar fshehtas (thonë): \"A mos është ky (Muhammedi) diç tjetër pos njeri, sikurse edhe ju, pra a do t´ia pranoni magjinë e tij kur ju po e dini"
        },
        {
            "chapter": 21,
            "verse": 4,
            "text": "Ai (Muhammedi) tha: \"Zoti im di për thënien që thuhet në qiell e në tokë (pra di edhe për bisedën tuaj), Ai është më dëgjuesi, më i dijshmi"
        },
        {
            "chapter": 21,
            "verse": 5,
            "text": "Ata madje thanë: \"(për Kur´anin) Ëndrra të përziera, madje thanë se ai (Muhammedi) vetë e trilloi, ai është poet! Le të na sjellë një mrekulli ashtu si u dërguan të mëparshmit (me mrekulli)"
        },
        {
            "chapter": 21,
            "verse": 6,
            "text": "Banorët e qyteteve para tyre nuk i besuan (mrekullitë), prandaj Ne i shkatërruam, a mos do të besojnë këta"
        },
        {
            "chapter": 21,
            "verse": 7,
            "text": "Ne edhe para teje nuk dërguam tjetër pos burra, të cilëve u dhamë shpallje, e nëse nuk e dini këtë, atëherë pyetni njerëzit e dijshëm"
        },
        {
            "chapter": 21,
            "verse": 8,
            "text": "Ne nuk i bëmë ata (pejgamberët) trupa që nuk hanë ushqim e as nuk ishin të përjetshëm (të pavdekshëm)"
        },
        {
            "chapter": 21,
            "verse": 9,
            "text": "Ne u plotësuam pastaj premtimin, i shpëtuam ata dhe kë dëshiruam Ne, ndërsa ata që kaluan çdo kufi, i zhdukëm"
        },
        {
            "chapter": 21,
            "verse": 10,
            "text": "A nuk e kuptoni se Ne ua shpallëm librin në të cilin gjendet krenaria juaj"
        },
        {
            "chapter": 21,
            "verse": 11,
            "text": "Ne shpartalluam sa vendbanime që ishin mizore, e në vend të tyre sollëm popull tjetër"
        },
        {
            "chapter": 21,
            "verse": 12,
            "text": "E ata kur e hetonin forcën e dënimit tonë, iknin me shpejtësi"
        },
        {
            "chapter": 21,
            "verse": 13,
            "text": "(atëherë atyre u thuhej) Mos ikni, po kthehuni në begatitë dhe në vendbanimet tuaja, se ndoshta do të mund të merreni vesh (e gjithë kjo ishte një ironi kundër tyre)"
        },
        {
            "chapter": 21,
            "verse": 14,
            "text": "Ata thonin: \"O shkatërrimi ynë, vërtet ne ishim zullumqarë"
        },
        {
            "chapter": 21,
            "verse": 15,
            "text": "Mjerimi i tyre vazhdoi ashtu derisa i bëmë të korrur e të ftohur (të vdekur)"
        },
        {
            "chapter": 21,
            "verse": 16,
            "text": "Ne nuk e krijuam qiellin, tokën e çdo gjë çka ka mes tyre shkel e shko (pa qëllim të caktuar)"
        },
        {
            "chapter": 21,
            "verse": 17,
            "text": "Sikur të kishim dashur të zbavitemi dhe sikur të donim ta bënim atë, Ne do të zbaviteshim në kompetencën Tonë, por Ne nuk e bëmë atë"
        },
        {
            "chapter": 21,
            "verse": 18,
            "text": "Përkundrazi, Ne të pavërtetën e godasim me të vërtetën dhe ajo (e vërteta) triumfon mbi të ndërsa ajo (gënjeshtra) zhduket. E juve (jobesimtarëve) u takon shkatërrimi, për atë që i përshkruani (Zotit, si fëmijë etj)"
        },
        {
            "chapter": 21,
            "verse": 19,
            "text": "Vetëm e Tij është çdo gjë që është në qiej e në tokë! E ata që janë pranë Tij (melaiket), nuk shprehin mendjemadhësi në adhurimin ndaj Tij, e as nuk u bëhet (ibadeti) monoton"
        },
        {
            "chapter": 21,
            "verse": 20,
            "text": "Ata lartësojnë (All-llahun) natë e ditë dhe nuk mërziten"
        },
        {
            "chapter": 21,
            "verse": 21,
            "text": "A mos morën ata zota prej toke që mund Të ringjallin (të vdekurit)"
        },
        {
            "chapter": 21,
            "verse": 22,
            "text": "Sikur të kishte në to (në qiej e në tokë) zota pos All-llahut, ato të dyja do të shkatërroheshin. Larg asaj që i përshkruajnë është All-llahu, Zoti i Arshit"
        },
        {
            "chapter": 21,
            "verse": 23,
            "text": "Ai nuk pyetet se çka punon, po ata, (njerëzit), pyeten"
        },
        {
            "chapter": 21,
            "verse": 24,
            "text": "A përvetësuan ata zota të tjerë pos Tij? Thuaj: \"Silleni argumentin tuaj!\" Ky (Kur´ani) është argument për këta që tani janë me mua dhe për ata që ishin para meje, por shumica e tyre nuk e dinë të vërtetën, andaj edhe nuk vështrojnë"
        },
        {
            "chapter": 21,
            "verse": 25,
            "text": "Ne nuk dërguam asnjë të dërguar para teje e të mos i kemi shpallur atij se: Nuk ka zot tjetër përveç Meje, pra më adhuroni"
        },
        {
            "chapter": 21,
            "verse": 26,
            "text": "E ata thanë: \"I Gjithëmëshirshmi ka fëmijë!\" Larg saj qoftë madhëria e Tij! Ja, ata janë robër të ndershëm"
        },
        {
            "chapter": 21,
            "verse": 27,
            "text": "Që nuk flasin para Tij, ata veprojnë me urdhrin e Tij"
        },
        {
            "chapter": 21,
            "verse": 28,
            "text": "Ai (All-llahu) e di çka vepruan më parë dhe çka do të veprojnë, dhe ata nuk përpiqen të ndihmojnë pos për atë me të cilin është i kënaqur Ai, e ata nga frika prej tij janë të kujdesshëm"
        },
        {
            "chapter": 21,
            "verse": 29,
            "text": "Ndërsa, kush thotë prej tyre se unë jam zot pos Tij, ndëshkimi për të është xhehennemi. Kështu i ndëshkojmë Ne zullumqarët"
        },
        {
            "chapter": 21,
            "verse": 30,
            "text": "A nuk e dinë ata, të cilët nuk besuan se qiejt e toka ishin të ngjitura, e Ne i ndamë ato të dyja dhe ujin e bëmë bazë të jetës së çdo sendi; a nuk besojnë"
        },
        {
            "chapter": 21,
            "verse": 31,
            "text": "Dhe në të (tokë) Ne kemi krijuar bjeshkë të paluhatshme që të mos i lëkundë ata, dhe nëpër to kemi bërë lugina e rrugë, në mënyrë që ata të dinë të orientohen"
        },
        {
            "chapter": 21,
            "verse": 32,
            "text": "Qiellin ua kemi bërë kulm të sigurt, por ata zbrapsen prej atyre argumenteve"
        },
        {
            "chapter": 21,
            "verse": 33,
            "text": "Ai është që krijoi natën e ditën, diellin e hënën dhe secili prej tyre noton në orbitë"
        },
        {
            "chapter": 21,
            "verse": 34,
            "text": "Ne, asnjë njeriu para teje (Muhammed) nuk i dhamë jetë të përhershme, e nëse ti vdes, a mos do të mbesin ata përgjithmonë"
        },
        {
            "chapter": 21,
            "verse": 35,
            "text": "Çdo krijesë do ta shijojë vdekjen, e Ne, në shenjë sprove ju sprovojmë me vështirësi e kënaqësi, dhe ju ktheheni te Ne"
        },
        {
            "chapter": 21,
            "verse": 36,
            "text": "E kur të shohin ty ata që nuk besuan, nuk të marrin ndryshe vetëm se në tallje (duke thënë): \"A ky është ai që përgojon zotat tuaj!\" E ata përmendjen e Mëshiruesit (Rrahman) e mohojnë"
        },
        {
            "chapter": 21,
            "verse": 37,
            "text": "Njeriu nga vetë natyra e tij është i ngutshëm, e Unë do t´ua tregoj juve masën Time ndëshkuese, pra mos kërkoni t´u vijë më shpejtë"
        },
        {
            "chapter": 21,
            "verse": 38,
            "text": "Ata thanë: \"Kur do të jetë ai premtim (me dënim) nëse e thoni të vërtetën"
        },
        {
            "chapter": 21,
            "verse": 39,
            "text": "Sikur ta dinin ata që nuk besuan se atëherë nuk do të mund ta largojnë zjarrin as nga fytyrat e tyre e as nga shpinat, e as që do të ndihmohen (nuk do të ishin jobesimtarë)"
        },
        {
            "chapter": 21,
            "verse": 40,
            "text": "Por atyre do t´u vijë befas, do t´i tronditë ata, e atëherë as nuk mund ta largojnë dhe as nuk u jepet afat"
        },
        {
            "chapter": 21,
            "verse": 41,
            "text": "Në të vërtetë, janë bërë përqeshje edhe me të dërguarit tjerë para teje, ata që u tallën me ta, i përfshiu ajo me çka talleshin"
        },
        {
            "chapter": 21,
            "verse": 42,
            "text": "Thuaj: \"Kush ju mbron juve prej (dënimit të) të Madhëruarit natën e ditën?\" Por jo, ata ua kthejnë shpinën këshillave të Zotit të tyre"
        },
        {
            "chapter": 21,
            "verse": 43,
            "text": "A mos kanë ata pos Nesh zota të tjerë që i mbrojnë? Po ata nuk mund t´i ndihmojnë vetvetes (e lëre më adhuruesve), Ata (mosbesimtarët) as nuk do të pranohen prej Nesh në fqinjësi"
        },
        {
            "chapter": 21,
            "verse": 44,
            "text": "Por Ne u dhamë atyre dhe prindërve të tyre jetë të gjatë me kënaqësi (e ata u mashtruan). A nuk e vërejnë ata se Ne ua pakësojmë tokën nga anët e saj, atëherë a mos ata do të jenë fitues (o të humbur)"
        },
        {
            "chapter": 21,
            "verse": 45,
            "text": "Thuaj: \"Unë ua tërheq vërejtjen vetëm me anën e kësaj shpalljeje, po i shurdhëti nuk dëgjon thirrjen edhe kur i tërhiqet vërejtja"
        },
        {
            "chapter": 21,
            "verse": 46,
            "text": "E sikur t´i godasë pak ndonjë e keqe nga dënimi i Zotit tënd, ata do të thonë: \"Të mjerët ne, i bëmë vetes padrejtësi"
        },
        {
            "chapter": 21,
            "verse": 47,
            "text": "Në ditën e gjykimit Ne do të vëmë peshoja të drejta, e askujt nuk i bëhet e padrejtë asgjë, edhe nëse është (vepra) sa pesha e një kokrre të melit Ne do ta sjellim atë. E mjafton që Ne jemi llogaritës"
        },
        {
            "chapter": 21,
            "verse": 48,
            "text": "Ne i patëm dhënë Musait e Harunit Furkanin (dalluesin mes të vërtetës e të kotës - Tevratin), që ishte dritë e këshillë për të devotshmit"
        },
        {
            "chapter": 21,
            "verse": 49,
            "text": "Të cilët ia kanë frikën Zotit të tyre edhe pse nuk e shohin dhe ata të cilët ia kanë dronë kijametit"
        },
        {
            "chapter": 21,
            "verse": 50,
            "text": "Edhe ky (Kur´ani) është këshillë, është i bekuar që Ne e shpallëm. A, ju po e refuzoni"
        },
        {
            "chapter": 21,
            "verse": 51,
            "text": "Ne ia dhamë Ibrahimit herët të mbarën, sepse Ne e kemi njohur mirë atë (ia dhamë të mbarën se e meritoi)"
        },
        {
            "chapter": 21,
            "verse": 52,
            "text": "Kur ai babait dhe popullit të vet u tha: \"Ç´janë këto statuja që i adhuroni"
        },
        {
            "chapter": 21,
            "verse": 53,
            "text": "Ata thanë: \"I gjetëm të parët tanë, që po i adhuronin"
        },
        {
            "chapter": 21,
            "verse": 54,
            "text": "Ai u tha: \"Edhe të parët tuaj e edhe ju qartë ishit të humbur"
        },
        {
            "chapter": 21,
            "verse": 55,
            "text": "Ata thanë: \"Me gjithë mend e ke apo mos po tallesh"
        },
        {
            "chapter": 21,
            "verse": 56,
            "text": "Atëherë ai tha: \"Jo, por Zoti juaj është Zot i qiejve e i tokës, është Ai që i krijoi ato, ndërsa unë jam dëshmues për këtë"
        },
        {
            "chapter": 21,
            "verse": 57,
            "text": "Pasha All-llahun, posa të largoheni ju, unë kam për t´ia bërë atë që duhet statujave tuaja"
        },
        {
            "chapter": 21,
            "verse": 58,
            "text": "Dhe i bëri ato copë-copë, përveç një më të madhes që e kishin ata e me shpresë se atij do t´i drejtohen (për ta kuptuar se kush i theu)"
        },
        {
            "chapter": 21,
            "verse": 59,
            "text": "(Kur u kthyen i panë) Ata thanë: \"Kush e bëri këtë me zotat tanë? Ai na qenka kriminel"
        },
        {
            "chapter": 21,
            "verse": 60,
            "text": "(pastaj) Thanë: \"Kemi dëgjuar për një djalosh që i përqeshte ato, të cilit i thonin Ibrahim"
        },
        {
            "chapter": 21,
            "verse": 61,
            "text": "Ata thanë: \"Silleni atë këtu në sy të njerëzve që ta shohin (e ta dënojmë)"
        },
        {
            "chapter": 21,
            "verse": 62,
            "text": "I thanë: \"A e bëre ti këtë me zotat tanë, o Ibrahim"
        },
        {
            "chapter": 21,
            "verse": 63,
            "text": "Ai tha: \"Jo, por atë e bëri i madhi i tyre, ju pyeteni ata nëse janë që flasin"
        },
        {
            "chapter": 21,
            "verse": 64,
            "text": "Ata u ndalën e u menduan me veten, e dikush tha: \"Vërtet, ju jeni mu ata të gabuarit (pse adhuronit gjëra të kota)"
        },
        {
            "chapter": 21,
            "verse": 65,
            "text": "Mirëpo, pastaj e shoshitën këtë gjë në kokat e tyre (u kthyen nga bindja në kokëfortësi) dhe thanë: \"Po ti e ke ditur se këta nuk flasin"
        },
        {
            "chapter": 21,
            "verse": 66,
            "text": "Ai tha: \"A po adhuroni pra në vend të All-llahut asish që nuk u sjellin kurrfarë dobie as dëmi"
        },
        {
            "chapter": 21,
            "verse": 67,
            "text": "Medet për ju dhe për ata që i adhuroni, pos All-llahut, po a nuk po kuptoni"
        },
        {
            "chapter": 21,
            "verse": 68,
            "text": "Atëherë ata thanë: \"Digjeni atë (Ibrahimin) dhe ndihmoni zotat tuaj, nëse doni t´u ndihmoni"
        },
        {
            "chapter": 21,
            "verse": 69,
            "text": "Po Ne i thamë: \"O zjarr, bëhu i ftohtë dhe shpëtim për Ibrahimin"
        },
        {
            "chapter": 21,
            "verse": 70,
            "text": "Ata deshën t´i bëjnë atij (Ibrahimit) kurth, po Ne ata i bëmë më të dështuarit"
        },
        {
            "chapter": 21,
            "verse": 71,
            "text": "E Ne e shpëtuam atë e edhe Lutin në atë tokën që e kemi bekuar për njerëz"
        },
        {
            "chapter": 21,
            "verse": 72,
            "text": "Dhe ia falëm atij Is´hakun, e si dhuratë edhe Jakubin. Dhe që të gjithë i bëmë të mirë (pejgamberë)"
        },
        {
            "chapter": 21,
            "verse": 73,
            "text": "Dhe ata i bëmë shëmbëlltyrë që udhëzonin sipas urdhrit Tonë, i orientuam në punë të mira, në faljen e namazit, në dhënien e zeqatit, dhe ata ishin adhurues Tanë të sinqertë"
        },
        {
            "chapter": 21,
            "verse": 74,
            "text": "Dhe Ne Lutit i dhamë të jetë pejgamber dhe i dijshëm, andaj edhe e shpëtuam prej atij fshati (vendbanimi) që bënte punë të ndyra, ata ishin popull i dëmshëm e i prishur"
        },
        {
            "chapter": 21,
            "verse": 75,
            "text": "Atë (Lutin) e shpëtuam dhe e vëmë nën mëshirën Tonë, vërtet ai ishte prej më të mirëve"
        },
        {
            "chapter": 21,
            "verse": 76,
            "text": "(Përkujto) Edhe Nuhun kur më parë - pat thirrur (Zotin) e Ne ia pranuam atij (edhe lutjen) e atë dhe familjen e tij e shpëtuam nga ai tmerri i madh"
        },
        {
            "chapter": 21,
            "verse": 77,
            "text": "Ne e mbrojtëm atë prej atij populli që i përgënjeshtronte argumentet Tona, vërtet ai ishte popull i keq, prandaj i përmbytëm të gjithë"
        },
        {
            "chapter": 21,
            "verse": 78,
            "text": "(Përkujto) Davudin e Sulejmanin kur pleqëronin për çështjen e bimës (mbjelljes) të cilën delet e atij populli e kishin kullotur natën, e Ne ishim përcjellës të gjykimit të tyre"
        },
        {
            "chapter": 21,
            "verse": 79,
            "text": "E Sulejmanit Ne ia mësuam atë (përgjigjen e saktë), po secilit (prej tyre) u patëm dhënë urtësi e dije. Ne bëmë që kodrat dhe shpezët të madhërojnë (bëjnë tesbih) së bashku me Davudin. Ne kemi mundësi (ta bëjmë këtë) edhe e bëmë"
        },
        {
            "chapter": 21,
            "verse": 80,
            "text": "Ne i mësuam atij (Davudit) mbarimin e petkave (të hekurta) për ju, që t´ju mbrojnë në raste lufte. A jeni pra mirënjohës ju për këtë"
        },
        {
            "chapter": 21,
            "verse": 81,
            "text": "Ndërsa Sulejmanit (ia nënshtruam) erën e fortë që sipas dëshirës së tij ecte me të deri te toka të cilën e kemi bekuar Ne. Ne jemi të gjithdijshëm për çdo gjë"
        },
        {
            "chapter": 21,
            "verse": 82,
            "text": "Edhe disa nga djajtë (ia nënshtruam) që zhyteshin (në thellësi të ujit) dhe bënin edhe punë të tjera për të (për Sulejmanin), por Ne i ruanim ata (të mos shmangeshin)"
        },
        {
            "chapter": 21,
            "verse": 83,
            "text": "(Përkujto) Edhe Ejubin kur iu drejtua Zotit të vet me lutje: \"Më gjeti belaja, e Ti je më Mëshiruesi ndër Mëshiruesit"
        },
        {
            "chapter": 21,
            "verse": 84,
            "text": "Ne iu përgjigjëm atij nga mëshira Jonë, ia hoqëm ato vështirësi që i kishte, i dhamë familjen e tij dhe aq sa ishin ata, dhe e bëmë përkujtim për të devotshmit"
        },
        {
            "chapter": 21,
            "verse": 85,
            "text": "(Përkujto) Edhe Ismailin, Idrisin dhe Dhulkiflinë, që të gjithë ishin të durueshëm"
        },
        {
            "chapter": 21,
            "verse": 86,
            "text": "Ata i përfshimë në mëshirën Tonë, se ishin vërtet prej të mirëve"
        },
        {
            "chapter": 21,
            "verse": 87,
            "text": "(Përkujto) Edhe atë të peshkut (Junusin) kur doli i hidhëruar (prej popullit) dhe mendoi se nuk do t´i vijë më puna ngushtë, po në errësira ai tha se: \"Nuk ka Zot pos Teje. Ti je i pastër, nuk ke të meta. Unë i bëra padrejt vetes"
        },
        {
            "chapter": 21,
            "verse": 88,
            "text": "Ne iu përgjigjëm atij, e shpëtuam nga tmerri. Kështu i shpëtojmë Ne besimtarët"
        },
        {
            "chapter": 21,
            "verse": 89,
            "text": "(Përkujto) Edhe Zekirijain kur e luti Zotin e vet: \"Zoti im, mos më lë të vetmuar se Ti je më i miri trashëgues (pas çdokujt)"
        },
        {
            "chapter": 21,
            "verse": 90,
            "text": "Ne ia pranuam lutjen e tij, ia dhuruam atij Jahjain dhe ia përmirësuam bashkëshorten atij. Ata përpiqeshin për punë të mira, Na luteshin duke shpresuar dhe duke u frikësuar, ishin respektues ndaj Nesh"
        },
        {
            "chapter": 21,
            "verse": 91,
            "text": "(Përkujto) Edhe atë që ruajti nderin e saj, e Ne e frymëzuam atë me shpirt (barrë) nga ana Jonë dhe atë dhe të birin e saj; bëmë mrekulli për njerëzit"
        },
        {
            "chapter": 21,
            "verse": 92,
            "text": "Kjo fé është e juaja dhe është e vetmja fé (e shpallur), kurse Unë jam Zoti juaj, pra më adhuroni vetëm Mua"
        },
        {
            "chapter": 21,
            "verse": 93,
            "text": "Po ata e ndanë çështjen e fesë dhe u përçanë mes vete (u ndanë në grupe: monoteistë, politeistë, jehudi, të krishterë, zjarrputistë etj.), mirëpo, që të gjithë do të vijnë te Ne"
        },
        {
            "chapter": 21,
            "verse": 94,
            "text": "E kush bën ndonjë vepër të mirë dhe është besimtar, mundi i tij nuk i mohohet, pse Ne i shënojmë ato"
        },
        {
            "chapter": 21,
            "verse": 95,
            "text": "Ndërsa është e pamundur për (banorët e) një fshat të cilin e kemi shkatërruar Ne, të kthehen (në këtë jetë)"
        },
        {
            "chapter": 21,
            "verse": 96,
            "text": "Derisa të hapet (penda) e Jexhuxh Mexhuxhëve dhe ata do të zbresin nga çdo bregore me shpejtësi"
        },
        {
            "chapter": 21,
            "verse": 97,
            "text": "Dhe derisa të jetë afruar premtimi i saktë (dita e kijametit) e ai është momenti kur mbeten të shtangur sytë e atyre që nuk besuan (në ato çaste thonë): \"Të mjerët ne, vërtet ishim krejt të pavetëdijshëm për këtë (moment); por jo, është e vërtetë se ishim"
        },
        {
            "chapter": 21,
            "verse": 98,
            "text": "Ju dhe ajo që adhuruat ju pos All-llahut, do të jeni lëndë e xhehennemit, dhe keni për të hyrë në të"
        },
        {
            "chapter": 21,
            "verse": 99,
            "text": "Sikur të kishin qenë ata zota, ata nuk do të hynin në të, po që të gjithë do të jenë aty përgjithmonë"
        },
        {
            "chapter": 21,
            "verse": 100,
            "text": "Aty ata do të kenë rrënkim dhe aty ata nuk dëgjojnë"
        },
        {
            "chapter": 21,
            "verse": 101,
            "text": "E atyre të cilëve u priu e mbara nga ana Jonë, do të jenë larg tij (xhehennemit)"
        },
        {
            "chapter": 21,
            "verse": 102,
            "text": "Ata nuk do ta dëgjojnë as zhurmën e tij, dhe ata do të jenë përgjithmonë të kënaqur me atë që e dëshirojnë vetë"
        },
        {
            "chapter": 21,
            "verse": 103,
            "text": "Ata nuk do t´i shqetësojë ajo frika e madhe (e fryerjes së surit), dhe do t´i presin engjëjt (duke i uruar): \"Kjo është dita juaj që ju premtohej"
        },
        {
            "chapter": 21,
            "verse": 104,
            "text": "(Përkujto) Atë ditë kur Ne e palojmë qiellin sikurse palimi i fletëve në libër. Ashtu sikundër e kemi filluar krijimin (tuaj), e rikthejmë. Ky është obligim Yni, e Ne e bëjmë këtë"
        },
        {
            "chapter": 21,
            "verse": 105,
            "text": "Ne e kemi shënuar në Zebur (në librat e shenjtë) pas shënimit (në Lehvi Mahfudh), se me të vërtetë tokën do ta trashëgojnë robtë e Mi të mirë"
        },
        {
            "chapter": 21,
            "verse": 106,
            "text": "Në këtë (që u përmend) ka mjaft për një popull të dëgjueshëm"
        },
        {
            "chapter": 21,
            "verse": 107,
            "text": "E Ne të dërguam ty (Muhammed) vetëm si mëshirë për të gjitha krijesat"
        },
        {
            "chapter": 21,
            "verse": 108,
            "text": "Thuaj: \"Mua më shpallet se Zoti i juaj është vetëm një Zot, e ju a po dorëzoheni"
        },
        {
            "chapter": 21,
            "verse": 109,
            "text": "E nëse ata refuzojnë, ti thuaju: \"Unë ju njoftova juve në mënyrë të barabartë, dhe se unë nuk e di se është afër ose larg ajo që po premtoheni"
        },
        {
            "chapter": 21,
            "verse": 110,
            "text": "Ai e di thënien e haptë, e di edhe atë që mbani fshehtë"
        },
        {
            "chapter": 21,
            "verse": 111,
            "text": "E nuk e di, mos është kjo sprovë për ju (vonesa e dënimit), apo të kënaqeni deri në një kohë"
        },
        {
            "chapter": 21,
            "verse": 112,
            "text": "Ai (Muhammedi) tha: \"Zoti im, gjyko (mes meje dhe atyre gënjeshtarëve) me të vërtetën! E Zoti ynë, Mëshirues është ai prej të cilit kërkohet ndihmë kundër asaj që ju përshkruani"
        }
    ]
}
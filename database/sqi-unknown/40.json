{
    "chapter": [
        {
            "chapter": 40,
            "verse": 1,
            "text": "Ha, Mim"
        },
        {
            "chapter": 40,
            "verse": 2,
            "text": "Kjo shpallja e librit është prej All-llahut, fuqiplotit, gjithëdijshmit"
        },
        {
            "chapter": 40,
            "verse": 3,
            "text": "I cili fal mëkatin dhe pranon pendimin, dhe që është ndëshkues i ashpër, por edhe bamirës. Nuk ka zot tjetër përveç Atij. Te Ai është e ardhmja e çdokujt"
        },
        {
            "chapter": 40,
            "verse": 4,
            "text": "Rreth argumenteve të All-llahut nuk kundërshton kush, pos atyre që nuk besuan; pra ty të mos mashtrojë lëvizja e tyre nëpër qytete"
        },
        {
            "chapter": 40,
            "verse": 5,
            "text": "Populli i Nuhut dhe grupacione pas tyre patën përgënjeshtruar përpara këtyre (idhujtarëve), dhe secili popull (që përgënjeshtroi), u përpoq ta asgjësojë të dërguarin e vet dhe e luftoi me çështje të kota, ashtu që me ato deshi ta likuidojë të vërtetën, e"
        },
        {
            "chapter": 40,
            "verse": 6,
            "text": "Po ashtu, ka marrë fund vendimi i Zotit tënd (për dënim) kundër atyre që nuk besuan, se ata janë banues të zjarrit"
        },
        {
            "chapter": 40,
            "verse": 7,
            "text": "Ndërsa ata (engjëjt) që e bartin Arshin edhe ata që janë përreth e tij, lartësojnë me falënderim Zotin e tyre, i besojnë Atij dhe i luten Atij t´i falë ata që besuan (duke thënë): \"Zoti ynë, Ti me mëshirën dhe me diturinë Tënde ke përfshirë çdo send, anda"
        },
        {
            "chapter": 40,
            "verse": 8,
            "text": "Zoti ynë, futi në xhennete të Adnit, të cilat ua ke premtuar, ata dhe kush ishte i mirë prej etërve të tyre, grave të tyre dhe pasardhësve të tyre. Vërtet, Ti je ngadhënjyesi, i urti"
        },
        {
            "chapter": 40,
            "verse": 9,
            "text": "Dhe i mbron ata prej të këqijave, pse atë që Ti e mbron atë ditë prej të këqijave, Ti e ke mëshiruar atë, e ai është ai shpëtimi i madh"
        },
        {
            "chapter": 40,
            "verse": 10,
            "text": "S´ka dyshim se ata që nuk besuan do të thirren (do t´u thuhet): \"Hidhërimi i All-llahut pse u ftuat të besoni e ju nuk besuat (në Dunja), është më i madh se urrejtja juaj ndaj vetes"
        },
        {
            "chapter": 40,
            "verse": 11,
            "text": "Ata (jobesimtarët) thonë: \"Zoti ynë, na bëre të vdesim dy herë dhe na ngjalle dy herë, e ne pranuam për mëkatet tona, pra a ka ndonjë rrugëdalje"
        },
        {
            "chapter": 40,
            "verse": 12,
            "text": "Ky (dënim) është, pse kur bëhej thirrja për të besuar All-llahun Një, ju e mohuat, e nëse i përshkruhej shok Atij, ju besuat, pra i tërë sundimi është në duart e All-llahut, të lartit, të madhëruarit"
        },
        {
            "chapter": 40,
            "verse": 13,
            "text": "Ai (All-llahu) është që po ua dëfton juve argumentet e veta, që ju sjell furnizim prej qiellit (shiun), por përveç atyre që janë të kthyer te Zoti, të tjerët nuk marrin mësim"
        },
        {
            "chapter": 40,
            "verse": 14,
            "text": "Pra, adhurojeni All-llahun me një adhurim të sinqertë ndaj Tij, edhe pse jobesimtarët e urrejnë atë (adhurimin)"
        },
        {
            "chapter": 40,
            "verse": 15,
            "text": "Ai (All-llahu) është i pozitës më të lartë, i zoti i Arshit; Ai me urdhrin e vet ia sjell shpirtin (shpalljen) atij që do nga robërit e vet, për t´ua tërhequr vërejtjen ndaj ditës së takimit (të kijametit)"
        },
        {
            "chapter": 40,
            "verse": 16,
            "text": "Ditës kur ata do të dalin (prej varrezave) në shesh, e All-llahut nuk mund t´i fshihet asgjë gjë e tyre. I kujt është pushteti sot? (bëhet pyetja). I All-llahut, i Atij që është Një, i fuqiplotit (është përgjigjja)"
        },
        {
            "chapter": 40,
            "verse": 17,
            "text": "Sot shpërblehet secili njeri me atë që ka vepruar. Sot nuk ka padrejtësi, All-llahu llogarit shpejt"
        },
        {
            "chapter": 40,
            "verse": 18,
            "text": "Ti tërhiqju atyre vërejtjen për ditën e kijametit, kur zemrat, të mllefosura arrijnë në fyt. Për zullumqarët nuk ka as mik e as ndërmjetësues që i shkon fjala"
        },
        {
            "chapter": 40,
            "verse": 19,
            "text": "Ai di për shikimin me cep të syve, e edhe për atë që e fshehin në zemra"
        },
        {
            "chapter": 40,
            "verse": 20,
            "text": "All-llahu gjykon me drejtësi, ndërsa ata që adhuronin tjetër pos Atij, ata nuk kanë në dorë të gjykojnë asgjë. All-llahu është Ai që dëgjon dhe sheh"
        },
        {
            "chapter": 40,
            "verse": 21,
            "text": "A nuk udhëtuan ata nëpër tokë e të shohin se si ishte përfundimi i atyre që patën qenë para tyre? Ata ishin edhe më të fuqishëm se këta e edhe lanë më shumë gjurmë në tokë, po All-llahu i dënoi për shkak të mëkateve të tyre dhe nuk pat ndonjë që t´i mbroj"
        },
        {
            "chapter": 40,
            "verse": 22,
            "text": "E ai (dënim ishte) për arsye se ata i mohuan argumentet e qarta, të cilat ua sillnin të dërguarit e tyre, andaj All-llahu i shkatërroi. Ai vërtet është i fuqishëm, ndëshkues i ashpër"
        },
        {
            "chapter": 40,
            "verse": 23,
            "text": "Ne e kemi pas dërguar Musain me argumente e fakte të qarta"
        },
        {
            "chapter": 40,
            "verse": 24,
            "text": "te Faraoni dhe te Hamani e Karuni, e ata i thanë: \"Magjistar e gënjeshtar"
        },
        {
            "chapter": 40,
            "verse": 25,
            "text": "Kur ua solli ai të vërtetën nga ana Jonë, ata thanë: \"Mbytni djemtë e atyre që i besuan atij, e lini të jetojnë gratë e tyre, por dredhitë e tyre nuk qenë tjetër pos dështim"
        },
        {
            "chapter": 40,
            "verse": 26,
            "text": "Faraoni tha: \"Më lini mua ta mbys Musain, e ai le ta thërrasë Zotin e vet, pse unë kam frikë se po ua ndryshon fenë tuaj, ose po nxit trazira në vend"
        },
        {
            "chapter": 40,
            "verse": 27,
            "text": "Musai tha: \"Unë i jam mbështetur Zotit tim dhe Zotit tuaj që të më mbrojë prej çdo kryeneçi, që nuk i beson ditës së përgjegjësisë"
        },
        {
            "chapter": 40,
            "verse": 28,
            "text": "Një njeri besimtar nga familja e faraonit që e fshehte besimin e vet, tha: \"A doni ta mbytni një njeri vetëm pse thotë Zoti im është All-llahu, derisa prej Zotit tuaj u ka sjellë argumente? Nëse ai është rrenës, për vete e ka rrenën, e nëse është i drejtë"
        },
        {
            "chapter": 40,
            "verse": 29,
            "text": "O populli im, sot pushteti është juaji në vend, po kush do të na mbrojë prej dënimit të All-llahut nëse ai na përfshin? \" Faraoni tha: \"Unë nuk kam mendim tjetër t´ju japë pos atij që ju thashë dhe nuk jam duke ua udhëzuar tjetër pos në rrugën e drejtë"
        },
        {
            "chapter": 40,
            "verse": 30,
            "text": "Ndërkaq, ai që kishte besuar tha: \"O populli im, unë kam frikë për ju se po u gjen si i gjeti popujt e mëparshëm (grupet e mëparshme)"
        },
        {
            "chapter": 40,
            "verse": 31,
            "text": "Si rasti i popullit të Nuhut, të Adit, të Themudit dhe të atyre që ishin pas. All-llahu nuk bën padrejt ndaj robërve"
        },
        {
            "chapter": 40,
            "verse": 32,
            "text": "O populli im, unë kam frikë për ju ditën e britmës (të mjerimit)"
        },
        {
            "chapter": 40,
            "verse": 33,
            "text": "Ditën, kur nga frika ktheheni të ikni, e nuk ka kush që ta prapësojë prej jush dënimin e All-llahut. Atë që All-llahu e lë të humbur, për të nuk ka ndonjë që e drejton"
        },
        {
            "chapter": 40,
            "verse": 34,
            "text": "Edhe Jusufi qysh herët ju pat ardhur me argumente të qarta e ju gjithnjë ishit në dyshim ndaj asaj që ju pat sjellë, derisa edhe kur vdiq ai, ju patët thënë: \"All-llahu nuk do të dërgojë pas tij pejgamber!\" Ashtu All-llahu e bën të humbur atë që është i s"
        },
        {
            "chapter": 40,
            "verse": 35,
            "text": "Ata që duke mos pasur kurrfarë fakti pranë vetes, polemizojnë rreth argumenteve të All-llahut. Kjo (polemikë) shton urrejtje të madhe te All-llahu dhe te ata që kanë besuar. Po kështu All-llahu vulos çdo zemër të arrogantit, të zullumqarit"
        },
        {
            "chapter": 40,
            "verse": 36,
            "text": "E faraoni tha: \"O Haman, ndërtoma një pyrg, e ndoshta do t´i gjejë rrugët"
        },
        {
            "chapter": 40,
            "verse": 37,
            "text": "Rrugët e qiejve, e ta shoh Zotin e Musait, pse unë mendoj se ai është rrenës\". Dhe ashtu, faraonit iu duk e mirë vepra e tij e keqe dhe u shmang prej rrugës së drejtë, kështu që parashikimet e faraonit ishin të asgjësuara"
        },
        {
            "chapter": 40,
            "verse": 38,
            "text": "Ai që kishte besuar tha: \"O populli im, ejani pas meje, e unë t´ju udhëzoj në rrugën e drejtë"
        },
        {
            "chapter": 40,
            "verse": 39,
            "text": "O populli im, kjo jetë e kësaj bote nuk është tjetër vetëm se një përjetim i përkohshëm, ndërsa bota tjetër është ajo e përhershmja"
        },
        {
            "chapter": 40,
            "verse": 40,
            "text": "Kush bën ndonjë vepër të keqe, ndëshkohet vetëm për aq sa është ajo, e kush bën ndonjë vepër të mirë, qoftë mashkull a femër, por duke qenë besimtar, të tillët hyjnë në xhennet dhe aty shpërblehen pa masë"
        },
        {
            "chapter": 40,
            "verse": 41,
            "text": "Dhe, o populli im, ç´është që unë ju thërras në shpëtim, e ju më thirrni për në zjarr"
        },
        {
            "chapter": 40,
            "verse": 42,
            "text": "Më thirrni ta mohoj All-llahun dhe adhuroj atë që nuk di asgjë për të, ndërsa unë ju thërras për te i gjithfuqishmi, mëkatfalësi"
        },
        {
            "chapter": 40,
            "verse": 43,
            "text": "Është e vërtetë se atij tek i cili më thirrni ju mua, nuk i takon adhurimi as në Dunja as në botën tjetër dhe se e ardhmja jonë është te All-llahu, e s´ka dyshim se të larguarit prej rrugës së drejtë, ata janë banues të zjarrit"
        },
        {
            "chapter": 40,
            "verse": 44,
            "text": "Juve do t´ju bie ndër mend çka po ju them, e çështjen time ia besoj All-llahut; vërtet, All-llahu mbikëqyr robërit"
        },
        {
            "chapter": 40,
            "verse": 45,
            "text": "Dhe All-llahu e shpëtoi atë (besimtarin) prej të këqijave që i kurdisën, ndërsa ithtarët e faraonit i përfshiu dënimi më i keq"
        },
        {
            "chapter": 40,
            "verse": 46,
            "text": "Ata i nënshtroi zjarrit mëngjes e mbrëmje, e ditën e kijametit (u thuhet engjëjve): \"Ithtarët e faraonit futni në dënimin më të rëndë"
        },
        {
            "chapter": 40,
            "verse": 47,
            "text": "Dhe (përkujto) kur duke qenë në zjarr, ata grinden në mes vete, e të dobëtit u thonë atyre të mëdhenjve: \"Ne kemi qenë ithtarët tuaj (në Dunja), a mund të na largoni ndonjë pjesë të dënimit me zjarr"
        },
        {
            "chapter": 40,
            "verse": 48,
            "text": "Ata që kishin qenë pari thonë: \"Ne të gjithë jemi në të!\" All-llahu ka vendosur në mënyrë të prerë mes njerëzve"
        },
        {
            "chapter": 40,
            "verse": 49,
            "text": "Dhe ata që janë në zjarr, rojës së xhehennemit i thonë: \"Luteni Zotin tuaj të na e lehtësojë dënimin, bile një ditë"
        },
        {
            "chapter": 40,
            "verse": 50,
            "text": "Ata u thonë: \"A nuk u patën arrdhur juve të dërguar tuaj me argumente të qarta?\" Ata përgjigjen: \"Po (na kanë ardhur)!\". \"E pra, (u thotë roja) lutuni ju vetë, po lutja e jobesimtarëve është asgjë"
        },
        {
            "chapter": 40,
            "verse": 51,
            "text": "Ne patjetër do të ndihmojmë të dërguarit tanë në jetën e kësaj bote, edhe ata që besuan, e edhe në ditën e prezentimit të dëshmive"
        },
        {
            "chapter": 40,
            "verse": 52,
            "text": "Në ditën kur zullumqarëve nuk u bën dobi arsyetimi i tyre, ata janë të mallkuar dhe ata e kanë vendin më të keq"
        },
        {
            "chapter": 40,
            "verse": 53,
            "text": "Për Zotin, Ne Musait i dhamë udhëzimin, e beni israilëve u lamë në trashëgim librin"
        },
        {
            "chapter": 40,
            "verse": 54,
            "text": "Ua lamë (librin) udhërrëfyes e përkujtues për të zotët e mendjes"
        },
        {
            "chapter": 40,
            "verse": 55,
            "text": "Ti bën durim, se premtimi i All-llahut është i vërtetë, kërko falje për mëkatin tënd, lartësoje me falënderim Zotin tënd mbrëmje e mëngjes"
        },
        {
            "chapter": 40,
            "verse": 56,
            "text": "Ata që kundërshtojnë shpalljen e All-llahut pa pasur argument, nuk kanë tjetër në zemrat e tyre vetëm se një mendjemadhësi, me të cilën nuk do t´ia arrijnë qëllimit, e ti kërko mbrojtje te All-llahu, se Ai të gjitha i dëgjon dhe i sheh"
        },
        {
            "chapter": 40,
            "verse": 57,
            "text": "S´ka dyshim se krijimi i qiejve dhe i tokës është më i madh se krijimi i njerëzve, por shumica e njerëzve nuk e dinë"
        },
        {
            "chapter": 40,
            "verse": 58,
            "text": "Nuk është i barabartë i verbëri dhe ai që sheh, e as ata që besuan dhe bënë vepra të mira nuk janë të barabartë me të këqijtë, por pak jeni duke marrë mësim"
        },
        {
            "chapter": 40,
            "verse": 59,
            "text": "Kijameti gjithsesi do të vijë, aty nuk ka dyshim, por shumica e njerëzve nuk besojnë"
        },
        {
            "chapter": 40,
            "verse": 60,
            "text": "Zoti juaj ka thënë: \"Më thirrni Mua, Unë ju përgjigjem, e ata që nga mendjemadhësia i shmangen adhurimit ndaj Meje, do të hyjnë të nënçmuar në xhehennem"
        },
        {
            "chapter": 40,
            "verse": 61,
            "text": "All-llahu është Ai, që juve ua bëri natën të pushoni në të, e ditën të ndritshme. All-llahu është dhurues ndaj njerëzve, por shumica e njerëzve nuk e falënderojnë"
        },
        {
            "chapter": 40,
            "verse": 62,
            "text": "Ky është All-llahu, Zoti juaj, Krijues i çdo sendi, nuk ka zot pos Tij, e si prapësoheni"
        },
        {
            "chapter": 40,
            "verse": 63,
            "text": "Kështu prapësohen ata që argumentet e All-llahut i mohojnë"
        },
        {
            "chapter": 40,
            "verse": 64,
            "text": "All-llahu është Ai që ua bëri tokën vendbanim e qiellin kulm, dhe ju formësoi, e formën tuaj e bëri më të mirë dhe ju pajisi me të mira. Ky është All-llahu, Zoti juaj, i lartë pra është All-llahu, Zoti i botëve"
        },
        {
            "chapter": 40,
            "verse": 65,
            "text": "Ai është i përjetshmi, s´ka zot, vetëm Ai, pra adhurojeni Atë me adhurim të sinqertë ndaj Tij, falënderimi i qoftë vetëm All-llahut, Zotit të Gjithësisë"
        },
        {
            "chapter": 40,
            "verse": 66,
            "text": "Thuaj: \"Unë jam ndaluar të adhuroj ata që ju i adhuroni pos All-llahut, pasi mua më kanë ardhur argumente të qarta nga Zoti im, dhe jam urdhëruar t´i dorëzohem Zotit të çdo krijese"
        },
        {
            "chapter": 40,
            "verse": 67,
            "text": "Ai (All-llahu) është që ju krijoi juve (të parin tuaj) prej dheu, pastaj prej një pike uji, pastaj prej gjakut të ngjizur, mandej ju bën të lindeni si foshnje e më vonë të arrini pjekurinë, e pastaj të plakeni, e ka prej jush që vdes më herët, e që të gji"
        },
        {
            "chapter": 40,
            "verse": 68,
            "text": "Ai është që jep jetë dhe sjell vdekje, e kur dëshiron një gjë, Ai vetëm thotë: \"Bëhu\", e ajo menjëherë bëhet"
        },
        {
            "chapter": 40,
            "verse": 69,
            "text": "A nuk i sheh ata që kundërshtojnë argumentet e All-llahut se si largohen nga e vërteta"
        },
        {
            "chapter": 40,
            "verse": 70,
            "text": "Ata janë që përgënjeshtruan librin (Kur´anin) dhe atë me çka Ne i dërguam të dërguarit tanë, e më vonë ata do të kuptojnë"
        },
        {
            "chapter": 40,
            "verse": 71,
            "text": "Atyre do t´u vihen prangat dhe zingjirët në qafat e tyre e do të zhyten"
        },
        {
            "chapter": 40,
            "verse": 72,
            "text": "në ujin e valë dhe pastaj do të digjen në zjarr"
        },
        {
            "chapter": 40,
            "verse": 73,
            "text": "Mandej atyre u thuhet: \"Ku janë ata që i adhuronit"
        },
        {
            "chapter": 40,
            "verse": 74,
            "text": "Pos All-llahut?\" Ata thonë: \"Na kanë humbur sysh, por jo, ne nuk kemi qenë që kemi adhuruar më parë ndonjë send!\" Ja, kështu All-llahu i humb jobesimtarët"
        },
        {
            "chapter": 40,
            "verse": 75,
            "text": "Këtë (dënim) e keni për shkak se gëzoheshi padrejtë në Dunja (duke bërë mëkate etj.) dhe për shkak se krenoheshi (me mendjemadhësi)"
        },
        {
            "chapter": 40,
            "verse": 76,
            "text": "Hyni në dyert e xhehennemit (nëpër shtatë dyer); aty do të jeni përgjithmonë. E sa vend i shëmtuar është ai i kryeneçëve"
        },
        {
            "chapter": 40,
            "verse": 77,
            "text": "Ti pra bëhu i durueshëm; premtimi i All-llahut është i vërtetë. E Ne ose do të bëjmë të shohish diçka nga ajo që u premtojmë atyre, ose do ta marrim jetën (pa parë asgjë), e ata vetëm te Ne do të kthehen"
        },
        {
            "chapter": 40,
            "verse": 78,
            "text": "Ne kemi dërguar pejgamberë para teje, për disa prej tyre të kemi njoftuar me rrëfimet e tyre, e për disa sish nuk të kemi njoftuar, e asnjë pejgamberi nuk i takoi të sjellë ndonjë argument, vetëm se me urdhrin e All-llahut. E kur të vijë koha e caktuar ng"
        },
        {
            "chapter": 40,
            "verse": 79,
            "text": "All-llahu është Ai që për ju i krijoi kafshët që disave t´u hipni e prej disave të ushqeheni"
        },
        {
            "chapter": 40,
            "verse": 80,
            "text": "Ju prej tyre keni edhe dobi të tjera dhe që përmes tyre t´i plotësoni nevojat tuaja, duke hipur në to dhe me anë të anijeve barteni (udhëtoni)"
        },
        {
            "chapter": 40,
            "verse": 81,
            "text": "Dhe Ai është që ju mundësoi t´i shihni argumentet e Tij; e cilin, pra prej argumenteve të All-llahut e mohoni"
        },
        {
            "chapter": 40,
            "verse": 82,
            "text": "A nuk udhëtuan ata nëpër tokë e të shikojnë se si përfunduan ata që ishin më parë, të cilët ishin edhe më shumë prej tyre dhe më të fortë për nga forca e ndikimi në tokë, por ajo që fituan nuk u ndihmoi asgjë"
        },
        {
            "chapter": 40,
            "verse": 83,
            "text": "Kur u erdhën atyre të dërguarit me argumente të qarta, ata ju gëzuan dijenisë së vet dhe atëherë i përfshiu ajo që e tallnin"
        },
        {
            "chapter": 40,
            "verse": 84,
            "text": "E kur e panë dënimin tonë, thanë: \"Ne i kemi besuar vetëm All-llahut dhe i kemi mohuar ata që ia shoqëronin"
        },
        {
            "chapter": 40,
            "verse": 85,
            "text": "Por besimi i tyre, kur e vërejtën dënimin tonë, nuk u bëri dobi. Ky është ligj i All-llahut (i kahershëm) ndaj robërve të Tij dhe aty, në atë çast, pësuan disfatë jobesimtarët"
        }
    ]
}
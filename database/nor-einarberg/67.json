{
    "chapter": [
        {
            "chapter": 67,
            "verse": 1,
            "text": "Velsignelsesrik er Han, i Hans hånd er herredømmet! Han evner alt"
        },
        {
            "chapter": 67,
            "verse": 2,
            "text": "Han er det som skapte død og liv for å prøve dere, hvem av dere som er best i gjerninger. Han er den Mektige, den Ettergivende"
        },
        {
            "chapter": 67,
            "verse": 3,
            "text": "Han er det som skapte syv himler lagvis. Du ser ikke i den Barmhjertiges skapning noen mangler. Blunk med øynene, ser du vel noen revner"
        },
        {
            "chapter": 67,
            "verse": 4,
            "text": "Om du blunker med øynene to ganger, så vender ditt blikk tilbake til deg, svakt og trett"
        },
        {
            "chapter": 67,
            "verse": 5,
            "text": "Vi har prydet den nederste himmel med bluss, og gjort dem til kastevåpen mot satanene. For dem har Vi gjort i stand Ildens straff"
        },
        {
            "chapter": 67,
            "verse": 6,
            "text": "Dem som fornekter sin Herre, venter helvetes straff"
        },
        {
            "chapter": 67,
            "verse": 7,
            "text": "En sørgelig skjebne! Når de kastes inn der, hører de et brøl"
        },
        {
            "chapter": 67,
            "verse": 8,
            "text": "idet det koker opp og er nær ved å sprekke av raseri. Hver gang en flokk kastes inn i det, spør dets voktere dem: «Kom det ingen advarer til dere?»"
        },
        {
            "chapter": 67,
            "verse": 9,
            "text": "Og de svarer: «Jo, det kom en advarer til oss, men vi holdt det for løgn, og sa: ’Gud har ikke åpenbart noe! Dere er helt på villspor.’»"
        },
        {
            "chapter": 67,
            "verse": 10,
            "text": "Og de tilføyer: «Om vi hadde hørt, eller forstått"
        },
        {
            "chapter": 67,
            "verse": 11,
            "text": "ville vi ikke vært Ildens folk.» De erkjenner sin synd. Bort med Ildens folk"
        },
        {
            "chapter": 67,
            "verse": 12,
            "text": "De som frykter Herren i det skjulte, dem venter tilgivelse og stor lønn"
        },
        {
            "chapter": 67,
            "verse": 13,
            "text": "Om dere holder hemmelig eller gir høylytt til kjenne det dere sier, så vet Han hva som bor i hjertene"
        },
        {
            "chapter": 67,
            "verse": 14,
            "text": "Skulle ikke Han kjenne den Han har skapt? Han er den Uutgrunnelige, den Innsiktsfulle"
        },
        {
            "chapter": 67,
            "verse": 15,
            "text": "Han er det som gjorde jorden underdanig for dere. Så dra rundt på dens overflate og spis av Hans gaver. Til Ham fører oppstandelsen"
        },
        {
            "chapter": 67,
            "verse": 16,
            "text": "Kan dere være sikre på Ham som er i himmelen, at Han ikke lar jorden oppsluke dere, for se, den skjelver"
        },
        {
            "chapter": 67,
            "verse": 17,
            "text": "Kan dere være sikre på Ham som er i Himmelen, at Han ikke sender over dere en skur av småstein, så dere får vite hva Min advarsel innebærer"
        },
        {
            "chapter": 67,
            "verse": 18,
            "text": "De som levde før dem, kalte også sannhet for løgn, og hvordan var vel Min refselse"
        },
        {
            "chapter": 67,
            "verse": 19,
            "text": "Har de ikke sett på fuglene over seg som brer ut sine vinger og slår dem sammen? Intet holder dem oppe, unntatt den Barmhjertige. Han er observant for alle ting"
        },
        {
            "chapter": 67,
            "verse": 20,
            "text": "Hvem er det vel som er som en hærskare som hjelper dere, unntatt den Barmhjertige? De vantro er helt på avveie"
        },
        {
            "chapter": 67,
            "verse": 21,
            "text": "Hvem er det vel som gir dere livets underhold, om Han holder tilbake sitt underhold? Nei, de turer frem i oppsetsighet og motvilje"
        },
        {
            "chapter": 67,
            "verse": 22,
            "text": "Er vel den som går og faller hodekulls, best rettledet, eller den som vandrer raskt på rett vei"
        },
        {
            "chapter": 67,
            "verse": 23,
            "text": "Si: «Han er det som har frembrakt dere og gitt dere hørsel, syn og forstand. Hvor lite dere takker!»"
        },
        {
            "chapter": 67,
            "verse": 24,
            "text": "Si: «Han er det som har spredt dere på jorden. Og til Ham vil dere bli samlet inn.»"
        },
        {
            "chapter": 67,
            "verse": 25,
            "text": "Så sier de: «Når kommer så denne trussel, om dere snakker sant?»"
        },
        {
            "chapter": 67,
            "verse": 26,
            "text": "Si: «Kunnskapen beror hos Gud! Jeg er bare en klar advarer.»"
        },
        {
            "chapter": 67,
            "verse": 27,
            "text": "Når de ser at den er nær, formørkes de vantros ansikter, og det lyder: «Dette er det dere etterlyste.»"
        },
        {
            "chapter": 67,
            "verse": 28,
            "text": "Si: «Hva synes dere, om Gud utsletter meg og dem som følger meg, eller Han viser oss nåde, hvem skal da beskytte de vantro mot en smertelig straff?»"
        },
        {
            "chapter": 67,
            "verse": 29,
            "text": "Si: «Han er den Barmhjertige! Vi tror på Ham, og på Ham forlater vi oss. Dere får snart vite hvem det er, som er klart på villstrå.»"
        },
        {
            "chapter": 67,
            "verse": 30,
            "text": "Si: «Hva ville dere synes om deres vann en morgen var sunket ned i jorden, hvem skal da bringe dere rinnende vann?»"
        }
    ]
}
{
    "rukus": [
        {
            "chapter": 7,
            "verse": 73,
            "text": "Til folket Thamod sendte vi deres bror Salih, og han sa: «Hør, mitt folk! Tjen Gud! Dere har ingen annen Gud enn Ham! Nå er det kommet klar beskjed til dere fra deres Herre! Dette er Guds kamelhoppe, som et jærtegn for dere! La den beite i fred på Guds jord, og gjør den intet vondt! I så fall vil en smertelig straff ramme dere"
        },
        {
            "chapter": 7,
            "verse": 74,
            "text": "Kom i hu at Han har gjort dere til folket Ads arvinger, og bosatt dere i landet, og at dere laget slott på slettene og hus i fjellsidene. Kom i hu Guds velgjerninger, og far ikke frem med ondskap og ufred på jorden.»"
        },
        {
            "chapter": 7,
            "verse": 75,
            "text": "De hovmodige rådsmenn i hans folk sa til de svake og undertrykte, til de av dem som var blitt troende: «Er dere sikre på at Salih er sendt fra Herren?» Og de svarte: «Vi tror på det budskap han er sendt med.»"
        },
        {
            "chapter": 7,
            "verse": 76,
            "text": "Da sa de hovmodige: «Vi fornekter det dere tror på!»"
        },
        {
            "chapter": 7,
            "verse": 77,
            "text": "Så skar de av hase-senene på kamelhoppen, og viste forakt for Herrens bud. Og de sa: «Nå Salih, bare bring over oss det du truer oss med, hvis det er så at du er et sendebud!»"
        },
        {
            "chapter": 7,
            "verse": 78,
            "text": "Så tok jordskjelvet dem, og om morgenen lå de utstrakte i sine hjem"
        },
        {
            "chapter": 7,
            "verse": 79,
            "text": "Han vendte seg bort fra dem, og sa: «Mitt folk, jeg frembar til dere Herrens budskap og rådet dere vel. Men dere liker ikke folk som råder dere vel.»"
        },
        {
            "chapter": 7,
            "verse": 80,
            "text": "Og Lot, da han sa til sitt folk: «Vil dere bedrive denne skjendighet? Ingen i verden har gjort dette før dere"
        },
        {
            "chapter": 7,
            "verse": 81,
            "text": "I begjær går dere til menn fremfor kvinner. Dere er i sannhet et folk som går over grensen.»"
        },
        {
            "chapter": 7,
            "verse": 82,
            "text": "Hans folk svarte ganske enkelt: «Driv dem ut av byen. Disse folk foregir å være rene!»"
        },
        {
            "chapter": 7,
            "verse": 83,
            "text": "Så reddet Vi ham og hans, unntatt hans hustru. Hun hang etter"
        },
        {
            "chapter": 7,
            "verse": 84,
            "text": "Og så lot Vi det regne ned over dem. Se, hva enden ble for synderne"
        }
    ]
}
{
    "pages": [
        {
            "chapter": 27,
            "verse": 45,
            "text": "Vi sendte til folket Thamod deres bror Salih: «Tjen Gud!» Men se, de ble to partier som lå i strid"
        },
        {
            "chapter": 27,
            "verse": 46,
            "text": "Han sa: «Mitt folk, hvorfor vil dere se påskyndet det onde før det gode? Hvorfor ber dere ikke Gud om tilgivelse, så dere må finne nåde?»"
        },
        {
            "chapter": 27,
            "verse": 47,
            "text": "De svarte: «Vi ser et dårlig forvarsel i deg og de som er sammen med deg.» Da sa han: «Deres forvarsel ligger i Guds hånd! Nei, dere er et folk som settes på prøve.»"
        },
        {
            "chapter": 27,
            "verse": 48,
            "text": "Nå var det i byen en gruppe på ni som skapte ufred i landet og ikke fred og orden"
        },
        {
            "chapter": 27,
            "verse": 49,
            "text": "og de sa: «Sverg ved Gud overfor hverandre: ’Vi skal overfalle ham og hans husfolk om natten, og så skal vi si til hans nærmeste blodhevnforpliktede at vi var ikke vitner til tilintetgjørelsen av hans hus, og vi snakker sant.’»"
        },
        {
            "chapter": 27,
            "verse": 50,
            "text": "De smidde renker, men Vi la også planer, uten at de ante det"
        },
        {
            "chapter": 27,
            "verse": 51,
            "text": "Og se, hva enden ble for deres renker! Vi utryddet dem og deres folk, alle sammen"
        },
        {
            "chapter": 27,
            "verse": 52,
            "text": "Dette er deres boliger, forlatt i ruiner, på grunn av deres urett. Heri er et tegn for mennesker som vet"
        },
        {
            "chapter": 27,
            "verse": 53,
            "text": "Men Vi reddet dem som trodde og var gudfryktige"
        },
        {
            "chapter": 27,
            "verse": 54,
            "text": "Og Lot, da han sa til sitt folk: «Begår dere skammeligheter med åpne øyne"
        },
        {
            "chapter": 27,
            "verse": 55,
            "text": "Går dere i begjær til menn fremfor kvinner? Dere er i sannhet uvitende mennesker!»"
        }
    ]
}
{
    "maqras": [
        {
            "chapter": 33,
            "verse": 18,
            "text": "Gud kjenner dem blant dere som legger hindringer i veien, og som sier til sine brødre: «Kom hit til oss,» som viser liten kampvilje"
        },
        {
            "chapter": 33,
            "verse": 19,
            "text": "og er gjerrige med dere. Når frykten kommer over dem, ser du dem se på deg med rullende øyne, som en som besvimer overfor nøden. Men når frykten fortar seg, så treffer de dere med skarpe tunger, gjerrige med det som godt er. Disse er ikke troende, så Gud gjør deres gjerninger til intet. Dette er en lett sak for Gud"
        },
        {
            "chapter": 33,
            "verse": 20,
            "text": "De tror at ligaen av motstandere ikke er dratt bort, og hvis ligaen skulle komme, ønsker de at de var blant beduinene, så de kunne forespørre hvordan det gikk med dere. Og om de var blant dere, ville de vise litt kampinnsats"
        },
        {
            "chapter": 33,
            "verse": 21,
            "text": "I Guds sendebud har dere hatt et godt eksempel, for den som setter sitt håp til Gud og den ytterste dag, og stadig kommer Gud i hu"
        },
        {
            "chapter": 33,
            "verse": 22,
            "text": "Da de troende så ligaen, sa de: «Dette er hva Gud og Hans sendebud har lovet oss. Gud og Hans sendebud har talt sant!» Og det bare styrket dem i tro og hengivenhet"
        },
        {
            "chapter": 33,
            "verse": 23,
            "text": "Blant de troende finnes menn som stod ved sin pakt med Gud. Noen av dem har fullført sitt løfte, andre avventer. Men de har ikke forandret seg det ringeste"
        },
        {
            "chapter": 33,
            "verse": 24,
            "text": "Så Gud kan belønne de sannferdige for deres vederheftighet, og straffe hyklerne, om Han vil, eller vende seg mot dem i nåde. Gud er tilgivende, nåderik"
        },
        {
            "chapter": 33,
            "verse": 25,
            "text": "Gud drev tilbake de vantro i deres raseri, uten at de vant noe. Og han sparte de troende for kamp. Gud er visselig sterk, mektig"
        },
        {
            "chapter": 33,
            "verse": 26,
            "text": "Og Han brakte ned fra deres borger de av skriftfolkene som hadde ytet fienden bistand, og Han kastet skrekk i deres hjerter. Noen drepte dere, noen tok dere til fange"
        },
        {
            "chapter": 33,
            "verse": 27,
            "text": "Og Han lot dere arve deres jord, boplasser og eiendom, jord som dere ikke hadde satt fot på. Gud evner alt"
        },
        {
            "chapter": 33,
            "verse": 28,
            "text": "Du profet, si til dine hustruer: «Om dere begjærer jordelivet og dets pryd, så bare kom, og jeg vil utruste dere og sette dere fri på en pen måte"
        },
        {
            "chapter": 33,
            "verse": 29,
            "text": "Men om deres hu står til Gud og Hans sendebud, og det hinsidige hjem, se, Gud har gjort rede for dem av dere som handler vel en herlig lønn.»"
        },
        {
            "chapter": 33,
            "verse": 30,
            "text": "Dere profetens hustruer, den av dere som begår en åpenbar skjendighet, for henne fordobles straffen. Dette er lett for Gud"
        }
    ]
}
{
    "maqras": [
        {
            "chapter": 7,
            "verse": 171,
            "text": "Og da Vi rystet fjellet over dem som var det en teltduk, og de trodde det ville falle over dem! «Hold fast ved det Vi har gitt dere! Kom i hu det som der står! – så dere må bli gudfryktige!»"
        },
        {
            "chapter": 7,
            "verse": 172,
            "text": "En gang lot Herren fremstå etterslekten fra Adams barns lender. Han tok dem til vitner overfor seg selv: «Er ikke Jeg deres Herre?» De svarte: «Jo, vi stadfester det!» Dette for at dere ikke på oppstandelsens dag skal si: «Dette var vi sannelig ikke oppmerksomme på!»"
        },
        {
            "chapter": 7,
            "verse": 173,
            "text": "Eller si: «Våre fedre hadde avguder før, og vi var etterkommere som fulgte etter dem. Vil Du da ødelegge oss for det de gjorde som fór med intethet?»"
        },
        {
            "chapter": 7,
            "verse": 174,
            "text": "Slik forklarer Vi ordet, at de må vende om"
        },
        {
            "chapter": 7,
            "verse": 175,
            "text": "Fortell dem historien om ham som Vi gav Vårt ord, og som så trakk seg unna. Satan fulgte etter ham, og han kom på gale veier"
        },
        {
            "chapter": 7,
            "verse": 176,
            "text": "Om Vi hadde villet slik, kunne Vi hevet ham opp ved det. Men han var knyttet til jorden, og fulgte sine lyster. Han ligner hunden. Den lar tungen henge ut, enten du går løs på den eller lar den være. Slik er det med folk som forkaster Vårt ord. Så fortell historien, så de må tenke over det"
        },
        {
            "chapter": 7,
            "verse": 177,
            "text": "Det står ille til med det folk som forkastet Vårt ord, og gjorde urett som rammet dem selv"
        },
        {
            "chapter": 7,
            "verse": 178,
            "text": "Den Gud veileder, er på rett vei. De Han lar seile sin egen sjø, de er tapere"
        },
        {
            "chapter": 7,
            "verse": 179,
            "text": "Vi har skapt mange dsjinner og mennesker som ender i helvete, de har hjerter, men forstår ikke, øyne, men ser ikke, ører, men hører ikke. De er som kveg, ja, enda lenger borte. De er i sannhet likegyldige"
        },
        {
            "chapter": 7,
            "verse": 180,
            "text": "Gud har de skjønneste navn. Påkall Ham ved dem. La slike være som misbruker Hans navn. De skal visselig få belønning for det de gjør"
        },
        {
            "chapter": 7,
            "verse": 181,
            "text": "Blant dem Vi har skapt, er et folk som følger sannheten, og ved den øver rettferd"
        },
        {
            "chapter": 7,
            "verse": 182,
            "text": "Men de som forkaster Vårt ord, vil Vi la sige mer og mer bort"
        },
        {
            "chapter": 7,
            "verse": 183,
            "text": "uten at de vet det. Jeg gir dem respitt. Mitt trekk er sikkert"
        },
        {
            "chapter": 7,
            "verse": 184,
            "text": "Har de da ikke brukt tankene? Deres bysbarn er ikke besatt! Han er bare en klar advarer"
        },
        {
            "chapter": 7,
            "verse": 185,
            "text": "Tenker de da ikke på himlenes og jordens rike og alt Gud har skapt? Og at deres ende kanskje er nær? På hva slags forkynnelse vil de da etter dette tro"
        },
        {
            "chapter": 7,
            "verse": 186,
            "text": "De som Gud lar seile sin egen sjø, har ingen veileder. Han lar dem vandre i sin oppsetsighet på sin blinde ferd"
        },
        {
            "chapter": 7,
            "verse": 187,
            "text": "De spør deg om timen, om når den skal inntreffe. Si: «Kunnskap om dette beror hos Herren alene. Han alene lar den inntreffe i sin tid. Tungt hviler den over himmel og jord. Plutselig vil den komme over dere!» De spør deg som om du skulle være underrettet om den. Si: «Kunnskap om dette beror hos Gud alene, men folk flest vet ikke dette.»"
        },
        {
            "chapter": 7,
            "verse": 188,
            "text": "Si: «Jeg kan ikke gjøre verken gagn eller skade for meg selv, alt ligger i Guds hånd. Kjente jeg det skjulte, kunne jeg skaffe meg mange goder, og vondt ville ikke kommet meg nær. Men jeg er bare en overbringer av advarsler og et godt budskap til et folk som tror.»"
        }
    ]
}
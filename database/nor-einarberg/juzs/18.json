{
    "juzs": [
        {
            "chapter": 23,
            "verse": 1,
            "text": "De troende går det godt"
        },
        {
            "chapter": 23,
            "verse": 2,
            "text": "som er ydmyke i sine bønner"
        },
        {
            "chapter": 23,
            "verse": 3,
            "text": "som vender seg bort fra tomt prat"
        },
        {
            "chapter": 23,
            "verse": 4,
            "text": "som betaler det rituelle bidrag"
        },
        {
            "chapter": 23,
            "verse": 5,
            "text": "som holder sitt kjønnsliv i tømme"
        },
        {
            "chapter": 23,
            "verse": 6,
            "text": "unntatt når det gjelder hustruer og slavinner, for da kan de ikke lastes"
        },
        {
            "chapter": 23,
            "verse": 7,
            "text": "men de som begjærer noe utover dette, går over grensen"
        },
        {
            "chapter": 23,
            "verse": 8,
            "text": "som passer betrodd gods og sine forpliktelser"
        },
        {
            "chapter": 23,
            "verse": 9,
            "text": "og som overholder sine bønner"
        },
        {
            "chapter": 23,
            "verse": 10,
            "text": "Disse er arvingene"
        },
        {
            "chapter": 23,
            "verse": 11,
            "text": "som skal arve paradiset. Der skal de være og bli"
        },
        {
            "chapter": 23,
            "verse": 12,
            "text": "Vi skapte mennesket av en leirmasse"
        },
        {
            "chapter": 23,
            "verse": 13,
            "text": "Senere la Vi ham som en sæddråpe i sikker forvaring"
        },
        {
            "chapter": 23,
            "verse": 14,
            "text": "Så gjorde Vi dråpen til en kime, dette til det minste foster, og i fosteret formet Vi knokler, og knoklene dekket Vi med kjøtt. Så frembrakte Vi ham som en ny skapning. Velsignelsesrik er Gud, den beste skaper"
        },
        {
            "chapter": 23,
            "verse": 15,
            "text": "Så, etter dette, skal dere visselig dø"
        },
        {
            "chapter": 23,
            "verse": 16,
            "text": "Og så vil dere bli gjenoppvekket på oppstandelsens dag"
        },
        {
            "chapter": 23,
            "verse": 17,
            "text": "Over dere har Vi skapt syv himmelhvelv. Vi overså intet i Skapelsen"
        },
        {
            "chapter": 23,
            "verse": 18,
            "text": "Og Vi sendte ned vann fra himmelen i et visst mål, og lot det hvile i jorden. Men Vi er også i stand til å ta det bort"
        },
        {
            "chapter": 23,
            "verse": 19,
            "text": "Så frembrakte Vi ved det haver for dere, med palmer og druer. Dere har rikelig med frukt i dem, og av disse spiser dere"
        },
        {
            "chapter": 23,
            "verse": 20,
            "text": "Og et tre, som vokser frem av Sinais berg, som gir olje og krydder til dem som spiser"
        },
        {
            "chapter": 23,
            "verse": 21,
            "text": "I husdyrene er også noe å lære for dere. Vi gir dere å drikke av det som er i deres indre, og dere har mange anvendelser for dem, og de gir dere mat"
        },
        {
            "chapter": 23,
            "verse": 22,
            "text": "På dem og på skip bæres dere omkring"
        },
        {
            "chapter": 23,
            "verse": 23,
            "text": "Vi sendte Noa til hans folk, og han sa: «Mitt folk, tjen Gud! Dere har ingen annen Gud enn Ham! Vil dere ikke vise gudsfrykt?»"
        },
        {
            "chapter": 23,
            "verse": 24,
            "text": "Rådet for hans folk, som var vantro, sa: «Dette er bare et vanlig menneske som oss, som vil være bedre enn oss. Om Gud hadde villet, kunne Han sendt ned engler. Vi har ikke hørt om noe slikt blant våre henfarne fedre"
        },
        {
            "chapter": 23,
            "verse": 25,
            "text": "Han er bare en besatt mann, så se ham an inntil videre.»"
        },
        {
            "chapter": 23,
            "verse": 26,
            "text": "Da sa han: «Herre, hjelp meg, for de kaller meg løgner.»"
        },
        {
            "chapter": 23,
            "verse": 27,
            "text": "Så gav Vi ham denne inspirasjon: «Lag arken for Våre øyne og ved Vår inspirasjon! Når Vår beslutning realiseres, og alt koker over, så før om bord et par av hver art, og din familie, unntatt ham, mot hvem ordet allerede foreligger. Snakk ikke til Meg om dem som har gjort det onde! De skal druknes"
        },
        {
            "chapter": 23,
            "verse": 28,
            "text": "Når så du og de som er med deg har tatt plass i arken, så si: ’Lovet være Gud, som har reddet oss fra et folk av urettferdige.’"
        },
        {
            "chapter": 23,
            "verse": 29,
            "text": "Og si: ’Herre, la meg gå fra borde en velsignet landgang! Du er den beste los.’»"
        },
        {
            "chapter": 23,
            "verse": 30,
            "text": "I dette er visselig jærtegn. Vi setter sannelig på prøve"
        },
        {
            "chapter": 23,
            "verse": 31,
            "text": "Så, etter dem, frembrakte Vi en annen generasjon"
        },
        {
            "chapter": 23,
            "verse": 32,
            "text": "Og Vi sendte dem et sendebud fra deres egne rekker, som sa: «Tjen Gud! Dere har ingen annen Gud enn Ham! Vil dere ikke vise gudsfrykt?»"
        },
        {
            "chapter": 23,
            "verse": 33,
            "text": "Men rådet for hans folk, som var vantro og fornektet møtet i det hinsidige, og som Vi hadde gitt gode kår i jordelivet, sa: «Dette er bare et vanlig menneske som oss, som spiser og drikker som oss"
        },
        {
            "chapter": 23,
            "verse": 34,
            "text": "Hvis vi hører på et vanlig menneske som oss, da er vi sannelig tapere"
        },
        {
            "chapter": 23,
            "verse": 35,
            "text": "Er det ikke så at han lover dere at dere skal bringes frem, etter at dere er døde og er blitt jord og knokler"
        },
        {
            "chapter": 23,
            "verse": 36,
            "text": "Fullstendig forfeilet er det dere blir lovet"
        },
        {
            "chapter": 23,
            "verse": 37,
            "text": "Det er intet annet enn vårt jordeliv. Vi dør, vi lever, og vi gjenoppvekkes ikke"
        },
        {
            "chapter": 23,
            "verse": 38,
            "text": "Han er bare et menneske som har oppdiktet løgn om Gud, og vi har ingen tiltro til ham.»"
        },
        {
            "chapter": 23,
            "verse": 39,
            "text": "Da sa han: «Herre, hjelp meg, for de kaller meg løgner.»"
        },
        {
            "chapter": 23,
            "verse": 40,
            "text": "Han sa: «Om litt vil de nok angre!»"
        },
        {
            "chapter": 23,
            "verse": 41,
            "text": "Så tok skrallet dem rettelig, og Vi gjorde dem til avfall. Bort med det folk som gjør det onde"
        },
        {
            "chapter": 23,
            "verse": 42,
            "text": "Så, etter dem, frembrakte Vi andre generasjoner"
        },
        {
            "chapter": 23,
            "verse": 43,
            "text": "Intet folk kommer før eller etter sin bestemte tid"
        },
        {
            "chapter": 23,
            "verse": 44,
            "text": "Så sendte Vi Våre sendebud den ene etter den andre. Men hver gang et sendebud kom til et folk, kalte de ham løgner. Vi lot dem følge etter hverandre, og Vi gjorde dem til legender. Bort med det folk som ikke tror"
        },
        {
            "chapter": 23,
            "verse": 45,
            "text": "Siden sendte Vi Moses og hans bror Aron med Våre jærtegn, og med klar fullmakt"
        },
        {
            "chapter": 23,
            "verse": 46,
            "text": "til Farao og hans råd, men de var hovmodige, et overlegent folk"
        },
        {
            "chapter": 23,
            "verse": 47,
            "text": "og de sa: «Skal vi ha tiltro til to vanlige mennesker som oss, hvis folk jo er våre tjenere?»"
        },
        {
            "chapter": 23,
            "verse": 48,
            "text": "Så kalte de dem løgnere, og ble blant dem som ble utslettet"
        },
        {
            "chapter": 23,
            "verse": 49,
            "text": "Vi gav Moses skriften, så de kanskje kunne finne ledelse"
        },
        {
            "chapter": 23,
            "verse": 50,
            "text": "Og Vi gjorde Marias sønn og hans mor til et tegn. Vi gav dem tilflukt i en åsside med ro og vann"
        },
        {
            "chapter": 23,
            "verse": 51,
            "text": "«Dere sendebud, spis av det som er godt og rent, og lev rettskaffent! Jeg kjenner til det dere gjør"
        },
        {
            "chapter": 23,
            "verse": 52,
            "text": "Dette er deres trossamfunn. Ett samfunn er det! Og Jeg er deres Herre, så frykt Meg.»"
        },
        {
            "chapter": 23,
            "verse": 53,
            "text": "Men de har splittet opp dette sitt anliggende i sekter, og hver gruppe fryder seg over det de har"
        },
        {
            "chapter": 23,
            "verse": 54,
            "text": "La du dem bero i deres forvirrings avgrunn inntil videre"
        },
        {
            "chapter": 23,
            "verse": 55,
            "text": "Tror de kanskje at Vi ved det Vi har gitt dem av rikdom og barn"
        },
        {
            "chapter": 23,
            "verse": 56,
            "text": "også vil være raske med de største goder? Nei, de fatter intet"
        },
        {
            "chapter": 23,
            "verse": 57,
            "text": "Men de som bever av ærefrykt for Herren"
        },
        {
            "chapter": 23,
            "verse": 58,
            "text": "som tror på Herrens ord"
        },
        {
            "chapter": 23,
            "verse": 59,
            "text": "som ikke setter noe ved Herrens side"
        },
        {
            "chapter": 23,
            "verse": 60,
            "text": "som gir sine gaver med bevende hjerter fordi de skal vende tilbake til Herren"
        },
        {
            "chapter": 23,
            "verse": 61,
            "text": "disse er det som kappes i å gjøre det gode, og er de første til å fullbyrde det"
        },
        {
            "chapter": 23,
            "verse": 62,
            "text": "Vi pålegger ingen mer enn han evner! Vi har en regnskapsbok som sier sannheten, og de gjøres ingen urett"
        },
        {
            "chapter": 23,
            "verse": 63,
            "text": "Nei, i deres hjerter er en forvirrings avgrunn om dette, og de er opphavsmenn til gjerninger andre enn disse"
        },
        {
            "chapter": 23,
            "verse": 64,
            "text": "Inntil Vi tar fatt dem som lever i vellevnet med straffen, da jamrer de seg"
        },
        {
            "chapter": 23,
            "verse": 65,
            "text": "Jamre dere ikke i dag! Dere får ingen hjelp fra Oss"
        },
        {
            "chapter": 23,
            "verse": 66,
            "text": "Mitt ord ble resitert for dere, men dere snudde dere om på hælen"
        },
        {
            "chapter": 23,
            "verse": 67,
            "text": "i hovmod overfor det, og unngikk ham som talte om kvelden"
        },
        {
            "chapter": 23,
            "verse": 68,
            "text": "Har de da ikke tenkt over det som ble sagt? Eller ble noe brakt frem for dem som ikke ble gitt deres henfarne fedre"
        },
        {
            "chapter": 23,
            "verse": 69,
            "text": "Eller kjente de ikke sitt Sendebud, så de ikke ville vite av ham"
        },
        {
            "chapter": 23,
            "verse": 70,
            "text": "Eller sier de: «Han er besatt!» Nei, han har brakt dem sannheten, men de fleste av dem avskyr sannheten"
        },
        {
            "chapter": 23,
            "verse": 71,
            "text": "Hadde sannheten rettet seg etter deres meninger, så ville himlene og jorden og alle som i dem er, gått fordervelse i møte! Nei, Vi har brakt dem deres formaning, men fra formaningen vender de seg bort"
        },
        {
            "chapter": 23,
            "verse": 72,
            "text": "Har du vel forlangt lønn av dem? Herrens lønn er bedre. Han er den beste forsørger"
        },
        {
            "chapter": 23,
            "verse": 73,
            "text": "Du kaller dem visselig til rett vei"
        },
        {
            "chapter": 23,
            "verse": 74,
            "text": "Men de som ikke tror på det hinsidige, viker av fra veien"
        },
        {
            "chapter": 23,
            "verse": 75,
            "text": "Men om Vi forbarmet oss over dem, og tok bort de trengsler de er under, så ville de ture frem i sin oppsetsighet, og vandre videre i blinde"
        },
        {
            "chapter": 23,
            "verse": 76,
            "text": "Vi har tatt dem fatt med straffen, men de bøyde seg ikke for Herren og viste ikke ydmykhet"
        },
        {
            "chapter": 23,
            "verse": 77,
            "text": "inntil Vi til slutt åpnet porten for en streng straff, da ble de fortvilet"
        },
        {
            "chapter": 23,
            "verse": 78,
            "text": "Han er det som gav dere hørsel, syn og hjertets forstand. Liten takk viser dere"
        },
        {
            "chapter": 23,
            "verse": 79,
            "text": "Han er det, som spredte dere på jorden. Til Ham samles dere inn"
        },
        {
            "chapter": 23,
            "verse": 80,
            "text": "Han er det som gir liv og død. I hans hånd ligger vekslingen av natt og dag. Forstår dere da ikke"
        },
        {
            "chapter": 23,
            "verse": 81,
            "text": "Nei, de sier det samme som de henfarne"
        },
        {
            "chapter": 23,
            "verse": 82,
            "text": "De sier: «Skal vi vel gjenoppvekkes når vi er døde, og er jord og knokler"
        },
        {
            "chapter": 23,
            "verse": 83,
            "text": "Vi og våre fedre er blitt lovet dette før. Dette er intet annet enn fabler fra gammel tid.»"
        },
        {
            "chapter": 23,
            "verse": 84,
            "text": "Si: «Hvem tilhører jorden og alle som der er, om dere vet?»"
        },
        {
            "chapter": 23,
            "verse": 85,
            "text": "Og de vil svare: «Gud tilhører det.» Si: «Vil dere da ikke komme til ettertanke?»"
        },
        {
            "chapter": 23,
            "verse": 86,
            "text": "Si: «Hvem er Herre over de syv himler og den store trone?»"
        },
        {
            "chapter": 23,
            "verse": 87,
            "text": "Og de vil svare: «Gud tilhører det.» Si: «Vil dere da ikke vise gudsfrykt?»"
        },
        {
            "chapter": 23,
            "verse": 88,
            "text": "Si: «I hvis hånd er herredømmet over alle ting, så Han gir beskyttelse, mens det ikke gis beskyttelse mot Ham, om dere vet?»"
        },
        {
            "chapter": 23,
            "verse": 89,
            "text": "Og de vil svare: «Gud tilhører det.» Si: «Hvordan kan dere være så forhekset?»"
        },
        {
            "chapter": 23,
            "verse": 90,
            "text": "Nei, Vi har brakt dem sannheten. De er sannelig løgnere"
        },
        {
            "chapter": 23,
            "verse": 91,
            "text": "Gud har ikke lagt seg til barn. Det er ingen guder ved Hans side. I så fall ville hver gud dratt av gårde med det han hadde skapt, og noen av dem hadde reist seg mot andre. Ære være Gud! Og høyt hevet over det de fremholder"
        },
        {
            "chapter": 23,
            "verse": 92,
            "text": "Han kjenner det skjulte og det åpenbare. Han er opphøyet over det de setter ved Hans side"
        },
        {
            "chapter": 23,
            "verse": 93,
            "text": "Si: «Herre, om Du vil la meg se og oppleve det de er stilt i utsikt"
        },
        {
            "chapter": 23,
            "verse": 94,
            "text": "så plasser meg ikke, Herre, blant de urettferdige.»"
        },
        {
            "chapter": 23,
            "verse": 95,
            "text": "Vi har visselig makt til å la deg se det Vi har stilt dem i utsikt"
        },
        {
            "chapter": 23,
            "verse": 96,
            "text": "Avvis det onde med det som er bedre. Vi er vel kjent med det de sier"
        },
        {
            "chapter": 23,
            "verse": 97,
            "text": "Og si: «Jeg søker tilflukt hos Deg, Herre, mot satanenes tilskyndelser"
        },
        {
            "chapter": 23,
            "verse": 98,
            "text": "Jeg søker tilflukt hos Deg, Herre, at de ikke må hjemsøke meg.»"
        },
        {
            "chapter": 23,
            "verse": 99,
            "text": "Når døden så kommer til en av de urettferdige, da sier han: «Herre, send meg tilbake"
        },
        {
            "chapter": 23,
            "verse": 100,
            "text": "slik at jeg må leve rettskaffent i alt jeg har forsømt.» Nei, dette er bare ord han sier. Bak dem er en sperrende voll til den dag de gjenoppvekkes"
        },
        {
            "chapter": 23,
            "verse": 101,
            "text": "Når det støtes i basunen, så er ingen slektskapsbånd mellom dem på denne dag, og de snakker ikke til hverandre"
        },
        {
            "chapter": 23,
            "verse": 102,
            "text": "De, hvis vektskåler er tunge, dem vil det gå godt"
        },
        {
            "chapter": 23,
            "verse": 103,
            "text": "Men de, hvis vektskåler er lette, disse har kastet seg bort. I helvete må de være og bli"
        },
        {
            "chapter": 23,
            "verse": 104,
            "text": "hvor Ilden svir deres ansikter så de blir askegrå"
        },
        {
            "chapter": 23,
            "verse": 105,
            "text": "«Ble ikke Mitt ord resitert for dere, og dere forkastet det?»"
        },
        {
            "chapter": 23,
            "verse": 106,
            "text": "Og de vil svare: «Vår skrøpelige natur tok makten fra oss, Herre, og vi var folk som kom på villstrå"
        },
        {
            "chapter": 23,
            "verse": 107,
            "text": "Herre, før oss ut herfra! Hvis vi så faller tilbake, da er vi visselig illgjerningsmenn!»"
        },
        {
            "chapter": 23,
            "verse": 108,
            "text": "Han sier: «Ned i helvete med dere, og snakk ikke til Meg"
        },
        {
            "chapter": 23,
            "verse": 109,
            "text": "Det var en flokk av mine tjenere som pleide å si: ’Herre, vi tror! Tilgi oss og forbarm Deg over oss. Ingen er barmhjertig som Du.’"
        },
        {
            "chapter": 23,
            "verse": 110,
            "text": "Men dere holdt dem for narr, så det fikk dere til å glemme tanken på Meg. Og dere lo av dem"
        },
        {
            "chapter": 23,
            "verse": 111,
            "text": "Jeg belønner dem i dag for deres standhaftighet. De har vunnet seieren.»"
        },
        {
            "chapter": 23,
            "verse": 112,
            "text": "Han fortsetter: «Hvor mange år var dere på jorden?»"
        },
        {
            "chapter": 23,
            "verse": 113,
            "text": "Og de vil svare: «Vi var vel der en dags tid eller noe slikt, spør dem som holder regning.»"
        },
        {
            "chapter": 23,
            "verse": 114,
            "text": "Han sier: «Dere var kun kort tid, om dere bare visste"
        },
        {
            "chapter": 23,
            "verse": 115,
            "text": "Trodde dere at Vi skapte dere for moro skyld, og at dere ikke ville bringes hjem til oss?»"
        },
        {
            "chapter": 23,
            "verse": 116,
            "text": "Opphøyet er Gud, Kongen, den Sanne! Det er ingen gud utenom Ham, den ærverdige trones Herre"
        },
        {
            "chapter": 23,
            "verse": 117,
            "text": "Om noen påkaller en annen gud ved Guds side, som han ikke har noe bevis for, så beror hans avregning hos hans Herre. Sannelig, de vantro går det ikke godt"
        },
        {
            "chapter": 23,
            "verse": 118,
            "text": "Og si: «Herre, tilgi og vis Nåde! Ingen er barmhjertig som Du.»"
        },
        {
            "chapter": 24,
            "verse": 1,
            "text": "Dette er et avsnitt som Vi har åpenbart og gjort bindende. Vi har i det åpenbart klare ord, så dere må komme til ettertanke"
        },
        {
            "chapter": 24,
            "verse": 2,
            "text": "Horkvinnen og horkarlen, gi hver av dem hundre piskeslag, La ingen medlidenhet for dem gripe dere når det gjelder Guds religion, om dere tror på Gud og dommens dag. Og la en gruppe troende overvære deres avstraffelse"
        },
        {
            "chapter": 24,
            "verse": 3,
            "text": "En horkarl må bare gifte seg med en horkvinne eller avgudsdyrker. Og en horkvinne, ingen skal gifte seg med henne, unntatt en horkarl eller en avgudsdyrker. Dette er forbudt for de troende"
        },
        {
            "chapter": 24,
            "verse": 4,
            "text": "De som kaster tvil over ærbare kvinner, og så ikke skaffer fire vitner, gi dem åtti piskeslag, og motta aldri deres vitnemål mer. Disse er ugudelige"
        },
        {
            "chapter": 24,
            "verse": 5,
            "text": "Unntatt er slike som angrer etterpå, og forbedrer seg. Gud er tilgivende, nåderik"
        },
        {
            "chapter": 24,
            "verse": 6,
            "text": "Den som kaster tvil over sin hustru, og ikke har andre vitner enn seg selv, la hans vitnesbyrd være at han sverger en firfoldig ed ved Gud, at han taler sant"
        },
        {
            "chapter": 24,
            "verse": 7,
            "text": "Og en femte gang, at Guds forbannelse må ramme ham, om han er løgner"
        },
        {
            "chapter": 24,
            "verse": 8,
            "text": "Det vil avvende straffen fra henne, om hun sverger en firfoldig ed ved Gud at han lyver"
        },
        {
            "chapter": 24,
            "verse": 9,
            "text": "og en femte gang, at Guds vrede må ramme henne om han har snakket sant"
        },
        {
            "chapter": 24,
            "verse": 10,
            "text": "Hadde det ikke vært for Guds godhet mot dere, og Hans nåde, og at Gud viser miskunn, er vis"
        },
        {
            "chapter": 24,
            "verse": 11,
            "text": "De som kom med bakvaskelsen er en liten gruppe blant dere. Anse ikke dette som noe ondt for dere, det er tvert imot godt. Hver enkelt av dem skal belastes det han har fortjent av synd, og hovedmannen, ham venter en svær straff"
        },
        {
            "chapter": 24,
            "verse": 12,
            "text": "Hvorfor tok ikke de troende menn og kvinner for sitt vedkommende alt i beste mening da de hørte det, og sa: «Dette er klar bakvaskelse?»"
        },
        {
            "chapter": 24,
            "verse": 13,
            "text": "Hvorfor brakte de ikke fire vitner i saken? Da de ikke har brakt vitner, så er de overfor Gud løgnere"
        },
        {
            "chapter": 24,
            "verse": 14,
            "text": "Hadde det ikke vært for Guds godhet og nåde mot dere i denne verden og den hinsidige, så ville en svær straff rammet dere"
        },
        {
            "chapter": 24,
            "verse": 15,
            "text": "for det dere har spredt ut, da dere tok imot det og la det på tungen, og uttalte det med munnen det dere ikke har noe kjennskap til, og anså det for en liten ting. Men i Guds øyne er det en stor sak"
        },
        {
            "chapter": 24,
            "verse": 16,
            "text": "Hvorfor sa dere ikke da dere hørte det: «Det tilkommer ikke oss å snakke om dette! Ære være Deg! Dette er en svær beskyldning.»"
        },
        {
            "chapter": 24,
            "verse": 17,
            "text": "Gud formaner dere ikke å falle tilbake til noe slikt noen gang, om dere er troende"
        },
        {
            "chapter": 24,
            "verse": 18,
            "text": "Gud klargjør ordet for dere. Gud vet, er vis"
        },
        {
            "chapter": 24,
            "verse": 19,
            "text": "De som liker at skammeligheter spres ut om dem som tror, dem venter en smertelig straff i denne verden og den hinsidige. For Gud vet, mens dere ikke vet"
        },
        {
            "chapter": 24,
            "verse": 20,
            "text": "Hadde det ikke vært for Guds godhet mot dere, og Hans nåde, og at Gud er velvillig, nåderik"
        },
        {
            "chapter": 24,
            "verse": 21,
            "text": "Dere som tror, følg ikke i Satans fotspor, for den som følger i Satans fotspor, se, han oppfordrer til skjendighet og urett. Hadde det ikke vært for Guds godhet mot dere, og Hans nåde, så ville ikke en eneste en av dere noen gang blitt ren. Men Gud renser den Han vil. Gud hører, vet"
        },
        {
            "chapter": 24,
            "verse": 22,
            "text": "De blant dere som har rikelighet og velstand, må ikke forsverge å gi noe til nærbeslektede og fattige og dem som har utvandret for Guds sak. La dem unnskylde og vise overbærenhet. Vil dere ikke gjerne at Gud skal tilgi dere? Gud er tilgivende, nåderik"
        },
        {
            "chapter": 24,
            "verse": 23,
            "text": "De som kaster tvil over ærbare kvinner, sorgløse, men rettroende, de er under forbannelse i denne verden og den hinsidige. Dem venter en svær straff"
        },
        {
            "chapter": 24,
            "verse": 24,
            "text": "den dag da tunger, hender og føtter vitner om det de bedrev"
        },
        {
            "chapter": 24,
            "verse": 25,
            "text": "På denne dag vil Gud gi dem fullt ut det de rettelig har til gode, og de vil vite at Gud er den åpenbare rettferd"
        },
        {
            "chapter": 24,
            "verse": 26,
            "text": "Dårlige kvinner er for dårlige menn, og dårlige menn for dårlige kvinner. Gode kvinner er for gode menn, og gode menn for gode kvinner. Disse er uberørt av hva folk sier. Dem tilkommer tilgivelse og verdig omsorg"
        },
        {
            "chapter": 24,
            "verse": 27,
            "text": "Dere som tror, gå ikke inn i andres hus enn deres egne uten først å ha gitt deres nærvær til kjenne og hilst beboerne. Dette er bedre for dere, så dere må tenke etter"
        },
        {
            "chapter": 24,
            "verse": 28,
            "text": "Om dere ikke finner noen hjemme, så gå ikke inn før dere har fått tillatelse. Og sier man til dere: «Vend om!» så vend om. Det er mest sømmelig for dere. Gud vet om det dere gjør"
        },
        {
            "chapter": 24,
            "verse": 29,
            "text": "Det hviler ingen skyld på dere om dere går inn i ubebodde hus, hvor noe kan være dere til nytte. Gud vet om det dere bærer åpent frem, og det dere skjuler"
        },
        {
            "chapter": 24,
            "verse": 30,
            "text": "Si til de troende menn at de skal dempe sine øyekast og holde sitt kjønnsliv i tømme. Dette er mer sømmelig for dem. Gud er vel underrettet om det de foretar seg"
        },
        {
            "chapter": 24,
            "verse": 31,
            "text": "Og si til de troende kvinner at de skal dempe sine øyekast og holde sitt kjønnsliv i tømme, og ikke vise sin pryd, unntatt det av den som kommer til syne. La dem trekke sløret over sine bryst og ikke vise sin pryd til andre enn sine menn, sine fedre, svigerfedre, sønner, stesønner, brødre, nevøer eller deres hustruer, eller sine slaver, eller menn som betjener dem, men er hinsides kjønnsbegjær, eller barn som ikke forstår seg på kvinners nakenhet. La dem heller ikke trampe med føttene slik at det kan erkjennes hva de skjuler av pryd. Omvend dere alle til Gud, dere troende, så det må gå dere godt"
        },
        {
            "chapter": 24,
            "verse": 32,
            "text": "Sørg for ekteskap for den enslige blant dere, og rettskafne slaver og slavinner. Om de er fattige, så vil Gud gjøre dem rike ved sin gunst, Gud er storsinnet, og vet"
        },
        {
            "chapter": 24,
            "verse": 33,
            "text": "La dem som ikke finner utvei til ekteskap, være avholdne til Gud beriker dem ved sin gunst. Om noen av de slaver dere eier, ønsker frihetsbrev, så la dem få det, om dere vet om noe godt i dem. Og gi dem noe av den rikdom som Gud har gitt dere. Tving ikke deres slavepiker til prostitusjon, om de vil leve i ærbarhet, i begjær etter denne verdens gods. Men om noen tvinger dem, så er Gud etter tvangen tilgivende, nådig"
        },
        {
            "chapter": 24,
            "verse": 34,
            "text": "Nå har Vi åpenbart dere ordet som gjør alt klart, eksemplet til dem som gikk bort før dere, og en formaning til de gudfryktige"
        },
        {
            "chapter": 24,
            "verse": 35,
            "text": "Gud er himlenes og jordens lys. Hans lys kan lignes med en nisje hvor det er et bluss. Blusset er omgitt av glass, som om det var en funklende stjerne. Det tennes med brenne fra et velsignet tre, et oljetre, som ikke hører hjemme verken i øst eller vest, hvis olje nesten lyser uten at ild kommer den nær. Lys over lys! Gud leder dem Han vil til Sitt lys. Han lager lignelser for menneskene. Gud kjenner til alle ting"
        },
        {
            "chapter": 24,
            "verse": 36,
            "text": "Hans lys er i hellige hus som er reist med Hans bifall, hvor Han vil at Hans navn skal påkalles, hvor menn priser Ham morgen og kveld"
        },
        {
            "chapter": 24,
            "verse": 37,
            "text": "menn som ikke distraheres fra Guds ihukommen av varer og handel, fra å forrette bønnen, og å gi gode gaver, idet de frykter en dag da hjerter og blikk blir omsnudd"
        },
        {
            "chapter": 24,
            "verse": 38,
            "text": "og håper at Gud vil belønne dem for det beste de har gjort, og gi dem mer av Sin godhet. Gud forsørger hvem Han vil, uten å regne på det"
        },
        {
            "chapter": 24,
            "verse": 39,
            "text": "Men de vantro, deres gjerninger er som en luftspeiling over sletten, som den tørstende tror er vann, til han når dit og intet finner. Men han finner Gud ved sin side, og Han gjør opp hans regning. Og Gud er rask i avregningen"
        },
        {
            "chapter": 24,
            "verse": 40,
            "text": "Eller de er som mørket i havets dyp, dekket av en bølge, og atter en bølge, og så skyene, mørke på mørke. Om noen strekker frem hånden, kan han nesten ikke se den. Den ikke Gud gir lys, han har intet lys"
        },
        {
            "chapter": 24,
            "verse": 41,
            "text": "Du har vel sett at alt som er i himlene og på jord priser Gud, og fuglene, når de brer ut sine vinger. Enhver, Gud kjenner hans bønn og hans lovprisning. Gud vet om hva de gjør"
        },
        {
            "chapter": 24,
            "verse": 42,
            "text": "Gud tilhører herredømmet over himlene og jorden. Hos Gud er reisen slutt"
        },
        {
            "chapter": 24,
            "verse": 43,
            "text": "Du har vel sett hvordan Gud driver frem skyene, føyer dem sammen og stabler dem i hauger, og du ser regnet strømme ut blant dem. Og Han sender ned fra oven berg av hagl og rammer dermed hvem Han vil, og holder det borte fra hvem Han vil. Hans lysglimt blender nesten"
        },
        {
            "chapter": 24,
            "verse": 44,
            "text": "Gud lar natt og dag veksle. I dette er noe å lære for dem som har øyne"
        },
        {
            "chapter": 24,
            "verse": 45,
            "text": "Gud har skapt alle vesener av vann, noen går på buken, noen på to ben og noen på fire. Gud skaper det Han vil. Gud evner alt"
        },
        {
            "chapter": 24,
            "verse": 46,
            "text": "Vi har nå åpenbart ordet som klargjør. Gud leder dem Han vil til rett vei"
        },
        {
            "chapter": 24,
            "verse": 47,
            "text": "Folk sier: «Vi tror på Gud og på Sendebudet, og vi adlyder.» Etter dette vender noen av dem seg bort. Disse er ikke troende"
        },
        {
            "chapter": 24,
            "verse": 48,
            "text": "Når de kalles til Gud og Hans sendebud så han kan dømme mellom dem, da er det en flokk av dem som trekker seg bort"
        },
        {
            "chapter": 24,
            "verse": 49,
            "text": "Men har de retten på sin side, da kommer de til ham og føyer seg"
        },
        {
            "chapter": 24,
            "verse": 50,
            "text": "Har de en sykdom i sine hjerter, har de tvil eller frykter de at Gud og Hans sendebud skal gjøre dem urett? Nei, disse er i sannhet urettferdige"
        },
        {
            "chapter": 24,
            "verse": 51,
            "text": "Alt de troende sier når de kalles til Gud og Hans sendebud, at han må felle dom mellom dem, er: «Vi hører og vi adlyder.» Disse vil det gå godt"
        },
        {
            "chapter": 24,
            "verse": 52,
            "text": "Den som adlyder Gud og Hans sendebud og frykter Gud i ærefrykt, disse vil det gå godt"
        },
        {
            "chapter": 24,
            "verse": 53,
            "text": "Folk sverger sine dyreste eder ved Gud, at om du gir dem ordre, så vil de visselig rykke ut. Si: «Sverg ikke! Vanlig lydighet er nok. Gud er vel underrettet om det dere gjør.»"
        },
        {
            "chapter": 24,
            "verse": 54,
            "text": "Si: «Adlyd Gud, og adlyd Sendebudet!» Men om dere så vender ryggen til, så påligger ham kun det han er pålagt, og dere det dere er pålagt. Om dere adlyder ham, har dere funnet rett vei. Sendebudet påligger kun å forkynne klart og greit"
        },
        {
            "chapter": 24,
            "verse": 55,
            "text": "Gud har lovet dem av dere som tror og lever rettskaffent, at Han vil la dem overta landet, som Han i sin tid lot dem som var før dem overta, og at Han vil befeste deres religion, som Han har godkjent for dem, og bytte deres frykt med sikkerhet. «Meg skal de tjene, og ikke sette noe ved Min side.» De som er vantro etter dette, de er ugudelige"
        },
        {
            "chapter": 24,
            "verse": 56,
            "text": "Forrett bønnen, betal ritualbidraget, og adlyd Sendebudet, så dere må finne nåde"
        },
        {
            "chapter": 24,
            "verse": 57,
            "text": "Tro endelig ikke at de vantro kan gjøre Gud avmektig på jorden! Deres herberge blir Ilden, et sørgelig endelikt"
        },
        {
            "chapter": 24,
            "verse": 58,
            "text": "Dere som tror, la deres slaver og dem blant dere som ennå ikke har nådd puberteten, be dere om tillatelse tre ganger, før morgenbønnen, når dere tar av klærne i middagsheten og etter aftenbønnen, de tre tider for nakenhet hos dere. Utenfor disse er det ingen feil hos dem eller dere om dere går om hverandre. Slik klargjør Gud ordet for dere. Gud vet, er vis"
        },
        {
            "chapter": 24,
            "verse": 59,
            "text": "Når barna deres når puberteten, la dem be om tillatelse, slik det ble gjort før dem. Slik klargjør Gud sitt ord for dere. Gud vet, er vis"
        },
        {
            "chapter": 24,
            "verse": 60,
            "text": "Kvinner hinsides overgangsalderen og som ikke håper på giftermål, rammes ikke av skyld om de legger bort klærne, om de ikke fremviser pryd. Men om de avstår, er det bedre for dem. Gud hører, vet"
        },
        {
            "chapter": 24,
            "verse": 61,
            "text": "Verken en blind, en krøpling, en syk trenger å gjøre seg noen bebreidelser, og heller ikke dere selv, om dere spiser i eget hus, i fedres, mødres, brødres, søstres, onklers og tanters, et hus dere har nøkkelen til, eller hos en venn av dere. Dere rammes ikke av skyld om dere spiser sammen, eller adskilt. Når dere går inn i et hus, så hils hverandre med fredshilsenen, en velsignet og god hilsen, kommet fra Gud. Slik klargjør Gud ordet for dere, så dere må forstå"
        },
        {
            "chapter": 24,
            "verse": 62,
            "text": "De er troende, som tror på Gud og Hans sendebud, som, når de er sammen med ham i et felles anliggende, ikke går sin vei før de har bedt ham om tillatelse. De som ber om din tillatelse, disse er det som tror på Gud og Hans sendebud. Ber de om tillatelse for et privat anliggende, så gi tillatelse til dem du vil, og be Gud tilgi dem. Gud er tilgivende, nåderik"
        },
        {
            "chapter": 24,
            "verse": 63,
            "text": "Anse ikke Sendebudets innkallelse som et opprop dere imellom. Gud kjenner dem av dere som sniker seg vekk og gjemmer seg. La dem akte seg som går imot Hans sak, at ikke en prøvelse overgår dem, eller at de rammes av en smertelig straff"
        },
        {
            "chapter": 24,
            "verse": 64,
            "text": "Tilhører ikke alt i himlene og på jord Gud? Han vet hva dere har fore. Den dag de bringes tilbake til Ham, vil Han fortelle dem hva de bedrev. Gud kjenner til alle ting"
        },
        {
            "chapter": 25,
            "verse": 1,
            "text": "Full av velsignelse er Han som har åpenbart kriteriet (Koranen) for Sin tjener, for at han skal være en advarer for all verden"
        },
        {
            "chapter": 25,
            "verse": 2,
            "text": "Han som har herredømmet over himlene og jorden, som ikke har lagt seg til barn, som ikke deler herredømmet med noen. Han har skapt alle ting og bestemt dem nøyaktig"
        },
        {
            "chapter": 25,
            "verse": 3,
            "text": "Allikevel har de lagt seg til andre guder, utenom Ham, som ingenting skaper, men selv er laget, som ikke makter å skaffe seg selv verken skade eller gagn, og ikke har makt over liv eller død eller oppstandelse"
        },
        {
            "chapter": 25,
            "verse": 4,
            "text": "De vantro sier: «Dette er ikke annet enn løgn som han har diktet opp, og andre folk har hjulpet ham med det.» De kommer bare med urett og løgn"
        },
        {
            "chapter": 25,
            "verse": 5,
            "text": "Og de sier: «Gamle fabler som han har skrevet ned! De dikteres for ham sent og tidlig.»"
        },
        {
            "chapter": 25,
            "verse": 6,
            "text": "Si: «Han har åpenbart det som kjenner det hemmelige i himlene og på jord. Han er tilgivende, nåderik.»"
        },
        {
            "chapter": 25,
            "verse": 7,
            "text": "De sier også: «Hvordan har det seg med dette sendebudet? Han tar jo til seg mat, og vandrer rundt på torvene? Hvorfor er ikke en engel sendt ned til ham, for å være advarer sammen med ham"
        },
        {
            "chapter": 25,
            "verse": 8,
            "text": "Hvorfor har han ikke fått overlatt en skatt? Hvorfor har han ikke en have å spise av?» De urettferdige sier: «Dere følger bare en forhekset mann!»"
        },
        {
            "chapter": 25,
            "verse": 9,
            "text": "Se, hvordan de gjør sammenligninger om Deg, så de kommer på villspor og er ute av stand til å finne vei"
        },
        {
            "chapter": 25,
            "verse": 10,
            "text": "Full av velsignelse er Han, som om Han så vil, kan gi deg bedre enn som så, paradisets haver, hvor bekker sildrer, og slott"
        },
        {
            "chapter": 25,
            "verse": 11,
            "text": "Nei, de holder timen for løgn. Men for dem som holder timen for løgn, har Vi gjort klar helvetes ild"
        },
        {
            "chapter": 25,
            "verse": 12,
            "text": "Når Ilden ser dem i det fjerne, vil de høre et raseriutbrudd og brøl fra den"
        },
        {
            "chapter": 25,
            "verse": 13,
            "text": "Og når de sammenlenkede kastes i et trangt rom i den, så roper de på tilintetgjørelse"
        },
        {
            "chapter": 25,
            "verse": 14,
            "text": "«Rop ikke i dag på en tilintetgjørelse, men rop på mange!»"
        },
        {
            "chapter": 25,
            "verse": 15,
            "text": "Si: «Er dette bedre enn evighetens haver, som er lovet de gudfryktige, og som er deres lønn og skjebne?»"
        },
        {
            "chapter": 25,
            "verse": 16,
            "text": "Der vil de ha alt de ønsker, der skal de være og bli. Det er et løfte som Herren står inne for"
        },
        {
            "chapter": 25,
            "verse": 17,
            "text": "Den dag Han samler dem, og dem de tilber utenom Gud, vil han spørre: «Har dere ført vill disse Mine tjenere, eller har de selv gått vill, bort fra veien?»"
        },
        {
            "chapter": 25,
            "verse": 18,
            "text": "Og de vil svare: «Ære være Deg! Det ville ikke sømme seg for oss at vi skulle tas som beskyttende hjelpere fremfor Deg! Men Du gav dem og deres fedre gode dager til de glemte formaningen, og ble et lovløst folk.»"
        },
        {
            "chapter": 25,
            "verse": 19,
            "text": "Nå har disse (avgudene) gjort dere til løgnere i det dere sier, og de kan verken avvende eller hjelpe. Den av dere som gjør urett, vil Vi la smake en svær straff"
        },
        {
            "chapter": 25,
            "verse": 20,
            "text": "Vi sendte ingen sendebud før deg uten at de tok til seg mat, og vandret rundt på torvene. Vi har gjort noen av dere til en prøve for andre, om dere har standhaftighet? Herren er observant"
        }
    ]
}
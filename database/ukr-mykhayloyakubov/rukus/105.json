{
    "rukus": [
        {
            "chapter": 6,
            "verse": 31,
            "text": "Вже зазнали втрат ті, які заперечували зустріч із Аллагом. Коли ж раптом до них прийде Час, вони скажуть: «Горе нам за те, що ми втратили!» Вони нестимуть на своїх спинах їхній тягар; яке ж гірке те, що вони несуть"
        },
        {
            "chapter": 6,
            "verse": 32,
            "text": "Життя в цьому світі — тільки гра й забава. Наступне життя краще для тих, які богобоязливі! Невже ви не розумієте"
        },
        {
            "chapter": 6,
            "verse": 33,
            "text": "Ми знаємо, що тебе засмучують їхні слова. Вони не вважають тебе за брехуна — нечестивці заперечують знамення Аллага"
        },
        {
            "chapter": 6,
            "verse": 34,
            "text": "І перед тобою вважали посланців за брехунів. Але ті терпіли те, що їх називали брехунами й ображали, поки Ми не допомогли їм. Ніхто не змінить слів Аллага, а до тебе дійшли звістки про посланців"
        },
        {
            "chapter": 6,
            "verse": 35,
            "text": "А якщо тебе гнітить їхній відступ, то, якщо ти зможеш відшукати прохід у землі чи сходи на небо, принеси їм знамення! Якби Аллаг побажав, то зібрав би їх на прямому шляху. Тож не будь одним із невігласів"
        },
        {
            "chapter": 6,
            "verse": 36,
            "text": "Воістину, відповідають ті, які здатні слухати. Аллаг воскресить померлих, а потім вони повернуться до Нього"
        },
        {
            "chapter": 6,
            "verse": 37,
            "text": "Вони говорять: «Чому не зіслано йому знамення від Господа Його?» Скажи: «Воістину, Аллаг здатний зіслати знамення». Але ж більшість із них не має знання"
        },
        {
            "chapter": 6,
            "verse": 38,
            "text": "Немає живих істот на землі й літаючих на крилах птахів, які б не творили громад, як і ви. Ми нічого не оминули в Писанні. А потім зберуть їх коло Господа їхнього"
        },
        {
            "chapter": 6,
            "verse": 39,
            "text": "А ті, які заперечували Наші знамення — вони глухі, німі й перебувають у темряві. Аллаг вводить в оману, кого побажає, і веде прямим шляхом, кого побажає"
        },
        {
            "chapter": 6,
            "verse": 40,
            "text": "Скажи: «Скажіть мені: якщо прийде до вас кара від Аллага або прийде Час, то невже ви будете кликати когось, окрім Аллага, якщо ви є правдиві?»"
        },
        {
            "chapter": 6,
            "verse": 41,
            "text": "Та ж ні! Ви будете кликати тільки Його! Якщо Він побажає, то позбавить вас того, про що ви Його просите, і тоді ви забудете про тих, кого додавали Йому рівними"
        }
    ]
}
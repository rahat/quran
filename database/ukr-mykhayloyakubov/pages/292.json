{
    "pages": [
        {
            "chapter": 17,
            "verse": 97,
            "text": "Той, кого Аллаг повів прямим шляхом, іде прямим шляхом. А для того, кого Він збив зі шляху, не знайдеш ти захисника, крім Нього. Ми зберемо їх у День Воскресіння долілиць — сліпих, німих і глухих. Їхнім притулком буде геєна! Щойно вона згасає, Ми додаємо вогню"
        },
        {
            "chapter": 17,
            "verse": 98,
            "text": "Така відплата їм за те, що не вірили вони в знамення Наші. Вони кажуть: «Невже після того, як станемо зотлілими кістками, ми воскреснемо в новому творінні?»"
        },
        {
            "chapter": 17,
            "verse": 99,
            "text": "Хіба вони не бачать, що Аллаг, Який створив небеса й землю, здатний створити подібне до них? Він установив для них строк, у якому немає сумніву, але нечестивці заперечують усе, крім невір’я"
        },
        {
            "chapter": 17,
            "verse": 100,
            "text": "Скажи: «Якби ви володіли скарбами милості Господа мого, то все одно трималися б за них зі страху збідніти, бо людина скупа!»"
        },
        {
            "chapter": 17,
            "verse": 101,
            "text": "Справді, Ми дарували Мусі дев’ять ясних знамень. Запитай у синів Ісраїля, як він прийшов до них, а Фіраун сказав йому: «Воістину, я думаю, Мусо, що тебе зачарували!»"
        },
        {
            "chapter": 17,
            "verse": 102,
            "text": "Той відповів: «Справді, ти вже знаєш, що ці знамення — ясні докази — зіслав саме Господь небес і землі. Воістину, я думаю, Фірауне, що ти загинеш!»"
        },
        {
            "chapter": 17,
            "verse": 103,
            "text": "Тоді він захотів вигнати їх із землі своєї, але Ми втопили його й тих, хто був із ним — усіх"
        },
        {
            "chapter": 17,
            "verse": 104,
            "text": "Після цього Ми сказали синам Ісраїля: «Заселяйте цю землю! А коли прийде остання обіцянка, то Ми зберемо всіх вас»"
        }
    ]
}
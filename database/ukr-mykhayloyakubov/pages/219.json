{
    "pages": [
        {
            "chapter": 10,
            "verse": 89,
            "text": "І сказав Він: «Я вже відповів на ваш заклик! Тримайтеся прямого шляху та не йдіть шляхом тих, які не знають!»"
        },
        {
            "chapter": 10,
            "verse": 90,
            "text": "Тож Ми переправили синів Ісраїля через море, але Фіраун і його військо рушили слідом за ними — з ненавистю й ворожістю. І коли Фіраун став потопати, то вигукнув: «Я увірував, що немає бога, крім Того, в Якого увірували сини Ісраїля. І я — один із відданих Йому!»"
        },
        {
            "chapter": 10,
            "verse": 91,
            "text": "Тільки тепер! А перед цим ти чинив непослух і був одним із тих, які поширюють безчестя на землі"
        },
        {
            "chapter": 10,
            "verse": 92,
            "text": "Тому сьогодні Ми рятуємо твоє тіло, щоб ти був знаменням для наступних поколінь! Воістину, багато людей нехтують Нашими знаменнями"
        },
        {
            "chapter": 10,
            "verse": 93,
            "text": "Ми облаштували для синів Ісраїля найкращі житла й наділили їх благами. Серед них почалися суперечки після того, як до них прийшло знання. Воістину, твій Господь розсудить між ними в День Воскресіння – у тому, про що вони сперечалися"
        },
        {
            "chapter": 10,
            "verse": 94,
            "text": "Якщо ви сумніваєтесь у тому, що Ми зіслали тобі, то запитайте тих, які читають писання, дані ще раніше. Прийшла до тебе істина від Господа твого — тож не будь одним із тих, які мають сумніви"
        },
        {
            "chapter": 10,
            "verse": 95,
            "text": "І не будь одним із тих, які вважали за брехню знамення Аллага, інакше будеш серед тих, які все втратили"
        },
        {
            "chapter": 10,
            "verse": 96,
            "text": "Воістину, не увірують ті, про яких сповнилося слово Господа твого"
        },
        {
            "chapter": 10,
            "verse": 97,
            "text": "навіть якщо до них прийдуть усі можливі знамення, до того часу, як вони побачать болісну кару"
        }
    ]
}
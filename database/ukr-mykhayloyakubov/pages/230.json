{
    "pages": [
        {
            "chapter": 11,
            "verse": 72,
            "text": "Вона сказала: «Горе мені! Невже я народжу? Я вже стара й чоловік мій старий! Воістину, це — дивна річ!»"
        },
        {
            "chapter": 11,
            "verse": 73,
            "text": "Ті сказали: «Невже ти здивована наказом Аллага? Милість вам Аллага та благословення Його, о жителі цього будинку!» Воістину, Він – Хвалимий, Преславний"
        },
        {
            "chapter": 11,
            "verse": 74,
            "text": "І коли страх Ібрагіма зник, і надійшла до нього радісна звістка, він почав сперечатися з Нами про народ Люта"
        },
        {
            "chapter": 11,
            "verse": 75,
            "text": "Воістину, Ібрагім — жалісливий, співчутливий, відданий"
        },
        {
            "chapter": 11,
            "verse": 76,
            "text": "О Ібрагіме! Облиш це! Вже прийшов наказ Господа твого, тож вразить їх невідворотна кара"
        },
        {
            "chapter": 11,
            "verse": 77,
            "text": "І коли прийшли посланці Наші до Люта, то він зажурився через них, і стислося серце його. Він сказав: «Важким буде цей день!»"
        },
        {
            "chapter": 11,
            "verse": 78,
            "text": "Збіглися люди з народу його, які ще раніше коїли лихі вчинки. [Лют] сказав: «О народе мій! Ось мої доньки, вони чистіші для вас! Тож бійтеся Аллага й не ганьбіть мене перед моїми гостями! Невже серед вас немає людини розсудливої?»"
        },
        {
            "chapter": 11,
            "verse": 79,
            "text": "Ті відповіли: «Ти знаєш, що нам не потрібні твої доньки. І, справді, ти знаєш, чого ми хочемо!»"
        },
        {
            "chapter": 11,
            "verse": 80,
            "text": "Він сказав: «Якби мав я силу здолати вас! Якби я міг знайти міцну опору!»"
        },
        {
            "chapter": 11,
            "verse": 81,
            "text": "[Гості] сказали: «О Люте! Ми — посланці Господа твого, тож вони не зачеплять тебе. Вирушай зі своєю сім’єю в дорогу серед ночі. І нехай не озирається жоден із вас, окрім дружини твоєї — її вразить те, що вразить інших. Час призначено на ранок. Хіба ранок не близько?»"
        }
    ]
}
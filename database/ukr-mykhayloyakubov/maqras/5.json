{
    "maqras": [
        {
            "chapter": 2,
            "verse": 75,
            "text": "Невже ви сподіваєтесь, що вони повірять вам? Дехто з них чув слова Аллага, а потім, зрозумівши, спотворював їх. І вони знали це"
        },
        {
            "chapter": 2,
            "verse": 76,
            "text": "І коли зустрічали вони тих, які увірували, то говорили: «Увірували ми!» А залишаючись наодинці, говорили: «Навіщо ви розповідаєте їм те, що Аллаг відкрив вам? Невже для того, щоб вони користувалися цим як доказом проти вас перед Господом вашим? Невже ви не розумієте?»"
        },
        {
            "chapter": 2,
            "verse": 77,
            "text": "Хіба вони не знають, що Аллаг відає те, що вони приховують, і те, що вони відкривають"
        },
        {
            "chapter": 2,
            "verse": 78,
            "text": "Є серед них неписьменні, які не знають Писання, а тільки марно сподіваються. Але це — їхні вигадки"
        },
        {
            "chapter": 2,
            "verse": 79,
            "text": "Горе тим, хто пише Писання власноруч, а потім говорить: «Це — від Аллага!» — щоб продати це за мізерну ціну! Горе їм за те, що написали вони, і горе їм за те, що вони собі здобули"
        },
        {
            "chapter": 2,
            "verse": 80,
            "text": "Вони говорять: «Вогонь не торкнеться нас, хіба на лічені дні!» Скажи: «Невже ви уклали завіт із Аллагом? Тоді Аллаг ніколи не змінить обіцянки Своєї! Або ж ви говорите про Аллага те, чого й самі не знаєте»"
        },
        {
            "chapter": 2,
            "verse": 81,
            "text": "Та ж ні! Ті, хто вчинив зло, кого оплутав власний гріх, вони — жителі вогню. Будуть вони там довіку"
        },
        {
            "chapter": 2,
            "verse": 82,
            "text": "А ті, хто увірував і творив добро, вони — жителі раю. Будуть вони там довіку"
        },
        {
            "chapter": 2,
            "verse": 83,
            "text": "Ось Ми уклали завіт із синами Ісраїля: «Не поклоняйтесь нікому, окрім Аллага, ставтесь якнайкраще до батьків, інших родичів, сиріт та нужденних. Кажіть людям добре слово, звершуйте молитву, давайте закят». Але згодом ви відвернулися, окрім небагатьох, і відступили"
        },
        {
            "chapter": 2,
            "verse": 84,
            "text": "Уклали Ми завіт із вами: «Не проливайте крові одне одного і не женіть одне одного з помешкань ваших». Ви визнали це й свідчили про це"
        },
        {
            "chapter": 2,
            "verse": 85,
            "text": "Але потім ви почали вбивати одне одного і вигнали частину з вас із ваших помешкань. Потурали ви одне одному в гріху й ворожнечі! А коли тих приводять до вас полоненими, ви даєте за них викуп. Але ж було заборонено вам [виганяти] їх! Невже ви вірите в одну частину Писання, заперечуючи іншу? То яка винагорода може бути тим, хто робить це, як не ганьба у земному житті? У День Воскресіння скарають вас ще лютішою карою! Аллаг не омине того, що робите ви"
        },
        {
            "chapter": 2,
            "verse": 86,
            "text": "Вони — ті, хто купив земне життя за життя майбутнє. Не буде полегшено їм кари і не буде їм допомоги"
        },
        {
            "chapter": 2,
            "verse": 87,
            "text": "Ми дарували Мусі Писання й слідом за ним направили посланців. Ми дарували Іcі, сину Мар’ям, ясні знамення та підтримали його Духом Святим. Щоразу, коли приходив до вас посланець із тим, що було вам не до душі, ви гордували! Одних ви вважали за брехунів, інших — убивали"
        },
        {
            "chapter": 2,
            "verse": 88,
            "text": "Вони говорять: «Серця наші закриті!» Та ж ні, нехай Аллаг прокляне їх за невір’я їхнє! Мало віруючих серед них"
        },
        {
            "chapter": 2,
            "verse": 89,
            "text": "І ось прийшло до них Писання від Аллага, яке підтверджує те, що вже є у них. Раніше вони просили перемоги над тими, хто не вірує, а коли прийшло до них відоме їм, то вони самі не увірували. Нехай же буде прокляття Аллага над невіруючими"
        },
        {
            "chapter": 2,
            "verse": 90,
            "text": "Недобре те, що придбали вони в обмін на свої душі, не увірувавши в те, що послав Аллаг, заздрячи тому, що Аллаг наділяє з ласки Своєї того з рабів Своїх, кого побажає. І накликали вони на себе подвійний гнів. На невіруючих чекає принизлива кара"
        },
        {
            "chapter": 2,
            "verse": 91,
            "text": "І коли говорять їм: «Увіруйте в те, що зіслав Аллаг!» — вони відповідають: «Ми віримо в те, що зіслано нам». Але вони заперечують те, що прийшло після того й що воно — істина, яка підтверджує те, що у них. Скажи: «Чому ж ви раніше вбивали пророків Аллага, якщо ви є віруючими?»"
        }
    ]
}
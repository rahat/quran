{
    "maqras": [
        {
            "chapter": 22,
            "verse": 60,
            "text": "Саме так! А хто карає так само, як його було скарано, після чого з ним вчинять несправедливо, тому Аллаг неодмінно допоможе! Воістину, Аллаг — Смиренний та Прощаючий"
        },
        {
            "chapter": 22,
            "verse": 61,
            "text": "Це так, адже Аллаг скорочує день ніччю, а ніч скорочує днем. Аллаг — Всечуючий, Всевидячий"
        },
        {
            "chapter": 22,
            "verse": 62,
            "text": "Це так, адже Аллаг — Істина, а те, чому ви поклоняєтеся замість Нього — неправда! Аллаг — Всевишній, Великий"
        },
        {
            "chapter": 22,
            "verse": 63,
            "text": "Невже ти не бачиш, що Аллаг проливає з неба воду, після чого земля стає зеленою? Це так, адже Аллаг — Всепроникливий, Всевідаючий"
        },
        {
            "chapter": 22,
            "verse": 64,
            "text": "Йому належить те, що на небесах, і те, що на землі! Воістину, Аллаг — Багатий, Хвалимий"
        },
        {
            "chapter": 22,
            "verse": 65,
            "text": "Невже ти не бачиш, що Аллаг підкорив вам усе, що на землі? Корабель пливе морем за наказом Його. Він утримує небо, щоб воно не впало на землю без Його дозволу. Воістину, Аллаг Ласкавий та Милостивий до людей"
        },
        {
            "chapter": 22,
            "verse": 66,
            "text": "Він — Той, Хто дарував вам життя, потім Він умертвить вас і знову подарує життя! Воістину, людина невдячна"
        },
        {
            "chapter": 22,
            "verse": 67,
            "text": "Для кожної громади Ми встановили обряди, яких вони й дотримуються. Нехай не сперечаються з тобою про це. Закликай до Господа свого! Воістину, Ти — на прямому шляху"
        },
        {
            "chapter": 22,
            "verse": 68,
            "text": "А якщо вони будуть тобі суперечити, то скажи: «Аллаг краще знає про те, що ви робите"
        },
        {
            "chapter": 22,
            "verse": 69,
            "text": "У День Воскресіння Аллаг розсудить між вами в тому, про що ви сперечаєтесь»"
        },
        {
            "chapter": 22,
            "verse": 70,
            "text": "Невже ти не знаєш, що Аллагу відомо те, що на небі й на землі? Воістину, це є в Писанні! Воістину, це легко для Аллага"
        },
        {
            "chapter": 22,
            "verse": 71,
            "text": "Вони поклоняються замість Аллага тому, про що Він не зіслав ніякого доказу й про що вони не мають знання. Не буде помічника несправедливим"
        },
        {
            "chapter": 22,
            "verse": 72,
            "text": "Коли їм читають Наші аяти, ти бачиш на обличчях невіруючих відразу. Вони мало не кидаються на тих, хто читає їм Наші знамення. Скажи: «Чи не розповісти вам про те, що гірше за це? Це — вогонь, обіцяний Аллагом для тих, які не вірують! Яка ж мерзенна така обитель!»"
        },
        {
            "chapter": 22,
            "verse": 73,
            "text": "О люди! Ось притча, послухайте її! Воістину, ті, до кого ви звертаєтеся замість Аллага, не створять навіть мухи, якщо й усі зберуться разом! А коли муха відбере у них щось, то вони не зможуть забрати цього в неї! Слабкий той, хто просить, і той, у кого просять"
        },
        {
            "chapter": 22,
            "verse": 74,
            "text": "Вони не цінують Аллага так, як годиться. Воістину, Аллаг — Сильний, Величний"
        },
        {
            "chapter": 22,
            "verse": 75,
            "text": "Аллаг обрав посланців і серед ангелів, і серед людей. Воістину, Аллаг — Всечуючий, Всевидячий"
        },
        {
            "chapter": 22,
            "verse": 76,
            "text": "Він знає те, що було перед ними, й те, що буде після них. І до Аллага повертаються всі справи"
        },
        {
            "chapter": 22,
            "verse": 77,
            "text": "О ви, які увірували! Кланяйтесь, упадіть ниць, поклоняйтеся Господу вашому й робіть добро! Можливо, ви матимете успіх"
        },
        {
            "chapter": 22,
            "verse": 78,
            "text": "Боріться ж на шляху Аллага гідною Його боротьбою! Він обрав вас і не зробив у релігії жодних труднощів. Така релігія Ібрагіма, вашого батька! Він назвав вас мусульманами ще раніше й у цьому [Корані], щоб Посланець був свідком для вас, а ви були свідками людям. Звершуйте молитву, давайте закят і тримайтеся за Аллага! Він — Охоронець ваш! Прекрасний Охоронець, прекрасний Помічник"
        }
    ]
}
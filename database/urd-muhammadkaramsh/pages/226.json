{
    "pages": [
        {
            "chapter": 11,
            "verse": 38,
            "text": "سو تم جان لوگے کہ کس پر آتا ہے عذاب جو رسوا کردے گا اسے اور کون ہے اتراتا ہے جس پر عذاب ہمیشہ رہنے والا۔"
        },
        {
            "chapter": 11,
            "verse": 39,
            "text": "یہاں تک کہ جب آگیا ہمارا حکم اور ابل پڑا تنور تو ہم نے (نوح کو ) فرمایا سوار کرلو کشتی میں ہر جنس سے نرومادہ دہ اور اپنے گھر والوں کو سوائے ان کے جن پر پہلے ہوچکا ہے حکم اور (سوار کرلو) جو ایمان لاچکے ہیں۔ اور نہیں ایمان لائے تھے آپ کے ساتھ مگر تھوڑے لوگ۔"
        },
        {
            "chapter": 11,
            "verse": 40,
            "text": "اور نوح نے کہا سوار ہوجاؤ اس (کشتی) میں اللہ تعالیٰ کے نام کے ساتھ ہی اس کا چلنا اور اس کا لنگر انداز ہونا ہے۔ بیشک میرا پروردگار غفور رحیم ہے۔"
        },
        {
            "chapter": 11,
            "verse": 41,
            "text": "اور وہ چلنے لگی انھیں لے کر ایسی موجوں میں جو پہاڑ کی مانند ہیں اور پکارا نوح ( علیہ السلام) نے اپنے بیٹے کو اور وہ (ان سے) الگ تھا۔ بیٹا سوار ہوجاؤ ہمارے ساتھ اور نہ ملو کافروں کے ساتھ۔"
        },
        {
            "chapter": 11,
            "verse": 42,
            "text": "بیٹے نے کہا (مجھے کشتی کی ضرورت نہیں) میں پناہ لے لوں گا کسی پہاڑ کی وہ بچا لے گا مجھے پانی سے ۔ آپ نے کہا (بیٹا!) آج کوئی بچانے والا نہیں اللہ تعالیٰ کے حکم سے مگر وہ جس پر رحم کرے۔ اور اسی اثنا میں ) حائل ہوگئی انکے درمیان موج پس ہوگیا وہ ڈوبنے والوں سے۔"
        },
        {
            "chapter": 11,
            "verse": 43,
            "text": "اور حکم دیا گیا اے زمین! نگل لے اپنے پانی کو اور اے آسمان تھم جا اور اتر گیا پانی اور حکم الٰہی نافذ ہوگیا۔ اور ٹھیر گئی کشتی جودی (پہاڑ) پر اور کہا گیا ہلاکت و بربادی ہو ظالم قوم کے لیے ۔"
        },
        {
            "chapter": 11,
            "verse": 44,
            "text": "اور پکارا نوح نے اپنے رب کو اور عرض کی میرے پروردگار! میرا بیٹا بھی تو میری اہل سے ہے اور یقیناً تیرا وعدہ سچا ہے اور تو سب حاکموں سے بہتر حکم کرنیوالا ہے۔"
        },
        {
            "chapter": 11,
            "verse": 45,
            "text": "اللہ تعالیٰ نے فرمایا اے نوح! وہ تیرے گھر والوں میں سے نہیں (کیونکہ) اس کے عمل اچھے نہیں پس نہ سوال کیا کرو مجھ سے جس کا تجھے علم نہ ہو میں تجھے نصیحت کرتا ہوں کہ نہ ہوجانا نادانوں سے۔"
        }
    ]
}
{
    "pages": [
        {
            "chapter": 11,
            "verse": 20,
            "text": "یہی وہ (بد قسمت) ہیں جنھوں نے نقصان پہنچایا اپنے آپ کو اور گم ہوگئیں ان سے وہ باتیں جو وہ تراشا کرتے تھے۔"
        },
        {
            "chapter": 11,
            "verse": 21,
            "text": "یقیناً یہی لوگ ہیں جو آخرت میں سب سے زیادہ نقصان اٹھانے والے ہوں گے۔"
        },
        {
            "chapter": 11,
            "verse": 22,
            "text": "بیشک جو ایمان لائے اور نیک عمل کیے اور عجزو انکسار سے جھک گئے اپنے پروردگار کی طرف۔ یہی لوگ جنتی ہیں وہ اس میں ہمیشہ رہیں گے۔"
        },
        {
            "chapter": 11,
            "verse": 23,
            "text": "ان دونوں فریقوں کی مثال ایسی ہے جیسے اندھا اور بہرا ہوا ور اور دوسرا دیکھنے والا اور سننے والا ہو۔ کیا یکساں ہے ان دونوں کا حال کیا تم (اس مثال) میں غور و فکر نہیں کرتے۔"
        },
        {
            "chapter": 11,
            "verse": 24,
            "text": "اور بیشک ہم نے بھیجا نوح ( علیہ السلام) کو ان کی قوم کی طرف۔ انھوں نے کہا اے قوم میں تمہیں کھلا کھلا ڈرانے والا ہوں۔"
        },
        {
            "chapter": 11,
            "verse": 25,
            "text": "کہ تم نہ عبادت کرو کسی کی سوائے اللہ تعالیٰ کے بیشک میں ڈرتا ہوں کہ تم پر عذاب کا دردناک دن نہ آجائے۔"
        },
        {
            "chapter": 11,
            "verse": 26,
            "text": "تو کہنے لگے ان کی قوم کے سردار جنہوں نے کفر کیا تھا (اے نوح ( علیہ السلام) ) ہم نہیں دیکھتے تمہیں مگر انسان اپنے جیسا اور ہم نہیں دیکھتے تمھیں کہ پیروی کرتے ہوں تمھاری بجز ان لوگوں کہ جو ہم میں حقیر و ذلیل (اور) ظاہر بین ہیں اور ہم نہیں دیکھتے کہ تمھیں ہم پر کوئی فضیلت ہے بلکہ ہم تو تمھیں جھوٹا خیال کرتے ہیں۔"
        },
        {
            "chapter": 11,
            "verse": 27,
            "text": "آپ نے فرمایا اے میری قوم! بھلا یہ بتاؤ اگر میرے پاس روشن دلیل ہو اپنے رب کی طرف سے اور اس نے عطا فرمائی ہو مجھے خاص رحمت اپنی جناب سے پھر پوشیدہ کردی گئی ہو تم پر (اس کی حقیقت) تو کیا ہم جبراً مسلط کریں تم پر یہ دعوت در آنحالیکہ تم اسے ناپسند کرتے ہو۔"
        },
        {
            "chapter": 11,
            "verse": 28,
            "text": "اور اے میری قوم! میں نہیں طلب کرتا تم سے اس (تبلیغ) کوئی مال ۔ نہیں میرا اجر مگر اللہ تعالیٰ کے ذمہ اور میں (تمھیں خوش کرنے کے لیے) ان کو نکالنے والا نہیں جو ایمان لے آئے ہیں ۔ بیشک وہ اپنے رب سے ملاقات کرنے والے ہیں البتہ میں تمھیں دیکھتا ہوں کہ تم ایسی قوم ہو جو (حقیقت سے) ناواقف ہے۔"
        }
    ]
}
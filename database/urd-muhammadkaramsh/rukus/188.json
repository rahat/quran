{
    "rukus": [
        {
            "chapter": 11,
            "verse": 61,
            "text": "انھوں نے کہا اے صالح ! تم ہی ہم میں (ایک شخص) تھے جس سے امیدیں وابستہ تھیں اس سے پہلے۔ کیا تم روکتے ہو ہمیں اس سے کہ ہم عبادت کریں ان (بتوں) کی جن کی عبادت کرتے تھے ہمارے باپ دادا! بیشک ہم اس امر کے بارے میں جس کی طرف تو ہمیں بلاتا ہے ایک بےچین کردینے والے شک میں مبتلا ہوگئے ہیں۔"
        },
        {
            "chapter": 11,
            "verse": 62,
            "text": "آپ نے کہا اے میری قوم! بھلا یہ بتاؤ اگر میں روشن دلیل پر ہوں اپنے رب کی طرف سے اور اس نے عطا کی ہو مجھے اپنی جناب سے خاص رحمت تو کون ہے جو بچائیگا مجھے اللہ (کے عذاب سے ) اگر میں اس کی نافرمانی کروں ۔ تم تو نہیں زیادہ کرنا چاہتے میرے لیے سوا نقصان کے۔"
        },
        {
            "chapter": 11,
            "verse": 63,
            "text": "اور اے میری قوم ! یہ اللہ کی اونٹنی ہے تمھارے لیے نشانی ہے پس اسے چھوڑدو اسے کھاتی پھرے اللہ تعالیٰ کی زمین میں اور نہ ہاتھ لگاؤ اسے برائی سے ورنہ پکڑلے گا تمھیں عذاب بہت جلد ۔"
        },
        {
            "chapter": 11,
            "verse": 64,
            "text": "پس انھوں نے اس کی کونچیں کاٹ ڈالیں ۔ تو صالح نے فرمایا لطف اٹھالو اپنے گھروں میں تین دن تک یہ (اللہ کا ) وعدہ ہے جسے جھٹلایا نہیں جا سکتا۔"
        },
        {
            "chapter": 11,
            "verse": 65,
            "text": "پھر جب آگیا ہمارا حکم تو ہم نے بچالیا صالح کو اور انھیں جو ایمان لائے تھے ان کے ساتھ اپنی رحمت سے نیز (بچا لیا) اس دن کی رسوائی سے ۔ بیشک (اے محبوب) تیرا رب ہی بہت قوت والا بہت عزت والا ہے۔"
        },
        {
            "chapter": 11,
            "verse": 66,
            "text": "اور پکڑلیا ظالموں کو ایک خوفناک کڑک نے اور صبح کی انھوں نے اس حال میں کہ وہ اپنے گھروں میں گھٹنوں کے بل اوندھے گرے پڑے تھے۔"
        },
        {
            "chapter": 11,
            "verse": 67,
            "text": "(انھیں یوں نابود کردیا گیا) گویا وہ یہاں کھبی آباد ہی نہ ہوئے تھے۔ سنو! ثمود نے انکار کیا اپنے رب کا ۔ سنو ! بربادی ہو ثمود کے لیے"
        },
        {
            "chapter": 11,
            "verse": 68,
            "text": "اور بلاشبہ آئے ہمارے بھیجے ہوئے (فرشتے ) ابراہیم کے پاس خوشخبری لے کر انھوں نے کہا (اے خلیل) آپ پر سلام ہو۔ آپ نے فرمایا تم پر بھی سلام ہو۔ پھر آپ جلدی لے آئے (انکی ضیافت کے لیے ) ایک بچھڑا بھنا ہوا۔"
        }
    ]
}
{
    "maqras": [
        {
            "chapter": 38,
            "verse": 21,
            "text": "اور کیا آئی ہے آپ کے پاس اطلاع قریقان مقدمہ کی جب انہوں نے دیوار پھاندی عبادت گاہ کی"
        },
        {
            "chapter": 38,
            "verse": 22,
            "text": "اور جب اچانک داخل ہوئے داؤد پر پس آپ کچھ گھبرا گئے ان سے ۔ انہوں نے کہا ڈرئیے نہیں ہم تو مقدمہ کے دو فریق ہیں ، زیادتی کی ہے ہم میں سے ایک نے دوسرے پر آپ ہمارے درمیان انصاف سے فیصلہ فرمائیے اور بےانصافی نہ کیجیے اور دکھائیے ہمیں سیدھا راستہ"
        },
        {
            "chapter": 38,
            "verse": 23,
            "text": "(صُورت نزاع یہ ہے کہ) یہ میرا بھائی ہے اور اس کی ننانوے دنبیاں ہیں اور میرے پاس صرف ایک دنبی ہے اب یہ کہتا ہے کہ وہ بھی میرے حوالے کر دے اور سختی کرتا ہے میرے ساتھ گفتگو میں"
        },
        {
            "chapter": 38,
            "verse": 24,
            "text": "آپ نے فرمایا بےشک اس نے ظلم کیا ہے تم پر یہ مطالبہ کر کے تیری دنبی کو اپنی دنبی میں ملا دے اور اکثر حصہ دار زیادتی کرتے ہیں ایک دوسرے پر سوائے ان حصہ داروں کے جو ایمان لائے اور نیک کام کرتے رہے اور ایسے لوگ بہت تھوڑے ہیں ۔ اور فوراً خیال آگیا داؤد کو ہم نے اسے آزمایا ہے سو وہ معافی مانگنے لگ گئے اپنے رب سے اور گِر پڑے رکوع میں اور (دل وجان سے) اس کی طرف متوجہ ہو گئے"
        },
        {
            "chapter": 38,
            "verse": 25,
            "text": "پس ہم نے بخش دی ان کی یہ تقصیر ۔ اور بیشک ان کے لیے ہمارے ہاں بڑا قرب ہے اور خوبصورت انجام ہے"
        },
        {
            "chapter": 38,
            "verse": 26,
            "text": "اے داود ہم نے مقرر کیا آپ کو (اپنا) نائب زمین میں پس فیصلہ کیا کرو لوگوں کے درمیان انصاف کے ساتھ اور نہ پیروی کیا کرو ہوائے نفس کی وہ بہکا دے گی تمہیں راہ خدا سے ۔ بیشک جو لوگ بھٹک جاتے ہیں راہ خدا سے ان کے لیے سخت عذاب ہے اس لیے کہ انہوں نے بھلا دیا تھا یوم حساب کو"
        },
        {
            "chapter": 38,
            "verse": 27,
            "text": "اور نہیں پیدا کیا ہم نے آسمان اور زمین کو اور جو کچھ ان کے درمیان ہے بےفائدہ یہ تو کفار کا گمان ہے پس بربادی ہے کفّار کے لیے آگ (کے عذاب) سے"
        },
        {
            "chapter": 38,
            "verse": 28,
            "text": "کیا ہم بنا دیں گے انہیں جو ایمان لائے اور نیک عمل کرتے رہے ، ان لوگوں کی مانند جو فساد برپا کرتے ہیں زمین میں ۔ یا ہم بنا دیں گے پرہیزگاروں کو فاجروں کی طرح"
        },
        {
            "chapter": 38,
            "verse": 29,
            "text": "یہ کتاب ہے جو ہم نے اتاری ہے آپ کی طرف ، بڑی بابرکت ، تاکہ وہ تدبر کریں اس کی آیتوں میں اور تاکہ نصیحت پکڑیں عقلمند"
        },
        {
            "chapter": 38,
            "verse": 30,
            "text": "اور ہم نے عطا فرمایا داؤد کو سلیمان (جیسا فرزند) بڑی خوبیوں والابندہ، بہت رجوع کرنے والا"
        },
        {
            "chapter": 38,
            "verse": 31,
            "text": "جب پیش کیے گئے آپ پر سہ پہر کو تین پاؤں پر کھڑے ہونے والے تیز رفتار گھوڑے"
        },
        {
            "chapter": 38,
            "verse": 32,
            "text": "تو آپ نے کہا مجھے ان گھوڑوں کی محبت پسند آئی ہے اپنے رب کی یاد کے لیے (پھر انہیں چلانے کا حکم دیا) یہاں تک کہ چھپ گئے پردہ کے پیچھے"
        },
        {
            "chapter": 38,
            "verse": 33,
            "text": "(حکم دیا) واپس لاؤ انہیں میرے پاس تو ہاتھ پھیرنے لگے ان کی پنڈلیوں اور گردنوں پر"
        },
        {
            "chapter": 38,
            "verse": 34,
            "text": "اور ہم نے فتنہ میں ڈالا سلیمان (علیہ السلام) کو اور ڈال دیا ان کے تحت پر ایک بےجان جسم"
        },
        {
            "chapter": 38,
            "verse": 35,
            "text": "پھر وہ (ہماری طرف) متوجہ ہوئے عرض کی میرے رب! مجھے معاف فرما دے اور عطا فرما مجھے ایسی حکومت جو کسی کو میسر نہ ہو میرے بعد۔ بےشک تو ہی نے انداز عطا کرنے والا ہے"
        },
        {
            "chapter": 38,
            "verse": 36,
            "text": "پس ہم نے ہوا کو آپ کا فرمانبردار بنا دیا ۔ چلتی تھی آپ کے حسب حکم آرام سے جِدھر آپ چاہتے"
        },
        {
            "chapter": 38,
            "verse": 37,
            "text": "اور سب دیو بھی ماتحت کر دیے کوئی معمار اور کوئی غوطہ خور"
        },
        {
            "chapter": 38,
            "verse": 38,
            "text": "اور ان کے علاوہ (جو سر کش تھے) باندھ دیے گئے زنجیروں میں"
        },
        {
            "chapter": 38,
            "verse": 39,
            "text": "(اے سلیمان!) یہ ہماری عطا ہے چاہے (کسی کو بخش کر) احسان کر چاہے اپنے پاس رکھ"
        },
        {
            "chapter": 38,
            "verse": 40,
            "text": "تم سے کوئی باز پرس نہ ہو گی ۔ اور بیشک انہیں ہمارے ہاں بڑا قرب حاصل ہے اور خوبصورت انجام"
        },
        {
            "chapter": 38,
            "verse": 41,
            "text": "اور یاد فرمائیے ہمارے بندے ایوب کو جب انہوں نے پکارا اپنے رب کو (الہٰی) پہنچائی ہے مجھے شیطان نے بہت تکلیف اور دکھ"
        },
        {
            "chapter": 38,
            "verse": 42,
            "text": "(حکم ہوا) اپنا پاؤں (زمین پر) مارو۔ یہ نہانے کے لیے ٹھنڈا پانی ہے اور پینے کے لیے"
        },
        {
            "chapter": 38,
            "verse": 43,
            "text": "اور ہم نے عطا فرمایا انہیں ان کا اہل و عیال اور ان کی مانند اور ان کے ساتھ بطور رحمت اپنی جناب سے اور بطور نصیحت اہل عقل کے لیے"
        },
        {
            "chapter": 38,
            "verse": 44,
            "text": "اور ( حکم ملا ) پکڑ لو اپنے ہاتھ سے تنکوں کا ایک مٹھا اور اس سے مارو اور قسم نہ توڑو بیشک ہم نے پایا انہیں صبر کرنے والا، بڑا خوبیوں والا بندہ، ہر وقت ہماری طرف متوجہ"
        },
        {
            "chapter": 38,
            "verse": 45,
            "text": "اور یاد فرماؤ ہمارے (مقبول) بندوں ابراہیم ، اسحاق اور یعقوب کو بڑی قوتوں والے اور روشن دل تھے"
        },
        {
            "chapter": 38,
            "verse": 46,
            "text": "ہم نے مختص کیا تھا انہیں ایک خاص چیز سے اور وہ دار آخر ت کی یاد تھی"
        },
        {
            "chapter": 38,
            "verse": 47,
            "text": "اور یہ (حضرات) ہمارے نزدیک چنے ہوئے بہترین لوگ ہیں"
        },
        {
            "chapter": 38,
            "verse": 48,
            "text": "اور یاد فرمائیے اسمعیل، یسع اور ذی الکفل کو یہ سب بہترین لوگوں میں سے ہیں"
        },
        {
            "chapter": 38,
            "verse": 49,
            "text": "نہ نصیحت ہے اور بےشک پرہیزگاروں کے لیے بہت عمدہ ٹھکانا ہے"
        },
        {
            "chapter": 38,
            "verse": 50,
            "text": "سدا بہار باغات، کُھلے ہوں گے ان کے لیے سب دروازے"
        },
        {
            "chapter": 38,
            "verse": 51,
            "text": "تکیہ لگائے بیٹھے ہوں گے ان میں۔ طلب فرماتے ہوں گے وہاں طرح طرح کے پھل اور مشروبات"
        }
    ]
}
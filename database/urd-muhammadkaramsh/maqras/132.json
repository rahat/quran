{
    "maqras": [
        {
            "chapter": 21,
            "verse": 83,
            "text": "اور یاد کرو ایوب کو جب پکارا انھوں نے اپنے رب کو کہ مجھے پہنچی ہے سخت تکلیف اور تو ارحم الراحمین ہے (میرے حال زار پر بھی رحم فرما)"
        },
        {
            "chapter": 21,
            "verse": 84,
            "text": "تو ہم نے قبول فرما لی اس کی فریاد اور ہم نے دور فرما دی جو تکلیف انھیں پہنچ رہی تھی اور ہم نے عطا کیے اسے اس کے گھر والے نیز اتنے اور ان کے ساتھ اپنی رحمت خاص سے اور یہ نصیحت ہے عبادت گزاروں کے لیے"
        },
        {
            "chapter": 21,
            "verse": 85,
            "text": "اور یاد کرو اسماعیل، ادریس اور ذوالکفل علیہ السلام کو یہ سب صابروں کے گروہ سے تھے"
        },
        {
            "chapter": 21,
            "verse": 86,
            "text": "اور ہم نے داخل فرمایا انھیں اپنی رحمت خاص میں یقیناً وہ نیک بندوں میں سے تھے"
        },
        {
            "chapter": 21,
            "verse": 87,
            "text": "اور یاد کرو ذوالنون کو جب وہ چل دیا غضبناک ہو کر اور یہ خیال کیا کہ ہم اس پر کوئی گرفت نہیں کریں گے پھر اس نے پکارا (تہ در تہ) اندھیروں میں کہ کوئی معبود نہیں سوا تیرے پاک ہے تو بیشک میں ہی قصور واروں سے ہوں"
        },
        {
            "chapter": 21,
            "verse": 88,
            "text": "پس ہم نے انکی پکار کو قبول فرما لیا اور نجات بخشدی انھیں غم (و اندوہ) سے اور یونہی ہم نجات دیا کرتے ہیں مومنوں کو"
        },
        {
            "chapter": 21,
            "verse": 89,
            "text": "اور یاد کرو زکریا علیہ السلام کو جب انھوں نے پکارا اپنے رب کو کہ اے میرے پروردگار! مجھے اکیلا نہ چھوڑ اور تو سب وارثوں سے بہترہے"
        },
        {
            "chapter": 21,
            "verse": 90,
            "text": "تو ہم نے اس کی دعا کو قبول فرما لیا اور اسے یحیی (جیسا فرزند) عطا فرمایا اور ہم نے تندرست کر دیا ان کی خاطر انکی اہلیہ کو ۔ بیشک وہ بہت سبک رو تھے نیکیاں کرنے میں اور پکارا کرتے تھے ہمیں بڑی امید اور خوف سے اور وہ ہمارے سامنے بڑا عجز و نیاز کرتے تھے"
        },
        {
            "chapter": 21,
            "verse": 91,
            "text": "اور یاد کرو اس خاتون کو جس نے محفوظ رکھا اپنی عصمت کو پس ہم نے پھونک دیا ا س میں اپنی روح سے اور ہم نے بنا دیا اسے اور اس کے بیٹے کو (اپنی قدرت کی ) نشانی سارے جہان والوں کے لیے"
        },
        {
            "chapter": 21,
            "verse": 92,
            "text": "(اے ان انبیاء کو ماننے والو!) یہی (توحید ) تمھارا دین ہے جو ایک دین ہے اور میں تمھارا پروردگار ہوں پس میری بندگی کیا کرو"
        },
        {
            "chapter": 21,
            "verse": 93,
            "text": "مگر لوگوں نے پارہ پارہ کر ڈالا اپنے دین کو آپس میں (اخر کار) سب ہماری طرف ہی لوٹنے والے ہیں"
        },
        {
            "chapter": 21,
            "verse": 94,
            "text": "پس جو شخص کرتا رہا کوئی نیک کام بشرطیکہ وہ مومن ہو تو رائیگاں نہیں جانے دیا جائیگا اس کی کوشش کو اور ہم اس کے لیے (اس کے عملوں کو) لکھنے والے ہیں"
        },
        {
            "chapter": 21,
            "verse": 95,
            "text": "اور نا ممکن ہے اس بستی کے لیے جس کو ہم نے برباد کر دیا کہ اس کے باشندے پھر لوٹ کر آئیں"
        },
        {
            "chapter": 21,
            "verse": 96,
            "text": "یہاں تک کہ جب کھول دیے جائیں گے یاجوج اور ماجوج اور وہ ہر بلندی سے بڑی تیزی کے ساتھ نیچے اترنے لگیں گے"
        },
        {
            "chapter": 21,
            "verse": 97,
            "text": "(تب معلوم ہوگا کہ) قریب آگیا ہے سچا وعدہ تو اس وقت تاڑے لگ جائیں گی ۔ نظریں ان لوگوں کی جنھوں نے کفر کیا تھا (کہیں گے) صد حیف! ہم تو غافل رہے اس امر سے بلکہ ہم تو ظالم تھے"
        },
        {
            "chapter": 21,
            "verse": 98,
            "text": "(اے مشرکو!) تم اور جن بتوں کی تم عبادت کیا کرتے ہو اللہ تعالیٰ کو چھوڑ کر سب جہنم کا ایندھن ہوں گے تم اس میں داخل ہونے والے ہو"
        },
        {
            "chapter": 21,
            "verse": 99,
            "text": "(سوچو) اگر یہ خدا ہوتے تو نہ داخل ہوتے جہنم میں ، اور (جھوٹے خدا اور ان کے پجاری) سب اسمیں ہمیشہ رہیں گے"
        },
        {
            "chapter": 21,
            "verse": 100,
            "text": "وہ جہنم میں شدت عذاب سے چیخیں گے اور وہ اس میں اور کچھ نہ سن سکیں گے"
        },
        {
            "chapter": 21,
            "verse": 101,
            "text": "بلاشبہ وہ لوگ جن کے لیے مقدر ہو چکی ہے ہماری طرف سے بھلا ئی وہ وہی اس جہنم سے دور رکھے جائیں گے"
        },
        {
            "chapter": 21,
            "verse": 102,
            "text": "وہ اس کی آہٹ بھی نہ سنیں گے اور وہ ان (نعمتوں) میں جن کی خواہش انھوں نے کی تھی ہمیشہ رہیں گے"
        },
        {
            "chapter": 21,
            "verse": 103,
            "text": "نہ غم ناک کرے گی انھیں وہ بڑی گھبراہٹ اور فرشنے ان کا استقبال کریں گے (انھیں بتائیں گے ) یہی وہ تمھارا دن ہے جس کا تم سے وعدہ کیا گیا تھا"
        },
        {
            "chapter": 21,
            "verse": 104,
            "text": "یاد کرو جس دن ہم لپیٹ دیں گے آسمان کو جیسے لپیٹ دیے جاتے ہیں طومار میں کاغذات جیسے ہم نے آغاذ کیا تھا ابتدائے آفرینش کا اسی طرح ہم اسے لوٹائیں گے ۔ یہ وعدہ (پورا کرنا) ہم پر لازم ہے یقیناً ہم (ایسا) کرنے والے ہیں"
        },
        {
            "chapter": 21,
            "verse": 105,
            "text": "اور بےشک ہم نے لکھ دیا ہے زبور میں پند و موعظت کے (بیان کے ) بعد کہ بلاشبہ زمین کے وارث تو میرے نیک بندے ہوں گے"
        },
        {
            "chapter": 21,
            "verse": 106,
            "text": "یقیناً اس قرآن کی کفایت ہے اس قوم کی (فلاح دارین) کے لیے جو عبادت گزار ہے"
        },
        {
            "chapter": 21,
            "verse": 107,
            "text": "اور نہیں بھیجا ہم نے آپ کو ، مگر سراپا رحمت بنا کر سارے جہانوں کے لیے"
        },
        {
            "chapter": 21,
            "verse": 108,
            "text": "فرما دیجیے کہ میرے پاس تو صرف یہ وحی آئی ہے کہ تمھارا خدا وہی ہے جو ایک خدا ہے پس کیا تم اسلام لانے کے لیے تیار ہو"
        },
        {
            "chapter": 21,
            "verse": 109,
            "text": "اگر وہ پھر بھی روگردانی کریں تو آپ فرمادیجیے کہ میں نے آگاہ کر دیا ہے تمھیں پوری طرح اور میں نہیں سمجھتا کہ قریب ہے یا بعید جس کا تم سے وعدہ کیا گیا ہے"
        },
        {
            "chapter": 21,
            "verse": 110,
            "text": "بیشک اللہ تعالیٰ جانتا ہے جو بات تم بلند آواز سے کہتے ہو اور جانتا ہے جو تم (اپنے دل میں ) چھپاتے ہو"
        },
        {
            "chapter": 21,
            "verse": 111,
            "text": "اور میں کیا جانوں (اس ڈھیل سے ) شاید تمھارا امتحان لینا اور ایک وقت تک تمھیں لطف اندوز کرنا مطلوب ہو"
        },
        {
            "chapter": 21,
            "verse": 112,
            "text": "آپ نے عرض کی میرے رب فیصلہ فرمادے (ہمارے درمیان) حق کے ساتھ اور (اے کفار!) ہمارا رب وہ ہے جو رحمن ہے اسی سے مدد طلب کی جاتی ہے ان باتوں پر جو تم کرتے ہو"
        }
    ]
}
{
    "chapter": 39,
    "verse": 71,
    "text": "စင်စစ်သော်ကား \"ကာဖိရ်\" သွေဖည် ငြင်းပယ်ခဲ့ကြကုန်သောသူတို့သည် \"ဂျဟန္နမ်\" ငရဲဘုံသို့ အုပ်စုလိုက် မောင်းနှင်ခြင်းကို ခံကြရပေမည်။ နောက်ဆုံးတွင် ၎င်းတို့သည် ယင်း \"ဂျဟန္နမ်\" ငရဲဘုံသို့ ရောက်ရှိလာခဲ့ကြသောအခါ ယင်း\"ဂျဟန္နမ်\" ငရဲဘုံ၏ တံခါးများသည် ဖွင့်ပေးခြင်းကို ခံကြရပေမည်။ ထိုမှတစ်ပါး ယင်း \"ဂျဟန္နမ်\"ငရဲဘုံကို စောင့်ကြပ်သူ(ကောင်းကင်တမန်)တို့က ၎င်းတို့အား \"အသင်တို့ထံ အသင်တို့အနက်မှပင် အကြင် \"ရစူလ်\" တမန်တော်များ ရောက်ရှိလာခဲ့ကြသည် မဟုတ်လော၊ ထိုရစူလ်တမန်တော်များသည် အသင်တို့ရှေ့ဝယ် အသင်တို့အား ဖန်ဆင်းမွေးမြူတော်မူသော အရှင်မြတ်၏အာယတ်တော်များကိုလည်း ဖတ်ကြားခဲ့ကြလေ၏။ ထိုမှတစ်ပါး အသင်တို့အား ဤနေ့နှင့် အသင်တို့ဆုံစည်းကြရမည်ကိုလည်း သတိပေးနှိုးဆော်ကြကုန်၏။\" ဟုပြောဆိုကြပေမည်။ (ထိုအခါ) ၎င်းတို့က \"ဟုတ်ပေသည်။ သို့ရာတွင် \"ကာဖိရ်\" သွေဖည်ငြင်းပယ်ကြကုန်သော သူတို့အပေါ်၌ ပြစ်ဒဏ်၏ အမိန့်တော်သည် အတည်ဖြစ်ခဲ့ချေပြီ\"ဟု ပြောဆို(ပြန်ကြား)ခဲ့ကြပေမည်။"
}
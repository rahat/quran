{
    "pages": [
        {
            "chapter": 73,
            "verse": 20,
            "text": "२०. निःसंशय, तुमचा पालनकर्ता चांगल्या प्रकारे जाणतो की तुम्ही आणि तुमच्यासोबत असलेल्या लोकांचा एक समूह सुमारे दोन तृतियांश रात्रीला आणि अर्ध्या रात्रीला आणि एक तृतियांश रात्रीला (तहज्जुदच्या नमाजसाठी) उभे राहतात, आणि रात्र-दिवसाचे पूर्ण अनुमान अल्लाहलाच आहे. तो (चांगल्या प्रकारे) जाणतो की तुम्ही ते मुळीच निभावू शकणार नाहीत, तेव्हा त्याने तुमच्यावर कृपा केली, यास्तव जेवढे कुरआन पठण करणे तुम्हाला सहज असेल, तेवढेच पठण करा. तो जाणतो की तुमच्यापैकी काही रोगीही असतील, दुसरे काही जमिनीवर हिंडून फिरून अल्लाहची कृपा (अर्थात रोजीरोटी) शोधतील आणि काही अल्लाहच्या मार्गात जिहादही करतील, तेव्हा तुम्ही जेवढे (कुरआन) पठण सहजपणे करू शकता, तेवढे करा, आणि नमाज नियमितपणे पढत राहा आणि जकात (देखील) देत राहा, आणि अल्लाहला चांगले कर्ज द्या, आणि जी नेकी (सत्कर्मे) तुम्ही आपल्या स्वतःसाठी पुढे पाठवाल ती अल्लाहच्या ठिकाणी सर्वोत्तमरित्या मोबदल्यात अधिक प्राप्त कराल. आणि अल्लाहजवळ माफी मागत राहा. निःसंशय, अल्लाह मोठा माफ करणारा, दया करणारा आहे"
        },
        {
            "chapter": 74,
            "verse": 1,
            "text": "१. हे वस्त्र पांघरूण घेणारे"
        },
        {
            "chapter": 74,
            "verse": 2,
            "text": "२. उभे राहा आणि खबरदार करा"
        },
        {
            "chapter": 74,
            "verse": 3,
            "text": "३. आणि आपल्या पालनकर्त्याचीच महिमा वर्णन करा"
        },
        {
            "chapter": 74,
            "verse": 4,
            "text": "४. आणि आपल्या वस्त्रांना पवित्र (स्वच्छ शुद्ध) राखत जा"
        },
        {
            "chapter": 74,
            "verse": 5,
            "text": "५. आणि अपवित्रता (मलीनता) सोडून द्या"
        },
        {
            "chapter": 74,
            "verse": 6,
            "text": "६. आणि उपकार करून जास्त प्राप्त करून घेण्याची इच्छा धरू नका"
        },
        {
            "chapter": 74,
            "verse": 7,
            "text": "७. आणि आपल्या पालनकर्त्याच्या मार्गात धैर्य-संयम राखा"
        },
        {
            "chapter": 74,
            "verse": 8,
            "text": "८. तर जेव्हा सूर (शंख) फुंकला जाईल"
        },
        {
            "chapter": 74,
            "verse": 9,
            "text": "९. तर तो दिवस अतिशय कठीण दिवस असेल"
        },
        {
            "chapter": 74,
            "verse": 10,
            "text": "१०. (जो) काफिरांकरिता सहज - सोपा नसेल"
        },
        {
            "chapter": 74,
            "verse": 11,
            "text": "११. मला आणि त्याला सोडून द्या, ज्याला मी एकटा निर्माण केले"
        },
        {
            "chapter": 74,
            "verse": 12,
            "text": "१२. आणि त्याला खूप धन देऊन ठेवले आहे"
        },
        {
            "chapter": 74,
            "verse": 13,
            "text": "१३. आणि हजर राहणारे पुत्र देखील"
        },
        {
            "chapter": 74,
            "verse": 14,
            "text": "१४. आणि मी त्याला पुष्कळशी व्यापकता (संपन्नता) देऊन ठेवली आहे"
        },
        {
            "chapter": 74,
            "verse": 15,
            "text": "१५. तरीही तो इच्छा बाळगतो की मी त्याला आणखी जास्त द्यावे"
        },
        {
            "chapter": 74,
            "verse": 16,
            "text": "१६. कदापि नाही, तो आमच्या आयतींचा विरोधक आहे"
        },
        {
            "chapter": 74,
            "verse": 17,
            "text": "१७. लवकरच मी त्याला कठीण चढ चढविन"
        }
    ]
}
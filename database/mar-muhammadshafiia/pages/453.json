{
    "pages": [
        {
            "chapter": 38,
            "verse": 1,
            "text": "१. साद, या बोध उपदेशपूर्ण कुरआनाची शपथ"
        },
        {
            "chapter": 38,
            "verse": 2,
            "text": "२. परंतु काफिर (इन्कारी लोक) घमेंड आणि विरोधात पडले आहेत.१"
        },
        {
            "chapter": 38,
            "verse": 3,
            "text": "३. आम्ही याच्यापूर्वीही अनेक जनसमूहांना नष्ट करून टाकले, त्यांनी प्रत्येक प्रकारे आरडाओरड केली, परंतु ती वेळ सुटकेची नव्हती"
        },
        {
            "chapter": 38,
            "verse": 4,
            "text": "४. आणि काफिर लोकांना या गोष्टीबद्दल आश्चर्य वाटले की त्यांच्यापैकीच एक खबरदार करणारा आला आणि म्हणू लागले की हा जादूगार आणि खोटारडा आहे"
        },
        {
            "chapter": 38,
            "verse": 5,
            "text": "५. काय याने एवढ्या साऱ्या आराध्य दैवतांना एकच दैवत (माबूद) बनवून टाकले, खरोखर ही मोठा विचित्र गोष्ट आहे"
        },
        {
            "chapter": 38,
            "verse": 6,
            "text": "६. त्यांचे सरदार (प्रमुख) असे बोलत निघून जाऊ लागले, जा, आपल्या दैवतांवर मजबूत (अटळ) राहा. निःसंशय, या गोष्टीत काहीतरी उद्दिष्ट (स्वार्थ) आहे"
        },
        {
            "chapter": 38,
            "verse": 7,
            "text": "७. आम्ही तर ही गोष्ट प्राचीन धर्मांमध्येही ऐकली नाही काही नाही, ही केवळ मनाने रचलेली गोष्टी आहे"
        },
        {
            "chapter": 38,
            "verse": 8,
            "text": "८. काय आम्ही सर्वांपैकी त्याच्यावरच (अल्लाहची) वहयी अवतरित केली गेली? वस्तुतः हे लोक माझ्या वहयी (प्रकाशना) बाबत संशयग्रस्त आहेत,१ किंबहुना (खरेतर) त्यांनी माझ्या शिक्षा यातनेची गोडी अद्याप चाखलीच नाही"
        },
        {
            "chapter": 38,
            "verse": 9,
            "text": "९. काय त्यांच्याजवळ, तुमच्या वर्चस्वशाली, भरपूर प्रदान करणाऱ्या पालनकर्त्याच्या कृपेचे खजीने आहेत"
        },
        {
            "chapter": 38,
            "verse": 10,
            "text": "१०. किंवा आकाश आणि धरती आणि त्यांच्या दरम्यानच्या प्रत्येक गोष्टीचे राज्य त्यांचेच आहे, असे आहे तर दोऱ्या ताणून (आकाशात) चढून जावे"
        },
        {
            "chapter": 38,
            "verse": 11,
            "text": "११. हेदेखील (विशाल) सैन्यांपैकी पराभूत (लहानसे) सैन्य आहे"
        },
        {
            "chapter": 38,
            "verse": 12,
            "text": "१२. त्यांच्या पूर्वीही नूहचा जनसमूह आणि आदचा जनसमूह आणि खिळे (मेखां) वाल्या फिरऔनने खोटे ठरविले होते"
        },
        {
            "chapter": 38,
            "verse": 13,
            "text": "१३. आणि समूद व लूत जनसमूहाने आणि वनात राहणाऱ्यांनीही, हीच विशाल सैन्ये होती"
        },
        {
            "chapter": 38,
            "verse": 14,
            "text": "१४. यांच्यापैकी एक देखील असा नव्हता, ज्याने पैगंबरांना खोटे ठरविले नसेल, तेव्हा माझा अज़ाब त्यांच्यावर लागू झाला"
        },
        {
            "chapter": 38,
            "verse": 15,
            "text": "१५. आणि त्यांना केवळ एका तीव्र (भयंकर) चित्काराची प्रतीक्षा आहे, ज्यात कसलाही अडथळा (आणि विलंब) नाही"
        },
        {
            "chapter": 38,
            "verse": 16,
            "text": "१६. आणि (ते) म्हणाले की हे आमच्या पालनकर्त्या! आमचा वाटा तू आम्हाला हिशोबाच्या दिवसापूर्वीच प्रदान कर"
        }
    ]
}
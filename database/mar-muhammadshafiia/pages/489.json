{
    "pages": [
        {
            "chapter": 42,
            "verse": 52,
            "text": "५२. आणि याच प्रकारे आम्ही तुमच्याकडे आपल्या आदेशाने रुह (आत्मा) अवतरित केला आहे. तुम्ही त्यापूर्वी हेही जाणत नव्हते की ग्रंथ आणि ईमान काय आहे? परंतु आम्ही त्यास नूर (दिव्य प्रकाश) बनविले. त्याच्याद्वारे आपल्या दासांपैकी, ज्याला इच्छितो, मार्गदर्शन करतो. निःसंशय तुम्ही सत्य मार्ग दाखवित आहात"
        },
        {
            "chapter": 42,
            "verse": 53,
            "text": "५३. त्या अल्लाहच्या मार्गाचे ज्याच्या स्वामीत्वात आकाशांची आणि धरतीची प्रत्येक वस्तू आहे. खबरदार असा, समस्त कार्ये - अल्लाहकडेच परततात"
        },
        {
            "chapter": 43,
            "verse": 1,
            "text": "१. हा - मीम"
        },
        {
            "chapter": 43,
            "verse": 2,
            "text": "२. शपथ आहे या स्पष्ट ग्रंथाची"
        },
        {
            "chapter": 43,
            "verse": 3,
            "text": "३. आम्ही यास अरबी भाषेचा कुरआन बनविला आहे, यासाठी की तुम्ही समजून घ्यावे"
        },
        {
            "chapter": 43,
            "verse": 4,
            "text": "४. आणि निःसंशय, हा सुरक्षित ग्रंथात आहे आणि आमच्या निकट उच्च दर्जाचा आहे. बुद्धी-कौशल्यपूर्ण आहे"
        },
        {
            "chapter": 43,
            "verse": 5,
            "text": "५. काय आम्ही या सदुपदेशाला तुमच्यापासून या कारणास्तव हटवावे की तुम्ही मर्यादा ओलांडणारे लोक आहात"
        },
        {
            "chapter": 43,
            "verse": 6,
            "text": "६. आणि आम्ही पूर्वीच्या जनसमूहांमध्येही अनेक पैगंबर पाठविले"
        },
        {
            "chapter": 43,
            "verse": 7,
            "text": "७. आणि जो देखील पैगंबर त्यांच्याजवळ आला, त्यांनी त्याची थट्टाच उडविली"
        },
        {
            "chapter": 43,
            "verse": 8,
            "text": "८. तेव्हा आम्ही त्यांच्यापेक्षा जास्त शक्तिशाली लोकांना नष्ट करून टाकले आणि पूर्वीच्या लोकांची उदाहरणे दिली गेली आहेत"
        },
        {
            "chapter": 43,
            "verse": 9,
            "text": "९. आणि जर तुम्ही त्यांना विचाराल की आकाशांना व धरतीला कोणी निर्माण केले, तर निःसंशय त्यांचे उत्तर हेच असेल की, त्यांना सर्वांत जबरदस्त आणि सर्वाधिक ज्ञान बाळगणाऱ्या (अल्लाह) नेच निर्माण केले आहे"
        },
        {
            "chapter": 43,
            "verse": 10,
            "text": "१०. (तोच आहे) ज्याने तुमच्यासाठी जमिनीला बिछाईत (आणि अंथरुण) बनविले आणि तिच्यात तुमच्यासाठी रस्ते बनविले, यासाठी की तुम्ही मार्ग प्राप्त करून घ्यावा"
        }
    ]
}
{
    "pages": [
        {
            "chapter": 23,
            "verse": 28,
            "text": "२८. जेव्हा तुम्ही आणि तुमचे साथीदार नौकेत चांगल्या प्रकारे स्वार व्हाल तेव्हा म्हणा, समस्त स्तुती-प्रशंसा अल्लाहकरिता आहे ज्याने आम्हा लोकांना अत्याचारी जनसमूहापासून मुक्ती दिली"
        },
        {
            "chapter": 23,
            "verse": 29,
            "text": "२९. आणि दुआ (प्रार्थना) करा, हे माझ्या पालनकर्त्या! मला सुरक्षितपणे उतरव आणि तूच उत्तम रीतीने उतरविणारा आहेस"
        },
        {
            "chapter": 23,
            "verse": 30,
            "text": "३०. निःसंशय, या (घटने) त मोठमोठी बोधचिन्हे आहेत आणि निश्चितच आम्ही कसोटी घेणारे आहोत"
        },
        {
            "chapter": 23,
            "verse": 31,
            "text": "३१. मग त्यांच्यानंतर आम्ही दुसरे समुदाय देखील निर्माण केले"
        },
        {
            "chapter": 23,
            "verse": 32,
            "text": "३२. मग त्यांच्यात, त्यांच्यामधून पैगंबरही पाठविला (या आवाहनासह) की तुम्ही सर्व अल्लाहची उपासना करा, त्याच्याखेरीज तुमचा दुसरा कोणी उपास्य नाही, तेव्हा तुम्ही भय का नाही बाळगत"
        },
        {
            "chapter": 23,
            "verse": 33,
            "text": "३३. आणि जनसमूहाच्या सरदारांनी उत्तर दिले, जे कुप्र (इन्कार) करीत असत आणि आखिरतच्या भेटीस खोटे ठरवित असत आणि आम्ही त्यांना ऐहिक जीवनात सुखी ठेवले होते, म्हणू लागले, हा तर तुमच्यासारखाच एक मनुष्य आहे. जे तुम्ही खाता तेच तो खातो आणि जे पाणी तुम्ही पिता, तेच तो देखील पितो"
        },
        {
            "chapter": 23,
            "verse": 34,
            "text": "३४. आणि जर तुम्ही आपल्यासारख्याच माणसाचे आज्ञापालन मान्य करून घेतले तर निश्चितच तुम्ही मोठ्या तोट्यात आहात"
        },
        {
            "chapter": 23,
            "verse": 35,
            "text": "३५. काय हा तुम्हाला या गोष्टीचे वचन देतो की जेव्हा तुम्ही मेल्यावर केवळ माती आणि हाडे बनून राहाल, तर तुम्ही पुन्हा जिवंत केले जाल"
        },
        {
            "chapter": 23,
            "verse": 36,
            "text": "३६. नव्हे. दूर आणि अतिशय दूर आहे ती गोष्ट, जिचे वचन तुम्हाला दिले जात आहे"
        },
        {
            "chapter": 23,
            "verse": 37,
            "text": "३७. जीवन तर केवळ याच जगाचे जीवन आहे, ज्यात आम्ही मरत जगत असतो हे नव्हे की आम्हाला (मेल्यानंतर) पुन्हा उठविले जाईल"
        },
        {
            "chapter": 23,
            "verse": 38,
            "text": "३८. हा तर तो मनुष्य आहे, ज्याने अल्लाहवर असत्य रचले आहे. आम्ही तर याच्यावर ईमान राखणार नाही"
        },
        {
            "chapter": 23,
            "verse": 39,
            "text": "३९. पैगंबराने दुआ (प्रार्थना) केली, हे पालनकर्त्या! यांनी मला खोटे ठरविले आहे, तेव्हा तू माझी मदत कर"
        },
        {
            "chapter": 23,
            "verse": 40,
            "text": "४०. उत्तर मिळाले की, लवकरच हे आपल्या कृतकर्मांवर पश्चात्ताप करतील"
        },
        {
            "chapter": 23,
            "verse": 41,
            "text": "४१. शेवटी न्यायाच्या नियमानुसार एका भयंकर आवाजाने त्यांना येऊन धरले आणि आम्ही त्यांना केरकचरा करून टाकले. तेव्हा अशा अत्याचारी लोकांकरिता लांबचे अंतर असो"
        },
        {
            "chapter": 23,
            "verse": 42,
            "text": "४२. मग त्यांच्यानंतर आम्ही दुसरेही जनसमूह निर्माण केले"
        }
    ]
}
{
    "pages": [
        {
            "chapter": 4,
            "verse": 163,
            "text": "Biz, Nuh'a ve ondan sonra gelen peygamberlere vahyettiğimiz gibi, sana da vahyettik. Nitekim İbrahim'e, İsma'il'e, İshak'a, Ya'kub'a, sıbtlara, Îsa'ya, Eyyub'a, Yunus'a, Harun'a, Süleyman'a da vahyetmiş ve Davud'a da Zebur'u vermiştik"
        },
        {
            "chapter": 4,
            "verse": 164,
            "text": "Daha önce sana anlattığımız elçilere ve sana anlatmadığımız elçilere de (vahyetmiştik). Ve Allah Musa'ya da konuşmuştu"
        },
        {
            "chapter": 4,
            "verse": 165,
            "text": "(Bunları) Müjdeleyici ve uyarıcı elçiler olarak (gönderdik) ki, elçiler geldikten sonra insanların Allah'a karşı bahaneleri kalmasın. Allah üstündür, hüküm ve hikmet sahibidir"
        },
        {
            "chapter": 4,
            "verse": 166,
            "text": "Allah, sana indirdiğini kendi bilgisiyle indirmiş olduğuna şahidlik eder. Melekler de (buna) şahidlik ederler. Allah'ın şahidliği de (bir şeyin gerçekliği için) kafidir"
        },
        {
            "chapter": 4,
            "verse": 167,
            "text": "(Sana gelenleri) İnkar edip Allah yolundan menedenler, hakikaten uzak bir sapıklığa düşmüşlerdir"
        },
        {
            "chapter": 4,
            "verse": 168,
            "text": "O inkar edip zulmedenler var ya, Allah onları ne bağışlayacak, ne de yola iletecektir"
        },
        {
            "chapter": 4,
            "verse": 169,
            "text": "Sadece cehennemin yoluna (iletecek ve) orada sürekli kalacaklardır. Bu da Allah'a çok kolaydır"
        },
        {
            "chapter": 4,
            "verse": 170,
            "text": "Ey İnsanlar, Elçi size, Rabbinizden gerçeği getirdi. Kendi yararınıza olarak (ona) inanın. Eğer inkar ederseniz, bilin ki göklerde ve yerde olanlar Allah'ındır. Allah bilendir, hüküm ve hikmet sahibidir"
        }
    ]
}
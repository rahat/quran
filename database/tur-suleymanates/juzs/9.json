{
    "juzs": [
        {
            "chapter": 7,
            "verse": 88,
            "text": "Kavminden büyüklük taslayan ileri gelenler dediler ki: \"Ey Şu'ayb, mutlaka seni ve seninle beraber inananları kentimizden çıkarırız, ya da dinimize dönersiniz!\" Dedi ki: \"İstemesek de mi (bizi yurdumuzdan çıkaracak veya dinimizden döndüreceksiniz)"
        },
        {
            "chapter": 7,
            "verse": 89,
            "text": "Allah, bizi sizin dininizden kurtardıktan sonra eğer tekrar ona dönersek, Allah'ın üzerine yalan atmış oluruz. Rabbimiz Allah, dilemedikten sonra o(sizin dediğiniz di)ne dönmemiz, bizim için olur şey değildir. Rabbimiz, bilgice her şeyi kuşatmıştır. Biz Allah'a dayanmışız. (Ey) Rabbimiz, bizimle kavmimizin arasın(daki iş)i gerçekle aç(ığa çıkar). Muhakkak ki sen (gerçekleri) aç(ığa çıkar)anlanın en iyisisin"
        },
        {
            "chapter": 7,
            "verse": 90,
            "text": "Kavminden inkar eden ileri gelenler dediler ki: \"Eğer Şu'ayb'e uyarsanız muhakkak siz ziyana uğrarsınız"
        },
        {
            "chapter": 7,
            "verse": 91,
            "text": "Derken o müthiş sarsıntı onları yakalayıverdi, yurtlarında diz üstü çökekaldılar"
        },
        {
            "chapter": 7,
            "verse": 92,
            "text": "Şu'ayb'i yalanlayanlar, sanki yurtlarında hiç oturmamış gibi oldular. Şu'ayb'i yalanlayanlar... işte ziyana uğrayanlar, onlar oldular"
        },
        {
            "chapter": 7,
            "verse": 93,
            "text": "(Şu'ayb), onlardan öteye döndü de: \"Ey kavmim dedi, ben size Rabbimin mesajlarını duyurdum ve size öğüt verdim, artık kafir bir kavme nasıl acırım"
        },
        {
            "chapter": 7,
            "verse": 94,
            "text": "Biz hangi ülkeye bir peygamber gönderdiysek, onun halkını -yalvarıp yakarsınlar diye- mutlaka yoksulluk ve darlıkla sıkmışızdır"
        },
        {
            "chapter": 7,
            "verse": 95,
            "text": "Sonra kötülüğü değiştirip yerine iyilik getirdik de (insanlar) çoğaldılar ve: \"Atalarımıza da darlık ve sevinç dokunmuştu (onlar da üzüntülü ve sevinçli günler geçirmişlerdi).\" dediler (de olaylardan ibret alıp şükretmediler). Biz de onları, hiç farkında olmadıkları bir sırada ansızın yakaladık"
        },
        {
            "chapter": 7,
            "verse": 96,
            "text": "ülkelerin halkı inanıp (kötülüklerden) korunsalardı, elbette üzerlerine gökten ve yerden bolluklar açardık; fakat yalanladılar, biz de onları kazandıklarıyle yakaladık"
        },
        {
            "chapter": 7,
            "verse": 97,
            "text": "Peki (o) ülkelerin halkı, geceleyin uyurlarken azabımızın kendilerine gelmeyeceğinden emin midirler"
        },
        {
            "chapter": 7,
            "verse": 98,
            "text": "Ya da (o) ülkelerin halkı, kuşluk vakti eğlenirlerken azabımızın onlara gelmeyeceğinden emin midirler"
        },
        {
            "chapter": 7,
            "verse": 99,
            "text": "Allah'ın tuzağından (kurtulacaklarına) emin mi oldular? Ziyana uğrayan topluluktan başkası, Allah'ın tuzağın(a yakalanmayacağın)dan emin olamaz"
        },
        {
            "chapter": 7,
            "verse": 100,
            "text": "(Geçmiştekilerin başlarına gelenler), sahiplerinden sonra şu toprağa varis olanları yola getirmedi mi (hala anlamadılar mı) ki biz dilesek, kendilerini de günahlarıyle cezalandırırız ve kalblerini mühürleriz, artık hiç işitmezler"
        },
        {
            "chapter": 7,
            "verse": 101,
            "text": "İşte o ülkeler; sana onların haberlerinden bir kısmını anlatıyoruz. Andolsun, elçileri onlara açık deliller getirmişlerdi. Fakat önceden yalanladıklarından ötürü, inanmak istemediler. İşte Allah, kafirlerin kalblerini böyle mühürler"
        },
        {
            "chapter": 7,
            "verse": 102,
            "text": "Onların çoklarını yoldan çıkmış bulduk ama, çoklarında sözde durma diye bir şey bulmadık"
        },
        {
            "chapter": 7,
            "verse": 103,
            "text": "Onlardan sonra Musa'yı ayetlerimizle Fir'avn'a ve onun ileri gelen adamlarına gönderdik, ayetlerimize haksızlık ettiler; fakat bak, bozguncuların sonu nasıl oldu"
        },
        {
            "chapter": 7,
            "verse": 104,
            "text": "Musa dedi ki: \"Ey Fir'avn, ben alemlerin Rabbi tarafından gönderilmiş bir elçiyim"
        },
        {
            "chapter": 7,
            "verse": 105,
            "text": "Allah'a karşı gerçekten başkasını söylememek, benim üzerime borçtur. Size Rabbinizden açık bir delil getirdim, artık İsrail oğullarını benimle gönder"
        },
        {
            "chapter": 7,
            "verse": 106,
            "text": "(Fir'avn) dedi. \"Eğer bir ayet (mu'cize) getirmiş isen, hakikaten doğru söylüyorsan göster onu bakalım"
        },
        {
            "chapter": 7,
            "verse": 107,
            "text": "Bunun üzerine (Musa), asasını attı, birden o, açıkça bir ejderha (oluverdi)"
        },
        {
            "chapter": 7,
            "verse": 108,
            "text": "Ve elini (böğründen) çıkardı, birden o, bakanlar için, bembeyaz parlayan bir şey oldu"
        },
        {
            "chapter": 7,
            "verse": 109,
            "text": "Fir'avn kavminden ileri gelen bir topluluk dediler ki: \"Bu, çok bilgili bir büyücüdür"
        },
        {
            "chapter": 7,
            "verse": 110,
            "text": "Sizi yurdunuzdan çıkarmak istiyor, ne buyurursunuz"
        },
        {
            "chapter": 7,
            "verse": 111,
            "text": "Onu da kardeşini de beklet, dediler, şehirlere toplayıcılar yolla"
        },
        {
            "chapter": 7,
            "verse": 112,
            "text": "Bütün bilgili büyücüleri (toplayıp) sana getirsinler"
        },
        {
            "chapter": 7,
            "verse": 113,
            "text": "Büyücüler Fir'avn'a gelip: \"Eğer üstün gelen biz olursak, elbet bize bir mükafat var, değil mi?\" dediler"
        },
        {
            "chapter": 7,
            "verse": 114,
            "text": "(Fir'avn): \"Evet, dedi, hem de siz (benim) yakınlar(ım)dan(olacak)sınız"
        },
        {
            "chapter": 7,
            "verse": 115,
            "text": "Dediler ki \"Ey Musa, sen mi (önce hünerini ortaya) atacaksın, yoksa (önce) atanlar biz mi olalım"
        },
        {
            "chapter": 7,
            "verse": 116,
            "text": "Siz atın dedi. (Hünerlerini ortaya) atınca, insanların gözlerini büyülediler, onları ürküttüler ve büyük bir büyü (ortaya) getirdiler"
        },
        {
            "chapter": 7,
            "verse": 117,
            "text": "Biz de Musa'ya: \"Asanı at!\" diye vahyettik. Bir de baktılar ki o, onların uydurduklarını yakalayıp yutuyor. (Musa'nın ejderha olan değneği, büyücülerin büyülerini yutup yok etmişti)"
        },
        {
            "chapter": 7,
            "verse": 118,
            "text": "Gerçek ortaya çıktı ve onların bütün yaptıkları batıl oldu"
        },
        {
            "chapter": 7,
            "verse": 119,
            "text": "Orada yenildiler, küçük düştüler"
        },
        {
            "chapter": 7,
            "verse": 120,
            "text": "Ve büyücüler secdeye kapandılar"
        },
        {
            "chapter": 7,
            "verse": 121,
            "text": "Alemlerin Rabbine inandık! dediler"
        },
        {
            "chapter": 7,
            "verse": 122,
            "text": "Musa ve Harun'un Rabbine"
        },
        {
            "chapter": 7,
            "verse": 123,
            "text": "Fir'avn: \"Ben size izin vermeden ona inandınız mı?\" dedi. \"Bu, bir tuzaktır, şehirde bu tuzağı kurdunuz ki, halkını oradan çıkarasınız, ama yakında (başınıza gelecekleri) bileceksiniz"
        },
        {
            "chapter": 7,
            "verse": 124,
            "text": "Elbette ellerinizi ve ayaklarınızı çaprazlama keseceğim, sonra hepinizi (hurma dallarına) asacağım"
        },
        {
            "chapter": 7,
            "verse": 125,
            "text": "Dediler ki: \"Biz zaten Rabbimize döneceğiz"
        },
        {
            "chapter": 7,
            "verse": 126,
            "text": "Rabbimizin, bize gelmiş olan ayetlerine inandığımız için bizden öc alıyorsun. (Ey) Rabbimiz, üzerimize sabır boşalt ve bizi müslümanlar olarak öldür"
        },
        {
            "chapter": 7,
            "verse": 127,
            "text": "Fir'avn kavminden ileri gelen bir topluluk dedi ki: \"Musa'yı ve kavmini bırakıyorsun ki, seni ve tanrılarını terk edip yeryüzünde bozgunculuk mu yapsınlar?\" (Fir'avn): \"Biz onların oğullarını öldüreceğiz, kadınlarını sağ bırakacağız. Biz daima onların üstünde eziciler olacağız!\" dedi"
        },
        {
            "chapter": 7,
            "verse": 128,
            "text": "Musa, kavmine; \"Allah'tan yardım isteyin, sabredin!\" dedi; yeryüzü Allah'ındır, onu kullarından dilediğine verir. Sonuç, korunanlarındır"
        },
        {
            "chapter": 7,
            "verse": 129,
            "text": "(Ey Musa), sen bize gelmezden önce de, sen bize geldikten sonra da bize işkence edildi. dediler. (Musa) dedi: \"Umulur ki Rabbiniz düşmanınızı yok eder ve onların yerine sizi yeryüzüne hakim kılar da nasıl hareket edeceğinize bakar"
        },
        {
            "chapter": 7,
            "verse": 130,
            "text": "Andolsun biz, Fir'avn ailesini tuttuk, öğüt alsınlar diye yıllarca kıtlıkla ve ürünleri azaltmakla sıktık"
        },
        {
            "chapter": 7,
            "verse": 131,
            "text": "Onlara bir iyilik geldiği zaman: \"Bu, bizimdir (kendi becerimizle bunu elde ettik)\" derler; kendilerine bir kötülük ulaşırsa, Musa ve onunla beraber olanları uğursuz sayarlar(onların yüzünden belaya uğradıklarını sanırlar)dı. İyi bilinki, onların uğursuzluğu Allah katındadır, fakat çokları bilmezler"
        },
        {
            "chapter": 7,
            "verse": 132,
            "text": "Ve dediler ki: \"bizi büyülemek için ne kadar mu'cize getirirsen getir, biz sana inanacak değiliz"
        },
        {
            "chapter": 7,
            "verse": 133,
            "text": "Biz de onların üzerine ayrı ayrı mu'cizeler olarak Tufan, Çekirge, Kımıl (haşerat), Kurbağalar ve Kan gönderdik; ama yine büyüklük tasladılar ve suçlu bir topluluk oldular"
        },
        {
            "chapter": 7,
            "verse": 134,
            "text": "Üzerlerine azab çökünce: \"Ey Musa, dediler, sana verdiği söz uyarınca bizim için Rabbine du'a et; eğer bizden azabı kaldırırsan, muhakkak sana inanacağız ve mutlaka İsrail oğullarını seninle beraber göndereceğiz"
        },
        {
            "chapter": 7,
            "verse": 135,
            "text": "Biz onlardan, geçirecekleri bir süreye kadar azabı kaldırınca, hemen yeminlerini bozmağa başladılar"
        },
        {
            "chapter": 7,
            "verse": 136,
            "text": "Biz de onlardan öc aldık, onları yemm(su)da boğduk! Çünkü onlar, ayetlerimizi yalanlamışlardı ve onları umursamaz olmuşlardı"
        },
        {
            "chapter": 7,
            "verse": 137,
            "text": "Hor görülüp ezilmekte olan milleti de içini bereketlerle donattığımız yerin, doğularına ve batılarına mirasçı kıldık. Rabbinin İsrail oğullarına verdiği güzel söz, sabretmeleri yüzünden tam yerine geldi. Fir'avn'ın ve kavminin yapageldiği şeyleri ve yükseltmekte oldukları sarayları (ve bahçeleri) de yıktık"
        },
        {
            "chapter": 7,
            "verse": 138,
            "text": "İsrail oğullarını denizden geçirdik, kendilerine mahsus birtakım putlara tapan bir kavme rastladılar: \"Ey Musa, dediler, (bak) bunların nasıl tanrıları var, bize de öyle bir tanrı yap!\" (Musa) dedi: \"Siz, gerçekten cahil bir toplumsunuz"
        },
        {
            "chapter": 7,
            "verse": 139,
            "text": "Şunların içinde bulundukları (din) yıkılmıştır ve yaptıkları şeyler boşa çıkmıştır"
        },
        {
            "chapter": 7,
            "verse": 140,
            "text": "Allah, sizi alemlere üstün yapmış iken size Allah'tan başka bir tanrı mı arayayım? dedi"
        },
        {
            "chapter": 7,
            "verse": 141,
            "text": "(Ey İsrail oğulları), hatırlayın o zamanı ki biz sizi Fir'avn ailesinden kurtarmıştık. Onlar size azabın en kötüsünü yapıyorlardı: \"Oğullarınızı öldürüyor, kadınlarınızı sağ bırakıyorlardı. Bunda, size Rabbiniz tarafından büyük bir imtihan vardı"
        },
        {
            "chapter": 7,
            "verse": 142,
            "text": "Musa ile otuz gece (bana ibadet etmesi için) sözleştik ve buna on gece daha kattık. Böylece Rabbinin tayin ettiği vakit, kırk geceye tamamlandı. Musa, kardeşi Harun'a dedi ki: \"Kavmim içinde benim yerime geç, ıslah et, bozguncuların yoluna uyma"
        },
        {
            "chapter": 7,
            "verse": 143,
            "text": "Musa, tayin ettiğimiz vakitte bizimle buluşmağa gelip de Rabbi ona konuşunca: \"Rabbim, bana görün, sana bakayım!\" dedi. (Rabbi) buyurdu ki: \"Sen beni göremezsin; fakat dağa bak, eğer o yerinde durursa, sen de beni göreceksin!\" Rabbi dağa görününce onu darmadağın etti ve Musa da baygın düştü. Ayılınca: \"Sen yücesin, sana tevbe ettim, ben inananların ilkiyim!\" dedi"
        },
        {
            "chapter": 7,
            "verse": 144,
            "text": "(Allah) buyurdu ki: \"Ey Musa, Ben mesajlarımla ve konuşmamla seni insanların başına seçtim; sana verdiğimi al ve şükredenlerden ol"
        },
        {
            "chapter": 7,
            "verse": 145,
            "text": "Öğüte ve her şeyin açıklamasına dair ne varsa hepsini Musa için levhalara yazdık: \"Bunları kuvvetle tut, kavmine de emret, bunların en güzelini tutsunlar (bu en güzel buyruklar gereğince amel etsinler); size, yoldan çıkmışların yurdunu (nasıl tarumar ettiğimi) göstereceğim"
        },
        {
            "chapter": 7,
            "verse": 146,
            "text": "Yeryüzünde haksız yere büyüklenenleri ayetlerimden uzaklaştıracağım. Onlar her ayeti görseler de yine ona inanmazlar. Doğru yolu görseler, onu yol edinmezler, ama azgınlık yolunu görseler, onu yol edinirler. Çünkü onlar, ayetlerimizi yalanladılar ve onları umursamaz oldular"
        },
        {
            "chapter": 7,
            "verse": 147,
            "text": "Ayetlerimizi ve ahirete kavuşmayı yalanlayanların eylemleri boşa çıkmıştır. Onlar, yalnız yaptıklarıyle cezalanmıyorlar mı"
        },
        {
            "chapter": 7,
            "verse": 148,
            "text": "Musa kavmi, kendisin(in, Rabbi ile mülakata gitmesin)den sonra kendilerinin zinet takımlarından yapılmış, böğürmesi olan bir buzağı heykelini (tanrı diye) benimsediler. Görmediler mi ki o, ne kendilerine söz söylüyor, ne de onlara yol gösteriyor? Onu benimsediler ve zalimler(den) oldular"
        },
        {
            "chapter": 7,
            "verse": 149,
            "text": "Ne zaman ki (pişmanlıklarından ötürü) başları elleri arasına düşürüldü ve kendilerinin gerçekten sapmış olduklarını gör(üp anla)dılar, dediler ki: \"Eğer Rabbimiz bize acımaz ve bizi bağışlamazsa, elbette ziyana uğrayanlardan oluruz"
        },
        {
            "chapter": 7,
            "verse": 150,
            "text": "Musa, kavmine kızgın ve üzgün bir halde dönünce: \"Benden sonra arkamdan ne kötü işler yaptınız? Rabbinizin emrini (beklemeyip) acele mi ettiniz?\" dedi, levhaları yere attı ve kardeşinin başını tutup kendine doğru çekmeye başladı. (Kardeşi): \"Anamın oğlu, dedi, bu insanlar beni hırpaladılar, az daha beni öldürüyorlardı. (Ne olur) düşmanları üstüme güldürme, beni bu zalim kavimle beraber tutma"
        },
        {
            "chapter": 7,
            "verse": 151,
            "text": "(Musa): \"Rabbim, dedi, beni ve kardeşimi bağışla, bizi rahmetinin içine sok, merhametlilerin en merhametlisi sensin"
        },
        {
            "chapter": 7,
            "verse": 152,
            "text": "Buzağıyı (tanrı diye) benimseyenlere, muhakkak Rablerinden bir öfke ve dünya hayatında bir alçaklık erişecektir! İşte biz iftiracıları böyle cezalandırırız"
        },
        {
            "chapter": 7,
            "verse": 153,
            "text": "Ama kötülükler yaptıktan sonra ardından tevbe edip inananlar(a karşı), muhakkak ki Rabbin, o(tevbe ve ima)ndan sonra, elbette bağışlayandır, esirgeyendir"
        },
        {
            "chapter": 7,
            "verse": 154,
            "text": "Öfkesi dinince Musa, levhaları aldı. Onlardaki yazıda Rablerinden korkanlar için yol gösterme ve rahmet vardı"
        },
        {
            "chapter": 7,
            "verse": 155,
            "text": "(Allah, Musa'ya kırk gece ibadetten sonra buluşma va'detmiş ve kavminden yetmiş kişiyi de seçip o huzura getirmesini emretmişti). Musa, bizimle buluşma vakti için kavminden yetmiş adam seçti (huzura getirdi. Gelenler, Musa ile Allah arasındaki o yüce konuşmayı işitmekle yetinmeyip Allah'ı açıkça görmedikçe inanmayacaklarını söylediler. Bunun üzerine) onları sarsıntı yakalayınca (Musa) dedi ki: \"Rabbim, dileseydin bunları da beni de daha önce helak ederdin. İçimizden bazı beyinsizlerin yaptıklarından ötürü bizi helak mı edeceksin? Bu (iş), senin imtihanından başka bir şey değildir. Onunla dilediğini şaşırtırsın, dilediğine yol gösterirsin. Sen bizim velimizsin, bizi bağışla, bize acı! Sen bağışlayanların en iyisisin"
        },
        {
            "chapter": 7,
            "verse": 156,
            "text": "Bize bu dünyada da iyilik yaz, ahirette de. Biz sana yöneldik. (Alah) buyurdu ki: \"Azabıma, dilediğimi uğratırım; rahmetim ise her şeyi kaplamıştır. Onu, korunanlara, zekatı verenlere ve ayetlerimize inananlara yazacağım"
        },
        {
            "chapter": 7,
            "verse": 157,
            "text": "Onlar ki yanlarındaki Tevrat ve İncil'de yazılı buldukları o Elçi'ye, o ümmi Peygamber'e uyarlar. O (Peygamber) ki, kendilerine iyiliği emreder, kendilerini kötülükten meneder; onlara güzel şeyleri helal, çirkin şeyleri haram kılar, üzerlerindeki ağırlıkları, sırtlarındaki zincirleri kaldırıp atar. O'na inanan, destekleyerek O'na saygı gösteren, O'na yardım eden ve O'nunla beraber indirilen nura uyanlar, işte felaha erenler onlardır"
        },
        {
            "chapter": 7,
            "verse": 158,
            "text": "De ki: \"Ey insanlar, ben sizin hepinize, göklerin ve yerin sahibi olan, kendisinden başka tanrı bulunmayan, yaşatan, öldüren Allah'ın Elçisiyim. Gelin Allah'a ve O'nun ümmi peygamberi olan Elçisine inanın -ki o (peygamber) de Allah'a ve O'nun sözleri ne inanmaktadır,-O'na uyun ki doğru yolu bulasınız"
        },
        {
            "chapter": 7,
            "verse": 159,
            "text": "Musa kavmi içinde doğrulukla hakka götüren ve hak ile adalet yapan bir topluluk da vardır"
        },
        {
            "chapter": 7,
            "verse": 160,
            "text": "Biz onları (Ya'kub'un oniki oğlundan gelen) oniki torun kabileye ayırdık. Kavmi kendisinden su isteyince, Musa'ya: \"Asanla taşa vur!\" diye vahyettik. Taştan oniki göze fışkırdı. Her kabile içeceği yeri bildi. (Ayrıca) üzerlerine bulutla gölge yaptık ve onlara kudret helvasıyle bıldırcın eti indirdik: \"Size verdiğimiz güzel rızıklardan yeyin!\" (dedik). Ama onlar (saptılar, haksızlık ettiler. Böylece onlar) bize zulmetmediler, fakat kendi kendilerine zulmediyorlardı"
        },
        {
            "chapter": 7,
            "verse": 161,
            "text": "Onlara: \"Şu kentte oturun. Orada dilediğiniz yerden yeyin, (Allah'a niyaz edip bizi) affet deyin ve secde ederek kapıdan girin ki hatalarınızı bağışlayalım; biz iyilik edenlere daha fazlasını da vereceğiz.\" denildi"
        },
        {
            "chapter": 7,
            "verse": 162,
            "text": "İçlerinden zulmedenler, (söylediğimiz) sözü, kendilerine söylenmeyen bir sözle değiştirdiler. Biz de haksızlık ettiklerinden dolayı üzerlerine gökten bir azab gönderdik"
        },
        {
            "chapter": 7,
            "verse": 163,
            "text": "Onlara, deniz kıyısında bulunan kent(halkın)ın durumunu sor. Hani onlar Cumartesine saygısızlık edip haddi aşıyorlardı. Çünkü Cumartesi (tatil) yaptıkları gün, balıkları onlara akın akın gelirdi. Cumartesi (tatil) yapmadıkları gün balıkları gelmezlerdi. Biz onları yoldan çıkmalarından ötürü böyle sınıyorduk"
        },
        {
            "chapter": 7,
            "verse": 164,
            "text": "İçlerinden bir topluluk: \"Allah'ın helak edeceği, yahut şiddetli bir şekilde azabedeceği bir kavme artık ne diye öğüt veriyorsunuz?\" dedi. Dediler ki: \"Rabbinize ma'zeret (beyan edebilmek) için, bir de belki korunurlar diye (öğüt veriyoruz)"
        },
        {
            "chapter": 7,
            "verse": 165,
            "text": "Ne zaman ki onlar, kendilerine hatırlatılanı unuttular, biz de kötülükten menedenleri kurtardık; zulmedenleri de, yoldan çıkmaları yüzünden çetin bir azab ile yakaladık"
        },
        {
            "chapter": 7,
            "verse": 166,
            "text": "Kibirlerinden dolayı kendilerine yasak kılınan şeylerden vazgeçmeyince onlara: \"Aşağılık maymunlar olun!\" dedik"
        },
        {
            "chapter": 7,
            "verse": 167,
            "text": "Rabbin, \"Elbette ta kıyamet gününe kadar onlara azabın en kötüsünü yapacak kimseler gönderecektir!\" diye ilan etmişti. Doğrusu, Rabbin çabuk ceza verendir ve O, çok bağışlayan, çok esirgeyendir"
        },
        {
            "chapter": 7,
            "verse": 168,
            "text": "Onları yeryüzünde topluluklara ayırdık. Onlardan kimi iyi kişilerdi, kimi de alçak! Belki dönerler diye onları iyiliklerle de, kötülüklerle de sınadık"
        },
        {
            "chapter": 7,
            "verse": 169,
            "text": "Onların ardından, yerlerine geçip Kitaba varis olan birtakım insanlar geldi ki, onlar, şu alçak(dünyan)ın menfaatini alıyorlar: \"Biz nasıl olsa bağışlanacağız!\" diyorlar. Kendilerine, ona benzer bir menfaat daha gelse onu da alırlar. Peki \"Allah hakkında, gerçekten başkasını, söylememeleri hususunda kendilerinden Kitap misakı alınmamış mıydı? Ve onun içindekini okuyup öğrenmediler mi? Âhiret yurdu, korunanlar için daha hayırlıdır. Düşünmüyor musunuz"
        },
        {
            "chapter": 7,
            "verse": 170,
            "text": "O(koruna)nlar ki Kitaba sımsıkı sarılırlar ve namazı kılarlar; elbette biz, iyiliğe çalışanların ecrini zayi etmeyiz"
        },
        {
            "chapter": 7,
            "verse": 171,
            "text": "Bir zaman da üzerlerine dağı, bir gölge gibi kaldırmıştık, üstlerine düşecek sanmışlardı: \"Size verdiğim(Kitap)ı kuvvetle tutun ve içinde olanı hatırlay(ıp yap)ın ki (azabımızdan) korunasınız!\" (demiştik)"
        },
        {
            "chapter": 7,
            "verse": 172,
            "text": "Rabbin, Adem oğullarından, onların bellerinden zürriyetlerini almış ve: \"Ben sizin Rabbiniz değil miyim?\" diye onları kendilerine şahid tutmuştu. \"Evet, (buna) şahidiz!\" dediler. kıyamet günü \"Biz bundan habersizdik!\" demeyesiniz"
        },
        {
            "chapter": 7,
            "verse": 173,
            "text": "Yahut: \"(Ne yapalım) daha önce babalarımız (Allah'a) ortak koştu, biz de onlardan sonra gelen bir nesil old(uğumuz için öyle yapt)ık. (Gerçekleri) iptal edenlerin yaptıkları yüzünden bizi helak mı ediyorsun?\" demeyesiniz diye (sizin Rabbiniz olduğum hakkında sizleri şahid tutmuştuk)"
        },
        {
            "chapter": 7,
            "verse": 174,
            "text": "İşte biz, ayetleri böyle açıklıyoruz, artık herhalde döner(yola gelir)ler"
        },
        {
            "chapter": 7,
            "verse": 175,
            "text": "Onlara şu adamın haberini de oku: Kendisine ayetlerimizi verdik de onlardan sıyrıldı, çıktı, şeytan onu peşine taktı, böylece azgınlardan oldu"
        },
        {
            "chapter": 7,
            "verse": 176,
            "text": "Dileseydik elbette onu o ayetlerle yükseltirdik, fakat o, yere saplandı ve hevesinin peşine düştü. Onun durumu, tıpkı şu köpeğin durumuna benzer: Üstüne varsan da dilini sarkıtıp solur, onu bıraksan da dilini sarkıtıp solur. İşte ayetlerimizi yalanlayanların durumu budur. Bu kıssayı anlat, belki düşünür(öğüt alır)lar"
        },
        {
            "chapter": 7,
            "verse": 177,
            "text": "Ayetlerimizi yalanlayan ve kendilerine de zulmeden topluluğun durumu ne kötüdür"
        },
        {
            "chapter": 7,
            "verse": 178,
            "text": "Allah kime yol gösterirse, işte yolu bulan odur. Kimi de saptırırsa, işte ziyana uğrayanlar onlardır"
        },
        {
            "chapter": 7,
            "verse": 179,
            "text": "Andolsun, cehennem için de birçok cin ve insan yarattık ki kalbleri var, fakat onlarla anlamazlar; gözleri var, fakat onlarla görmezler; kulakları var, fakat onlarla işitmezler. İşte onlar hayvanlar gibidir, hatta daha da sapık... Ve işte gafiller onlardır"
        },
        {
            "chapter": 7,
            "verse": 180,
            "text": "En güzel isimler Allah'ındır. O halde O'na o (güzel isim)lerle du'a edin ve O'nun isimleri hakkında eğriliğe sapanları bırakın; onlar yaptıklarının cezasını çekeceklerdir"
        },
        {
            "chapter": 7,
            "verse": 181,
            "text": "Yarattıklarımız içinde, doğrulukla hakka götüren ve hak ile adalet yapan bir ümmet de vardır"
        },
        {
            "chapter": 7,
            "verse": 182,
            "text": "Ayetlerimizi yalanlayanları, hiç bilmeyecekleri yerden yavaş yavaş helake yaklaştıracağız"
        },
        {
            "chapter": 7,
            "verse": 183,
            "text": "Onlara mühlet veriyorum, çünkü benim tuzağım sağlamdır"
        },
        {
            "chapter": 7,
            "verse": 184,
            "text": "Düşünmediler mi ki arkadaşlarında hiçbir delilik yoktur, o apaçık bir uyarıcıdır"
        },
        {
            "chapter": 7,
            "verse": 185,
            "text": "Göklerin, yerin melekutuna ve Allah'ın yarattığı şeylere ve ecellerinin yaklaşmış olabileceğine bak(ıp ibret al)madılar mı? Peki bun(a inanmadık)dan sonra hangi söze inanacaklar"
        },
        {
            "chapter": 7,
            "verse": 186,
            "text": "Allah kimi saptırırsa, artık onun için yol gösteren olmaz. Ve bırakır onları, azgınlıkları içinde bocalayıp dururlar"
        },
        {
            "chapter": 7,
            "verse": 187,
            "text": "Sana (Duruşma) sa'at(in)den soruyorlar: Gelip çatması ne zaman diye. De ki: \"Onun bilgisi, ancak Rabbimin yanındadır. Onu tam zamanında açığa çıkaracak olan, yalnız O'dur. O, göklere de, yere de ağır gelmiştir. O size ansızın gelecektir.\" Sanki sen, onu biliyormuşsun gibi, sana soruyorlar. De ki: \"Onun bilgisi, Allah'ın yanındadır. Fakat insanların çoğu bilmezler"
        },
        {
            "chapter": 7,
            "verse": 188,
            "text": "De ki: \"Ben kendime, Allah'ın dilediğinden başka ne bir fayda, ne de bir zarar verme gücüne sahip değilim. Eğer gaybı bilseydim, elbete çok hayır (mal ve mülk) elde ederdim. Bana kötülük dokunmamış (beni cin çarpmamış)tır. Ben sadece inanan bir kavim için bir uyarıcı ve müjdeleyiciyim"
        },
        {
            "chapter": 7,
            "verse": 189,
            "text": "O'dur ki sizi bir tek nefisten yarattı, gönlü ısınsın diye ondan eşini var eti; eşini sarıp örtünce (eşiyle birleşince) eşi, hafif bir yük yüklendi, onu gezdirdi. (Yükü) ağırlaşınca ikisi beraber Rableri Allah'a du'a ettiler: \"Eğer bize iyi, güzel bir çocuk verirsen elbette şükredenlerden oluruz!\" (dediler)"
        },
        {
            "chapter": 7,
            "verse": 190,
            "text": "Fakat (Allah) onlara iyi, güzel bir çocuk verince, kendilerine verdiği şeyde Allah'a ortaklar koşmağa başladılar. Allah ise onların ortak koştukları şeylerden yücedir"
        },
        {
            "chapter": 7,
            "verse": 191,
            "text": "Hiçbir şey yaratmayan, kendileri yaratılan şeyleri (Allah'a) ortak mı koşuyorlar"
        },
        {
            "chapter": 7,
            "verse": 192,
            "text": "(O putlar), ne onlara bir yardım edebilirler, ne de kendilerine yardım ederler"
        },
        {
            "chapter": 7,
            "verse": 193,
            "text": "Onları doğru yola çağırsanız size uymazlar. Ha onları çağırmışsınız, ha susmuşsunuz, sizin için birdir"
        },
        {
            "chapter": 7,
            "verse": 194,
            "text": "Allah'tan başka yalvardıklarınız da sizler gibi kullardır, (onların tanrı olduğu hakkındaki iddianızda) doğru iseniz, çağırın onları da size cevap versinler"
        },
        {
            "chapter": 7,
            "verse": 195,
            "text": "Onların yürüyecekleri ayakları mı var, yoksa tutacakları elleri mi var, yoksa görecekleri gözleri mi var, yahut işitecekleri kulaklarımı var? De ki: \"(Allah'a) ortak(koştuk)larınızı çağırın, sonra bana tuzak kurun, haydi (elinizden geliyorsa) hiç göz açtırmayın bana"
        },
        {
            "chapter": 7,
            "verse": 196,
            "text": "Benim velim, Kitabı indiren Allah'tır. O, iyileri yönetir (korur)"
        },
        {
            "chapter": 7,
            "verse": 197,
            "text": "O'ndan başka yalvardıklarınız ise, ne size yardım edebilirler, ne de kendilerine yardım ederler"
        },
        {
            "chapter": 7,
            "verse": 198,
            "text": "Onları hidayete çağırırsanız, işitmezler. Onların sana baktıklarını sanırsın, oysa onlar görmezler"
        },
        {
            "chapter": 7,
            "verse": 199,
            "text": "Affı al, iyiliği emret, cahillere aldırış etme"
        },
        {
            "chapter": 7,
            "verse": 200,
            "text": "Ne zaman şeytandan bir kötü düşünce seni dürtüklerse, Allah'a sığın; çünkü O, işitendir, bilendir"
        },
        {
            "chapter": 7,
            "verse": 201,
            "text": "Allah'tan korkanlar, kendilerine şeytandan gelen bir vesvese dokunduğu zaman düşünür, (gerçeği) görürler"
        },
        {
            "chapter": 7,
            "verse": 202,
            "text": "Kardeşleri ise onları, azgınlığa çekerler, hiç yakalarını bırakmazlar"
        },
        {
            "chapter": 7,
            "verse": 203,
            "text": "Onlara bir ayet getirmediğin zaman: \"Bunu da derleseydin ya!\" derler. De ki: \"Ben, ancak Rabbimden bana vahyolunana uyuyorum. Bu (Kur'an), Rabbinizden gelen basiretler(gönül gözlerini açan nurlar, gerçeğe ileten kanıtlar)dır ve inanan bir toplum için yol gösterici ve rahmettir"
        },
        {
            "chapter": 7,
            "verse": 204,
            "text": "Kur'an okunduğu zaman onu dinleyin ve susun ki, size rahmet edilsin"
        },
        {
            "chapter": 7,
            "verse": 205,
            "text": "Rabbini, içinden, yalvararak ve korkarak, yüksek olmayan bir sesle sabah akşam an, gafillerden olma"
        },
        {
            "chapter": 7,
            "verse": 206,
            "text": "Rabbinin yanında olanlar, büyüklük taslayıp O'na kulluktan geri kalmazlar, (daima) O'nu tesbih ederler ve O'na secde ederler"
        },
        {
            "chapter": 8,
            "verse": 1,
            "text": "Sana ganimetlerden sorarlar; de ki: \"Ganimetler, Allah'ın ve Elçi(si)nindir. Siz, (gerçekten) inananlar iseniz, Allah'tan korkun, aranızı düzeltin, Allah'a ve Elçisine ita'at edin"
        },
        {
            "chapter": 8,
            "verse": 2,
            "text": "Mü'minler o kimselerdir ki, Allah anıldığı zaman yürekleri ürperir, O'nun ayetleri kendilerine okunduğu zaman imanlarını artırır ve Rablerine tevekkül ederler"
        },
        {
            "chapter": 8,
            "verse": 3,
            "text": "Namazlarını kılarlar ve kendilerine verdiğimiz rızıktan (Allah için) harcarlar"
        },
        {
            "chapter": 8,
            "verse": 4,
            "text": "İşte gerçek mü'minler onlardır. Onlara Rablerinin katında dereceler, bağışlanma ve tükenmez rızık var"
        },
        {
            "chapter": 8,
            "verse": 5,
            "text": "(Ganimetlerin bölüştürülmesinde bazı kimselerin hoşnutsuzluk göstermesi, daha önce, Bedir Savaşı'na çıkmanı hoş görmeyenlerin durumuna benzer). Nitekim hak uğruna (savaşa gitmek için) Rabbin seni, evinden çıkardığı zaman, mü'minlerden birtakımı, bundan hoşlanmıyordu"
        },
        {
            "chapter": 8,
            "verse": 6,
            "text": "Hak ortaya çıkmış iken sanki gözleri göre göre ölüme sürülüyorlarmış gibi seninle tartışıyorlardı"
        },
        {
            "chapter": 8,
            "verse": 7,
            "text": "Allah size, iki topluluktan birinin sizin olduğunu va'dediyordu; siz de kuvvetsiz olanın sizin olmasını istiyordunuz. Oysa Allah, sözleriyle hakkı gerçekleştirmek ve (kuvvetli olan takımı yok ederek) kafirlerin ardını kesmek istiyordu"
        },
        {
            "chapter": 8,
            "verse": 8,
            "text": "Ki suçlular istemese de hakkı gerçekleştirsin, batılı da ortadan kaldırsın"
        },
        {
            "chapter": 8,
            "verse": 9,
            "text": "Siz Rabbinizden yardım istiyordunuz, O da: \"Ben size birbiri ardınca bin melek ile yardım edeceğim,\" diye duanızı kabul buyurmuştu"
        },
        {
            "chapter": 8,
            "verse": 10,
            "text": "Allah bunu ancak müjde olsun (sevinesiniz) ve kalbiniz bununla yatışsın (güvene ve huzura kavuşsun) diye yapmıştı. Yardım, yalnız Allah katındandır. Allah daima üstün, hüküm ve hikmet sahibidir"
        },
        {
            "chapter": 8,
            "verse": 11,
            "text": "O zaman sizi, Allah'tan bir güven olmak üzere hafif bir uyku bürüyordu, üzerinize sizi temizlemek, şeytanın pisliğini (içinize attığı kötü düşünceleri) sizden gidermek, kalblerinizi (birbirine) bağlamak ve ayakları(nızı) pekiştirmek için üzerinize gökten bir su indiriyordu"
        },
        {
            "chapter": 8,
            "verse": 12,
            "text": "Rabbin meleklere vahyediyordu ki: \"Ben sizinle beraberim, siz inananları pekiştirin; ben inkar edenlerin yüreklerine korku salacağım; vurun (onların) boyunların(ın) üstüne, vurun onların her parmağına"
        },
        {
            "chapter": 8,
            "verse": 13,
            "text": "Böyle (olacak), çünkü, onlar Allah'a ve Elçisine karşı geldiler. Kim Allah'a ve Elçisine karşı gelirse muhakkak ki, Allah'ın cezası çetin olur"
        },
        {
            "chapter": 8,
            "verse": 14,
            "text": "İşte siz şimdi tadın onu; (ayrıca) kafirler için ateş azabı da vardır"
        },
        {
            "chapter": 8,
            "verse": 15,
            "text": "Ey inananlar, inkar edenlerle toplu halde karşılaşırsanız, onlara arkalar(ınız)ı döndür(üp kaç)mayın"
        },
        {
            "chapter": 8,
            "verse": 16,
            "text": "Kim o gün savaşmak için bir tarafa çekilmek, ya da başka bir birliğe katılmak dışında arkasını döner(kaçar)sa o, Allah'tan bir gazaba uğrar, onun yeri cehennemdir, o ne kötü varılacak bir yerdir"
        },
        {
            "chapter": 8,
            "verse": 17,
            "text": "(O gün) Onları siz öldürmediniz, fakat onları Allah öldürdü; (ey Muhammed), attığın zaman sen atmadın, fakat Allah attı. Mü'minleri güzel bir imtihanla sınamak için (bunu yaptı). Doğrusu Allah işitendir, bilendir"
        },
        {
            "chapter": 8,
            "verse": 18,
            "text": "İşte size böyle yaptı. Çünkü Allah, kafirlerin tuzağını zayıflatır"
        },
        {
            "chapter": 8,
            "verse": 19,
            "text": "Eğer fetih istiyorsanız işte size fetih geldi. Eğer (eski yaptıklarınızdan) vazgeçerseniz, bu sizin için iyidir. Ama yine (eski yaptıklarınıza) dönerseniz, biz de döneriz (size yardım etmekten vazgeçeriz). O zaman topluluğunuz çok da olsa, size hiçbir yarar sağlayamaz. Allah, inananlarla beraberdir"
        },
        {
            "chapter": 8,
            "verse": 20,
            "text": "Ey inananlar, Allah'a ve Elçisine ita'at edin, işittiğiniz halde ondan dönmeyin"
        },
        {
            "chapter": 8,
            "verse": 21,
            "text": "İşitmedikleri halde \"İşittik\" diyenler gibi olmayın"
        },
        {
            "chapter": 8,
            "verse": 22,
            "text": "Allah katında canlıların en kötüsü, düşünmeyen sağırlar ve dilsizlerdir"
        },
        {
            "chapter": 8,
            "verse": 23,
            "text": "Allah onlarda bir iyilik olduğunu bilseydi, elbette onlara işittirirdi, onlara işittirseydi de yine aldırmayarak dönerlerdi"
        },
        {
            "chapter": 8,
            "verse": 24,
            "text": "Ey inananlar (elçi), sizi yaşatacak şeylere çağırdığı zaman Allah'ın ve Elçisinin çağrısına koşun ve bilin ki, Allah, kişi ile onun kalbi arasına girer ve siz, O'nun huzuruna toplanacaksınız"
        },
        {
            "chapter": 8,
            "verse": 25,
            "text": "(Öyle) Bir fitneden sakının ki, aranızdan yalnız haksızlık edenlere erişmekle kalmaz (hepinize erişir). Bilinki Allah'ın azabı çetindir"
        },
        {
            "chapter": 8,
            "verse": 26,
            "text": "Düşünün ki bir zaman siz az idiniz, yeryüzünde hırpalanıyordunuz. İnsanların sizi kapıp götürmesinden korkuyordunuz. Allah, sizi barındırdı, sizi yardımıyle destekledi, sizi güzel şeylerle besledi ki, şükredesiniz"
        },
        {
            "chapter": 8,
            "verse": 27,
            "text": "Ey inananlar, bile bile emanetlerinize hiyanet etmek suretiyle Allah'a ve Elçisine hiyanet etmeyin"
        },
        {
            "chapter": 8,
            "verse": 28,
            "text": "Bilin ki mallarınız ve çocuklarınız birer fitne(sınav)dır. Allah'a gelince büyük mükafat, o'nun yanındadır"
        },
        {
            "chapter": 8,
            "verse": 29,
            "text": "Ey inananlar, Allah'tan korkarsanız O size iyi ile kötüyü ayırdedici bir anlayış verir, kötülüklerinizi örter ve sizi bağışlar. Allah büyük lutuf sahibidir"
        },
        {
            "chapter": 8,
            "verse": 30,
            "text": "İnkar edenler seni tutup bağlamaları, öldürmeleri, ya da sürmeleri için sana tuzak kuruyorlardı. Onlar tuzak kurarlarken Allah da tuzak kuruyordu. Allah tuzak kuranların en iyisidir. (O, kendisine karşı tuzak kuranların tuzaklarını başlarına geçirir)"
        },
        {
            "chapter": 8,
            "verse": 31,
            "text": "Onlara ayetlerimiz okunduğu zaman \"İşittik\" dediler, \"İstesek, biz de bunun gibisini söyleriz. Bu, evvelkilerin masallarından başka bir şey değildir"
        },
        {
            "chapter": 8,
            "verse": 32,
            "text": "Ve: \"Allah'ım, eğer bu, senin yanından gelmiş gerçekse başımıza gökten taş yağdır, yahut bize acı bir azab getir!\" demişlerdi"
        },
        {
            "chapter": 8,
            "verse": 33,
            "text": "Oysa sen onların içinde bulundukça Allah, onlara azab edecek değildi ve onlar istiğfar ederlerken (içlerinde istiğfar edenler var iken) de Allah, onlara azab edecek değildi"
        },
        {
            "chapter": 8,
            "verse": 34,
            "text": "Onlar, (inananları) Mescid-i haramdan geri çevirdikleri ve onun velisi, (bakıcısı, koruyucusu) olmadıkları halde neden Allah onlara azabetmesin? Onun velileri, (bakıcıları, koruyucuları) sadece (günahlardan) korunanlardır. Fakat çokları bilmezler"
        },
        {
            "chapter": 8,
            "verse": 35,
            "text": "Onların Beyt(ullah) yanındaki namazları da, ıslık çalmadan ve el çırpmadan ibarettir. \"O halde inkarınızdan dolayı azabı tadın"
        },
        {
            "chapter": 8,
            "verse": 36,
            "text": "İnkar edenler, Allah yoluna engel olmak için mallarını harcarlar ve harcayacaklar da. Sonra bu, kendilerine dert olacak, nihayet yenilecekler ve inkar edenler cehenneme sürüleceklerdir"
        },
        {
            "chapter": 8,
            "verse": 37,
            "text": "(Sürüleceklerdir) Ki, Allah, murdarı temizden ayıklasın ve bütün murdarları birbiri üzerine koyup yığsın da hepsini cehenneme atsın. İşte ziyana uğrayanlar onlardır"
        },
        {
            "chapter": 8,
            "verse": 38,
            "text": "İnkar edenlere söyle: \"Eğer vazgeçerlerse, geçmişteki (günahları) kendilerine bağışlanır; yok yine (eski hallerine) dönerlerse, öncekilerin (başlarına gelen Allah) kanunu geçmiştir (bunların da başına gelecektir. Onu beklesinler)"
        },
        {
            "chapter": 8,
            "verse": 39,
            "text": "Fitne (baskı) kalmayıncaya ve din tamamen Allah'ın oluncaya kadar onlarla savaşın! Eğer (baskıya) son verirlerse muhakkak ki Allah, ne yaptıklarını görmektedir"
        },
        {
            "chapter": 8,
            "verse": 40,
            "text": "Eğer dönerlerse, bilin ki Allah sizin sahibinizdir. O, ne güzel sahip, ne güzel yardımcıdır"
        }
    ]
}
{
    "juzs": [
        {
            "chapter": 4,
            "verse": 24,
            "text": "(Savaşta tutsak olarak) ellerinize geçen(cariye)ler dışında, evli kadınlar(la evlenmeniz) de haramdır. (İşte bunlar) size Allah'ın yazdığı yasaklardır. Bunlardan ötesini, iffetli yaşamak, zina etmemek şartıyle mallarınızla istemeniz (evlenmeniz), size helal kılındı. O halde onlardan yararlanmanıza karşılık, kesilen ücretlerini bir hak olarak onlara verin. Hakkın kesiminden sonra karşılıklı anlaşma(k suretiyle kesilenden az veya çok vermeniz)de üzerinize bir günah yoktur. Allah bilendir, hüküm ve hikmet sahibidir"
        },
        {
            "chapter": 4,
            "verse": 25,
            "text": "İçinizden inanmış hür kadınlarla evlenmeğe gücü yetmeyen kimse, elleriniz altında bulunan inanmış genç kızlarınız(olan cariyeleriniz)den alsın. Allah sizin imanınızı daha iyi bilir. Hepiniz birbirinizdensiniz (hepiniz aynı kökten gelmekte, aynı toplumun bireylerisiniz; insanlık bakımından aranızda bir fark yoktur). Öyle ise iffetli yaşamaları, zina etmemeleri ve gizli dost da tutmamaları şartıyle, sahiplerinin izniyle onlarla evlenin, ücretlerini (mehirlerini) de güzelce verin. Evlendikten sonra bir fuhuş yaparlarsa onlara, hür kadınlara yapılan işkencenin yarısı uygulanır. Bu (cariye ile evlenme), içinizden sakıntıya düşmekten korkanlar içindir. Sabretmeniz ise sizin için daha iyidir. Allah bağışlayandır, esirgeyendir"
        },
        {
            "chapter": 4,
            "verse": 26,
            "text": "Allah size (helal ve haram olanı) açıklamak ve sizi, sizden öncekilerin yasalarına iletmek ve günahlarınızı bağışlamak istiyor. Allah bilendir, hüküm ve hikmet sahibidir"
        },
        {
            "chapter": 4,
            "verse": 27,
            "text": "Allah, sizin tevbenizi kabul etmek istiyor; şehvetlerine uyanlar ise sizin büyük bir sapıklığa düşmenizi istiyorlar"
        },
        {
            "chapter": 4,
            "verse": 28,
            "text": "Allah sizden (ağır teklifleri) hafifletmek istiyor. Çünkü insan zayıf yaratılmıştır"
        },
        {
            "chapter": 4,
            "verse": 29,
            "text": "Ey inananlar, mallarınızı aranızda batılla (doğru olmayan yollarla, haksız yere) yemeyin. Kendi rızanızla yaptığınız ticaret olursa başka. Canlarınızı da öldürmeyin. Doğrusu Allah, size karşı çok merhametlidir"
        },
        {
            "chapter": 4,
            "verse": 30,
            "text": "Kim düşmanlık ve zulüm ile bunu yaparsa (bilsin ki) onu cehenneme sokacağız. Bu, Allah'a kolaydır"
        },
        {
            "chapter": 4,
            "verse": 31,
            "text": "Eğer size yasaklanan büyük günahlardan kaçınırsanız, sizin küçük günahlarınızı örteriz ve sizi güzel bir yere sokarız"
        },
        {
            "chapter": 4,
            "verse": 32,
            "text": "Allah'ın sizi birbirinizden üstün kıldığı şeylere göz dikmeyin. Erkeklere de kazandıklarından bir pay var, kadınlara da kazandıklarından bir pay var. Allah'tan, O'nun lutfunu isteyin. Kuşkusuz Allah, her şeyi bilendir"
        },
        {
            "chapter": 4,
            "verse": 33,
            "text": "Ana babanın ve akrabanın bıraktıklarından her birine varisler kıldık. yeminlerinizin bağladığı kimselere de hisselerini verin. Allah herşeyi görmektedir"
        },
        {
            "chapter": 4,
            "verse": 34,
            "text": "Allah, insanları birbirinden üstün kıldığı ve mallarından harca(yıp kadınların geçmini sağla)dıkları için erkekler, kadınlar üzerinde yöneticidirler. Bundan dolayı iyi kadınlar ita'atkar olup, Allah'ın kendilerini korumasına karşılık (Allah'ın verdiği başarı ile) gizliyi korurlar (kocalarına asla ihanet etmezler). Hırçınlık, etmelerinden korktuğunuz kadınlara öğüt verin, yataklarda onlara sokulmayın, onları dövün. Eğer size ita'at ederlerse artık onların aleyhine başka bir yol aramayın. Çünkü Allah yücedir, büyüktür"
        },
        {
            "chapter": 4,
            "verse": 35,
            "text": "Eğer (karı-kocanın) aralarının açılmasından endişe duyarsanız, erkeğin ailesinden bir hakem ve kadının ailesinden bir hakem gönderin. Bunlar uzlaştırmak isterlerse, Allah onların arasını bulur. Çünkü Allah (herşeyi) bilendir, haber alandır"
        },
        {
            "chapter": 4,
            "verse": 36,
            "text": "Allah'a kulluk edin, O'na hiçbir şeyi ortak koşmayın, ana babaya, akrabaya, öksüzlere, yoksullara, yakın komşuya, uzak komşuya, yan(ınız)daki arkadaşa, yolcuya, ellerinizin altında bulunanlara iyilik edin. Allah, kurumlu, böbürlenen insanları sevmez"
        },
        {
            "chapter": 4,
            "verse": 37,
            "text": "Bunlar öyle insanlardır ki, cimrilik ederler ve insanlara da cimriliği emrederler, Allah'ın bol hazinesinden kendilerine verdiğini gizlerler. (Biz de) o nankörlere alçaltıcı bir azab hazırlamışızdır"
        },
        {
            "chapter": 4,
            "verse": 38,
            "text": "Bunlar mallarını insanlara gösteriş için verirler, Allah'a, ve ahiret gününe inanmazlar. Kimin arkadaşı şeytan ise, o(nun) ne kötü bir arkadaş(ı var)dır"
        },
        {
            "chapter": 4,
            "verse": 39,
            "text": "Onlara ne olurdu sanki Allah'a ve ahiret gününe inansalardı ve Allah'ın kendilerine verdiği rızıktan Allah yolunda harcasalardı! Allah onları biliyordu"
        },
        {
            "chapter": 4,
            "verse": 40,
            "text": "Allah zerre kadar haksızlık etmez, zerre miktarı bir iyilik olsa onu kat kat yapar ve kendi katından da büyük bir mükafat verir"
        },
        {
            "chapter": 4,
            "verse": 41,
            "text": "Her ümmetten (inanç ve davranışlarının doğru olup olmadığına tanıklık edecek) bir şahid, seni de bunlara şahid getirdiğimiz zaman (halleri) nice olur"
        },
        {
            "chapter": 4,
            "verse": 42,
            "text": "Nankörlük edip, (Allah'ın) Elçi(sin)e karşı gelenler, o gün yerin dibine geçirilmeyi isterler ve Allah'tan hiçbir söz gizleyemezler"
        },
        {
            "chapter": 4,
            "verse": 43,
            "text": "Ey inananlar, sarhoşken namaza yaklaşmayın ki ne dediğinizi bilesiniz. Yoldan geçici olmanız dışında, cünüp iken de yıkanıncaya kadar (namaza yaklaşmayın). Eğer hasta, yahut yolculukta iseniz, yahut biriniz tuvaletten gelmişse, yahut da kadınlara dokunmuşsanız (bu durumlarda) su bulamadığınız takdirde temiz toprağa teyemmüm edin: (Toprağı) yüzlerinize ve ellerinize sürün. Şüphesiz Allah, çok affeden, çok bağışlayandır"
        },
        {
            "chapter": 4,
            "verse": 44,
            "text": "Şu kendilerine Kitaptan bir pay verilenleri görmedin mi? (Baksana onlar,) sapıklığı satın alıyorlar, istiyorlar ki, siz de yolu sapıtasınız"
        },
        {
            "chapter": 4,
            "verse": 45,
            "text": "Allah sizin düşmanlarınızı daha iyi bilir. Dost olarak Allah yeter, yardımcı olarak da Allah yeter"
        },
        {
            "chapter": 4,
            "verse": 46,
            "text": "Yahudilerden öyleleri var ki, kelimeleri yerlerinden kaydırıyorlar. Dillerini eğip bükerek ve dini taşlayarak: \"İşittik ve isyan ettik\", \"dinle, dinlemez olası\" ve: \"ra'ina\" diyorlar. Eğer onlar: \"İşittik ve ita'at ettik\", \"Dinle ve bize bak!\" deselerdi, elbette kendileri için daha iyi olurdu. Fakat Allah, inkarlarından dolayı onları la'netlemiştir, pek az inanırlar"
        },
        {
            "chapter": 4,
            "verse": 47,
            "text": "Ey Kitap verilenler, biz bazı yüzleri, silip arkalarına döndürmeden, ya da Cumartesi adamlarını la'netlediğimiz gibi onları da la'netlemeden önce, yanınızdakini doğrulayıcı olarak indirdiğimiz(Kur'an)a inanın. Allah'ın buyruğu yapılır"
        },
        {
            "chapter": 4,
            "verse": 48,
            "text": "Allah, kendisine ortak koşulmasını bağışlamaz, bundan başkasını dilediğine bağışlar. Allah'a ortak koşan da gerçekten büyük bir günah işlemiştir"
        },
        {
            "chapter": 4,
            "verse": 49,
            "text": "Şu kendilerini övüp yüceltenleri görmedin mi? Hayır, ancak Allah dilediğini yüceltir, onlara kıl kadar zulmedilmez"
        },
        {
            "chapter": 4,
            "verse": 50,
            "text": "Bak nasıl Allah'a yalan uyduruyorlar. Apaçık bir günah olarak bu (onlara) yeter"
        },
        {
            "chapter": 4,
            "verse": 51,
            "text": "Kendilerine Kitaptan bir pay verilenleri görmedin mi? (Baksana onlar) cibt ve tağut'a inanıyorlar ve inkar edenler için: \"Bunlar, inananlardan daha doğru yoldadır\" diyorlar"
        },
        {
            "chapter": 4,
            "verse": 52,
            "text": "İşte onlar, Allah'ın la'netlediği insanlardır. Allah, kimi la'netlerse artık onun için hiçbir yardımcı bulamazsın"
        },
        {
            "chapter": 4,
            "verse": 53,
            "text": "Yoksa onların mülkten bir payı mı var? Öyle olsaydı insanlara bir çekirdek zerresi bile vermezlerdi"
        },
        {
            "chapter": 4,
            "verse": 54,
            "text": "Yoksa Allah'ın, lutfundan insanlara verdiği (vahiyler) yüzünden onları kıskanıyorlar mı? Oysa biz İbrahim soyuna da Kitabı ve hikmeti vermiş ve onlara büyük bir mülk vermiştik"
        },
        {
            "chapter": 4,
            "verse": 55,
            "text": "Onlardan kimi O(Hak Kitabı)na inandı, kimi de ondan yüz çevirdi. Öylesine de çılgın alevli cehennem yetti"
        },
        {
            "chapter": 4,
            "verse": 56,
            "text": "O ayetlerimizi inkar edenleri yakında bir ateşe sokacağız, derileri piştikçe azabı tadsınlar diye onlara başka deriler vereceğiz! Şüphesiz Allah daima üstündür, hüküm ve hikmet sahibidir"
        },
        {
            "chapter": 4,
            "verse": 57,
            "text": "İnanıp iyi işler yapanları da altlarından ırmaklar akan cennetlere sokacağız. Orada sürekli kalacaklardır. Orada kendilerine tertemiz eşler de vardır ve onları (hiç güneş sızmayan) eşsiz bir gölgeye sokacağız"
        },
        {
            "chapter": 4,
            "verse": 58,
            "text": "Allah, size emanetleri ehline vermenizi, insanlar arasında hükmettiğiniz zaman adaletle hükmetmenizi emreder. Allah size böylece ne güzel öğüt veriyor. Doğrusu, Allah işiten, görendir"
        },
        {
            "chapter": 4,
            "verse": 59,
            "text": "Ey inananlar, Allah'a ita'at edin, Elçiye ve sizden olan buyruk sahibine ita'at edin. Eğer herhangi bir şeyde anlaşmazlığa düşerseniz; -Allah'a ve ahiret gününe inanıyorsanız -onu Allah'a ve Elçiye götürün. Bu, daha iyidir ve sonuç bakımından da daha güzeldir"
        },
        {
            "chapter": 4,
            "verse": 60,
            "text": "Şunları görmedin mi, kendilerinin, sana indirilene ve senden önce indirilene inandıklarını sanıyorlar da hakem olarak tağuta (o azgın şeytana) başvurmak istiyorlar! Oysa kendilerine onu inkar etmeleri emredilmişti. Şeytan da onları iyice saptırmak istiyor"
        },
        {
            "chapter": 4,
            "verse": 61,
            "text": "Kendilerine: \"Allah'ın indirdiğine ve Elçiye gelin!\" denince, o ikiyüzlülerin, senden büsbütün uzaklaştıklarını görürsün"
        },
        {
            "chapter": 4,
            "verse": 62,
            "text": "Ya nasıl, elleriyle yaptıkları (kötülükler) yüzünden başlarına bir felaket gelince, hemen sana gelirler: \"Biz sadece iyilik etmek ve uzlaştırmak istedik.\" diye Allah'a yemin ederler"
        },
        {
            "chapter": 4,
            "verse": 63,
            "text": "Allah onların kalblerinde olanı bilir. Onlara aldırma, onlara öğüt ver ve onların içlerine işleyecek güzel söz seyle"
        },
        {
            "chapter": 4,
            "verse": 64,
            "text": "Biz hiçbir elçiyi, Allah'ın izniyle ita'at edilmekten başka bir amaçla göndermedik. Eğer onlar, kendilerine zulmettikleri zaman sana gelseler, Allah'tan, günahlarını bağışlamasını isteseler ve Elçi de onların bağışlanmasını dileseydi, elbette Allah'ı affedici, merhametli bulurlardı"
        },
        {
            "chapter": 4,
            "verse": 65,
            "text": "Hayır, Rabin hakkı için onlar aralarında çıkan çekişmeli işlerde seni hakem yapıp, sonra da senin verdiğin hükme, içlerinde bir burukluk duymadan tam anlamıyle teslim olmadıkça inanmış olmazlar"
        },
        {
            "chapter": 4,
            "verse": 66,
            "text": "Eğer onlara: \"Kendinizi öldürün, ya da yurtlarınızdan çıkın!\" diye yazmış olsaydık, içlerinden pek azı hariç, bunu yapmazlardı. Ama kendilerine öğütleneni yapsalardı, elbette kendileri için daha iyi ve daha sağlam olurdu"
        },
        {
            "chapter": 4,
            "verse": 67,
            "text": "O zaman kendilerine katımızdan büyük mükafat verirdik"
        },
        {
            "chapter": 4,
            "verse": 68,
            "text": "Ve onları doğru bir yola iletirdik"
        },
        {
            "chapter": 4,
            "verse": 69,
            "text": "Kim Allah'a ve Elçi'ye ita'at ederse işte onlar, Allah'ın ni'met verdiği peygamberler, sıddiklar, şehidler ve Salihlerle beraberdir. Onlar da ne güzel arkadaştır"
        },
        {
            "chapter": 4,
            "verse": 70,
            "text": "Bu ni'met, Allah'tandır. Bilen olarak Allah yeter"
        },
        {
            "chapter": 4,
            "verse": 71,
            "text": "Ey inananlar, (uyanık bulunup) korunma(tedbirleri)nizi alın, bölük bölük, ya da hep birlikte savaşa gidin"
        },
        {
            "chapter": 4,
            "verse": 72,
            "text": "İçinizden bir kısmı var ki, pek ağır davranır. Eğer size bir felaket erişirse: \"Allah bana lutfetti de onlarla beraber bulunmadım.\" der"
        },
        {
            "chapter": 4,
            "verse": 73,
            "text": "Eğer Allah'tan size bir ni'met erişirse, sizinle kendisi arasında hiç sevgi yokmuş gibi: \"Keşke ben de onlarla beraber olsaydım da büyük bir başarı kazansaydım!\" der"
        },
        {
            "chapter": 4,
            "verse": 74,
            "text": "Dünya hayatını ahiret hayatı karşılığında satanlar, Allah yolunda savaşsınlar. Kim Allah yolunda savaşır da öldürülür veya galib gelirse, biz ona yakında büyük bir mükafat vereceğiz"
        },
        {
            "chapter": 4,
            "verse": 75,
            "text": "Size ne oldu ki Allah yolunda ve; \"Rabbimiz bizi şu, halkı zalim kentten çıkar, bize katından bir koruyucu ver, bize katından bir yardımcı ver!\" diyen zayıf erkek, kadın ve çocuklar uğrunda savaşmıyorsunuz"
        },
        {
            "chapter": 4,
            "verse": 76,
            "text": "İnananlar Allah yolunda savaşırlar, inkar edenler de tağut yolunda savaşırlar. O halde şeytanın dostlarıyle savaşın, çünkü şeytanın hilesi zayıftır"
        },
        {
            "chapter": 4,
            "verse": 77,
            "text": "Kendilerine: \"Ellerinizi (savaştan) çekin, namazı kılın, zekatı verin!\" denilenleri görmedin mi? Kendilerine savaş yazılınca hemen içlerinden bir grup, insanlardan, Allah'tan korkar gibi hatta daha fazla korkmaya başladılar: \"Rabbimiz, niçin bize savaş yazdın? Bizi yakın bir süreye kadar ertelesen (savaş emrini bir süre geciktirsen) olmaz mıydı?\" dediler. De ki: \"dünya geçimi azdır, korunan için ahiret daha iyidir. Size kıl kadar haksızlık edilmez"
        },
        {
            "chapter": 4,
            "verse": 78,
            "text": "Nerede olsanız, sağlam kaleler içinde de bulunsanız yine ölüm sizi bulur. Onlara bir iyilik erişirse: \"Bu, Allah tarafındandır\" derler. Onlara bir kötülük erişirse: \"Bu, senin yüzündendir\" derler. De ki: \"Hepsi Allah tarafındandır\". Bu topluma ne oluyor ki hemen hiç söz anlamıyorlar"
        },
        {
            "chapter": 4,
            "verse": 79,
            "text": "Sana gelen her iyilik Allah'tandır, sana gelen her kötülük de kendi(günahın yüzü)ndendir. Seni insanlara elçi gönderdik. (Buna) şahid olarak Allah yeter"
        },
        {
            "chapter": 4,
            "verse": 80,
            "text": "Kim Elçi'ye ita'at ederse Allah'a ita'at etmiş olur. Kim de yüz çevirirse (bil ki), biz seni onların üzerine bekçi göndermedik"
        },
        {
            "chapter": 4,
            "verse": 81,
            "text": "Peki, derler, ama yanından çıkınca içlerinden birtakımı senin söylemiş olduğunun tersini kurar. Allah, onların geceleyin ne düşünüp kurduklarını yazmaktadır. Sen onlara aldırma, Allah'a dayan. (Sana) vekil olarak Allah yeter"
        },
        {
            "chapter": 4,
            "verse": 82,
            "text": "Kur'an'ı düşünmüyorlar mı? Eğer Allah'tan başkası tarafından (indirilmiş) olsaydı, onda birbirini tutmaz çok şey bulurlardı"
        },
        {
            "chapter": 4,
            "verse": 83,
            "text": "Onlara güven veya korkuya dair bir haber gelse onu yayarlar. Halbuki onu Elçi'ye ve aralarında buyruk sahiplerine götürselerdi, işin içyüzünü araştırıp çıkaranlar, onun ne olduğunu (haberin taşıdığı anlamı) bilirlerdi. Eğer size Allah'ın lutfu ve rahmeti olmasaydı, birçok işinizde şeytana uyardınız"
        },
        {
            "chapter": 4,
            "verse": 84,
            "text": "(Ey Muhammed), Allah yolunda savaş; sen yalnız kendinden sorumlusun! İnananları da (savaşa) teşvik et. Umulur ki Allah, kafirlerin gücünü kırar. Allah'ın baskını daha güçlü, cezası daha çetindir"
        },
        {
            "chapter": 4,
            "verse": 85,
            "text": "Kim güzel bir (işe) destek olursa, onun da o işten bir payı olur. Kim kötü bir (işe) destek olursa, onun da o işten bir payı olur. Allah her şeyi gözetip karşılığını verendir"
        },
        {
            "chapter": 4,
            "verse": 86,
            "text": "Bir selam ile selamlandığınız zaman siz de ondan daha güzeliyle selam verin; yahut verilen selamı aynen iade edin. Şüphesiz Allah, her şeyi hesaplayandır"
        },
        {
            "chapter": 4,
            "verse": 87,
            "text": "Allah -ki O'ndan başka tanrı yoktur- sizi, vukuunda asla şüphe olmayan kıyamet (Duruşma) gününde bir araya toplayacaktır. Allah'tan daha doğru sözlü kim olabilir"
        },
        {
            "chapter": 4,
            "verse": 88,
            "text": "Size ne oldu ki, münafıklar hakkında iki gruba ayrıldınız? Oysa yaptıkları işlerden dolayı Allah onları baş aşağı etmiştir. Allah'ın saptırdığını doğru yola iletmek mi istiyorsunuz? Allah birini saptırırsa artık onun için bir yol bulamazsınız"
        },
        {
            "chapter": 4,
            "verse": 89,
            "text": "Sizin de kendileri gibi inkar etmenizi istediler ki, onlarla bir olasınız. O halde onlar Allah yolunda göç edinceye kadar onlardan dostlar edinmeyin. Eğer yüz çevirirlerse onları yakalayın, nerede bulursanız öldürün ve onlardan ne dost, ne de yardımcı tutmayın"
        },
        {
            "chapter": 4,
            "verse": 90,
            "text": "Ancak sizinle kendileri arasında andlaşma bulunan bir topluma sığınanlar, yahut ne sizinle ne de kendi toplumlarıyle savaşmak(istemedikleri)nden yürekleri sıkılarak size gelenler hariç. Allah dileseydi, onları sizin üstünüze salardı, sizinle savaşırlardı. O halde onlar, sizden uzak dururlar, sizinle savaşmazlar ve sizinle barış içinde yaşamak isterlerse, Allah size, onlara saldırmak için bir yol vermemiştir"
        },
        {
            "chapter": 4,
            "verse": 91,
            "text": "Başka birtakım insanlar da bulacaksınız ki, hem sizden, hem de kendi toplumlarından emin olmak isterler. Ama ne zaman fitneye götürülseler, fitnenin içine başaşağı atılırlar. Eğer onlar sizden uzak durmazlar, sizinle barış içinde yaşamak istemezler, ellerini (saldırıdan) çekmezlerse onları yakalayın ve nerede bulursanız öldürün! İşte öylelerine karşı size açık bir yetki verdik"
        },
        {
            "chapter": 4,
            "verse": 92,
            "text": "Yanlışlık dışında bir mü'min, bir mü'mini öldüremez: Yanlışlıkla bir mü'mini öldüren kimsenin, mü'min bir köle azadetmesi ve ölenin ailesine de bir diyet vermesi gerekir. Eğer (ölenin ailesi), bağışlar(diyetten vazgeçer)lerse başka. (Öldürülen) mü'min, düşmanınız olan bir topluluktan ise mü'min bir köle azadetmek gerekir. Ve eğer sizinle kendileri arasında andlaşma bulunan bir topluluktan ise ailesine verilecek bir diyet ve mü'min bir köle azadetmek lazımdır. Bunları bulamayan kimsenin, Allah tarafından tevbesinin kabulü için iki ay ardı ardına oruç tutması gerekir. Allah bilendir, hüküm ve hikmet sahibidir"
        },
        {
            "chapter": 4,
            "verse": 93,
            "text": "Her kim bir mü'mini kasden öldürürse -onun cezası-, içinde sürekli kalacağı cehennemdir. Allah ona gazabetmiş, la'net etmiş ve onun için büyük bir azab hazırlamıştır"
        },
        {
            "chapter": 4,
            "verse": 94,
            "text": "Ey inananlar, Allah yolunda savaşa çıktığınız zaman iyi anlayın, dinleyin, size selam verene, dünya hayatının geçici menfaatini gözeterek: \"Sen mü'min değilsin!\" demeyin. Çünkü Allah'ın yanında çok ganimetler vardır. Önceden siz de öyle idiniz, Allah size lutfetti (imana geldiniz). O halde iyice anlayın (dinleyin, peşin hüküm vermeyin). Çünkü Allah yaptıklarınızı haber almaktadır"
        },
        {
            "chapter": 4,
            "verse": 95,
            "text": "İnananlardan özürsüz olarak yerlerinde oturanlar ile, mallariyle canlariyle Allah yolunda cihadedenler bir olmaz. Allah, mallariyle canlariyle cihadedenleri, derece bakımından oturanlardan üstün kılmıştır. Gerçi Allah hepsine de güzellik va'detmiştir ama mücahidleri oturanlardan çok daha büyük ecirle üstün kılmıştır"
        },
        {
            "chapter": 4,
            "verse": 96,
            "text": "Kendi katından yüksek dereceler, bağış ve rahmet. Allah, bağışlayandır, esirgeyendir"
        },
        {
            "chapter": 4,
            "verse": 97,
            "text": "Nefislerine yazık eden kimselere, canlarını alırken melekler: \"Ne işte idiniz (dininiz için ne yapıyordunuz)?\" dediler. (Bunlar): \"Biz yer yüzünde aciz düşürülmüştük.\" diye cevap verdiler. Melekler dediler ki: \"Allah'ın yeri geniş değil miydi ki onda göç ed(ip gönlünüzce yaşayabileceğiniz bir yere gid)eydiniz?\" İşte onların durağı cehennemdir, ne kötü bir gidiş yeridir orası"
        },
        {
            "chapter": 4,
            "verse": 98,
            "text": "Yalnız hiçbir çareye gücü yetmeyen ve göç için yol bulamayan, gerçekten zayıf erkekler, kadınlar ve çocuklar hariç"
        },
        {
            "chapter": 4,
            "verse": 99,
            "text": "Çünkü Allah'ın onları affetmesi umulur. Allah, çok affeden, çok bağışlayandır"
        },
        {
            "chapter": 4,
            "verse": 100,
            "text": "Allah yolunda göç eden kimse, yeryüzünde gidecek çok yer ve bolluk bulur. Kim Allah ve Elçisi için göç etmek amacıyle evinden çıkar da kendisine ölüm yetişirse, onun mükafatı Allah'a düşer. Allah, bağışlayandır, esirgeyendir"
        },
        {
            "chapter": 4,
            "verse": 101,
            "text": "Yeryüzünde sefere çıktığınız zaman inkar edenlerin size bir kötülük yapmalarından korkarsanız, namazı kısaltmanızdan ötürü size bir günah yoktur. Muhakkak ki kafirler, sizin açık düşmanınızdır"
        },
        {
            "chapter": 4,
            "verse": 102,
            "text": "Sen de içlerinde bulunup onlara namazı başlattığın zaman onlardan bir bölük seninle beraber namaza dursun ve silahlarını da yanlarına alsınlar. (Namazda olanlar), secde edince arkanıza geçsinler; bu kez namaz kılmayan öteki bölük gelsin, seninle beraber namaz kılsınlar, korunma(tedbir)lerini ve silahlarını da alsınlar. İnkar edenler istediler ki siz silahlarınızdan ve eşyanızdan gaflet etseniz de birden üzerinize bir baskın yapsalar. Yağmurdan zahmet çekerseniz, ya da hasta olursanız, silahlarınızı bırakmanızda size bir günah yoktur. Ama korunma tedbirinizi alın (uyanık bulunun). Allah, kafirlere alçaltıcı bir azab hazırlamıştır"
        },
        {
            "chapter": 4,
            "verse": 103,
            "text": "Namazı bitirdiğiniz zaman ayakta, oturarak ve yanlarınız üzerinde (uzanarak) Allah'ı anın; güvene kavuştunuz mu namazı (tam) kılın. Çünkü namaz, mü'minlere vakitli olarak farz kılınmıştır"
        },
        {
            "chapter": 4,
            "verse": 104,
            "text": "O topluluğu takibetmekte gevşeklik göstermeyin. Eğer siz acı çekiyorsanuz, onlar da sizin acı çektiğiniz gibi acı çekmektedirler. Üstelik siz Allah'tan, onların ummayacakları şeyleri, ummaktasınız. Alah bilendir, hüküm ve hikmet sahibidir"
        },
        {
            "chapter": 4,
            "verse": 105,
            "text": "Biz sana Kitabı gerçek ile indirdik ki, insanlar arasında Allah'ın sana gösterdiği biçimde hüküm veresin; hainlerin savunucusu olma"
        },
        {
            "chapter": 4,
            "verse": 106,
            "text": "Allah'tan mağfiret dile. Kuşkusuz Allah bağışlayandır, esirgeyendir"
        },
        {
            "chapter": 4,
            "verse": 107,
            "text": "Kendilerine hainlik edenleri savunma; zira Allah, hainlik yapıp günah işleyen insanı sevmez"
        },
        {
            "chapter": 4,
            "verse": 108,
            "text": "(Günah işlerken) İnsanlardan gizleniyorlar da Allah'tan gizlenmiyorlar. Oysa geceleyin O'nun istemediği sözü söyle(yip plan kura)rlarken O, onlarla beraberdir. Allah, onların yaptıkları herşeyi kuşatmıştır (hiçbir şeyi O'ndan gizleyemezler)"
        },
        {
            "chapter": 4,
            "verse": 109,
            "text": "Haydi siz, dünya hayatında onları savundunuz; ya kıyamet günü onları Allah'a karşı kim savunacak, ya da kim onlara vekil olacak"
        },
        {
            "chapter": 4,
            "verse": 110,
            "text": "Kim bir kötülük yapar, yahut nefsine zulmeder de sonra Allah'tan mağfiret dilerse, Allah'ı bağışlayıcı ve esirgeyici bulur"
        },
        {
            "chapter": 4,
            "verse": 111,
            "text": "Kim bir günah işlerse onu kendi aleyhine kazanır. Allah bilendir, hüküm ve hikmet sahibidir"
        },
        {
            "chapter": 4,
            "verse": 112,
            "text": "Kim bir hata, ya da günah işler de sonra onu bir suçsuzun üstüne atarsa, muhakkak ki büyük bir iftira ve açık bir günah yüklenmiş olur"
        },
        {
            "chapter": 4,
            "verse": 113,
            "text": "Allah'ın sana lutfu ve acıması olmasaydı, onlardan bir grup, seni saptırmağa yeltenmişti. Onlar sadece kendilerini saptırırlar, sana hiçbir zarar veremezler. Allah, sana Kitabı ve hikmeti indirdi ve sana bilmediğin şeyleri öğretti. Allah'ın sana lutfu, cidden büyüktür"
        },
        {
            "chapter": 4,
            "verse": 114,
            "text": "Onların aralarındaki gizli konuşmaların çoğunda hayır yoktur. Yalnız sadaka, yahut iyilik, ya da insanların arasını düzeltmeyi emreden(in konuşması) hariç. Kim Allah'ın rızasını kazanmak amacıyle bunu yaparsa, yakında ona büyük bir mükafat vereceğiz"
        },
        {
            "chapter": 4,
            "verse": 115,
            "text": "Kim de kendisine doğru yol belli olduktan sonra Elçi'ye karşı gelir ve mü'minlerin yolundan başka bir yola uyarsa, onu döndüğü yola yöneltiriz ve cehenneme sokarız. Ne kötü bir gidiş yeridir orası"
        },
        {
            "chapter": 4,
            "verse": 116,
            "text": "Allah, kendisine ortak koşulmasını bağışlamaz, bundan başka herşeyi dilediğine bağışlar. Allah'a ortak koşan da uzak bir sapıklığa düşmüştür"
        },
        {
            "chapter": 4,
            "verse": 117,
            "text": "O(Allah'a ortak koşa)nlar, O'nu bırakıp birtakım dişilerden başkasına çağırmıyorlar ve onlar, (hayırsız) asi şeytandan başkasına yalvarmıyorlar"
        },
        {
            "chapter": 4,
            "verse": 118,
            "text": "(O şeytan) Ki Allah ona la'net etti ve o da, \"Elbette senin kullarından belirli bir pay alacağım\" dedi"
        },
        {
            "chapter": 4,
            "verse": 119,
            "text": "Onları mutlaka saptıracağım, mutlaka onları boş kuruntulara sokacağım ve onlara emredeceğim: hayvanların kulaklarını yaracaklar; onlara emredeceğim: Allah'ın yaratışını değiştirecekler! kim Allah'ın yerine şeytanı dost tutarsa, muhakkak ki açık bir ziyana uğramıştır"
        },
        {
            "chapter": 4,
            "verse": 120,
            "text": "(Şeytan) Onlara söz verir, umut verir, fakat şeytanın onlara sözü, aldatmadan başka bir şey değildir"
        },
        {
            "chapter": 4,
            "verse": 121,
            "text": "İşte onların varacağı yer cehennemdir. Asla ondan kaçmak (imkanı) bulamazlar"
        },
        {
            "chapter": 4,
            "verse": 122,
            "text": "İnanıp iyi işler yapanları da altlarından ırmaklar akan cennetlere sokacağız, orada ebedi kalacaklardır. Bu, Allah'ın gerçek va'didir. Allah'tan daha doğru sözlü kim olabilir"
        },
        {
            "chapter": 4,
            "verse": 123,
            "text": "(İş) Ne sizin kuruntularınızla, ne Kitap ehlinin kuruntularıyla olmaz. Kötülük yapan, onunla cezalandırılır ve kendisine Allah'tan başka ne dost, ne de yardımcı bulamaz (Allah'ın vereceği cezayı hiç kimse ondan savamaz)"
        },
        {
            "chapter": 4,
            "verse": 124,
            "text": "Erkek veya kadından her kim inanarak güzel işler yaparsa, işte öyle kimseler cennete girerler ve zerre kadar haksızlığa uğratılmazlar"
        },
        {
            "chapter": 4,
            "verse": 125,
            "text": "Hangi insan, din yönünden, iyilik edici olarak yüzünü Allah'a teslim edip dosdoğru İbrahim dinine tabi olandan daha güzel olabilir? Allah, İbrahim'i dost edinmişti"
        },
        {
            "chapter": 4,
            "verse": 126,
            "text": "Göklerde ve yerde olanların hepsi Allah'ındır. Allah(ın bilgisi), herşeyi kuşatmıştır"
        },
        {
            "chapter": 4,
            "verse": 127,
            "text": "Senden, kadınlar hakkında fetva istiyorlar. De ki: \"Allah, size onlar hakkında hükmünü açıklıyor: Kendilerine yazılmış olan(miras hakların)ı vermeyip kendileriyle evlenmek istediğiniz öksüz kadınlar, zavallı çocuklar ve öksüzlere karşı adaleti yerine getirmeniz hakkında Kitapta size okunan(ayet)ler (de Allah'ın hükmünü açıklamaktadır)\". Yapacağınız her hayrı muhakkak ki Allah bilir"
        },
        {
            "chapter": 4,
            "verse": 128,
            "text": "Ve eğer bir kadın, kocasının huysuzluğundan, yahut kendisinden yüz çevirmesinden korkarsa, anlaşma ile aralarını düzeltmelerinde ikisine de günah yoktur. Barış daima iyidir. Zaten nefisler cimriliğe hazır duruma getirilmiştir (insanın mayasında cimrilik vardır). Eğer güzel geçinir, (kötülükten) sakınırsanız, Allah yaptıklarınızı haber alır (yaptığınız güzel işler boşa gitmez)"
        },
        {
            "chapter": 4,
            "verse": 129,
            "text": "Ne kadar isteseniz de kadınlar arasında (tam) adalet yapamazsınız. Öyle ise (birine) tamamen yönelip ötekini askıda (kocasızmış) gibi bırakmayın. Eğer arayı düzeltir, sakınırsanız, Allah bağışlayandır, esirgeyendir"
        },
        {
            "chapter": 4,
            "verse": 130,
            "text": "Eğer (eşler) ayrılırlarsa, Allah bol ni'metiyle onların her birini zengin eder (diğerine muhtaceylemez). Allah(ın ni'meti) geniştir, (O) hüküm ve hikmet sahibidir"
        },
        {
            "chapter": 4,
            "verse": 131,
            "text": "Göklerde ve yerde olanların hepsi Allah'ındır. Sizden önce Kitap verilenlere de, size de \"Allah'tan korkun!\" diye tavsiye ettik. Eğer inkar ederseniz, (bilin ki) göklerde ve yerde olanların hepsi Allah'ındır. Allah, zengindir, Övgüye layıktır"
        },
        {
            "chapter": 4,
            "verse": 132,
            "text": "Göklerde ve yerde olanların hepsi Allah'ındır. Vekil olarak Allah yeter"
        },
        {
            "chapter": 4,
            "verse": 133,
            "text": "Ey insanlar, (Allah) dilerse sizi götürür ve başkalarını getirir. Allah, bunu yapabilir"
        },
        {
            "chapter": 4,
            "verse": 134,
            "text": "Kim dünya sevabını isterse (bilsin ki) dünya ve ahiret sevabı Allah katındadır. Allah işitendir, görendir"
        },
        {
            "chapter": 4,
            "verse": 135,
            "text": "Ey inananlar, adaleti tam yerine getirerek Allah için şahidlik edenler olun, kendinizin, ana babanızın ve yakınlarınızın aleyhinde bile olsa, (şahidlik ettiğiniz kimseler) zengin veya fakir de olsalar (adaletten ayrılmayın). Çünkü Allah, ikisine de daha yakındır (onları sizden çok kayırır). Öyle ise keyfinize uyarak doğruluktan sapmayın. Eğer (şahidlik ederken dilinizi) eğip bükerseniz, ya da doğruyu söylemezseniz, muhakkak ki Allah yaptıklarınızı bilir"
        },
        {
            "chapter": 4,
            "verse": 136,
            "text": "Ey inananlar, Allah'a, Elçisine, Elçisine indirdiği Kitaba ve daha önce indirmiş bulunduğu Kitaba inanın. Kim Allah'ı, meleklerini, Kitaplarını, elçilerini ve ahiret gününü inkar ederse o, uzak bir sapıklığa düşmüştür"
        },
        {
            "chapter": 4,
            "verse": 137,
            "text": "Onlar ki inandılar, sonra inkar ettiler; daha sonra yine inandılar, yine inkar ettiler, sonra inkarları arttı; işte Allah onları ne bağışlayacak, ne de doğru yola iletecektir"
        },
        {
            "chapter": 4,
            "verse": 138,
            "text": "Münafıklara, acı bir azabın kendilerinin olacağını müjdele"
        },
        {
            "chapter": 4,
            "verse": 139,
            "text": "Onlar mü'minleri bırakıp kafirleri dost tutuyorlar. Onların yanında şeref mi arıyorlar? Bütün şeref, tamamen Allaha aittir"
        },
        {
            "chapter": 4,
            "verse": 140,
            "text": "(Allah) Size Kitapta indirmişti ki: Allah'ın ayetlerinin inkar edildiğini ve onlarla alay edildiğini işittiğiniz zaman, onlar (bu sözü bırakıp) başka bir söze dalıncaya kadar onlarla beraber oturmayın; yoksa siz de onlar gibi olursunuz. Şüphesiz Allah, bütün iki yüzlüleri ve kafirleri cehennemde toplayacaktır"
        },
        {
            "chapter": 4,
            "verse": 141,
            "text": "Onlar sizi gözetleyip dururlar. Eğer size Allah'tan bir fetih nasibolursa: \"Biz de sizinle beraber değil miydik?\" derler. Ve eğer savaşta kafirlerin bir payı olur(savaşı düşmanlarınız kazanır)sa, (bu kez onlara): \"Biz size üstünlük sağlayıp, sizi mü'minlerden korumadık mı?\" derler. Artık kıyamet gününde Allah, aranızda hükmedecek ve mü'minlere karşı kafirlere asla yol vermeyecektir"
        },
        {
            "chapter": 4,
            "verse": 142,
            "text": "İki yüzlüler, Allah'ı (guya) aldatmağa çalışırlar. Oysa, O, onları aldatır. Namaza kalktıkları zaman da üşene üşene kalkarlar, insanlara gösteriş yaparlar, Allah'ı pek az anarlar"
        },
        {
            "chapter": 4,
            "verse": 143,
            "text": "Arada yalpalayıp dururlar. Ne bunlara (bağlanırlar), ne de onlara. Allah'ın şaşırttığı kimseye bir (çıkar) yol bulamazsın"
        },
        {
            "chapter": 4,
            "verse": 144,
            "text": "Ey inananlar, mü'minleri bırakıp kafirleri dost tutmayın! Allah'a, aleyhinizde olacak açık bir delil vermek mi istiyorsunuz"
        },
        {
            "chapter": 4,
            "verse": 145,
            "text": "Doğrusu iki yüzlüler, ateşin en aşağı tabakasındadırlar. Onlar için hiçbir yardımcı bulamazsın"
        },
        {
            "chapter": 4,
            "verse": 146,
            "text": "Ancak tevbe edenler, uslananlar, Allah'a yapışanlar ve dinlerini sırf Allah için yapanlar (yalnız O'na tapanlar), işte onlar mü'minlerle beraberdir; Allah da yakında mü'minlere büyük bir mükafat verecektir"
        },
        {
            "chapter": 4,
            "verse": 147,
            "text": "Siz şükreder. inanırsanız Allah size azabetmeyi ne yapacak? Allah şükrün karşılığını veren, (herşeyi) bilendir"
        }
    ]
}
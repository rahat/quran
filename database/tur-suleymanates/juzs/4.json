{
    "juzs": [
        {
            "chapter": 3,
            "verse": 93,
            "text": "Tevrat indirilmeden önce, İsrail'in kendisine haram kıldığı şeyler dışında, İsrail oğullarına bütün yiyecekler helaldi. De ki: \"Doğru iseniz, Tevrat'ı getirip okuyun"
        },
        {
            "chapter": 3,
            "verse": 94,
            "text": "Artık bundan sonra da kim Allah'a yalan uydurursa, işte onlar zalimlerdir"
        },
        {
            "chapter": 3,
            "verse": 95,
            "text": "De ki: \"Allah doğru söyledi, öyle ise dosdoğru, Allah'ı birleyici olarak İbrahim dinine uyun. O, ortak koşanlardan değildi"
        },
        {
            "chapter": 3,
            "verse": 96,
            "text": "Doğrusu insanlara (ma'bed olarak) ilk kurulan ev, Mekke'de olandır. Alemlere uğur, bereket ve hidayet kaynağı olarak kurulmuştur"
        },
        {
            "chapter": 3,
            "verse": 97,
            "text": "Onda açık açık deliller, İbrahim'in Makamı vardır. Ona giren, güvene erer. Yoluna gücü yeten herkesin, o Ev'e gi(dip haccet)mesi, insanlar üzerinde Allah'ın bir hakkıdır. Kim nankörlük ederse şüphesiz Allah, bütün alemlerden zengindir"
        },
        {
            "chapter": 3,
            "verse": 98,
            "text": "De ki: \"Ey Kitap ehli, Allah yaptıklarınıza tanık iken neden Allah'ın ayetlerini inkar ediyorsunuz"
        },
        {
            "chapter": 3,
            "verse": 99,
            "text": "De ki: \"Ey Kitap ehli, gerçeğe tanık olduğunuz halde, niçin Allah'ın yolunu eğri göstermeğe yeltenerek, inanmak isteyenleri Allah yolundan çevirmeğe çalışıyorsunuz? Allah yaptıklarınızdan habersiz değildir"
        },
        {
            "chapter": 3,
            "verse": 100,
            "text": "Ey inananlar, Kitap verilenlerden herhangi bir gruba uyarsanız imanınızdan sonra, (onlar) sizi döndürüp kafir yaparlar"
        },
        {
            "chapter": 3,
            "verse": 101,
            "text": "Size Allah'ın ayetleri okunmakta ve O'nun Elçisi de aranızda iken nasıl inkar edersiniz? Kim Allah'a sarılırsa muhakkak ki o, doğru yola iletilmiştir"
        },
        {
            "chapter": 3,
            "verse": 102,
            "text": "Ey inananlar, Allah'tan, O'na yaraşır biçimde korkun ve ancak müslümanlar olarak ölün"
        },
        {
            "chapter": 3,
            "verse": 103,
            "text": "Ve topluca Allah'ın ipine yapışın, ayrılmayın; Allah'ın size olan ni'metini hatırlayın: Hani siz birbirinize düşman idiniz, (Allah) kalblerinizi uzlaştırdı. O'un ni'metiyle kardeşler haline geldiniz. Siz ateşten bir çukurun kenarında bulunuyordunuz, (Allah) sizi ondan kurtardı. Allah size ayetlerini böyle açıklıyor ki, yola gelesiniz"
        },
        {
            "chapter": 3,
            "verse": 104,
            "text": "İçinizden hayra çağıran, iyiliği emredip kötülükten men'eden bir topluluk olsun; işte onlar kurtuluşa erenlerdir"
        },
        {
            "chapter": 3,
            "verse": 105,
            "text": "Kendilerine açık deliller geldikten sonra bölünüp ihtilaf edenler gibi olmayın. İşte onlar (evet) onlar için büyük bir azab vardır"
        },
        {
            "chapter": 3,
            "verse": 106,
            "text": "O gün bazı yüzler ağarır, bazı yüzler kararır. Yüzleri kararanlara: \"İnanmanızdan sonra inkar ettiniz ha? Öyle ise inkar etmenize karşılık azabı tadın!\" (denilir)"
        },
        {
            "chapter": 3,
            "verse": 107,
            "text": "Yüzleri ağaranlar ise Allah'ın rahmeti içindedirler, orada sürekli kalacaklardır"
        },
        {
            "chapter": 3,
            "verse": 108,
            "text": "İşte onlar Allah'ın ayetleridir. Onları sana gerçek ile okuyoruz. Allah, alemlere zulmetmek istemez"
        },
        {
            "chapter": 3,
            "verse": 109,
            "text": "Göklerde ve yerde olanların hepsi Allah'ındır. Bütün işler Allah'a döndürülür"
        },
        {
            "chapter": 3,
            "verse": 110,
            "text": "Siz, insanlar için çıkarılmış en hayırlı bir ümmet oldunuz. İyiliği emreder, kötülükten men'edersiniz ve Allah'a inanırsınız. Eğer Kitap ehli, inanmış olsaydı, elbette kendileri için iyi olurdu. Onlardan inananlar da var, ama çokları yoldan çıkmışlardır"
        },
        {
            "chapter": 3,
            "verse": 111,
            "text": "Size eziyetten başka bir zarar veremezler. Sizinle savaşsalar bile, size arkalarını dönüp kaçarlar, sonra onlara yardım da edilmez"
        },
        {
            "chapter": 3,
            "verse": 112,
            "text": "Nerede olsalar, onlara alçaklık (damgası) vurulmuştur (ezilmeğe mahkumdurlar). Meğer ki Allah'ın ahdine ve (inanan) insanların ahdine sığınmış olsunlar. Allah'ın gazabına uğradılar ve üzerlerine miskinlik damgası vuruldu (yoksulluk içinde ezildiler). Böyle oldu, çünkü onlar Allah'ın ayetlerini inkar ediyorlar, haksız yere peygamberleri öldürüyorlardı ve çünkü isyan etmişlerdi, haddi aşıyorlardı"
        },
        {
            "chapter": 3,
            "verse": 113,
            "text": "Ama hepsi bir değildir. Kitap ehli içinde, gece saatlerinde ayakta durup Allah'ın ayetlerini okuyarak secdeye kapanan bir topluluk da vardır"
        },
        {
            "chapter": 3,
            "verse": 114,
            "text": "Onlar, Allah'a ve ahiret gününe inanırlar, iyiliği emreder, kötülükten men'ederler; hayır işlerine koşarlar. İşte onlar iyilerdendir"
        },
        {
            "chapter": 3,
            "verse": 115,
            "text": "Yapacakları hiçbir iyilik inkar edilmeyecektir. Şüphesiz Allah, (günahlardan) korunanları bilmektedir"
        },
        {
            "chapter": 3,
            "verse": 116,
            "text": "Nankörlere gelince, ne malları, ne de evladları onlara, Allah'a karşı hiçbir yarar sağlamayacaktır. Onlar ateş halkıdır; onlar orada sürekli kalacaklardır"
        },
        {
            "chapter": 3,
            "verse": 117,
            "text": "Onların bu dünya hayatında harcadıkları malların durumu, nefislerine zulmeden bir topluluğun ekinine vurup onu mahveden dondurucu bir rüzgar(ın tahribatın)a benzer. Allah onlara zulmetmedi; fakat onlar, kendi kendilerine zulmediyorlardı"
        },
        {
            "chapter": 3,
            "verse": 118,
            "text": "Ey inananlar, kendinizden başkasını kendinize dost edinmeyin; onlar sizi bozmaktan geri durmazlar. Size sıkıntı verecek şeyleri isterler. Onların ağızlarından öfke taşmaktadır. Göğüslerinde gizledikleri (kin) ise daha büyüktür. Düşünürseniz, size ayetleri açıkladık"
        },
        {
            "chapter": 3,
            "verse": 119,
            "text": "İşte, siz öyle kimselersiniz ki, onları seversiniz, halbuki onlar sizi sevmezler. Kitabın hepsine inanırsınız. Onlar sizinle karşılaştıkları zaman \"İnandık\" derler. Ama kendi başlarına kaldıklarında, size karşı öfkeden parmak uçlarını ısırırlar. De ki: \"Öfkenizden ölün! Şüphesiz Allah, göğüslerin özünü bilir"
        },
        {
            "chapter": 3,
            "verse": 120,
            "text": "Size bir iyilik dokunsa (Bu,) Onları tasalandırır; size bir kötülük dokunsa, ona sevinirler. Eğer sabreder, korunursanız, onların tuzağı size hiçbir zarar vermez. Şüphesiz Allah, onların yaptıklarını kuşatmıştır"
        },
        {
            "chapter": 3,
            "verse": 121,
            "text": "Hani sen, erkenden ailenden ayrılmıştın, (Uhud'da) mü'minleri savaş üslerine yerleştiriyordun. Allah da işitendi, bilendi"
        },
        {
            "chapter": 3,
            "verse": 122,
            "text": "Sizden iki takım, korkup bozulmaya yüz tutmuştu. Halbuki Allah, kendilerinin dostu idi. İnananlar, Allah'a dayansınlar"
        },
        {
            "chapter": 3,
            "verse": 123,
            "text": "(Allah mü'minlere yardım eder). Nitekim Allah, zayıf durumda bulunduğunuz Bedir'de de size yardım etmişti. O halde Allah'tan korkun ki, şükredesiniz"
        },
        {
            "chapter": 3,
            "verse": 124,
            "text": "O zaman sen mü'minlere: \"Rabbinizin, size, indirilmiş üç bin melek ile yardım etmesi, size yetmez mi?\" diyordun"
        },
        {
            "chapter": 3,
            "verse": 125,
            "text": "Evet, sabreder, korunursanız; onlar hemen şu dakikada üzerinize gelseler, Rabbiniz size nişanlı beşbin melekle yardım eder"
        },
        {
            "chapter": 3,
            "verse": 126,
            "text": "Allah bu(yardım va'di)ni sırf size müjde olsun ve kalbleriniz bununla güven bulsun diye yaptı. Yardım, yalnız, daima galib, hüküm ve hikmet sahibi Allah katındandır"
        },
        {
            "chapter": 3,
            "verse": 127,
            "text": "İnkar edenlerden bir kısmını kessin ve perişan etsin de umutsuz olarak dönüp gitsinler diye (size yardım eder)"
        },
        {
            "chapter": 3,
            "verse": 128,
            "text": "O konuda senin yapacağın bir şey yoktur. Allah, ya tevbelerini kabul edip onları affeder, ya da zalim olduklarından dolayı onlara azab eder"
        },
        {
            "chapter": 3,
            "verse": 129,
            "text": "Göklerde ve yerde olanların hepsi Allah'ındır. (O), dilediğini bağışlar, dilediğine azabeder, Allah, çok bağışlayan, çok esirgeyendir"
        },
        {
            "chapter": 3,
            "verse": 130,
            "text": "Ey inananlar, kat kat riba yemeyin, Allah'tan korkun ki, kurtuluşa eresiniz"
        },
        {
            "chapter": 3,
            "verse": 131,
            "text": "Kafirler için hazırlanmış ateşten sakının"
        },
        {
            "chapter": 3,
            "verse": 132,
            "text": "Allah'a ve Elçiye ita'at edin ki, size merhamet edilsin"
        },
        {
            "chapter": 3,
            "verse": 133,
            "text": "Rabbinizden bir bağışlanmaya ve genişliği göklerle yer arası kadar olan, korunanlar için hazırlanmış cennete koşun"
        },
        {
            "chapter": 3,
            "verse": 134,
            "text": "O(koruna)nlar bollukta ve darlıkta Allah için harcarlar, öfke(lerin)i yutkunurlar, insanları affederler. Allah da güzel davrananları sever"
        },
        {
            "chapter": 3,
            "verse": 135,
            "text": "Ve onlar bir kötülük yaptıkları, ya da nefislerine zulmettikleri zaman, Allah'ı hatırlayarak hemen günahlarının bağışlanmasını dilerler; günahları da Allah'tan başka kim bağışlayabilir? Ve onlar, hatalarında bile bile, ısrar etmezler"
        },
        {
            "chapter": 3,
            "verse": 136,
            "text": "İşte onların mükafatı Rableri tarafından bağışlanma ve altlarından ırmaklar akan, içinde sürekli kalacakları cennetlerdir. Çalışanların ücreti ne güzeldir"
        },
        {
            "chapter": 3,
            "verse": 137,
            "text": "Sizden önce de yasalar uygulanmıştır. Yeryüzünde dolaşın da yalanlayıcıların sonunun nasıl olduğunu görün"
        },
        {
            "chapter": 3,
            "verse": 138,
            "text": "Bu, insanlara bir açıklama, korunanlara yol gösterme ve öğüttür"
        },
        {
            "chapter": 3,
            "verse": 139,
            "text": "Gevşemeyin, üzülmeyin, eğer inanıyorsanız, mutlaka siz üstün geleceksiniz"
        },
        {
            "chapter": 3,
            "verse": 140,
            "text": "Eğer size bir yara dokunduysa, o topluluğa da benzeri bir yara dokunmuştu. O günler... onları biz insanlar arasında çevirip dururuz (kah bir kavme, kah ötekine galibiyet veririz; bazen bir topluma iyi veya kötü günler gösteririz, bazan ötekine). Allah inananları ortaya çıkarmak, sizden şehidler edinmek için (zamanı kah lehinize, kah aleyhinize çevirmektedir). Allah, zalimleri sevmez"
        },
        {
            "chapter": 3,
            "verse": 141,
            "text": "Ve inananları iyice özleştirmek, kafirleri de mahvetmek için (günleri insanlar arasında böyle çevirmektedir)"
        },
        {
            "chapter": 3,
            "verse": 142,
            "text": "Yoksa siz, Allah, içinizden cihad edenleri (sınayıp) bilmeden, sabredenleri (sınayıp) bilmeden cennete gireceğinizi mi sandınız"
        },
        {
            "chapter": 3,
            "verse": 143,
            "text": "Andolsun ki, siz ölümle karşılaşmadan önce onu arzuluyordunuz. İşte onu gördünüz, ama bakıp duruyorsunuz"
        },
        {
            "chapter": 3,
            "verse": 144,
            "text": "Muhammed, sadece bir elçidir. Ondan önce de elçiler gelip geçmiştir. Şimdi o ölür veya öldürülürse siz ökçelerinizin üzerinde geriye mi döneceksiniz? Kim ökçesi üzerinde geriye dönerse, Allah'a hiçbir ziyan veremez. Allah, şükredenleri mükafatlandıracaktır"
        },
        {
            "chapter": 3,
            "verse": 145,
            "text": "Allah'ın izni olmadan hiçbir kişi ölmez. (Ölüm) Belirli bir süreye göre yazılmıştır. Kim dünya sevabını (menfaatini) isterse, kendisine ondan veririz; kim ahiret sevabını isterse, kendisine ondan veririz, şükredenleri mükafatlandıracağız"
        },
        {
            "chapter": 3,
            "verse": 146,
            "text": "Nice peygamber var ki, kendileriyle beraber birçok erenler çarpıştılar; Allah yolunda başlarında gelenlerden yılmadılar, zayıflık göstermediler, boyun eğmediler. Allah sabredenleri sever"
        },
        {
            "chapter": 3,
            "verse": 147,
            "text": "Sadece şöyle diyorlardı: \"Rabbimiz, bizim günahlarımızı ve işimizde taşkınlığımızı bağışla, ayaklarımızı (yolunda) sağlam tut, kafir topluma karşı bize yardım eyle"
        },
        {
            "chapter": 3,
            "verse": 148,
            "text": "Allah da onlara hem dünya karşılığını, hem ahiret karşılığının en güzelini verdi. Çünkü Allah, güzel davrananları sever"
        },
        {
            "chapter": 3,
            "verse": 149,
            "text": "Ey inananlar, eğer inkar edenlere ita'at ederseniz, sizi arkanıza (küfre) çevirirler, o zaman büsbütün kaybedersiniz"
        },
        {
            "chapter": 3,
            "verse": 150,
            "text": "Hayır, Mevlanız Allah'a (ita'at edin), yardımcıların en iyisi O'dur"
        },
        {
            "chapter": 3,
            "verse": 151,
            "text": "Allah'ın, kendilerine hiçbir güç (vermediği, haklarında hiçbir delil) indirmediği şeyleri, Allah'a ortak koştuklarından dolayı inkar edenlerin kalblerine korku salacağız; gidecekleri yer de cehennemdir! Zalimlerin varacağı yer, ne kötüdür"
        },
        {
            "chapter": 3,
            "verse": 152,
            "text": "Kendi izniyle onları öldürdüğünüz sürece Allah, size (yardım) va'dini doğruladı: Nihayet siz korktunuz, Allah size sevdiğiniz(galibiyet)i gösterdikten sonra (verilen) emir hakkında (birbirinizle) çekişip isyan ettiniz: Kiminiz dünyayı istiyordu, kiminiz ahireti istiyordu. Sonra Allah sizi denemek için onlardan geri çevirdi (yenilgiye uğrattı. Buna rağmen) sizi bağışladı. Allah mü'minlere karşı çok lutufkardır"
        },
        {
            "chapter": 3,
            "verse": 153,
            "text": "Elçi, aranızdan sizi çağırırken siz, boyuna uzaklaşıyor, hiç kimseye dönüp bakmıyordunuz. Bundan dolayı Allah, size gam üstüne gam verdi ki ne elinizden gidene, ne de başınıza gelene üzülmeyesiniz. Allah, yaptıklarınızı duymaktadır"
        },
        {
            "chapter": 3,
            "verse": 154,
            "text": "Sonra o üzüntünün ardından (Allah) size bir güven, bir kısmınızı bürüyen bir uyku indirdi; bir kısmınız da kendi canlarının kaygısına düşmüştü. Allah'a karşı cahiliyye zannı gibi haksız bir zanda bulunuyorlar: \"Bu işten bize bir şey var mı?\" diyorlardı. De ki: \"Bütün iş, Allah'a aittir.\" Onlar sana açıklayamadıklarını içlerinde gizliyorlar. Diyorlar ki: \"Bu işten bize bir fayda olsaydı, burada öldürülmezdik.\" De ki: \"Evlerinizde dahi olsaydınız, yine üzerine öldürülme(si) yazılmış olanlar, mutlaka (vurulup) yatacakları yeri boylardı. Allah göğüslerinizdekini denemek, kalblerinizdekini açığa çıkarmak için (bunları başınıza getirdi)\". Allah göğüslerin özünü bilir"
        },
        {
            "chapter": 3,
            "verse": 155,
            "text": "İki topluluğun karşılaştığı gün, içinizden yüz çevirip gidenleri, yaptıkları bazı işlerden dolayı şeytan, (yoldan) kaydırmak istemişti. Ama yine de Allah, onları affetti. Şüphesiz Allah, çok bağışlayandır, halimdir"
        },
        {
            "chapter": 3,
            "verse": 156,
            "text": "Ey inananlar, siz inkar edenler ve yeryüzünde sefere, ya da savaşa çıkan gazi kardeşleri için: \"Eğer bizim yanımızda olsalardı ölmezlerdi ve vurulmazlardı.\" diyenler gibi olmayın. Allah, onların bu düşünce ve sözlerini, kalblerinde dert yapar. Yaşatan da, öldüren de Allahtır. Allah, yaptıklarınızı görmektedir"
        },
        {
            "chapter": 3,
            "verse": 157,
            "text": "Eğer Allah yolunda öldürülür, ya da ölürseniz, Allah'ın bağışlaması ve rahmeti, onların topladıkları(dünya malı)ndan daha hayırlıdır"
        },
        {
            "chapter": 3,
            "verse": 158,
            "text": "Ölür veya öldürülürseniz, elbette Allah'a götürüleceksiniz"
        },
        {
            "chapter": 3,
            "verse": 159,
            "text": "Allah'ın rahmeti sebebiyledir ki, sen onlara yumuşak davrandın. Eğer kaba, katı yürekli olsaydın, çevrenden dağılır, giderlerdi. Öyleyse onlar(ın kusurların)dan geç, onlar için mağfiret dile. İşini onlara danış, karar verince de Allah'a dayan; çünkü Allah kendine dayanıp güvenenleri sever"
        },
        {
            "chapter": 3,
            "verse": 160,
            "text": "Eğer Allah size yardım ederse, artık sizi yenecek yoktur. Ve eğer sizi yüz üstü bırakırsa, O'ndan sonra size kim yardım edebilir? Mü'minler, Allah'a dayansınlar"
        },
        {
            "chapter": 3,
            "verse": 161,
            "text": "Bir peygamberin aşırması, hiyanet etmesi, olur şey değildir. Kim (emanete hıyanet eder), aşırırsa kıyamet günü aşırdığını boynuna yüklenip getirir. Sonra herkese kazandığı tastamam verilir, hiçbir haksızlığa uğratılmazlar"
        },
        {
            "chapter": 3,
            "verse": 162,
            "text": "Hiç Allah'ın rızasına uyan kimse; Allah'ın hışmına uğrayan, yeri de cehennem olan adam gibi olur mu? Ne kötü sonuçtur orası"
        },
        {
            "chapter": 3,
            "verse": 163,
            "text": "O(insa)nlar, Allah katında derece derecedirler. Allah, onların yaptıklarını görmektedir"
        },
        {
            "chapter": 3,
            "verse": 164,
            "text": "Andolsun ki, Allah, mü'minlere büyük lutufta bulundu: Zira daha önce açık bir sapıklık içinde bulunuyorlarken onlara, kendi içlerinden, kendilerine Allah'ın ayetlerini okuyan, kendilerini yücelten ve kendilerine Kitap ve hikmeti öğreten bir elçi gönderdi"
        },
        {
            "chapter": 3,
            "verse": 165,
            "text": "Başınıza bir bela gelince -siz, onun iki katını onların başlarına getirmiş olduğunuz halde yine- Bu nereden başımıza geldi?\" dediniz. De ki: \"O (bela), kendinizdendir.\" Allah, herşeye kadirdir"
        },
        {
            "chapter": 3,
            "verse": 166,
            "text": "İki topluluğun karşılaştığı gün, sizin başınıza gelen, ancak Allah'ın izniyle olmuştur ki (O), inananları bilsin (deneyip ortaya çıkarsın)"
        },
        {
            "chapter": 3,
            "verse": 167,
            "text": "Ve iki yüzlülük edenleri bilsin (ortaya çıkarsın). Onlara: \"Gelin, Allah yolunda savaşın, ya da savunun.\" dendiği halde: \"Eğer savaş (olacağını) bilseydik, sizinle gelirdik.\" dediler. Onlar, o gün, imandan çok küfre yakın idiler. Ağızlarıyla, kalblerinde olmayanı söylüyorlar. Halbuki Allah, içlerinde sakladıkları şeyi çok iyi bilmektedir"
        },
        {
            "chapter": 3,
            "verse": 168,
            "text": "(Savaştan geri kalıp) Oturarak, kardeşleri için \"Bizim sözümüzü tutsalardı, öldürülmezlerdi.\" diyenlere söyle: \"Eğer doğru iseniz, kendinizden ölümü savınız"
        },
        {
            "chapter": 3,
            "verse": 169,
            "text": "Allah yolunda öldürülenleri ölüler sanma; hayır, (onlar) diridirler, Rableri katında rızıklanmaktadırlar"
        },
        {
            "chapter": 3,
            "verse": 170,
            "text": "Allah'ın, keremiyle kendilerine verdiklerinden sevinçli olarak, arkalarından henüz kendilerine yetişemeyenlere de korku olmadığına, onların da üzüntüye uğramayacaklarına sevinirler"
        },
        {
            "chapter": 3,
            "verse": 171,
            "text": "Allah'ın ni'metine, lutfuna ve Allah'ın mü'minlerin ecrini zayi etmeyeceğine sevinirler"
        },
        {
            "chapter": 3,
            "verse": 172,
            "text": "O(mü'mi)nler ki yaralandıkları halde yine Allah'ın ve Elçinin çağrısına uydular; onlardan güzel davrananlar ve (günahlardan) korunanlar için pek büyük ecir vardır"
        },
        {
            "chapter": 3,
            "verse": 173,
            "text": "Onlar ki, halk kendilerine: \"(Düşman) İnsanlar size karşı ordu toplamışlar, onlardan korkun!\" deyince, (bu söz,) onların imanını artırdı. Ve: \"Allah bize yeter, O, ne güzel vekildir.\" dediler"
        },
        {
            "chapter": 3,
            "verse": 174,
            "text": "Bundan dolayı Allah'tan bir ni'met ve bollukla geri döndüler, kendilerine hiçbir kötülük dokunmadı. Ve Allah'ın rızasına uydular. Allah büyük lutuf sahibidir"
        },
        {
            "chapter": 3,
            "verse": 175,
            "text": "O şeytan sizi kendi dostlarından korkutuyor, eğer inanmış iseniz, onlardan korkmayın, benden korkun"
        },
        {
            "chapter": 3,
            "verse": 176,
            "text": "İnkara koşanlar seni üzmesin, onlar Allah'a hiçbir zarar veremezler. Allah onlara ahirette hiçbir nasip koymamak istiyor. Onlar için büyük bir azab vardır"
        },
        {
            "chapter": 3,
            "verse": 177,
            "text": "İman karşılığında inkarı satın alanlar, Allah'a hiçbir zarar vermezler. Onlar için acı bir azab vardır"
        },
        {
            "chapter": 3,
            "verse": 178,
            "text": "İnkar edenler sanmasınlar ki, kendilerine süre vermemiz, kendileri için hayırlıdır. Biz onlara süre veriyoruz ki günahı artırsınlar. Onlar için alçaltıcı bir azab vardır"
        },
        {
            "chapter": 3,
            "verse": 179,
            "text": "Allah mü'minleri, (şu) üzerinde bulunduğunuz halde bırakacak değildir, temizi pisten ayıracaktır. Ve Allah sizi gaybe vakıf kılacak değildir. Fakat Allah, elçilerinden dilediğini seçer (onu gaybe vakıf kılar). O halde Allah'a ve elçilerine inanın; eğer inanır ve (günahlardan) korunursanız sizin için büyük mükafat vardır"
        },
        {
            "chapter": 3,
            "verse": 180,
            "text": "Allah'ın kereminden kendilerine verdiğine cimrilik edenler, onu kendileri için hayırlı sanmasınlar. Hayır, o, kendileri için şerlidir. Cimrilik ettikleri şeyler, kıyamet günü boyunlarına dolandırılacaktır. Göklerin ve yerin mirası Allah'ındır (bütün mülk O'na aittir ve O'na kalacaktır). Allah yaptıklarınızı haber alandır"
        },
        {
            "chapter": 3,
            "verse": 181,
            "text": "Allah: \"Allah fakirdir, biz zenginiz.\" diyenlerin sözünü işitti. Onların dediklerini ve haksız yere peygamberleri öldürmelerini yazacağız ve: \"Yangın azabını tadın!\" diyeceğiz"
        },
        {
            "chapter": 3,
            "verse": 182,
            "text": "Bu, sizin ellerinizin yapıp öne sürdürdüğünün karşılığıdır. Allah, kullara asla zulmedici değildir"
        },
        {
            "chapter": 3,
            "verse": 183,
            "text": "Onlar: \"Allah bize, and verdi ki, bize ateşin yiyeceği bir kurban getirmedikçe hiçbir elçiye inanmayalım.\" dediler. De ki: \"Size benden önce açık deliller ve bu dediğinizi de getiren elçiler gelmişti. Eğer doğru idiyseniz niçin onları öldürdünüz"
        },
        {
            "chapter": 3,
            "verse": 184,
            "text": "Eğer seni yalanladılarsa, senden önce açık deliller, hikmetli sahifeler ve aydınlatıcı Kitabı getiren peygamberler de yalanlanmıştı"
        },
        {
            "chapter": 3,
            "verse": 185,
            "text": "Her can ölümü tadacaktır. Kıyamet günü ecirleriniz size eksiksiz verilecektir. Kim ki hemen ateşin elinden çekilip kurtarılır da cennete sokulursa, işte o, kurtuluşa ermiştir. Dünya hayatı, aldatıcı zevkten başka bir şey değildir"
        },
        {
            "chapter": 3,
            "verse": 186,
            "text": "Mallarınız ve canlarınız hususunda deneneceksiniz; sizden önce kendilerine Kitap verilenlerden ve ortak koşanlardan çok incitici (sözler) duyacaksınız. Ama sabreder, korunursanız; işte bunlar, yapmağa değer işlerdendir"
        },
        {
            "chapter": 3,
            "verse": 187,
            "text": "Allah, kendilerine Kitap verilenlerden: \"Onu mutlaka insanlara açıklayacaksınız, gizlemeyeceksiniz!\" diye söz almıştı. Fakat onlar, verdikleri sözü sırtlarının ardına attılar ve karşılığında birkaç para aldılar. Ne kötü şey satın alıyorlar"
        },
        {
            "chapter": 3,
            "verse": 188,
            "text": "O ettiklerine sevinen, yapmadıkları şeylerle övülmeyi sevenlerin, azabdan kurtulacaklarını sanma. Onlar için acı bir azab vardır"
        },
        {
            "chapter": 3,
            "verse": 189,
            "text": "Göklerin ve yerin mülkü Allah'ındır. Allah herşeye kadirdir"
        },
        {
            "chapter": 3,
            "verse": 190,
            "text": "Göklerin ve yerin yaratılışında, gecenin ve gündüzün gidip gelişinde elbette sağduyu sahipleri için ibretler vardır"
        },
        {
            "chapter": 3,
            "verse": 191,
            "text": "Onlar ayakta, oturarak ve yanları üzerine yatarken Allah'ı anarlar, göklerin ve yerin yaratılışı üzerinde düşünürler: \"Rabbimiz (derler), bunu boş yere yaratmadın, sen yücesin, bizi ateş azabından koru"
        },
        {
            "chapter": 3,
            "verse": 192,
            "text": "Rabbimiz, sen birini ateşe soktun mu, onu perişan etmişsindir. zalimlerin yardımcıları yoktur"
        },
        {
            "chapter": 3,
            "verse": 193,
            "text": "Rabbimiz, biz, 'Rabbinize inanın' diye imana çağıran bir davetçi işittik, hemen inandık. Rabbimiz, bizim günahlarımızı bağışla, kötülüklerimizi ört, canımızı iyilerle beraber al (bizi ma'nada onlarla beraber eyle)"
        },
        {
            "chapter": 3,
            "verse": 194,
            "text": "Rabbimiz bize, elçilerine va'dettiğini ver, kıyamet günü bizi rezil, perişan etme. Zira sen verdiğin sözden caymazsın"
        },
        {
            "chapter": 3,
            "verse": 195,
            "text": "Rableri onlara karşılık verdi: \"Ben, sizden erkek kadın, hiçbir çalışanın işini zayi etmeyeceğim. Hep birbirinizdensiniz. Göç edenler, yurtlarından çıkarılanlar, yolumda işkence edilenler, vuruşanlar ve öldürülenler... Elbette onların kötülüklerini örteceğim ve onları, altlarından ırmaklar akan cennetlere sokacağım. (Yaptıklarına), Allah katından bir karşılık olarak (onlara bu ni'metleri vereceğim). Karşılıkların en güzeli Allah katındadır"
        },
        {
            "chapter": 3,
            "verse": 196,
            "text": "İnkar edenlerin, öyle şehirlerde gezip dolaşması seni aldatmasın"
        },
        {
            "chapter": 3,
            "verse": 197,
            "text": "Bu, az bir geçimdir. Sonra gidecekleri yer, cehennemdir. Ne kötü bir yataktır orası"
        },
        {
            "chapter": 3,
            "verse": 198,
            "text": "Fakat Rablerinden korkanlar için, altlarından ırmaklar akan cennetler var. Orada ebedi kalacaklar, Allah tarafından ağırlanacaklardır. İyiler için Allah yanında bulunan ödüller ise (dünya varlığından) daha hayırlıdır"
        },
        {
            "chapter": 3,
            "verse": 199,
            "text": "Kitap ehlinden öyleleri var ki, Allah'a inanırlar, size indirilene ve kendilerine indirilene inanırlar; Allah'a karşı saygılıdırlar; Allah'ın ayetlerini birkaç paraya satmazlar. Onların da Rableri katında ödülleri vardır! Şüphesiz Allah, hesabı çabuk görendir"
        },
        {
            "chapter": 3,
            "verse": 200,
            "text": "Ey inananlar, sabredin, direnin. Savaşa hazırlıklı, uyanık bulunun ve Allah'tan korkun ki, başarıya eresiniz"
        },
        {
            "chapter": 4,
            "verse": 1,
            "text": "Ey insanlar, sizi bir tek nefisten (nefes alan candan) yaratan ve ondan eşini yaratıp ikisinden birçok erkekler ve kadınlar üreten Rabbinizden korkun; adına birbirinizden dilekte bulunduğunuz Allah'tan ve akrabalık(bağlarını kırmak)tan sakının. Şüphe siz Allah, sizin üzerinizde gözetleyicidir"
        },
        {
            "chapter": 4,
            "verse": 2,
            "text": "Öksüzlere mallarını verin, temizi pis olanla değiştirmeyin, onların mallarını sizin mallarınıza katarak (helal, temiz malınızı kirletip) yemeyin; çünkü bu, büyük bir günahtır"
        },
        {
            "chapter": 4,
            "verse": 3,
            "text": "Şayet öksüz(kızlarla evlendiğiniz takdirde on)lar hakkında adaleti yerine getiremeyeceğinizden korkarsanız, size helal olan kadınlardan ikişer, üçer, dörder alın. O(kadı)nlar arasında da adalet yapamayacağınızdan korkarsanız bir tane alın; yahut ellerinizin altında bulunan(cariye)lerle yetinin. Cevr (ve haksızlık) etmemeniz için en uygun olan budur"
        },
        {
            "chapter": 4,
            "verse": 4,
            "text": "Kadınlara mehirlerini bir hak olarak (gönül hoşluğuyla) verin; eğer kendi istekleriyle o mehrin bir kısmını size bağışlarlarsa, onu da afiyetle yeyin"
        },
        {
            "chapter": 4,
            "verse": 5,
            "text": "Allah'ın, sizin için geçim kaynağı yaptığı mallarınızı aklı ermezlere vermeyin; o mallarla onları besleyin, giydirin ve onlara güzel söz seyleyin"
        },
        {
            "chapter": 4,
            "verse": 6,
            "text": "Nikah çağına varıncaya kadar öksüzleri deneyin, eğer onlarda bir olgunluk görürseniz, mallarını kendilerine verin. Büyüsünler diye alıkoyup israf ile tez elden onların mallarını yemeğe kalkmayın. Zengin olan, çekinsin; yoksul olan da (malın muhafazası için gösterdiği çabaya ve ihtiyacına) uygun şekilde yesin. Onlara mallarını geri verdiğiniz zaman da yanlarında şahid bulundurun. Hesapçı olarak da Allah yeter (O, her yaptığınızı hesabetmektedir)"
        },
        {
            "chapter": 4,
            "verse": 7,
            "text": "Ana babanın ve akrabanın geriye bıraktıklarından erkeklere pay vardır; ana babanın ve akrabanın geriye bıraktıklarından kadınlara da pay vardır. Gerek azından gerek çoğundan (hem erkeğe, hem de kadına) bir hisse ayrılmıştır"
        },
        {
            "chapter": 4,
            "verse": 8,
            "text": "(Miras düşmeyen) Akrabalar, öksüzler, yoksullar da (miras) taksim(in)de hazır bulunursa bir şeyler vererek onları da ondan rızıklandırın (gönüllerini hoş edin) ve onlara güzel söz söyleyin"
        },
        {
            "chapter": 4,
            "verse": 9,
            "text": "Kendileri, geriye zayıf çocuklar bıraktıkları takdirde onların durumundan endişe edecek olanlar, (öksüzlerin hakkına dokunmaktan) çekinsinler. Allah'tan korksunlar ve doğru söz söylesinler"
        },
        {
            "chapter": 4,
            "verse": 10,
            "text": "Zulüm ile öksüzlerin mallarını yiyenler, karınlarına sadece ateş koymaktadırlar ve çılgın bir ateşe gireceklerdir"
        },
        {
            "chapter": 4,
            "verse": 11,
            "text": "Allah size, çocuklarınız(ın alacağı miras) hakkında, erkeğe kadının payının iki katını tavsiye eder. (Çocuklar) ikiden fazla kadın iseler, (ölenin geriye) bıraktığının üçte ikisi onlarındır. Eğer (çocuk) yalnız bir kadınsa (mirasın) yarısı onundur. Ölenin çocuğu varsa, bıraktığı mirasta ana babasından her birinin altıda bir hissesi vardır. Eğer çocuğu yok da ana babası ona varis oluyorsa, anasına üçte bir düşer. Eğer kardeşleri varsa, anasının payı altıda birdir. (Bu hükümler, ölenin) Yapacağı vasiyyetten, ya da borcundan sonradır. Babalarınız ve oğullarınızdan, hangisinin fayda bakımından size daha yakın olduğunu bilmezsiniz. Bunlar, Allah'ın koyduğu haklardır. Şüphesiz Allah bilendir, hikmet sahibidir"
        },
        {
            "chapter": 4,
            "verse": 12,
            "text": "Eğer çocukları yoksa, eşlerinizin yapacakları vasiyyetten ve borçtan sonra bıraktıkları mirasın yarısı sizindir. Çocukları varsa, bıraktıklarının dörtte biri sizindir. Sizin de çocuğunuz yoksa, yapacağınız vasiyyet ve borçtan sonra bıraktığınızın dörtte biri, onlarındır; çocuğunuz varsa bıraktığınızın sekizde biri onlarındır. Eğer miras bırakan erkek veya kadının evladı ve ana babası olmayıp bir erkek veya bir kızkardeşi varsa, her birine altıda bir düşer. Bundan fazla iseler, üçte bire ortaktırlar. (Bu taksim) Zarar verici olmayan vasiyyet ve borçtan sonra (uygulanır). Bunlar, Allah'tan (size) vasiyyettir. Allah bilendir, halimdir"
        },
        {
            "chapter": 4,
            "verse": 13,
            "text": "Bunlar Allah'ın sınırlarıdır. Kim Allah'a ve Elçisine ita'at ederse Allah onu, altlarından ırmaklar akan, içinde sürekli kalacakları cennetlere sokar. İşte büyük başarı budur"
        },
        {
            "chapter": 4,
            "verse": 14,
            "text": "Kim de Allah'a ve Elçisi'ne karşı gelir, O'nun sınırlarını aşarsa, Allah onu, sürekli kalacağı ateşe sokar. Onun için alçaltıcı bir azab vardır"
        },
        {
            "chapter": 4,
            "verse": 15,
            "text": "Kadınlarınızdan fuhuş yapanlara karşı içinizden dört şahid getirin; eğer onlar şahidlik ederlerse, o kadınları ölüm alıncaya, ya da Allah onların yararına bir yol gösterinceye kadar evlerde tutun (dışarı çıkarmayın)"
        },
        {
            "chapter": 4,
            "verse": 16,
            "text": "İçinizden iki kişi, fuhuş yaparsa, onlara eziyet edin; eğer tevbe eder, uslanırlarsa artık onlardan vazgeçin. Çünkü Allah, tevbeleri çok kabul edendir, çok esirgeyendir"
        },
        {
            "chapter": 4,
            "verse": 17,
            "text": "Allah'a göre, şu kimselerin tevbesi makbuldür ki, cahillikle bir kötülük yapıp hemen ardından dönerler. İşte Allah onların tevbesini kabul eder. Allah bilendir, hüküm ve hikmet sahibidir"
        },
        {
            "chapter": 4,
            "verse": 18,
            "text": "Yoksa kötülükler yapıp yapıp da nihayet kendilerine ölüm gelip çatınca: \"Ben şimdi tevbe ettim\" diyenlere ve kafir olarak ölenlere tevbe (af) yoktur. Onlar için acı bir azab hazırlamışızdır"
        },
        {
            "chapter": 4,
            "verse": 19,
            "text": "Ey inananlar, kadınları miras yoluyla zorla almanız size helal değildir. Onlara verdiklerinizin bir kısmını alıp götürmek için onları sıkıştırmayın. Şayet açık bir edepsizlik yaparlarsa başka. Onlarla iyi geçinin. Eğer onlardan hoşlanmazsanız, bilinki sizin hoşlanmadığınız bir şeye Allah çok hayır koymuş olabilir"
        },
        {
            "chapter": 4,
            "verse": 20,
            "text": "Bir eşin yerine başka bir eş almak istediğiniz takdirde, onlardan birine (evvelki eşinize) kantarlarca mal vermiş olsanız dahi verdiğinizden hiçbir şeyi geri almayın. İftira ederek ve açık günaha girerek verdiğinizi alacak mısınız"
        },
        {
            "chapter": 4,
            "verse": 21,
            "text": "Nasıl alırsınız ki, birbirinize geçmiş (içli dışlı olmuş) idiniz ve onlar, sizden sağlam te'minat almışlardı"
        },
        {
            "chapter": 4,
            "verse": 22,
            "text": "Geçmişte olanlar hariç, artık babalarınızın evlendiği kadınlarla evlenmeyin. Çünkü bu, edepsizliktir, (Allah'ın) hışm(ı)dır ve iğrenç bir yoldur"
        },
        {
            "chapter": 4,
            "verse": 23,
            "text": "Size (şunlarla evlenmeniz) haram kılındı: Analarınız, kızlarınız, kızkardeşleriniz, halalarınız, teyzeleriniz, kardeş kızları, kızkardeş kızları, sizi emziren analarınız, süt bacılarınız, karılarınızın anaları, birleştiğiniz karılarınızdan olup evlerinizde bulunan üvey kızlarınız -eğer onlarla henüz birleşmemişseniz, (kızlarını almaktan ötürü) üzerinize bir günah yoktur-kendi sulbünüzden gelen oğullarınızın karıları ve iki kızkardeşi bir arada almanız. Ancak geçmişte olanlar hariç. Şüphesiz Allah, çok bağışlayan, çok esirgeyendir"
        }
    ]
}
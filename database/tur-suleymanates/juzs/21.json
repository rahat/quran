{
    "juzs": [
        {
            "chapter": 29,
            "verse": 46,
            "text": "Kitap ehliyle, Ğhaksızlık edenleri dışındaĞ en güzel tarzda tartışın ve deyin ki: \"Bize indirilene de size indirilene de inandık. Tanrımız ve tanrınız birdir, biz de O'na teslim olanlarız"
        },
        {
            "chapter": 29,
            "verse": 47,
            "text": "İşte böylece Kitabı sana da indirdik. Kendilerine Kitabı verdiklerimiz, ona inanırlar: Şunlardan (şu Araplardan) da ona inananlar vardır. Ayetlerimizi, kafirlerden başkası inkar etmez"
        },
        {
            "chapter": 29,
            "verse": 48,
            "text": "(Ey Muhammed) Sen bundan önce bir Kitap okumuyordun, elinle de onu yazmıyorsun. Öyle olsaydı o zaman (Allah'ın sözlerini boşa çıkarmaya çalışan) iptalciler, kuşkulanırlardı"
        },
        {
            "chapter": 29,
            "verse": 49,
            "text": "Hayır, o (sana vahyedilenler) kendilerine bilgi verilmiş olanların göğüslerinde bulunan açık açık ayetlerdir. Bizim ayetlerimizi, zalimlerden başkası inkar etmez"
        },
        {
            "chapter": 29,
            "verse": 50,
            "text": "Dediler ki: \"Ona Rabbinden ayetler indirilmeli değil miydi?\" De ki: \"Ayetler (mu'cizeler) Allah'ın yanındadır. Ben ancak apaçık bir uyarıcıyım"
        },
        {
            "chapter": 29,
            "verse": 51,
            "text": "Kendilerine okunan Kitabı sana indirmemiz, onlara yetmedi mi? Şüphesiz inanan bir toplum için bunda bir rahmet ve öğüt vardır"
        },
        {
            "chapter": 29,
            "verse": 52,
            "text": "De ki: \"Benimle sizin aranızda şahid olarak Allah yeter. O, göklerde ve yerde olanları bilir. Batıla inanıp Allah'a karşı nankörlük edenler, işte ziyana uğrayacaklar onlardır"
        },
        {
            "chapter": 29,
            "verse": 53,
            "text": "Senden azabı çabuk istiyorlar. Eğer (azab için) belirtilmiş bir süre olmasaydı, onlara hemen azab gelirdi. Fakat hiç farkına varmadıkları bir sırada o, kendilerine ansızın gelecektir"
        },
        {
            "chapter": 29,
            "verse": 54,
            "text": "Cehennem o nankörleri kuşatmış iken, onlar hala senden azabı çabuk istiyorlar"
        },
        {
            "chapter": 29,
            "verse": 55,
            "text": "O gün azab, onları üstlerinden, ayaklarının altından örter ve (Allah onlara): \"Yaptığınız işleri tadın!\" der"
        },
        {
            "chapter": 29,
            "verse": 56,
            "text": "Ey inanan kullarım, benim arzım geniştir, bana kulluk edin"
        },
        {
            "chapter": 29,
            "verse": 57,
            "text": "Her can, ölümü tadacaktır. Sonra bize döndürüleceksiniz"
        },
        {
            "chapter": 29,
            "verse": 58,
            "text": "İnanıp iyi işler yapanları, cennette, altlarından ırmaklar akan yüksek odalara yerleştiririz. Orada ebedi kalırlar. Çalışanların ücreti ne güzeldir"
        },
        {
            "chapter": 29,
            "verse": 59,
            "text": "Onlar ki sabrettiler ve Rabblerine dayanmaktadırlar"
        },
        {
            "chapter": 29,
            "verse": 60,
            "text": "Nice canlı var ki rızkını taşıyamaz, onları da sizi de Allah besler. O, işitendir, bilendir"
        },
        {
            "chapter": 29,
            "verse": 61,
            "text": "Andolsun, onlara: \"Gökleri ve yeri kim yarattı, güneşi ve ayı kim (sizin yararınıza) boyun eğdirdi?\" desen; \"Allah\", derler. O halde nasıl Allah'ın (birliğinden) döndürülüyorsunuz"
        },
        {
            "chapter": 29,
            "verse": 62,
            "text": "Allah kullarından dilediğine rızkı açar da, kısar da. Şüphesiz Allah, her şeyi bilendir"
        },
        {
            "chapter": 29,
            "verse": 63,
            "text": "Onlara: \"Kim gökten suyu indirip de ölmüş olan yeri onunla diriltti?\" diye sorsan; \"Allah\", derler. De ki: \"Hamd (övgü), Allah'a layıktır.\" Doğrusu çokları düşünmezler"
        },
        {
            "chapter": 29,
            "verse": 64,
            "text": "Bu dünya hayatı eğlence ve oyundan başka bir şey değildir. Ahiret yurdu, işte asıl hayat odur (asıl yaşanacak yer orasıdır), keşke bilselerdi"
        },
        {
            "chapter": 29,
            "verse": 65,
            "text": "Gemiye bindikleri zaman, dini yalnız Allah'a halis kılarak O'na yalvarırlar. Fakat (Allah) onları salimen karaya çıkarınca hemen (O'na) ortak koşarlar"
        },
        {
            "chapter": 29,
            "verse": 66,
            "text": "Ki kendilerine verdiğimiz(ni'metler)e nankörlük etsinler ve (şu geçici hayatta) zevk içinde yaşasınlar. Ama yakında (gerçeği) bileceklerdir"
        },
        {
            "chapter": 29,
            "verse": 67,
            "text": "Görmediler mi çevrelerinde insanlar kaçırılırken biz (kendi şehirleri Mekke'yi), güvenli, dokunulmaz bir bölge yaptık? Hala batıla inanıp Allah'ın ni'metine nankörlük mü ediyorlar"
        },
        {
            "chapter": 29,
            "verse": 68,
            "text": "Uydurduğu yalanı Allah'ın üzerine atan veya kendisine gelen gerçeği yalanlayandan daha zalim kimdir? Kafirlerin durağı cehennemde değil midir"
        },
        {
            "chapter": 29,
            "verse": 69,
            "text": "Ama biz(im uğrumuz)da cihad edenleri biz, elbette yollarımıza iletiriz. Muhakkak ki Allah, iyilik edenlerle beraberdir"
        },
        {
            "chapter": 30,
            "verse": 1,
            "text": "Elif lam mim"
        },
        {
            "chapter": 30,
            "verse": 2,
            "text": "Rum(lar), yenildi"
        },
        {
            "chapter": 30,
            "verse": 3,
            "text": "(Bölgeye) En yakın bir yerde. Onlar (bu) yenilgilerinden sonra yeneceklerdir"
        },
        {
            "chapter": 30,
            "verse": 4,
            "text": "Birkaç (-9) yıl içinde. (Onların) Bu(yenilgileri)nden önce de, sonra da emir Allah'ındır (ferman O'nundur). O gün mü'minler sevinir(ler)"
        },
        {
            "chapter": 30,
            "verse": 5,
            "text": "Allah'ın yardımıyle. (Allah) Dilediğine yardım eder. O, galiptir, esirgeyendir"
        },
        {
            "chapter": 30,
            "verse": 6,
            "text": "(Bu,) Allah'ın va'didir. Allah va'dinden caymaz; fakat insanların çoğu bilmezler"
        },
        {
            "chapter": 30,
            "verse": 7,
            "text": "Onlar, sadece şu yakın hayatın dış yüzünü bilirler; ahiretten ise onlar tamamen gafildirler"
        },
        {
            "chapter": 30,
            "verse": 8,
            "text": "Kendi içlerinde hiç düşünmediler mi ki Allah, göklerde, yerde ve bu ikisi arasında bulunan her şeyi ancak hak olarak ve belirtilmiş bir süre ile yaratmıştır? İnsanlardan çoğu, Rabblerine kavuşmayı inkar etmektedirler"
        },
        {
            "chapter": 30,
            "verse": 9,
            "text": "Yeryüzünde gezmediler mi ki, kendilerinden öncekilerin sonunun nasıl olduğuna baksınlar. Onlar, kendilerinden daha güçlü idiler; (sular, madenler çıkarmak, ekin ekmek, ağaç dikmek için) toprağı (kazmış) alt-üst etmişler ve onu, bunların imar ettiklerinden daha çok imar etmişlerdi. Onlara da elçileri, deliller getirmişti. Allah onlara zulmedecek değildi. Fakat onlar, kendi kendilerine zulmediyorlardı"
        },
        {
            "chapter": 30,
            "verse": 10,
            "text": "Sonra kötülük edenlerin sonu çok kötü oldu. Çünkü Allah'ın ayetlerini yalanladılar. Ve onlarla alay ediyorlardı"
        },
        {
            "chapter": 30,
            "verse": 11,
            "text": "Allah, yaratmağa başlar, sonra onu çevirip yeniden yapar; sonra O'na döndürülürsünüz"
        },
        {
            "chapter": 30,
            "verse": 12,
            "text": "(Duruşma) Sa'at(i) başladığı gün, suçlular (umutsuzluk içinde) susarlar"
        },
        {
            "chapter": 30,
            "verse": 13,
            "text": "(Allah'a) ortak(koştukları put)larından da kendilerine hiçbir şefa'atçi çıkmaz. O zaman ortaklarını inkar ederler"
        },
        {
            "chapter": 30,
            "verse": 14,
            "text": "O sa'at başladığı gün, o gün (inananlar ve inanmayanlar) ayrılırlar"
        },
        {
            "chapter": 30,
            "verse": 15,
            "text": "İnanıp iyi işler yapanlar, onlar (çiçekli, ırmaklı) bir bahçe içinde neş'elendirilirler"
        },
        {
            "chapter": 30,
            "verse": 16,
            "text": "Fakat inkar edip ayetlerimizi ve ahiret buluşmasını yalanlayanlara gelince, onlar da (tutuklanıp) azabın içine getirilirler"
        },
        {
            "chapter": 30,
            "verse": 17,
            "text": "Öyle ise akşama girdiğiniz zaman da, sabaha erdiğiniz zaman da tesbih Allah'ındır (O'nun şanının yüceliği anılır)"
        },
        {
            "chapter": 30,
            "verse": 18,
            "text": "Göklerde ve yerde, günün sonunda da, öğleye erdiğiniz zaman da hamd, O'na mahsustur"
        },
        {
            "chapter": 30,
            "verse": 19,
            "text": "(Allah), ölüden diri çıkarır, diriden ölü çıkarır; yeri ölümünden sonra diriltir. İşte siz de (bedensel hayata) öyle çıkarılacaksınız"
        },
        {
            "chapter": 30,
            "verse": 20,
            "text": "O'nun ayetlerinden (gücünün işaretlerinden) biri sizi topraktan yaratmasıdır. Sonra siz, (yeryüzüne) yayılan insan(lar) oluverdiniz"
        },
        {
            "chapter": 30,
            "verse": 21,
            "text": "O'nun ayetlerinden biri de, size nefislerinizden, sakinleşeceğiniz eşler yaratması ve aranıza sevgi ve acıma koymasıdır. Şüphesiz bunda, düşünen bir toplum için ibretler vardır"
        },
        {
            "chapter": 30,
            "verse": 22,
            "text": "O'nun ayetlerinden biri de göklerin ve yerin yaratılması, dillerinizin ve renklerinizin değişik olmasıdır. Şüphesiz bunda, bilenler için ibretler vardır"
        },
        {
            "chapter": 30,
            "verse": 23,
            "text": "O'nun ayetlerinden biri de, geceleyin ve gündüzün uyumanız ve O'nun lutfundan (nasibinizi) aramanızdır. Şüphesiz bunda, işiten bir toplum için ibretler vardır"
        },
        {
            "chapter": 30,
            "verse": 24,
            "text": "O'nun ayetlerinden biri de, size, korku ve umut vermek için şimşeği göstermesi, gökten bir su indirip onunla ölümünden sonra yeri diriltmesidir. Şüphesiz bunda, aklını kullanan bir toplum için ibretler vardır"
        },
        {
            "chapter": 30,
            "verse": 25,
            "text": "O'nun ayetlerinden biri de göğün ve yerin, kendisinin buyruğuyla durmasıdır. Sonra sizi yerden bir tek da'vetle çağırdığı zaman bir de bakarsınız ki çıkıyorsunuz"
        },
        {
            "chapter": 30,
            "verse": 26,
            "text": "Göklerde ve yerde bulunan kimseler hep O'nundur, hepsi O'na ita'at etmektedirler"
        },
        {
            "chapter": 30,
            "verse": 27,
            "text": "Yaratmağa başlayan O'dur. Sonra onu çevirip yeniden yapar. Bu, O'na daha kolaydır. Göklerde ve yerde en yüce durum O'nundur (En büyük kudret ve şeref misali O'dur). O, üstündür, hüküm ve hikmet sahibidir"
        },
        {
            "chapter": 30,
            "verse": 28,
            "text": "Size kendinizden bir misal verdi: (Bakın) size verdiğimiz rızıklarda; sizin ellerinizin altında bulunan(köleler, hizmetçi)lerden sizinle eşit derecede (yönetim hakkına sahip) olan, birbiriniz(in hakkına dokunmak)dan çekindiğiniz gibi onlar(ın hakkına dokunmak)dan da çekindiğiniz ortaklar var mı (ki tutup kendi mülkümüzde, saltanatımızda bize ortaklar atfediyorsunuz, kendi kullarımızı, yaratıklarımızı bize eş koşuyorsunuz)? İşte biz, aklını kullanan bir toplum için ayetleri böyle açıklıyoruz"
        },
        {
            "chapter": 30,
            "verse": 29,
            "text": "Hayır, zulmedenler, bilgisizce keyiflerine uydular. Allah'ın şaşırttığını (Allah'ın gönderdiği hidayete uymadığı için düştüğü sapıklığında terk ettiği kimseyi) kim yola getirebilir? Onların hiçbir yardımcıları yoktur"
        },
        {
            "chapter": 30,
            "verse": 30,
            "text": "Sen yüzünü, Allah'ı birleyici olarak doğruca dine çevir: Allah'ın yaratma yasasına (uygun olan dine dön) ki, insanları ona göre yaratmıştır. Allah'ın yaratması değiştirilemez. İşte doğru din odur. Fakat insanların çoğu bilmezler"
        },
        {
            "chapter": 30,
            "verse": 31,
            "text": "Yalnız O'na yönelin ve O'ndan korkun; namazı kılın ve (Allah'a) ortak koşanlardan olmayın"
        },
        {
            "chapter": 30,
            "verse": 32,
            "text": "(O ortak koşanlardan olmayın ki onlar) Dinlerini parçaladılar ve bölük bölük oldular. Her parti kendi yanındakiyle sevin(ip övün)mektedir"
        },
        {
            "chapter": 30,
            "verse": 33,
            "text": "İnsanlara bir zarar dokundu mu, Rablerine yönelerek O'na yalvarırlar. Sonra (Rableri), onlara kendinden bir rahmet taddırınca, hemen onlardan bir grup, Rablerine ortak koşarlar"
        },
        {
            "chapter": 30,
            "verse": 34,
            "text": "(Böyle yaparlar) Ki kendilerine verdiğimiz(ni'met)e karşı nankörlük etsinler. Şimdi zevk içinde yaşayın bakalım, yakında (sonunuzun ne olduğunu) bileceksiniz"
        },
        {
            "chapter": 30,
            "verse": 35,
            "text": "Yoksa onlara bir delil indirmişiz de o mu (Allah'a) ortak koşmalarını söylüyor"
        },
        {
            "chapter": 30,
            "verse": 36,
            "text": "Biz insanlara bir rahmet taddırdığımız zaman onunla sevinirler. Elleriyle yapıp öne sürdükleri(işleri)nden dolayı onlara bir kötülük erişince de, derhal umutsuzluğa düşerler"
        },
        {
            "chapter": 30,
            "verse": 37,
            "text": "Görmediler mi, Allah dilediğine rızkı genişletiyor da, daraltıyor da. Şüphesiz inanan bir toplum için bunda ibretler vardır"
        },
        {
            "chapter": 30,
            "verse": 38,
            "text": "Akrabaya, yoksula, yolcuya (zekat ve sadakadan) hakkını ver. Allah'ın yüzünü (rızasını) isteyenler için bu, daha hayırlıdır ve onlar başarıya erenlerdir"
        },
        {
            "chapter": 30,
            "verse": 39,
            "text": "İnsanların malları içinde, artması için verdiğiniz riba, Allah katında artmaz. Ama Allah'ın yüzünü (O'nun rızasını) isteyerek verdiğiniz zekat(a gelince); işte (onu verenler sevaplarını ve mallarını) kat kat artıranlardır"
        },
        {
            "chapter": 30,
            "verse": 40,
            "text": "Allah sizi yarattı, sonra besledi sonra öldürüyor, sonra diriltiyor. Ortaklarınız içinde bunlardan birini yapan var mı? O, onların ortak koştukları şeylerden uzak ve yücedir"
        },
        {
            "chapter": 30,
            "verse": 41,
            "text": "İnsanların elleriyle kazandıkları (günahları) yüzünden, karada ve denizde fesat çıktı. Belki dönerler diye, (Allah) onlara, yaptıklarının bir kısmını taddırıyor"
        },
        {
            "chapter": 30,
            "verse": 42,
            "text": "De ki: \"Yeryüzünde gezin, öncekilerin sonunun nasıl olduğuna bakın.\" Onların da çoğu ortak koşanlardan idi"
        },
        {
            "chapter": 30,
            "verse": 43,
            "text": "Allah'tan, geri çevirilmesi mümkün olmayan gün gelmezden önce, yüzünü dosdoğru dine yönelt. O gün (insanlar) bölük bölük ayrılırlar (bir bölük cennete, öbür bölük ateşe gider)"
        },
        {
            "chapter": 30,
            "verse": 44,
            "text": "Kim inkar ederse, inkarı kendi aleyhinedir. İyi bir iş yapanlar da (cennette) kendileri için yer hazırlamaktadırlar"
        },
        {
            "chapter": 30,
            "verse": 45,
            "text": "Ta ki Allah, inanıp iyi işler yapanları lutfundan mükafatlandırsın. Doğrusu O, kafirleri sevmez"
        },
        {
            "chapter": 30,
            "verse": 46,
            "text": "O'nun ayetlerinden biri de (şudur): Rüzgarları (yağmurun) müjdeleri olarak gönderir ki size rahmetinden biraz taddırsın, gemiler buyruğuyla yürüsün ve siz O'nun lutfundan arayasınız da (verdiği ni'metlere) şükredesiniz"
        },
        {
            "chapter": 30,
            "verse": 47,
            "text": "Andolsun ki, biz senden önce de elçileri kavimlerine gönderdik; onlara deliller getirdiler ve biz, (onları dinlemeyip) suç işleyenlerden öc aldık. (Elbette alırız, çünkü) mü'minlere yardım etmek, üzerimize borç idi"
        },
        {
            "chapter": 30,
            "verse": 48,
            "text": "Allah, rüzgarları gönderir, bulutu kaldırır; sonra onu gökte dilediği gibi yayar ve parça parça eder; arasından yağmurun çıktığını görürsün. Derken, onu kullarından dilediğine uğratınca hemen sevinirler"
        },
        {
            "chapter": 30,
            "verse": 49,
            "text": "Halbuki onlar, yağmurun kendilerine indirilmesinden önce umutsuz idiler"
        },
        {
            "chapter": 30,
            "verse": 50,
            "text": "Allah'ın rahmetinin eserlerine bak ki, nasıl yeri ölümünden sonra diriltiyor?! Şüphe yok ki, O, ölüleri de diriltecektir, O her şeye kadirdir"
        },
        {
            "chapter": 30,
            "verse": 51,
            "text": "Andolsun bir rüzgar, göndersek de o(eki)ni sararmış görseler, ondan sonra nankörlük etmeğe başlarlar"
        },
        {
            "chapter": 30,
            "verse": 52,
            "text": "Sen de ölülere söz dinletemezsin; arkalarını dönüp giden sağırlara çağrıyı işittiremezsin"
        },
        {
            "chapter": 30,
            "verse": 53,
            "text": "Ve sen, körleri de sapıklıklarından çıkarıp yola getiremezsin. Sen ancak, ayetlerimize inananlara işittirirsin de onlar müslüman olurlar"
        },
        {
            "chapter": 30,
            "verse": 54,
            "text": "Allah'tır ki sizi zayıflıktan yarattı. Sonra zayıflığın ardından (size) bir kuvvet verdi. Sonra kuvvetin ardından da zayıflık ve ihtiyarlık verdi. Allah, dilediğini yaratır, O, bilendir, gücü yetendir"
        },
        {
            "chapter": 30,
            "verse": 55,
            "text": "(Duruşma) Sa'at(i) başladığı gün, suçlular, (dünyada veya Berzahta) bir sa'atten fazla kalmadıklarına yemin ederler. İşte onlar, (dünyada da haktan) böyle çevriliyorlardı"
        },
        {
            "chapter": 30,
            "verse": 56,
            "text": "Kendilerine bilgi ve iman verilenler dediler ki: \"Andolsun siz, Allah'ın yazgısınca ta yeniden dirilme gününe kadar kaldınız. İşte bu da dirilme günüdür. Fakat siz bilmiyordunuz"
        },
        {
            "chapter": 30,
            "verse": 57,
            "text": "Artık zulmetmiş olanlara o gün, ne mazeretleri fayda verir ve ne de onlardan rıza talebetmeleri istenir"
        },
        {
            "chapter": 30,
            "verse": 58,
            "text": "Andolsun biz bu Kur'an'da insanlara her çeşit misali getirip anlattık. Onlara bir ayet getirdiğin zaman inkar edenler: \"Siz (geleneklerimizi) iptal edenlerden başka bir şey değilsiniz.\" derler"
        },
        {
            "chapter": 30,
            "verse": 59,
            "text": "İşte Allah, bilmeyenlerin kalblerini böyle mühürler"
        },
        {
            "chapter": 30,
            "verse": 60,
            "text": "Sabret, Allah'ın va'di haktır (o mutlaka yerine gelecektir). İnanmayanlar seni telaşa düşürmesin"
        },
        {
            "chapter": 31,
            "verse": 1,
            "text": "Elif lam mim"
        },
        {
            "chapter": 31,
            "verse": 2,
            "text": "Şunlar, hikmetli Kitabın ayetleridir"
        },
        {
            "chapter": 31,
            "verse": 3,
            "text": "Güzel davrananlara yol gösterici ve rahmet olarak (indirilmiştir)"
        },
        {
            "chapter": 31,
            "verse": 4,
            "text": "Onlar ki namazı kılarlar, zekatı verirler ve onlar ahirete de kesin olarak inanırlar"
        },
        {
            "chapter": 31,
            "verse": 5,
            "text": "İşte onlar, Rableri tarafından (gösterilen) doğru bir yol üzerindedirler ve onlar, umduklarına ereceklerdir"
        },
        {
            "chapter": 31,
            "verse": 6,
            "text": "İnsanlardan kimi var ki; bilgisizce (insanları) Allah'ın yolundan saptırmak ve onunla alay etmek için boş hadisi (eğlence sözünü) satın alır. İşte onlara küçük düşürücü bir azab vardır"
        },
        {
            "chapter": 31,
            "verse": 7,
            "text": "Ona ayetlerimiz okunduğu zaman sanki onları hiç işitmemiş, sanki kulaklarında ağırlık varmış gibi büyüklük taslayarak döner. Ona acı bir azabı müjdele"
        },
        {
            "chapter": 31,
            "verse": 8,
            "text": "İnanan ve iyi işler yapanlara ni'meti bol cennetler vardır"
        },
        {
            "chapter": 31,
            "verse": 9,
            "text": "Orada ebedi kalacaklardır. (Bu,) Allah'ın gerçek va'didir. O üstündür, hüküm ve hikmet sahibidir"
        },
        {
            "chapter": 31,
            "verse": 10,
            "text": "(Allah), gökleri görebildiğiniz bir direk olmadan yarattı, sizi sarsar diye yere de sağlam ve yüksek dağlar attı ve orada her çeşit canlıyı yaydı. Gökten bir su indirdik de orada her güzel çifti bitirdik"
        },
        {
            "chapter": 31,
            "verse": 11,
            "text": "İşte bunlar, Allah'ın yarattıklarıdır. Gösterin bana, O'ndan başka(tanrı dedik)leri(niz) ne yarattı? Doğrusu o zalimler, açık bir sapıklık içindedirler"
        },
        {
            "chapter": 31,
            "verse": 12,
            "text": "Andolsun biz Lokman'a, \"Allah'a şükret!\" diye hikmet verdik, kim şükrederse kendisi için şükreder; kim nankörlük ederse Allah zengindir, (onun şükrüne muhtaç değildir), övülmüştür (hamde layıktır)"
        },
        {
            "chapter": 31,
            "verse": 13,
            "text": "Lokman oğluna öğüt vererek demişti ki: \"Yavrum, Allah'a ortak koşma, çünkü ortak koşmak, büyük bir zulümdür"
        },
        {
            "chapter": 31,
            "verse": 14,
            "text": "Biz insana, ana babasını tavsiye ettik. Anası onu zayıflık üstüne zayıflık çekerek (karnında) taşımıştır. (Ona gebe kaldığından itibaren ta doğuruncaya kadar günden güne güçsüzleşmiş, ağırlaşmıştır). Onun sütten kesilmesi de iki yıl içinde olmuştur. (Bunların hepsi, güç şeylerdir. Onun için biz insana): \"Bana ve anana-babana şükret, dönüş banadır"
        },
        {
            "chapter": 31,
            "verse": 15,
            "text": "Eğer onlar seni, hakkında bilgin olmayan bir şeyi bana ortak koşman için zorlarlarsa, onlara ita'at etme. Onlarla dünya(işlerin)de iyi geçin ve bana yönelen kimsenin yoluna uy. Sonra dönüşünüz banadır; (o zaman ben) size yaptıklarınızı haber vereceğim (diye öğüt verdik)"
        },
        {
            "chapter": 31,
            "verse": 16,
            "text": "(Lokman öğütlerine devam ederek dedi ki): \"Yavrum, (yaptığın iyilik veya kötülük), hardal danesi ağırlığınca bir şey de olsa, bir kayanın içinde, göklerde veya yerde bulunsa Allah mutlaka onu getirir. Çünkü Allah latiftir (O'nun bilgisi her gizli veince şeye ulaşır. O, her şeyi) haber alır"
        },
        {
            "chapter": 31,
            "verse": 17,
            "text": "Yavrum namazı kıl, iyiliği emret, kötülükten vazgeçir ve başına gelene sabret. Çünkü bunlar yapılması gereken işlerdendir"
        },
        {
            "chapter": 31,
            "verse": 18,
            "text": "İnsanlara yanağını bükme (kibirlenerek boynunu bir yana büküp yüzünü insanlardan öte çevirme) ve yeryüzünde böbürlenerek yürüme. Zira Allah, kendini beğenip övünen kimseyi sevmez"
        },
        {
            "chapter": 31,
            "verse": 19,
            "text": "Yürüyüşünde tutumlu ol, (orta yürü, ne çabuk ne de çok yavaş git, ölçülü hareket et), sesini de kıs. Çünkü seslerin en çirkini eşeklerin sesidir"
        },
        {
            "chapter": 31,
            "verse": 20,
            "text": "Görmediniz mi Allah, göklerde ve yerde bulunan şeyleri size boyun eğdirdi ve size zahir ve batın (dış ve iç; görülen, görülmeyen; bildiğiniz ve bilmediğiniz) ni'metlerini bol bol verdi? Yine de insanlardan kimi var ki ne bilgisi, ne yol göstereni ve ne de aydınlatıcı bir Kitabı olmadan Allah hakkında tartışır (durur)"
        },
        {
            "chapter": 31,
            "verse": 21,
            "text": "Onlara: \"Allah'ın indirdiğine uyun!\" dense: \"Hayır, biz babalarımızı üzerinde bulduğumuz şeye uyarız (onların yolundan gideriz)\" derler. Şeytan onları alevli ateşin azabına çağırmış olsa da mı (babalarının izinde gidecekler)"
        },
        {
            "chapter": 31,
            "verse": 22,
            "text": "Kim güzel davranarak özünü Allah'a teslim ederse o, en sağlam kulpa yapışmıştır. İşlerin sonu Allah'a döner"
        },
        {
            "chapter": 31,
            "verse": 23,
            "text": "Kim de inkar ederse, onun inkarı seni üzmesin. Sonunda onların dönüşleri bizedir. O zaman yaptıklarını kendilerine haber veririz. Şüphesiz Allah göğüslerin özünü (kalblerden ne düşünceler geçtiğini) bilir"
        },
        {
            "chapter": 31,
            "verse": 24,
            "text": "Onları biraz yaşatırız, sonra kaba bir azaba süreriz"
        },
        {
            "chapter": 31,
            "verse": 25,
            "text": "Andolsun onlara: \"Gökleri ve yeri kim yarattı? diye sorsan, mutlaka: \"Allah\" derler. \"Hamd Allah'a layıktır\" de. Hayır, çokları bilmezler"
        },
        {
            "chapter": 31,
            "verse": 26,
            "text": "Göklerde ve yerde ne varsa hepsi Allah'ındır. Allah, işte ğani (zengin) O, övülen O'dur"
        },
        {
            "chapter": 31,
            "verse": 27,
            "text": "Yeryüzünde bulunan ağaçlar kalem olsa, deniz(ler) de (mürekkep olsa), arkasından yedi deniz (daha gelip) ona yardım etse de (Allah'ın kelimeleri yazılsa), yine (bunlar tükenir), Allah'ın kelimeleri tükenmez. Allah öyle üstündür, öyle hikmet sahibidir"
        },
        {
            "chapter": 31,
            "verse": 28,
            "text": "Sizin yaratılmanız ve diriltilmeniz, bir tek kişi(nin yaratılıp diriltilmesi) gibidir. Şüphesiz Allah, işitendir, görendir"
        },
        {
            "chapter": 31,
            "verse": 29,
            "text": "Görmedin mi Allah, geceyi gündüzün içine sokuyor; gündüzü gecenin içine sokuyor. Güneşi ve ayı, emrine boyun eğdirmiştir. Her biri belli bir süreye kadar akıp gider. Ve Allah yaptıklarınızı haber almaktadır"
        },
        {
            "chapter": 31,
            "verse": 30,
            "text": "Böyledir, çünkü Allah haktır, O'ndan başka yalvardıkları batıldır. Gerçekten ulu ve büyük olan, yalnız Allah'tır"
        },
        {
            "chapter": 31,
            "verse": 31,
            "text": "(Allah) size, bir kısım ayetlerini göstersin diye, Allah'ın ni'metiyle gemilerin denizde gittiğini görmedin mi? Şüphesiz bunda sabreden, şükreden herkes için ibretler vardır"
        },
        {
            "chapter": 31,
            "verse": 32,
            "text": "(Denizde) onları, gölgeler gibi dalga(lar) sardığı zaman, dini yalnız kendisine has kılarak Allah'a yalvarırlar. Fakat O, onları kurtarıp karaya çıkarınca içlerinden bir kısmı iktisad eder (Allah'a yönelmeyi kısar, gevşetir); zaten bizim ayetlerimizi (öyle) nankör gaddarlardan başkası inkar etmez"
        },
        {
            "chapter": 31,
            "verse": 33,
            "text": "Ey insanlar, Rabbinizden korkun ve babanın, çocuğunun cezasını çekmeyecei, çocuğun da babasının cezasını çekmeyeceği (hiç kimse, kimsenin borcunu ödemeyeceği) günden çekinin. Allah'ın va'di gerçektir. Dünya hayatı sizi aldatmasın. O aldatıcı (şeytan), sizi Allah hakkında (O'nun) yumuşak davranmasına, mühlet vermesine güvendirerek) aldatmasın"
        },
        {
            "chapter": 31,
            "verse": 34,
            "text": "Allah, (işte kıyamet) sa'atin(in ne zaman geleceği) hakkındaki bilgi, O'nun yanındadır. Yağmuru O yağdırır, rahimlerde olanı bilir. Hiç kimse yarın ne kazanacağını bilmez ve hiç kimse hangi yerde öleceğini bilmez. (Her şeyi) bilen, (her şeyden) haberi olan yalnız Allah'tır"
        },
        {
            "chapter": 32,
            "verse": 1,
            "text": "Elif lam mim"
        },
        {
            "chapter": 32,
            "verse": 2,
            "text": "Şüphe yok ki Kitabın indirilişi, alemlerin Rabbi tarafındandır"
        },
        {
            "chapter": 32,
            "verse": 3,
            "text": "Yoksa \"Onu uydurdu\" mu diyorlar? Hayır, o senden önce kendilerine hiçbir uyarıcı gelmemiş olan bir kavmi, doğru yola gelirler umuduyla uyarman için Rabbin tarafından (sana indirilen) gerçektir"
        },
        {
            "chapter": 32,
            "verse": 4,
            "text": "O (Allah) ki gökleri, yeri ve bunlar arasında bulunanları altı günde yarattı; sonra Arş'a istiva etti. Sizin, O'ndan başka bir dostunuz, şefa'atçiniz yoktur. Düşünüp öğüt almıyor musunuz"
        },
        {
            "chapter": 32,
            "verse": 5,
            "text": "(Allah) Emri gökten yere tedbir eder (buyruğunu indirir). Sonra emir, sizin hesabınızca bin yıl süren bir gün içinde O'na çıkar"
        },
        {
            "chapter": 32,
            "verse": 6,
            "text": "İşte görünmeyeni de, görüneni de bilen, güçlü ve esirgeyici olan O'dur"
        },
        {
            "chapter": 32,
            "verse": 7,
            "text": "O'dur ki, yarattığı herşeyi güzel yaptı ve insanı yaratmağa çamurdan başladı"
        },
        {
            "chapter": 32,
            "verse": 8,
            "text": "Sonra onun neslini bir özden, hakir bir su(yun özü)nden yaptı"
        },
        {
            "chapter": 32,
            "verse": 9,
            "text": "Sonra ona biçim verdi, ona kendi ruhundan üfledi. Ve sizin için kulak(lar), gözler ve gönüller yarattı. Ne kadar az şükrediyorsunuz"
        },
        {
            "chapter": 32,
            "verse": 10,
            "text": "Biz toprakta kaybolduktan sonra, yeni bir yaratılış içinde mi olacağız? dediler. Doğrusu onlar, Rablerine kavuşmayı inkar edenlerdir"
        },
        {
            "chapter": 32,
            "verse": 11,
            "text": "De ki: \"Üzerinize vekil edilen ölüm meleği, canınızı alır, sonra Rabbinize döndürülürsünüz"
        },
        {
            "chapter": 32,
            "verse": 12,
            "text": "Rablerinin huzurunda (utançtan) başlarını öne eğmiş; \"Rabbimiz, gördük, işittik, bizi geri döndür, iyi iş yapalım; artık kesin olarak inandık!\" demekte olan suçluları bir görsen"
        },
        {
            "chapter": 32,
            "verse": 13,
            "text": "Dileseydik, herkese hidayetini verirdik, (herkesi doğru yola iletirdik). Fakat benden \"Mutlaka cehennemi, cinlerden ve insanlardan bir kısmiyle tamamen dolduracağım!\" kararı çıkmıştır"
        },
        {
            "chapter": 32,
            "verse": 14,
            "text": "Bu gününüzle karşılaşmayı unutmanızın cezasını tadın! (Şimdi) Biz de sizi unuttuk. Yaptıklarınızdan ötürü ebedi azabı tadın"
        },
        {
            "chapter": 32,
            "verse": 15,
            "text": "Bizim ayetlerimize o kimseler inanırlar ki onlar, kendilerine öğüt verildiği zaman derhal secdeye kapanırlar; Rablerini överek tesbih ederler, büyüklük taslamazlar"
        },
        {
            "chapter": 32,
            "verse": 16,
            "text": "Yanları yataklardan uzaklaşır, (gece teheccüd namazı kılmak için yanlarını yataklardan ayırılıp kalkarlar), korkarak ve umarak Rablerine du'a ederler ve kendilerine verdiğimiz rızıktan hayır için harcarlar"
        },
        {
            "chapter": 32,
            "verse": 17,
            "text": "Yaptıklarına karşılık olarak onlar için ne gözler aydınlatıcı(ni'metleri)in saklandığını hiç kimse bilmez"
        },
        {
            "chapter": 32,
            "verse": 18,
            "text": "Hiç inanan kimse, (yoldan çıkan) fasık gibi olur mu? Elbette bunlar bir olmazlar"
        },
        {
            "chapter": 32,
            "verse": 19,
            "text": "İnanan ve iyi işler yapanlara gelince, onlar, yaptıklarına karşılık, durulmağa değer cennetlerde ağırlanırlar"
        },
        {
            "chapter": 32,
            "verse": 20,
            "text": "Yoldan çıkanların barınacakları yer de ateştir. Ne zaman oradan çıkmak isteseler, yine oraya geri çevrilirler ve onlara: \"Yalanlamakta olduğunuz ateş azabını tadın\" denilir"
        },
        {
            "chapter": 32,
            "verse": 21,
            "text": "Belki dön(üp yola gel)irler diye, mutlaka onlara o büyük azabdan ayrı olarak, daha yakın azabı da taddıracağız"
        },
        {
            "chapter": 32,
            "verse": 22,
            "text": "Kendisine Rabbinin ayetleriyle öğüt verildikten sonra onlardan yüz çevirenlerden daha zalim kim olabilir? Muhakkak ki biz, suçlulardan öç alıcıyız"
        },
        {
            "chapter": 32,
            "verse": 23,
            "text": "Andolsun biz Musa'ya Kitabı verdik. Sakın onun (Musa'ya) ulaşmasından kuşkuya düşme. Onu İsrail oğullarına yol gösterici yaptık"
        },
        {
            "chapter": 32,
            "verse": 24,
            "text": "Sabrettikleri ve ayetlerimize kesinlikle inandıkları zaman, onların içinden, buyruğumuzla doğru yola ileten önderler yetiştirmiştik"
        },
        {
            "chapter": 32,
            "verse": 25,
            "text": "Şüphesiz Rabbin, kıyamet günü, ayrılığa düştükleri konularda onların aralarında hükmedecektir"
        },
        {
            "chapter": 32,
            "verse": 26,
            "text": "Bugün yurtlarında dolaştıkları nice kuşakları daha önce helak etmiş olmamız, hala onları yola getirmedi mi? Şüphesiz bunda ibretler vardır. (Öğüt alma kulağıyle) İşitmiyorlar mı"
        },
        {
            "chapter": 32,
            "verse": 27,
            "text": "Görmüyorlar mı biz nasıl suyu, kuru, otsuz yere sürüyoruz da onunla ekin bitiriyoruz; ondan hayvanları da, kendileri de yiyor? Görmüyorlar mı"
        },
        {
            "chapter": 32,
            "verse": 28,
            "text": "Doğru iseniz bu fetih ne zaman? diyorlar"
        },
        {
            "chapter": 32,
            "verse": 29,
            "text": "De ki: \"Fetih günü (gelince, şimdi) inkar edenlere (o zaman) inanmaları fayda vermez ve kendilerine mühlet de verilmez"
        },
        {
            "chapter": 32,
            "verse": 30,
            "text": "Sen onlardan yüz çevir ve bekle, zaten onlar da beklemektedirler"
        },
        {
            "chapter": 33,
            "verse": 1,
            "text": "Ey peygamber, Allah'tan kork; kafirlere ve münafıklara ita'at etme. Şüphesiz Allah bilendir, hüküm ve hikmet sahibidir"
        },
        {
            "chapter": 33,
            "verse": 2,
            "text": "Rabbinden sana vahyedilene uy; muhakkak ki Allah yaptıklarınızı haber almaktadır"
        },
        {
            "chapter": 33,
            "verse": 3,
            "text": "Allah'a dayan; vekil olarak Allah yeter"
        },
        {
            "chapter": 33,
            "verse": 4,
            "text": "Allah, bir adamın (göğüs) boşluğunda iki kalb yaratmadı ve zıhar yaptığınız (sen bana, annemin sırtı gibisin dediğiniz) eşlerinizi, sizin anneleriniz yapmadı; evlatlıklarınızı da sizin öz oğullarınız kılmadı. Bunlar sizin ağızlarınıza gelen sözlerinizdir. Allah gerçeği söyler ve O, doğru yola iletir"
        },
        {
            "chapter": 33,
            "verse": 5,
            "text": "Onları babalarının adına bağlayarak çağırın; bu, Allah yanında daha adaletlidir. Eğer babalarını bilmiyorsanız, onlar sizin din kardeşleriniz ve dostlarınızdır. Yanılarak yaptığınızda size bir günah yok, fakat kalblerinizin bile bile yaptığında günah vardır. Allah çok bağışlayan, çok esirgeyendir"
        },
        {
            "chapter": 33,
            "verse": 6,
            "text": "Peygamber, mü'minlere canlarından ileridir. Onun eşleri de onların anneleridir. Rahim sahipleri (anne tarafından akrabalar) da Allah'ın Kitabında birbirlerine öteki mü'minlerden ve Muhacirlerden daha yakındırlar. Ancak dostlarınıza bir iyilik yapmanız (bir vasiyyet etmeniz) hariç (yaptığınız o vasiyyet yerine getirilir). Bunlar Kitapta yazılmıştır"
        },
        {
            "chapter": 33,
            "verse": 7,
            "text": "Biz peygamberlerden, (verdiğimiz elçilik görevini yapmak ve hak dine da'vet etmek hususunda) kuvvetle ahidlerini almıştık, senden, Nuh'dan, İbrahim'den, Musa'dan ve Meryem oğlu Îsa'dan, (evet) onlardan sapasağlam söz almıştık"
        },
        {
            "chapter": 33,
            "verse": 8,
            "text": "(Böyle yaptık) Ki (Allah), o doğrulara doğruluklarından sorsun. Kafirlere de acı bir azab hazırlamıştır"
        },
        {
            "chapter": 33,
            "verse": 9,
            "text": "Ey inananlar, Allah'ın size olan ni'metini hatırlayın, hani bir zaman size ordular gelmişti de biz onların üzerine bir rüzgar ve sizin görmediğiniz ordular göndermiştik. Allah, yaptıklarınızı görmekteydi"
        },
        {
            "chapter": 33,
            "verse": 10,
            "text": "Hani onlar üstünüzden ve alt tarafınızdan gelmişlerdi, gözler (şaşkınlıktan ötürü) kaymış, yürekler (korkudan) hançerelere dayanmıştı. Allah hakında türlü zanlarda bulunuyordunuz"
        },
        {
            "chapter": 33,
            "verse": 11,
            "text": "İşte orada mü'minler denenmiş, şiddetli bir sarsıntı ile sarsılmışlardı"
        },
        {
            "chapter": 33,
            "verse": 12,
            "text": "Münafıklar ve kalblerinde hastalık bulunan kimseler: \"Allah ve Resulü bize sadece boş vaadlerde bulundu.\" diyordu"
        },
        {
            "chapter": 33,
            "verse": 13,
            "text": "Onlardan bir grup da demişti ki: \"Ey Yesrib (Medine) halkı, artık size duracak yer yok, (haydi durmayın, evlerinize) dönün (Yahut: Artık bu dinde durmanız doğru değil, dönün)\". Onlardan bir topluluk da. \"Evlerimiz (sağlam değil), açıktır\" diyerek peygamberden izin istiyordu. Oysa onlar(ın evleri) açık değildi. Sadece kaçmak istiyorlardı"
        },
        {
            "chapter": 33,
            "verse": 14,
            "text": "Eğer (Medine'nin) her yanından onların üzerine giril(ip saldırıl)saydı da kendilerinden (halka) baskı ve işkence yapmaları istenseydi bunu yaparlardı; bunu yapmakta fazla gecikmezlerdi"
        },
        {
            "chapter": 33,
            "verse": 15,
            "text": "Oysa arkalarına dön(üp kaç)mayacaklarına dair Allah'a söz vermişlerdi. Allah'a verilen sözden sorumlu idiler"
        },
        {
            "chapter": 33,
            "verse": 16,
            "text": "De ki: \"Eğer ölümden veya öldürülmekten kaçıyorsanız, kaçmak size fayda vermez. Kaçsanız bile pek az bir zaman yaşatılırsınız (sonunda yine ölürsünüz)"
        },
        {
            "chapter": 33,
            "verse": 17,
            "text": "De ki: \"Allah size kötülük istese veya size rahmet dilese, sizi O'ndan kim korur? (Allah'ın azabından sizi kim kurtarır, O'nun rahmetine kim engel olur?) Kendilerine Allah'tan başka ne bir dost ne de bir yardımcı bulurlar"
        },
        {
            "chapter": 33,
            "verse": 18,
            "text": "Allah içinizden (savaştan) alıkoyanları ve kardeşlerine: \"Bize gelin!\" diyenleri biliyor. Onlar savaşa pek az gelirler"
        },
        {
            "chapter": 33,
            "verse": 19,
            "text": "(Geldikleri zaman da) Size karşı cimriler olarak (gelirler). Ama korkulu bir durum olunca onların, üstüne ölüm baygınlığı çökmüş insan gibi, gözleri dönerek sana baktıklarını görürsün. Korku gid(ip de sıra ganimetleri paylaşmağa gel)ince mala düşkünlük göstererek sizi sivri dillerle incitirler. Onlar, (içtenlikle) inanmamışlar, bu yüzden Allah onların işlerini boşa çıkarmıştır. Bu, Allah'a göre kolaydır"
        },
        {
            "chapter": 33,
            "verse": 20,
            "text": "(Korkaklıklarından ötürü düşman) Orduların(ın Medine'den) gitmediklerini sanıyorlardı. Eğer o ordular (ikinci kez) gelseler, bunlar çölde bedevi Araplar arasında bulunmayı, sizin haberlerinizi (başınıza gelecek olayları) oradan sorup öğrenmeyi arzu ederlerdi. İçinizde bulunsalardı dahi pek az dövüşürlerdi"
        },
        {
            "chapter": 33,
            "verse": 21,
            "text": "Andolsun Allah'ın Elçisinde sizin için Allah'a ve ahiret gününe kavuşmaya inanan ve Allah'ı çok anan kimseler için, (uyulacak) en güzel bir örnek vardır"
        },
        {
            "chapter": 33,
            "verse": 22,
            "text": "Mü'minler (düşman) orduları(nı) gördükleri zaman (korkmadılar): \"Bu Allah'ın ve Resulünün, bize va'dettiği(zafer)dir. Allah ve Resulü doğru söylemiştir.\" dediler. Ve bu, onların sadece imanlarını ve teslimiyetlerini artırdı"
        },
        {
            "chapter": 33,
            "verse": 23,
            "text": "Mü'minlerden öyle erkekler var ki, Allah'a verdikleri sözde durdular. Onlardan kimi adağını yerine getirdi, (şehid oluncaya kadar çarpışacaklarını adamışlardı, çarpıştılar ve şehid düştüler), kimi de (şehidlik) beklemektedir; sözlerini asla değiştirmemişlerdir"
        },
        {
            "chapter": 33,
            "verse": 24,
            "text": "Ki Allah doğruları, doğruluklarıyle mükafatladırsın, iki yüzlülere de dilerse azabetsin; yahut tevbelerini kabul buyursun. Şüphesiz Allah çok bağışlayandır, çok esirgeyendir"
        },
        {
            "chapter": 33,
            "verse": 25,
            "text": "Allah, inkar edenleri öfkeleriyle geri çevirdi; hiçbir hayra eremediler. Allah savaşta (rüzgar ve meleklerin yardımıyle) mü'minlere yetti. Allah güçlüdür, üstündür"
        },
        {
            "chapter": 33,
            "verse": 26,
            "text": "Kitap ehlinden onlara yardım eden(Kurayza yahudi)lerini de kalelerinden indirdi ve kalblerine korku düşürdü. (Onlardan) Bir kısmını öldürüyordunuz, bir kısmını da esir alıyordunuz"
        },
        {
            "chapter": 33,
            "verse": 27,
            "text": "Onların topraklarını, evlerini, mallarını ve henüz ayak basmadığınız bir toprağı size miras verdi. Allah, her şeye kadirdir"
        },
        {
            "chapter": 33,
            "verse": 28,
            "text": "Ey peygamber! Eşlerine söyle: \"Eğer siz, dünya hayatını ve süsünü istiyorsanız, gelin size müt'a (boşanma bedeli) vereyim ve sizi güzellikle salayım"
        },
        {
            "chapter": 33,
            "verse": 29,
            "text": "Eğer siz, Allah'ı, Eçisini ve ahiret yurdunu istiyorsanız, (biliniz ki) Allah, sizden güzel hareket edenlere büyük bir mükafat hazırlamıştır"
        },
        {
            "chapter": 33,
            "verse": 30,
            "text": "Ey peygamber kadınları! Sizden kim açık bir fuhuş (edepsizlik) yaparsa onun için azab iki kat yapılır. Bu, Allah'a göre kolaydır"
        }
    ]
}
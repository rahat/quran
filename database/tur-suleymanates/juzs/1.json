{
    "juzs": [
        {
            "chapter": 1,
            "verse": 1,
            "text": "Rahman ve Rahim Allah'ın adıyla"
        },
        {
            "chapter": 1,
            "verse": 2,
            "text": "Alemlerin Rabbi (sahibi, yetiştiricisi) Allah'a hamdolsun"
        },
        {
            "chapter": 1,
            "verse": 3,
            "text": "Rahman'dır, Rahim'dir"
        },
        {
            "chapter": 1,
            "verse": 4,
            "text": "Din (ceza ve mükafat) gününün sahibidir"
        },
        {
            "chapter": 1,
            "verse": 5,
            "text": "(Ya Rabbi) Ancak sana kulluk eder, ancak Senden yardım isteriz"
        },
        {
            "chapter": 1,
            "verse": 6,
            "text": "Bizi doğru yola ilet"
        },
        {
            "chapter": 1,
            "verse": 7,
            "text": "ni'met verdiğin kimselerin yoluna. Kendilerine gazabedilmiş olanların ve sapmışların yoluna değil. (ya Rabbi)"
        },
        {
            "chapter": 2,
            "verse": 1,
            "text": "Elif lam mim"
        },
        {
            "chapter": 2,
            "verse": 2,
            "text": "İşte o Kitap; kendisinde hiç şüphe yoktur; müttakiler için yol göstericidir"
        },
        {
            "chapter": 2,
            "verse": 3,
            "text": "Onlar ki gaybde(gizlide, içtenlikle) inanıp namazlarını kılarlar ve kendilerine verdiğimiz rızıktan (Allah rızası için) harcarlar"
        },
        {
            "chapter": 2,
            "verse": 4,
            "text": "Sana indirilene ve senden önce indirilene inanırlar; ahirete de kesinlikle iman ederler"
        },
        {
            "chapter": 2,
            "verse": 5,
            "text": "İşte onlar, Rablerinden bir hidayet üzeredirler ve umduklarına erenler, işte onlardır"
        },
        {
            "chapter": 2,
            "verse": 6,
            "text": "İnkar edenlere gelince, onları uyarsan da, uyarmasan da, onlar için birdir; inanmazlar"
        },
        {
            "chapter": 2,
            "verse": 7,
            "text": "Allah, onların kalblerini ve kulaklarını mühürlemiştir, gözlerine de perde inmiştir. Onlar için büyük bir azab vardır"
        },
        {
            "chapter": 2,
            "verse": 8,
            "text": "İnsanlardan öyleleri de vardır ki, inanmadıkları halde \"Allah'a ve ahiret gününe inandık\" derler"
        },
        {
            "chapter": 2,
            "verse": 9,
            "text": "Allah'ı ve mü'minleri aldatmağa çalışırlar, halbuki yalnız kendilerini aldatırlar da farkında olmazlar"
        },
        {
            "chapter": 2,
            "verse": 10,
            "text": "Onların kablerinde hastalık vardır. Allah da hastalıklarını artırmıştır. Yalan söylemelerinden ötürü onlara acı bir azab vardır"
        },
        {
            "chapter": 2,
            "verse": 11,
            "text": "Onlara: \"Yeryüzünde bozgunculuk yapmayın,\" dendiği zaman: \"Biz sadece düzelticileriz,\" derler"
        },
        {
            "chapter": 2,
            "verse": 12,
            "text": "İyi bilin ki, onlar bozgunculardır; fakat anlamazlar"
        },
        {
            "chapter": 2,
            "verse": 13,
            "text": "Onlara: \"İnsanların inandıkları gibi siz de inanın\" dense, \"O beyinsizlerin inandığı gibi inanır mıyız?\" derler. İyi bilin ki, asıl beyinsizler kendileridir; fakat bilmezler"
        },
        {
            "chapter": 2,
            "verse": 14,
            "text": "İnanmış olanlara rastladıkları zaman; \"İnandık,\" derler. Fakat şeytanlarıyla yalnız kaldıkları zaman; \"Biz sizinle beraberiz, biz sadece (onlarla) alay ediyoruz,\" derler"
        },
        {
            "chapter": 2,
            "verse": 15,
            "text": "Allah da kendileriyle alay eder ve onları bırakır; taşkınları içinde bocalayıp dururlar"
        },
        {
            "chapter": 2,
            "verse": 16,
            "text": "İşte onlar o kimselerdir ki, hidayet karşılığında sapıklığı satın aldılar da ticaretleri kar etmedi, doğru yolu da bulamadılar"
        },
        {
            "chapter": 2,
            "verse": 17,
            "text": "Onların durumu, tıpkı şuna benzer ki, (aydınlanmak için) bir ateş yakmak istedi. (Ateş) çevresini aydınlatır aydınlatmaz, Allah onların nurunu giderdi ve onları karanlıklar içinde bıraktı, artık görmezler"
        },
        {
            "chapter": 2,
            "verse": 18,
            "text": "(Onlar) sağırdırlar, dilsizdirler, kördürler. Onlar (Hakk'a) dönmezler"
        },
        {
            "chapter": 2,
            "verse": 19,
            "text": "Ya da (onlar), gökten boşanan, içinde karanlıklar, gök gürlemesi ve şimşek (ler) bulunan bir yağmur(a tutulmuş) gibi(dirler). Yıldırım seslerinden ölüm korkusuyla parmaklarını kulaklarına tıkarlar; oysa Allah, inkarcıları tamamen kuşatmıştır"
        },
        {
            "chapter": 2,
            "verse": 20,
            "text": "Neredeyse gözlerini kapıverecek olan şimşek önlerini aydınlattı mı o(nun ışığı)nda yürürler, üzerlerine karanlık çökünce dikilip kalırlar. Allah dileseydi elbette işitmelerini ve görmelerini de götürürdü. Şüphesiz Allah'ın her şeyi yapmağa gücü yeter"
        },
        {
            "chapter": 2,
            "verse": 21,
            "text": "Ey insanlar, sizi ve sizden öncekileri yaratan Rabbinize kulluk edin ki, (azaptan) korunasınız"
        },
        {
            "chapter": 2,
            "verse": 22,
            "text": "O (Rabb) ki yeri, sizin için döşek, göğü de bina yaptı. Gökten su indirdi, onunla size rızık olarak çeşitli ürünler çıkardı. Öyleyse siz de, bile bile Allah'a eşler koşmayın"
        },
        {
            "chapter": 2,
            "verse": 23,
            "text": "Eğer kulumuz (Muhammed)e indirdiğimizden şüphe içinde iseniz, haydi onun gibi bir sure getirin. Allah'tan başka bütün şahid (yardımcı)larınızı da çağırın; eğer doğru iseniz (bunu yapın)"
        },
        {
            "chapter": 2,
            "verse": 24,
            "text": "Yok eğer yapmadınızsa, ki asla yapamayacaksınız, o halde yakıtı insanlar ve taşlar olan, inkarcılar için hazırlanmış ateşten sakının"
        },
        {
            "chapter": 2,
            "verse": 25,
            "text": "İnanıp yararlı işler yapanlara, altlarından ırmaklar akan cennetlerin kendilerine aidolduğunu müjdele! Onlardaki herhangi bir meyveden rızıklandırıldıkça: \"Bu, daha önce de rızıklandığımız şeydir, (dünyada iken de bu rızıktan yemiştik)\" derler. (Cennetteki bu rızık), onlara, o(dedikleri)ne benzer verilmiştir. Onlar için orada tertemiz eşler de vardır ve onlar orada ebedi kalacaklardır"
        },
        {
            "chapter": 2,
            "verse": 26,
            "text": "Allah, bir sivrisineği hatta onun da üstünde olan(ondan daha zayıf bir varlığ)ı misal vermekten utanmaz. İnananlar onun, Rablerinden (gelen) bir gerçek olduğunu bilirler. İnkar edenler ise: \"Allah, bu misalle ne demek istedi?\" derler. (Allah), onunla birçoğunu saptırır ve yine onunla birçoğunu yola getirir. Onunla sadece fasıkları saptırır"
        },
        {
            "chapter": 2,
            "verse": 27,
            "text": "Onlar ki, söz verip bağlandıktan sonra Allah'a verdikleri sözü bozarlar, Allah'ın, birleştirmesini emrettiği şeyi (iman ve akrabalık bağlarını) keserler ve yeryüzünde bozgunculuk yaparlar; işte ziyana uğrayanlar onlardır"
        },
        {
            "chapter": 2,
            "verse": 28,
            "text": "Allah'a nasıl nankörlük edersiniz ki, siz ölüler idiniz, O sizi diriltti; yine öldürecek, yine diriltecek; sonra O'na döndürüleceksiniz"
        },
        {
            "chapter": 2,
            "verse": 29,
            "text": "O ki, yeryüzünde ne varsa hepsini sizin için yarattı; sonra göğe yöneldi, onları yedi gök olarak düzenledi. O, herşeyi bilir"
        },
        {
            "chapter": 2,
            "verse": 30,
            "text": "Bir zamanlar Rabbin meleklere: \"Ben yeryüzünde bir halife yapacağım,\" demişti. (Melekler): \"Orada bozgunculuk yapan, kan döken birisini mi halife yapacaksın? Oysa biz seni överek tesbih ediyor ve seni takdis ediyoruz?\" dediler. (Rabbin): Ben sizin bilmediklerinizi bilirim,\" dedi"
        },
        {
            "chapter": 2,
            "verse": 31,
            "text": "Adem'e isimlerin tümünü öğretti, sonra onları meleklere sunup: \"Haydi, doğru iseniz onların isimlerini bana söyleyin,\" dedi"
        },
        {
            "chapter": 2,
            "verse": 32,
            "text": "Dediler ki: \"Sen yücesin (ya Rab); bizim senin bize öğrettiğinden başka bilgimiz yoktur. Şüphesiz sen bilensin, hakimsin (her şeyin içyüzünü bilen, her şeyi yerli yerince yapansın)"
        },
        {
            "chapter": 2,
            "verse": 33,
            "text": "(Allah) dedi ki: \"Ey Adem, bunlara onların isimlerini haber ver.\" (Adem), bunlara onların isimlerini haber verince (Allah): \"Ben size, ben göklerin ve yerin gayblarını bilirim, sizin açıkladığınızı ve içinizde gizlemekte olduğunuz şeyleri bilirim, dememiş miydim? dedi"
        },
        {
            "chapter": 2,
            "verse": 34,
            "text": "Meleklere: \"Adem'e secde edin\" demiştik, hemen secde ettiler: Yalnız İblis diretti, böbürlendi, nankörlerden oldu"
        },
        {
            "chapter": 2,
            "verse": 35,
            "text": "Dedik ki: \"Ey Adem, sen ve eşin cennette oturun, ondan dilediğiniz yerde bol bol yeyin, ama şu ağaca yaklaşmayın, yoksa zalimlerden olursunuz"
        },
        {
            "chapter": 2,
            "verse": 36,
            "text": "Derken şeytan onlar(ın ayağın)ı oradan kaydırdı, içinde bulundukları (ni'met yurdu)ndan çıkardı. (Biz de) dedik ki: \"Birbirinize düşman olarak inin. Sizin, yeryüzünde kalıp bir süre yaşamanız lazımdır"
        },
        {
            "chapter": 2,
            "verse": 37,
            "text": "Adem, Rabbinden birtakım kelimeler aldı (onlarla amel edip Rabbine yalvardı, O da) bunun üzerine onun tevbesini kabul etti. Şüphesiz O, tevbeyi çok kabul eden(kulunun günahından geçen)dir, çok esirgeyendir"
        },
        {
            "chapter": 2,
            "verse": 38,
            "text": "Hepiniz oradan inin, dedik, \"Yalnız (iyi bilin ki) size benden bir hidayet geldiği zaman, kimler benim hidayetime uyarsa artık onlara bir korku yoktur ve onlar üzülmeyeceklerdir"
        },
        {
            "chapter": 2,
            "verse": 39,
            "text": "İnkar edip ayetlerimizi yalanlayanlar ise ateş halkıdır, onlar orada ebedi kalacaklardır"
        },
        {
            "chapter": 2,
            "verse": 40,
            "text": "Ey İsrail oğulları, size verdiğim ni'metleri hatırlayın, bana verdiğiniz sözü tutun ki, ben de size verdiğim sözü tutayım ve sadece benden korkun"
        },
        {
            "chapter": 2,
            "verse": 41,
            "text": "Sizin yanınızda bulunanı doğrulayıcı olarak indirmiş bulunduğum (Kur'an)a inanın ve onu ilk inkar eden, siz olmayın; benim ayetlerimi birkaç paraya satmayın ve benden sakının"
        },
        {
            "chapter": 2,
            "verse": 42,
            "text": "Bile bile gerçeği batılla bulayıp hakkı gizlemeyin"
        },
        {
            "chapter": 2,
            "verse": 43,
            "text": "Namazı kılın, zekatı verin, rüku edenlerle (Allah'ın huzurunda eğilenlerle) beraber eğilin"
        },
        {
            "chapter": 2,
            "verse": 44,
            "text": "Siz Kitabı okuduğunuz halde, insanlara iyiliği emredip kendinizi unutuyor musunuz? Aklınızı kullanmıyor musunuz"
        },
        {
            "chapter": 2,
            "verse": 45,
            "text": "Sabırla, namazla Allah'tan yardım dileyin, şüphesiz bu, (Allah'a) saygı gösterenlerden başkasına ağır gelir"
        },
        {
            "chapter": 2,
            "verse": 46,
            "text": "O(saygılı insa)nlar, Rablerine kavuşacaklarını (gözetir) ve gerçekten O'na döneceklerini bilirler"
        },
        {
            "chapter": 2,
            "verse": 47,
            "text": "Ey İsrail oğulları, size verdiğim ni'meti ve sizi alemlere üstün kıldığımı hatırlayın"
        },
        {
            "chapter": 2,
            "verse": 48,
            "text": "Ve öyle bir günden sakının ki, o gün hiç kimse, kimsenin cezasını çekmez (borcunu ödemez); kimseden şefaat (aracılık, iltimas) da kabul edilmez; kimseden fidye de alınmaz ve onlara hiçbir yardım yapılmaz"
        },
        {
            "chapter": 2,
            "verse": 49,
            "text": "Sizi Fir'avn ailesinden de kurtarmıştık. Hani (onlar), size azabın en kötüsünü reva görüyor, oğullarınızı boğazlayıp, kadınlarınızı sağ bırakıyorlardı ve bunda sizin için Rabbinizden büyük bir imtihan vardı"
        },
        {
            "chapter": 2,
            "verse": 50,
            "text": "Sizin için denizi yarmıştık, sizi kurtarmış ve Fir'avn ailesini boğmuştuk; siz de bunu görüyordunuz"
        },
        {
            "chapter": 2,
            "verse": 51,
            "text": "Musa ile kırk gece için sözleşmiştik, sonra siz onun ardından buzağıyı (tanrı) edinmiştiniz, (kendinize böylece) zulmediyordunuz"
        },
        {
            "chapter": 2,
            "verse": 52,
            "text": "Bundan sonra da yine belki şükredersiniz diye sizi affetmiştik"
        },
        {
            "chapter": 2,
            "verse": 53,
            "text": "Yola gelesiniz diye Musa'ya Kitap ve furkan (gerçekle batılı birbirinden ayıran ölçü) vermiştik"
        },
        {
            "chapter": 2,
            "verse": 54,
            "text": "Musa kavmine demişti ki: \"Ey kavmim, sizler, buzağıyı (tanrı) edinmekle kendinize zulmettiniz; gelin Yaratıcınıza tevbe edin de nefislerinizi öldürün. Bu, Yaratıcınız katında sizin için daha iyidir. (Bu suretle O), sizin tevbenizi kabul buyurmuş olur. Çünkü O, öyle bağışlayıcı, öyle merhametlidir"
        },
        {
            "chapter": 2,
            "verse": 55,
            "text": "Bir zaman da: \"Ey Musa, biz Allah'ı açıkça görmedikçe sana inanmayız,\" demiştiniz de derhal sizi yıldırım gürültüsü yakalamıştı; siz de bunu görüyordunuz"
        },
        {
            "chapter": 2,
            "verse": 56,
            "text": "Sonra belki şükredersiniz diye sizi ölümünüzün ardından tekrar diriltmiştik"
        },
        {
            "chapter": 2,
            "verse": 57,
            "text": "bulutu üstünüze gölgelik çektik, size kudret helvası ve bıldırcın indirdik: \"Size verdiğimiz güzel rızıklardan yeyin,\" (dedik). Ama onlar bize değil, kendi kendilerine zulmediyorlardı"
        },
        {
            "chapter": 2,
            "verse": 58,
            "text": "Demiştik ki: \"Şu kente girin, oradan dilediğiniz yerde bol bol yeyin; secde ederek kapıdan girin ve \"hitta (ya Rabbi, bizi affet)\" deyin ki, biz de sizin hatalarınızı bağışlayalım, güzel davrananlara daha fazlasını da veririz"
        },
        {
            "chapter": 2,
            "verse": 59,
            "text": "Derken o zalimler, onu, kendilerine söylenenden başka bir sözle değiştirdiler. Biz de yaptıkları kötülüklerden dolayı o zulmedenlerin üzerine gökten bir azab indirdik"
        },
        {
            "chapter": 2,
            "verse": 60,
            "text": "Bir zaman da Musa, kavmi için su istemişti; \"Asanla taşa vur,\" demiştik. Bunun üzerine taştan on iki göze fışkırmıştı. Her bölük, kendi içecekleri pınarı bilmişti: \"Allah'ın rızkından yeyin, için ve yeryüzünde bozgunculuk yaparak (başkalarına) saldırmayın.\" (demiştik)"
        },
        {
            "chapter": 2,
            "verse": 61,
            "text": "Hani siz demiştiniz ki: \"Ey Musa, biz bir yemeğe dayanamayız, bizim için Rabbine du'a et de bize yerin bitirdiği sebzesinden, acurundan, sarımsağından, mercimeğinden, soğanından çıkarsın.\" (Musa): \"İyi olanı, daha aşağı olanla mı değiştirmek istiyorsunuz? Bir şehre inin, orada size istediğiniz var,\" demişti. Üzerlerine alçaklık ve yoksulluk damgası vuruldu; Allah'ın gazabına uğradılar. Öyle oldu, çünkü onlar, Allah'ın ayetlerini inkar ediyorlar ve haksız yere peygamberleri öldürüyorlardı. İsyanadaldıkları, sınırı aştıkları için bunu hak ettiler"
        },
        {
            "chapter": 2,
            "verse": 62,
            "text": "Şüphesiz inananlar; yahudiler, hıristiyanlar ve sabiiler(den) Allah'a ve ahiret gününe inanan ve iyi iş(ler) yapanlara, Rableri katında mükafat vardır; onlara korku yoktur ve onlar üzülmeyeceklerdir"
        },
        {
            "chapter": 2,
            "verse": 63,
            "text": "Bir zaman da sizin sözünüzü almış, üzerinize dağı kaldırmıştık: \"Size verdiğimizi kuvvetle tutun, içinde olanı hatırlayın ki (azabımızdan) korunasınız,\" (demiştik)"
        },
        {
            "chapter": 2,
            "verse": 64,
            "text": "Ardından yine dönmüştünüz; eğer Allah'ın size iyiliği ve merhameti olmasaydı, elbette ziyana uğrayanlardan olurdunuz"
        },
        {
            "chapter": 2,
            "verse": 65,
            "text": "İçinizden, Cumartesi günü (avlanma yasağı)nı çiğneyenleri elbette bilmişsinizdir; işte onlara: \"Aşağılık maymunlar olun!\" dedik"
        },
        {
            "chapter": 2,
            "verse": 66,
            "text": "Ve bunu, önündekilere ve ardından geleceklere ibret bir ceza, (Allah'ın azabından) korunanlara da bir öğüt yaptık"
        },
        {
            "chapter": 2,
            "verse": 67,
            "text": "Musa, kavmine: \"Allah size bir inek kesmenizi emrediyor.\" demişti. \"Bizimle alay mı ediyorsun?\" dediler. \"cahillerden olmaktan Allah'a sığınırım!\" dedi"
        },
        {
            "chapter": 2,
            "verse": 68,
            "text": "Bizim için Rabbine du'a et, onun ne olduğunu bize açıklasın. dediler. Dedi ki: \"O diyor ki: O (inek) ne yaşlı, ne körpe, ikisinin ortasında (bir inek)tir! Haydi, size emredileni yapın"
        },
        {
            "chapter": 2,
            "verse": 69,
            "text": "Dediler ki: \"Bizim için Rabbine du'a et, renginin nasıl olduğunu açıklasın.\" Dedi: \"O diyor ki: \"Rengi parlak, sarı bir inektir, bakanlara sevinç verir"
        },
        {
            "chapter": 2,
            "verse": 70,
            "text": "Bizim için Rabbine du'a et, onun nasıl bir şey olduğunu bize açıklasın. Zira o inek bize (başka ineklere) benzer geldi. Ama Allah dilerse mutlaka (emredileni yapmağa) yol buluruz. dediler"
        },
        {
            "chapter": 2,
            "verse": 71,
            "text": "Dedi: \"O şöyle diyor: O, henüz boyundurluk altına alınmamış bir inektir. Yeri sürmez, ekin sulamaz. Salma, (çifte koşulmamış) hiç alacası yok.\" \"İşte şimdi gerçeği getirdin\" deyip ineği boğazladılar; az daha yapmayacaklardı"
        },
        {
            "chapter": 2,
            "verse": 72,
            "text": "Hani siz bir adam öldürmüştünüz de onun (katili) hakkında birbirinizle atışmıştınız; oysa Allah, gizlediğinizi ortaya çıkaracaktı"
        },
        {
            "chapter": 2,
            "verse": 73,
            "text": "Onun için \"(ineğin) bir parçasıyla o (öldürülene) vurun.\" demiştik. İşte Allah böylece ölüleri diriltir, size ayetlerini gösterir ki düşünesiniz"
        },
        {
            "chapter": 2,
            "verse": 74,
            "text": "Sonra bunun ardından yine kalbleriniz katılaştı; şimdi onlar, taş gibi, hatta daha da katıdır. Çünkü öyle taş var ki, içinden ırmaklar fışkırır; öylesi var ki, çatlar da bağrından su kaynar, öylesi de var ki, Allah korkusundan aşağı düşer. Allah, yaptıklarınızı bilmez değildir"
        },
        {
            "chapter": 2,
            "verse": 75,
            "text": "Şimdi (ey mü'minler) siz, bunların size inanmalarını mı umuyorsunuz? Oysa bunlardan bir grup vardı ki, Allah'ın sözünü işitirlerdi de düşünüp akıl erdirdikten sonra, bile bile onu değiştirirlerdi"
        },
        {
            "chapter": 2,
            "verse": 76,
            "text": "İnananlara rastladıkları zaman: \"İnandık\" derler; birbirleriyle yalnız kaldıkları zaman: \"Allah'ın size açtığını onlara söylüyorsunuz ki, onu Rabbiniz katında sizin aleyhinizde delil olarak mı kullansınlar? Aklınızı kullanmıyor musunuz?\" derler"
        },
        {
            "chapter": 2,
            "verse": 77,
            "text": "Bilmiyorlar mı ki, Allah onların gizlediklerini ve açığa vurduklarını biliyor"
        },
        {
            "chapter": 2,
            "verse": 78,
            "text": "Onların içinde bir de ümmiler var ki, Kitabı bilmezler, bütün bildikleri birtakım kuruntular(yahut kulaktan dolma şeyler)dir; onlar sadece zannediyorlar"
        },
        {
            "chapter": 2,
            "verse": 79,
            "text": "Vay haline o kimselerin ki, Kitabı elleriyle yazıp, az bir paraya satmak için, \"Bu Allah katındandır,\" derler! Ellerinin yazdığından ötürü vay haline onların! Kazandıklarından ötürü vay haline onların"
        },
        {
            "chapter": 2,
            "verse": 80,
            "text": "Bir de dediler ki: \"Sayılı birkaç gün dışında bize ateş dokunmayacaktır.\" De ki: \"Allah'tan (bu hususta) bir söz mü aldınız. şayet öyle ise Allah verdiği sözden dönmez-yoksa Allah hakkında bilmediğiniz bir şey mi söylüyorsunuz"
        },
        {
            "chapter": 2,
            "verse": 81,
            "text": "Evet kim bir günah kazanır da suçu kendisini kuşatmış olursa işte onlar, ateş halkıdır, orada sürekli kalacaklardır"
        },
        {
            "chapter": 2,
            "verse": 82,
            "text": "İnanıp yararlı işler yapanlara gelince, onlar da cennet halkıdır, orada sürekli kalacaklardır"
        },
        {
            "chapter": 2,
            "verse": 83,
            "text": "Biz İsrail oğullarından şöyle söz almıştık: \"Allah'tan başkasına kulluk etmeyeceksiniz, anaya-babaya, yakınlara, yetimlere, yoksullara iyilik edeceksiniz. İnsanlara güzel söz söyleyin, namazı kılın, zekatı verin!\" Sonra siz, pek azınız hariç, döndünüz; hala da yüz çevirip duruyorsunuz"
        },
        {
            "chapter": 2,
            "verse": 84,
            "text": "Birbirinizin kanını dökmeyeceksiniz, birbirinizi yurtlarınızdan çıkarmayacaksınız? diye sizden kesin söz almıştık; göre göre bunu kabul etmiştiniz"
        },
        {
            "chapter": 2,
            "verse": 85,
            "text": "Ama siz yine birbirinizi öldürüyorsunuz, sizden bir grubu yurtlarından çıkarıyorsunuz; onlara karşı günah ve düşmanlık yapmakta birleşiyorsunuz, onları çıkarmak size yasaklanmış iken (çıkarıyorsunuz, sonra da) esir olarak geldiklerinde fidyelerini veriyor (kurtarıyor)sunuz. Yoksa siz Kitabın bir kısmına inanıp bir kısmını inkar mı ediyorsunuz? Sizden bunu yapanın cezası, dünya hayatında rezil olmaktan başka nedir? Kıyamet gününde de (onlar) azabın en şiddetlisine itilirler. Allah yaptıklarınızı bilmez değildir"
        },
        {
            "chapter": 2,
            "verse": 86,
            "text": "İşte onlar, ahireti verip dünya hayatını satın alan kimselerdir. Onlardan azab hiç hafifletilmez ve onlara hiç yardım edilmez"
        },
        {
            "chapter": 2,
            "verse": 87,
            "text": "Andolsun, Musa'ya Kitabı verdik, arkasından peygamberler gönderdik. Meryem oğlu Îsa'ya da açık deliller verdik ve onu Ruh'ül-Kudüs (Cebrail) ile destekledik. Ne zaman ki, bir peygamber, size canınızın istemediği bir şey getirdiyse büyüklük taslamadınız mı? Kimini yalanladınız, kimini de öldürüyordunuz"
        },
        {
            "chapter": 2,
            "verse": 88,
            "text": "Kalblerimiz, perdelidir, dediler. Hayır, ama inkarlarından dolayı Allah onları la'netlemiştir, artık çok az inanırlar"
        },
        {
            "chapter": 2,
            "verse": 89,
            "text": "Ne zaman ki, onlara Allah katından, yanlarında bulunan (Tevrat)ı doğrulayıcı bir Kitap (Kur'an) geldi, daha önce inkar edenlere karşı yardım isteyip dururlarken o bildikleri (Kur'an) kendilerine gelince onu inkar ettiler; artık Allah'ın la'neti, inkarcıların üzerine olsun"
        },
        {
            "chapter": 2,
            "verse": 90,
            "text": "Allah'ın, kullarından dilediğine lutfuyla (vahiy) indirmesini çekemeyerek, Allah'ın indirdiğini inkar etmek için kendilerini ne alçak şeye sattılar da gazab üstüne gazaba uğradılar. İnkar edenler için alçaltıcı bir azab vardır"
        },
        {
            "chapter": 2,
            "verse": 91,
            "text": "Onlara: \"Allah'ın indirdiğine inanın!\" denilse, \"Bize indirilene inanırız.\" derler, ötesini kabul etmezler. Halbuki o, kendi yanlarında bulunanı doğrulayıcı bir gerçektir. De ki: \"Gerçekten inanıyor idiyseniz neden daha önce Allah'ın peygamberlerini öldürüyordunuz"
        },
        {
            "chapter": 2,
            "verse": 92,
            "text": "Andolsun Musa, size açık deliller getirmişti, sonra onun ardından tuttunuz buzağıya taptınız; siz öyle zalimlersiniz işte"
        },
        {
            "chapter": 2,
            "verse": 93,
            "text": "Bir zaman üzerinize Tur(dağın)ı kaldırıp sizden kesin söz almıştık: \"Size verdiğimiz şeyi kuvvetle tutun, dinleyin!\" (demiştik). \"Dinledik ve isyan ettik.\" dediler. İnkarlarıyla kalblerine buzağı sevgisi içirildi. De ki: \"Eğer inanan kimseler iseniz, imanınız size ne kötü şey emrediyor"
        },
        {
            "chapter": 2,
            "verse": 94,
            "text": "De ki: \"Eğer (dilediğiniz gibi) gerçekten Allah katında ahiret yurdu kimsenin değil, yalnız sizin ise, sözünüzde doğru iseniz, haydi ölümü temenni edin"
        },
        {
            "chapter": 2,
            "verse": 95,
            "text": "Fakat ellerinin yapıp öne sürdüğü işlerden dolayı ölümü asla istemezler, Allah zalimleri bilir"
        },
        {
            "chapter": 2,
            "verse": 96,
            "text": "Onları, insanların hayata en düşkünü, ortak koşanlardan daha tutkunu bulursun; her biri, bin yıl yaşatılmasını ister. Oysa yaşatılması, onu azabdan uzaklaştıracak değildir. Allah ne yaptıklarını görüyor"
        },
        {
            "chapter": 2,
            "verse": 97,
            "text": "De ki: \"Allah'ın izniyle Kur'an'ı kendinden öncekini doğrulayıcı ve inananlara yol gösterici ve müjdeci olarak senin kalbine indirdiği için, kim Cebrail'e düşman olursa"
        },
        {
            "chapter": 2,
            "verse": 98,
            "text": "(Evet) kim Allah'a, meleklerine, elçilere, Cebrail'e ve Mikail'e düşman olursa bilsin ki, Allah da inkar edenlerin düşmanıdır"
        },
        {
            "chapter": 2,
            "verse": 99,
            "text": "Andolsun, sana apaçık ayetler indirdik, onları yoldan çıkmışlardan başkası inkar etmez"
        },
        {
            "chapter": 2,
            "verse": 100,
            "text": "Ne zaman bir ahit (andlaşma) yaptılarsa, onlardan bir grup o ahdi bozup atmadı mı? Zaten çokları inanmazlar"
        },
        {
            "chapter": 2,
            "verse": 101,
            "text": "Allah tarafından kendilerine, yanlarında bulunanı doğrulayıcı bir elçi gelince, Kitap verilmiş olanlardan bir grup, Allah'ın Kitabını sanki bilmiyorlarmış gibi, sırtlarının arkasına attılar"
        },
        {
            "chapter": 2,
            "verse": 102,
            "text": "Süleyman'ın hükümdarlığı hakkında onlar, şeytanların uydurdukları sözlere uydular (Süleyman'ın, büyü yaparak saltanatını kazandığını söyleyen şeytan ruhlu insanlara uyup, Süleyman'ın büyücü olduğuna inandılar). Oysa Süleyman (büyü yaparak) küfre gitmemişti. Fakat o şeytanlar küfre gittiler: İnsanlara büyü ve Babil'de Harut ve Marut adlı melekler(den ilham alan iki kişiy)e indirileni öğretiyorlar. Halbuki onlar: \"Biz bir fitneyiz (sizin için bir sınavız), sakın, küfre gitme(yin)!\" demedikçe kimseye bir şey öğretmiyorlardı. Fakat bunlar, onlardan, erkekle karısının arasını açacak şeyler öğreniyorlardı. Ama, onlar, Allah'ın izni olmadan onunla hiç kimseye zarar veremezler. Onlar, kendilerine yarar vereni değil, zarar vereni öğreniyorlardı. Andolsun, onu sat(ıp onunla çıkar sağlay)anın, ahirette bir nasibi olmadığını gayet iyi biliyorlardı. Vicdanlarını sattıkları şey ne kötüdür, keşke (bunu) bilselerdi"
        },
        {
            "chapter": 2,
            "verse": 103,
            "text": "Eğer onlar inanıp (Allah'ın azabından) korunmuş olsalardı, elbette Allah katından (verilecek) sevap, (kendileri için) daha hayırlı olurdu. Keşke bilselerdi"
        },
        {
            "chapter": 2,
            "verse": 104,
            "text": "Ey inananlar, \"Ra'ina (bizi gözet, yahut: kaba söz)\" demeyin, \"unzurna (bize bak)\" deyin ve dinleyin. Kafirler için acı bir azab vardır"
        },
        {
            "chapter": 2,
            "verse": 105,
            "text": "Nankör olan bazı Kitap ehli kimseler de, müşrikler de size Rabbinizden bir hayır indirilmesini istemezler. Oysa Allah, rahmetini dilediğine tahsis eder, Allah, büyük lutuf sahibidir"
        },
        {
            "chapter": 2,
            "verse": 106,
            "text": "Biz bir ayeti siler veya unutturursakondan daha iyisini, ya da benzerini getiririz. Allah'ın her şeye gücü yeter olduğunu bilmedin mi"
        },
        {
            "chapter": 2,
            "verse": 107,
            "text": "Bilmedin mi ki, göklerin ve yerin mülkü (hükümranlığı, yönetimi, mülkiyeti) yalnız Allah'ındır. Sizin için Allah'tan başka ne bir koruyucu, ne de bir yardımcı yoktur"
        },
        {
            "chapter": 2,
            "verse": 108,
            "text": "Yoksa siz de Elçinizden, daha önce Musa'dan istendiği gibi bir takım isteklerde bulunmak mı istiyorsunuz? Kim imanı küfürle değiştirirse, şüphesiz (o), dümdüz yolu sapıtmıştır"
        },
        {
            "chapter": 2,
            "verse": 109,
            "text": "Kitap sahiplerinden çoğu, gerçek kendilerine besbelli olduktan sonra, sırf içlerindeki kıskançlıktan ötürü sizi imanınızdan sonra küfre döndürmek isterler. Allah emrini getirinceye kadar affedin, hoş görün. Şüphesiz Allah, her şeye gücü yetendir"
        },
        {
            "chapter": 2,
            "verse": 110,
            "text": "Namazı kılın, zekatı verin; kendiniz için yapıp gönderdiğiniz her hayrı, Allah'ın yanında bulursunuz, Allah yaptıklarınızı görür"
        },
        {
            "chapter": 2,
            "verse": 111,
            "text": "Yahudi yahut hıristiyan olandan başkası cennete girmeyecek, dediler. Bu, onların kuruntusudur. De ki: \"Doğru iseniz, delilinizi getirin"
        },
        {
            "chapter": 2,
            "verse": 112,
            "text": "Hayır, kim işini güzel yaparak özünü Allah'a teslim ederse, onun mükafatı, Rabbinin yanındadır. Onlara korku yoktur ve onlar üzülmeyeceklerdir"
        },
        {
            "chapter": 2,
            "verse": 113,
            "text": "Yahudiler: \"Hıristiyanlar, bir temel üzerinde değiller,\" dediler. Hıristiyanlar da: \"Yahudiler bir temel üzerinde değiller,\" dediler. Oysa hepsi de Kitabı okuyorlar. Bilmeyenler de tıpkı onların dedikleri gibi demişlerdi. Artık Allah, ayrılığa düştükleri şey hakkında, kıyamet günü aralarında hüküm verecektir"
        },
        {
            "chapter": 2,
            "verse": 114,
            "text": "Allah'ın mescidlerinde, Allah'ın adının anılmasına engel olan ve onların harabolmasına çalışandan daha zalim kim vardır? Bunların, oralara korka korka girmeleri gerekir (başka türlü girmeğe hakları yoktur). Bunlar için dünyada rezillik, ahirette de büyük azab vardır"
        },
        {
            "chapter": 2,
            "verse": 115,
            "text": "Doğu da, batı da Allah'ındır. Nereye dönerseniz Allah'ın yüzü (zatı) oradadır. Şüphesiz Allah'(ın rahmeti ve ni'meti) boldur. O (her şeyi) bilendir"
        },
        {
            "chapter": 2,
            "verse": 116,
            "text": "Allah, çocuk edindi, dediler. Haşa, O, yücedir. Göklerde ve yerde olanların hepsi O'nundur, hepsi O'na boyun eğmiştir"
        },
        {
            "chapter": 2,
            "verse": 117,
            "text": "göklerin ve yerin yaratıcısıdır. Bir şeyi yaratmak istedi mi, ona sadece \"ol\" der, o da hemen oluverir"
        },
        {
            "chapter": 2,
            "verse": 118,
            "text": "Bilmeyenler dediler ki: \"Allah bizimle konuşmalı, ya da bize bir ayet (mu'cize) gelmeli değil miydi?\" Onlardan öncekiler de onların dedikleri gibi demişlerdi. Kalbleri birbirine benzedi. Gerçekleri iyice bilmek isteyenlere ayetleri açıkladık"
        },
        {
            "chapter": 2,
            "verse": 119,
            "text": "Doğrusu biz seni, gerçekle, müjdeleyici ve uyarıcı olarak gönderdik. Cehennem halkından sen sorumlu değilsin"
        },
        {
            "chapter": 2,
            "verse": 120,
            "text": "Sen onların, kendi dinlerine uymadıkça ne yahudiler, ne de hıristiyanlar senden razı olmazlar. \"Asıl doğru yol, Allah'ın yoludur\" de. Sana gelen ilimden sonra eğer onların arzularına uyarsan, andolsun ki, Allah'tan sana ne bir dost, ne de bir yardımcı olmaz"
        },
        {
            "chapter": 2,
            "verse": 121,
            "text": "Kendilerine verdiğimiz Kitabı, gereğince okuyanlar var ya, işte onlar, ona inanırlar. Onu inkar edenler ise ziyana uğrarlar"
        },
        {
            "chapter": 2,
            "verse": 122,
            "text": "Ey İsrail oğulları, size verdiğim ni'meti ve sizi alemlere üstün kılmış olduğumu hatırlayın"
        },
        {
            "chapter": 2,
            "verse": 123,
            "text": "Ve şu günden sakının ki, kimse kimsenin cezasını çekmez (borcunu ödemez), kimseden fidye kabul edilmez, hiç kimseye şefaat (aracılık, iltimas) fayda vermez, bir taraftan yardım da görmezler"
        },
        {
            "chapter": 2,
            "verse": 124,
            "text": "Bir zaman Rabbi İbrahim'i birtakım kelimelerle sınamış, o da onları tamamlayınca: \"Ben seni insanlara önder yapacağım\" demişti. \"Soyumdan da (önderler yap, ya Rabbi!)\" dedi. (Rabbi): \"zalimlere ahdim ermez (onlar için söz vermem!)\" buyurdu"
        },
        {
            "chapter": 2,
            "verse": 125,
            "text": "Biz Beyt'i (Ka'be'yi) insanlara sevap kazanılacak bir toplantı ve güven yeri yaptık. Siz de İbrahim'in makamından bir namaz yeri edinin (orada namaz kılın). İbrahim ve İsma'il'e: \"Tavaf edenler, ibadete kapananlar, rüku ve secde edenler için Ev'imi temizleyin!\" diye emretmiştik"
        },
        {
            "chapter": 2,
            "verse": 126,
            "text": "İbrahim demişti ki: \"Rabbim, bu şehri güvenli bir şehir yap, halkından Allah'a ve ahiret gününe inananları çeşitli ürünlerle besle!\" (Rabbi) buyurdu: \"İnkar edeni dahi az bir süre geçindirir, sonra onu cehennem azabına (girmeğe) zorlarım, ne kötü varılacak yerdir orası"
        },
        {
            "chapter": 2,
            "verse": 127,
            "text": "İbrahim, İsma'il'le beraber Ev'in temellerini yükseltiyor: \"Rabbi'imiz, bizden kabul buyur, kuşkusuz sen işitensin, bilensin"
        },
        {
            "chapter": 2,
            "verse": 128,
            "text": "Rabbimiz, bizi sana teslim olanlar yap, neslimizden de sana teslim olan bir ümmet çıkar; bize ibadet yerlerimizi göster, tevbemizi kabul et; zira, tevbeleri kabul eden, çok merhametli olan ancak sensin. Sen"
        },
        {
            "chapter": 2,
            "verse": 129,
            "text": "Rabbimiz, onlara kendi içlerinden, senin ayetlerini kendilerine okuyacak, onlara Kitabı ve hikmeti öğretecek, onları temizleyecek bir elçi gönder. Her zaman üstün gelen, her şeyi yerli yerince yapan yalnız sensin, sen"
        },
        {
            "chapter": 2,
            "verse": 130,
            "text": "Nefsini aşağılık yapan (beyinsiz)den başka, kim İbrahim dininden yüz çevirir? Andolsun ki, biz onu dünyada beğenip seçmiştik, ahirette de, o iyilerdendir"
        },
        {
            "chapter": 2,
            "verse": 131,
            "text": "Rabbi ona: \"İslam ol!\" demişti, \"Alemlerin Rabbine teslim oldum.\" dedi"
        },
        {
            "chapter": 2,
            "verse": 132,
            "text": "İbrahim de bunu kendi oğullarına vasiyyet etti, Ya'kub da: \"Oğullarım, Allah, sizin için o dini seçti, bundan dolayı sadece müslümanlar olarak ölünüz.\" (dedi)"
        },
        {
            "chapter": 2,
            "verse": 133,
            "text": "Yoksa siz, Ya'kub'a ölüm (hali) geldiği zaman orada mı idiniz? O zaman (Ya'kub), oğullarına: \"Benden sonra neye kulluk edeceksiniz?\" demişti. \"Senin tanrın ve ataların İbrahim, İsma'il ve İshak'ın tanrısı olan tek Tanrı'ya kulluk edeceğiz, biz O'na teslim olanlarız.\" dediler"
        },
        {
            "chapter": 2,
            "verse": 134,
            "text": "Onlar bir ümmetti, gelip geçti. Onların kazandıkları kendilerine, sizin kazandıklarınız size aittir. Siz onların yaptıklarından sorulmazsınız"
        },
        {
            "chapter": 2,
            "verse": 135,
            "text": "Yahudi veya hıristiyan olun ki, doğru yolu bulasınız. dediler. De ki: \"Hayır, biz dosdoğru İbrahim dinine (uyarız). O, (Allah'a) ortak koşanlardan değildi"
        },
        {
            "chapter": 2,
            "verse": 136,
            "text": "Allah'a, bize indirilene, İbrahim'e, İsma'il'e, İshak'a, Ya'kub'a ve sıbt(torun kabile)lere indirilene, Musa ve Îsa'ya verilene ve (diğer) peygamberlere Rabbleri tarafından verilene inandık, onlar arasında bir ayırım yapmayız, biz Allah'a teslim olanlarız. deyin"
        },
        {
            "chapter": 2,
            "verse": 137,
            "text": "Eğer onlar da sizin inandığınız gibi inanırlarsa doğru yolu bulmuş olurlar; ama dönerlerse mutlaka anlaşmazlık içine düşerler. Onlara karşı Allah sana yeter. O, işitendir, bilendir"
        },
        {
            "chapter": 2,
            "verse": 138,
            "text": "Allah'ın boyası (ile boyan). Allah'ın boyasından daha güzel boyası olan kimdir? Biz ancak O'na kulluk ederiz"
        },
        {
            "chapter": 2,
            "verse": 139,
            "text": "Söyle (onlara): \"Allah, bizim de Rabbimiz, sizin de Rabbiniz iken, O'nun hakkında bizimle tartışıyor musunuz? Bizim yaptıklarımız bize, sizin yaptıklarınız size aittir. Biz O'na gönülden bağlananlarız"
        },
        {
            "chapter": 2,
            "verse": 140,
            "text": "Yoksa siz, İbrahim, İsma'il, İshak, Ya'kub ve sıbt(torun kabile)lerin, yahudi, yahut hıristiyan olduklarını mı söylüyorsunuz? De ki: \"Siz mi daha iyi bilirsiniz, yoksa Allah mı?\" Allah tarafından bildiği bir (gerçeğin) tanıklığını gizleyenden daha zalim kim olabilir? Allah yaptıklarınızdan gafil değildir"
        },
        {
            "chapter": 2,
            "verse": 141,
            "text": "Onlar bir ümmetti, gelip geçti. Onların kazandıkları kendilerine, sizin kazandıklarınız size aittir. Siz onların yaptıklarından sorulmazsınız"
        }
    ]
}
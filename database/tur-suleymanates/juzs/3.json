{
    "juzs": [
        {
            "chapter": 2,
            "verse": 253,
            "text": "İşte o elçilerden kimini kiminden üstün kıldık. Allah onlardan kimine konuştu, kimini de derecelerle yükseltti. Meryem oğlu Îsa'ya da açık deliller verdik ve onu Ruh'ül-Kudüs ile destekledik. Allah dileseydi onların arkasından gelen milletler, kendilerine açık deliller gelmiş olduktan sonra birbirlerini öldürmezlerdi. Fakat anlaşmazlığa düştüler, onlardan kimi inandı, kimi de inkar etti. Allah dileseydi, birbirlerini öldürmezlerdi. Ama Allah dilediğini yapar"
        },
        {
            "chapter": 2,
            "verse": 254,
            "text": "Ey inananlar, ne alışverişin, ne dostluğun ve ne de şefaatin olmadığı gün gelmezden önce, size verdiğimiz rızıktan (Allah için) harcayın. Kafirler, zalimlerin ta kendileridir"
        },
        {
            "chapter": 2,
            "verse": 255,
            "text": "Allah, ki O'ndan başka tanrı yoktur, daima diri ve yaratıklarını koruyup yöneticidir. Kendisini ne bir uyuklama, ne de uyku tutmaz. Göklerde ve yerde olanların hepsi O'nundur. O'nun izni olmadan kendisinin katında kim şefaat edebilir? Onların önlerinde ve arkalarında olanı bilir. O'nun ilminden, ancak kendisinin dilediği kadarından başka bir şey kavrayamazlar. O'nun Kürsüsü, gökleri ve yeri kaplamıştır (O yüce padişah, göklere, yere, bütün kainata hükmetmektedir). Onları koru(yup gözet)mek, kendisine ağır gelmez. O yücedir, büyüktür"
        },
        {
            "chapter": 2,
            "verse": 256,
            "text": "Dinde zorlama yoktur. Doğruluk, sapıklıktan seçilip belli olmuştur. Kim tağut (şeytan)ı inkar edip Allah'a inanırsa, muhakkak ki o, kopmayan, sağlam bir kulpa yapışmıştır. Allah işitendir, bilendir"
        },
        {
            "chapter": 2,
            "verse": 257,
            "text": "Allah, inananların dostudur. Onları karanlıklardan aydınlığa çıkarır. kafirlerin dostları da tağuttur. (O da) onları aydınlıktan karanlıklara çıkarır. Onlar ateş halkıdır, orada ebedi kalacaklardır"
        },
        {
            "chapter": 2,
            "verse": 258,
            "text": "Allah, kendisine hükümdarlık verdi diye (şımararak) Rabbi hakkında İbrahim'le tartışanı görmedin mi? İbrahim: \"Benim Rabbim O'dur ki yaşatır, öldürür\" demişti. \"Ben de yaşatır, öldürürüm\" dedi. İbrahim: \"Allah, güneşi doğudan getirir, sen de onu batıdan getir!\" deyince inkar eden o adam şaşırıp kaldı. Allah, zalim toplumu doğru yola iletmez"
        },
        {
            "chapter": 2,
            "verse": 259,
            "text": "Yahut şu kimse gibisini (görmedin mi) ki, duvarları, çatıları üstüne yığılmış (alt üst olmuş) ıssız bir kasabaya uğramıştı; \"Allah, bunu böyle öldükten sonra nasıl diriltecek?\" demişti. Allah da kendisini yüz sene öldürüp sonra diriltti. \"Ne kadar kaldın?\" dedi. \"Bir gün, ya da bir günün birazı kadar kaldım\" dedi. (Allah) \"Hayır, dedi, yüz yıl kaldın. Yiyecek ve içeceğine bak, bozulmamış. Eşeğine bak, seni insanlar için bir ibret kılalım diye (böyle yaptık). Kemiklere bak, nasıl onları birbiri üstüne koyuyor, sonra onlara et giydiriyoruz!\" Bu işler ona açıkça belli olunca: \"Allah'ın herşeye kadir olduğunu biliyorum.\" dedi"
        },
        {
            "chapter": 2,
            "verse": 260,
            "text": "İbrahim de bir zaman: \"Rabbim, ölüleri nasıl dirilttiğini bana göster!\" demişti. (Allah); \"İnanmadın mı?\" dedi, (İbrahim): \"Hayır (inandım), fakat kalbim kuvvet bulsun diye (görmek istiyorum) dedi. \"O halde kuşlardan dördünü tut, onları kendine çek (kendine alıştır), sonra her dağın başına onlardan bir parça koy. Sonra onları kendine çağır; koşarak sana gelecekler. Bil ki, Allah daima üstün, hüküm ve hikmet sahibidir\" dedi"
        },
        {
            "chapter": 2,
            "verse": 261,
            "text": "Mallarını Allah yolunda harcayanların durumu, her başağında yüz dane olmak üzere yedi başak veren bir danenin durumu gibidir. Allah dilediğine kat kat verir. Allah(ın lutfu) geniştir, (O) bilendir"
        },
        {
            "chapter": 2,
            "verse": 262,
            "text": "Mallarını Allah yolunda verip de sonra verdiklerinin ardından başa kakmayan ve eziyet etmeyenlerin, Rableri katında ödülleri vardır. Onlara korku yoktur ve onlar üzülmeyeceklerdir"
        },
        {
            "chapter": 2,
            "verse": 263,
            "text": "Güzel bir söz (söylemek) ve affetmek, peşinden eziyet gelen sadakadan iyidir. Allah, zengindir, halimdir"
        },
        {
            "chapter": 2,
            "verse": 264,
            "text": "Ey inananlar, insanlara gösteriş için malını verip Allah'a ve ahiret gününe inanmayan adam gibi, başa kakmak ve eziyet etmekle sadakalarınızı boşa çıkarmayın. Öylesinin durumu, üzerinde biraz toprak bulunan şu kayaya benzer ki, bir sağnak indi de (üstündeki toprağı silip süpürerek) onu sert bir taş halinde bıraktı. (Böyleleri), kazandıklarından bir şey elde edemezler. Allah, kafir toplumu doğru yola iletmez"
        },
        {
            "chapter": 2,
            "verse": 265,
            "text": "Allah'ın rızasını kazanmak ve ruhlarındaki(ima)nı kökleştirmek için mallarını harcayanların durumu da tepe üzerinde bulunan bir bahçeye benzer ki, bol yağmur değince ürününü iki kat verdi. Yağmur değmeseydi bile çisinti olurdu. Allah yaptıklarınızı görmektedir"
        },
        {
            "chapter": 2,
            "verse": 266,
            "text": "Biriniz ister mi ki, kendisinin altından ırmaklar akan, içinde her çeşit meyvası bulunan, hurmalardan ve üzümlerden oluşmuş bir bahçesi olsun; kendisinin üstüne tam ihtiyarlığın çöktüğü, aciz çocuklarının da bulunduğu bir sırada birden ateşli bir kasırga gelsin de bahçeyi yakıp kül etsin? Allah, düşünesiniz diye size ayetleri böyle açıklıyor"
        },
        {
            "chapter": 2,
            "verse": 267,
            "text": "Ey inananlar, kazandıklarınızın ve yerden sizin için çıkardığımız ni'metlerin iyilerinden (Allah için) verin, kendiniz (utandığınızdan ve iğrendiğinizden dolayı) göz yummadan alamayacağınız kötü şeyleri sadaka vermeye kalkmayın. Bilin ki Allah zengindir, övülmüştür"
        },
        {
            "chapter": 2,
            "verse": 268,
            "text": "Şeytan sizi fakirlikle korkutur, (fakir düşeceğinizi söyleyerek sadaka vermekten geri kalmanızı ister) ve size çirkin şeyleri yapmayı emreder. Allah ise size kendi tarafından bağışlama ve lutuf va'adediyor. Şüphesiz Allah(ın lutfu) geniştir, (O) bilendir"
        },
        {
            "chapter": 2,
            "verse": 269,
            "text": "Hikmeti dilediğine verir. Hikmet verilen kimseye çok hayır verilmiştir. Bunu ancak sağduyu sahipleri düşünüp anlar(lar)"
        },
        {
            "chapter": 2,
            "verse": 270,
            "text": "(Allah için) yaptığınız her harcamayı yahut adadığınız her adağı Allah bilir. Zalimlerin yardımcısı yoktur"
        },
        {
            "chapter": 2,
            "verse": 271,
            "text": "Sadakaları açıktan verirseniz ne güzel! Eğer onları gizleyerek fakirlere verirseniz bu, sizin için daha iyidir ve sizin günahlarınızdan bir kısmını kapatır. Allah yaptıklarınızı duyar"
        },
        {
            "chapter": 2,
            "verse": 272,
            "text": "(Ey Muhammed) Onları yola iletmek sana düşmez, dilediğini doğru yola ileten Allah'tır. Verdiğiniz her hayır, kendiniz içindir. Çünkü yalnız Allah'ın rızasını kazanmak için veriyorsunuz. Verdiğiniz her hayır, size tastamam verilir ve hiç hakkınız yenmez"
        },
        {
            "chapter": 2,
            "verse": 273,
            "text": "(Sadakalar) şu fakirlere mahsustur ki, Allah yolunda kapanıp kalmışlardır. Yeryüzünde gezip dolaşamazlar. Bilmeyen, utangaçlıklarından dolayı onları zengin sanır. Onları simalarından (yüzlerinden) tanırsın. Yüzsüzlük edip insanlardan istemezler. Yaptığınız her hayrı Allah bilir"
        },
        {
            "chapter": 2,
            "verse": 274,
            "text": "Mallarını gece gündüz, gizli ve açık Allah yolunda verenlerin ödülü Rableri yanındadır. Onlara korku yoktur ve onlar üzülmeyeceklerdir"
        },
        {
            "chapter": 2,
            "verse": 275,
            "text": "Riba yiyenler, ancak şeytanın dokunup çarptığı kimsenin kalktığı gibi kalkarlar. Bu, onların: \"Alışveriş de riba gibidir.\" demelerinden ötürüdür. Oysa Allah, alış-verişi helal, ribayı haram kılmıştır. Kime Rabbi'nden bir öğüt gelir de (o öğüte uyarakribadan) vazgeçerse, geçmişte olan kendisinindir ve işi de Allah'a kalmıştır. (Allah onu affeder). Kim tekrar (ribaya) dönerse onlar ateş halkıdır, orada ebedi kalacaklardır"
        },
        {
            "chapter": 2,
            "verse": 276,
            "text": "Allah, ribayı mahveder, sadakaları artırır. Allah, hiçbir günahkar nankörü sevmez"
        },
        {
            "chapter": 2,
            "verse": 277,
            "text": "Onlar ki, inandılar, güzel işler yaptılar, namazı kıldılar, zekatı verdiler; işte onların ödüller, Rableri yanındadır. Onlara korku yoktur ve onlar üzülmeyeceklerdir"
        },
        {
            "chapter": 2,
            "verse": 278,
            "text": "Ey inananlar, Allah'tan korkun, eğer inanıyorsanız ribadan (henüz alınmayıp) geri kalan kısmı bırakın (almayın)"
        },
        {
            "chapter": 2,
            "verse": 279,
            "text": "Eğer böyle yapmazsanız, Allah ve Elçisiyle savaşa girdiğinizi bilin. Tevbe ederseniz, ana malınız sizindir. Ne haksızlık edersiniz, ne de haksızlığa uğratılırsınız"
        },
        {
            "chapter": 2,
            "verse": 280,
            "text": "Eğer (borçlu) darlık içinde ise, bir kolaylığa çıkıncaya kadar beklemek (lazımdır). Eğer bilirseniz (verdiğiniz borcu, eli darda olan borçluya) sadaka olarak bağışlamanız sizin için daha hayırlıdır"
        },
        {
            "chapter": 2,
            "verse": 281,
            "text": "Şu günden sakının ki, o gün Allah'a döndürüleceksiniz, sonra herkese kazandığı tastamam verilecek ve onlara haksızlık edilmeyecektir"
        },
        {
            "chapter": 2,
            "verse": 282,
            "text": "Ey inananlar, belirli bir süreye kadar birbirinize borç verdiğiniz zaman onu yazın. Aranızda bir yazıcı, adaletle yazsın. Yazıcı, Allah'ın kendisine öğrettiği şekilde yazmaktan kaçınmasın, yazsın; borçlu olan da yazdırsın, Rabbi olan Allah'tan korksun, borcundan hiçbir şeyi eksik etmesin. Eğer borçlu olan kimse aklı ermez, yahut zayıf, ya da kendisi yazdıramayacak durumda ise velisi onu adaletle yazdırsın. Erkeklerinizden iki kişiyi de şahid tutun. Eğer iki erkek yoksa razı olduğunuz şahidlerden bir erkek, iki kadın (şahidlik etsin). Ta ki kadınlardan biri şaşırırsa diğeri ona hatırlatsın. Şahidler çağrıldıkları zaman (gelmekten) kaçınmasınlar. Az olsun, çok olsun, onu süresine kadar yazmaktan üşenmeyin. Bu, Allah katında daha adaletli, şahidlik için daha sağlam, kuşkulanmamanız için daha elverişlidir. Yalnız aranızda hemen alıp vereceğiniz peşin ticaret olursa onu yazmamanızdan ötürü üzerinize bir günah yoktur. Alışveriş yaptığınız zaman da şahid tutun. Yazana da, şahide de asla zarar verilmesin. Eğer (bir zarar) yaparsanız, bu kendinize kötülük olur. Allah'tan korkun, Allah size öğretiyor. Allah herşeyi bilir"
        },
        {
            "chapter": 2,
            "verse": 283,
            "text": "Ve eğer seferde olur da yazacak birini bulamazsanız, alınan rehinler (yeter). Birbirinize güvenirseniz, kendisine güvenilen kimse emanetini ödesin, Rabbi olan Allah'tan korksun. Şahidilği gizlemeyin, onu gizleyenin kalbi günahkardır. Allah, yaptıklarınızı bilir"
        },
        {
            "chapter": 2,
            "verse": 284,
            "text": "Göklerdekilerin ve yerdekilerin hepsi Allah'ındır. İçlerinizdekini açıklasanız da gizleseniz de Allah sizi onunla hesaba çeker; dilediğini bağışlar, dilediğine azabeder. Allah, herşeye kadirdir"
        },
        {
            "chapter": 2,
            "verse": 285,
            "text": "Elçi, Rabbinden, kendisine indirilene inandı, mü'minler de. Hepsi Allah'a, meleklerine, Kitaplarına ve peygamberlerine inandı. \"O'nun elçilerinden hiçbirini diğerinden ayırdetmeyiz\" (dediler). Ve dediler ki: \"İşittik, ita'at ettik! Rabbimiz, (bizi) bağışlamanı dileriz. Dönüş(ümüz) sanadır"
        },
        {
            "chapter": 2,
            "verse": 286,
            "text": "Allah, kimseye gücünün üstünde bir şey teklif etmez. Herkesin kazandığı iyilik kendi yararına, kötülük de kendi zararınadır. \"Rabbimiz, unutur, ya da yanılırsak bizi sorumlu tutma! Rabbimiz, bize, bizden öncekilere yüklediğin gibi ağır yük yükleme! Rabbimiz, bize gücümüzün yetmediği şeyleri yükleme! Bizi affet, bizi bağışla, bize acı! Sen bizim mevlamız(sahibimiz, efendimiz)sin! kafirler toplumuna karşı bize yardım eyle"
        },
        {
            "chapter": 3,
            "verse": 1,
            "text": "Elif lam mim"
        },
        {
            "chapter": 3,
            "verse": 2,
            "text": "Allah ki, O'ndan başka tanrı yoktur, daima diri ve (yaratıklarını) koruyup yöneticidir"
        },
        {
            "chapter": 3,
            "verse": 3,
            "text": "Sana Kitabı gerçek ile ve kendinden öncekini doğrulayıcı olarak indirdi, Tevrat ve İncil'i de indirmişti"
        },
        {
            "chapter": 3,
            "verse": 4,
            "text": "Daha önce, insanlara yol gösterici olarak, Furkan(doğruyu ve eğriyi birbirinden ayırdeden Kitap)ı da indirdi, Muhakkak ki Allah'ın ayetlerini tanımayanlar için çetin bir azab vardır. Allah daima üstündür ve öc alandır"
        },
        {
            "chapter": 3,
            "verse": 5,
            "text": "Ne yerde, ne de gökte hiçbir şey Allah'a gizli kalmaz"
        },
        {
            "chapter": 3,
            "verse": 6,
            "text": "Rahimlerde sizi dilediği gibi şekillendiren O'dur. O'ndan başka tanrı yoktur. O azizdir, hüküm ve hikmet sahibidir"
        },
        {
            "chapter": 3,
            "verse": 7,
            "text": "Kitabı sana O indirdi. Onun bazı ayetleri muhkemdir (ki) onlar Kitabın anasıdır. Diğerleri de müteşabih(birbirine benzeyen, sonucu tam bilinmeyen)dir. Kalblerinde eğrilik olanlar, fitne çıkarmak, uyardığı sonuca uğra(yıp belalarını bul)mak için onun müteşabih ayetlerinin ardına düşerler. Oysa onun te'vili(uyardığı sonucun ne zaman gerçekleşeceği)ni Allah'tan başka kimse bilmez. İlimde ileri gidenler: \"Ona inandık, hepsi Rabbimiz katındandır\" derler. Sağduyu sahiplerinden başkası düşünüp öğüt almaz"
        },
        {
            "chapter": 3,
            "verse": 8,
            "text": "(Onlar derler ki): \"Rabbimiz, bizi doğru yola ilettikten sonra kalblerimizi eğriltme, bize katından bir rahmet ver, kuşkusuz sen çok bağış yapansın"
        },
        {
            "chapter": 3,
            "verse": 9,
            "text": "Rabbimiz, sen mutlaka insanları, asla şüphe olmayan bir günde toplayacaksın. Allah sözünden dönmez"
        },
        {
            "chapter": 3,
            "verse": 10,
            "text": "İnkar edenler var ya, ne malları, ne de çocukları onlara, Allah'a karşı hiçbir yarar sağlamaz. Onlar ateşin yakıtıdırlar"
        },
        {
            "chapter": 3,
            "verse": 11,
            "text": "Fir'avn ailesinin ve onlardan öncekilerin durumu gibi. Onlar da ayetlerimizi yalanladılar. Allah da onları günahlarıyla yakaladı. Allah'ın cezası çetindir"
        },
        {
            "chapter": 3,
            "verse": 12,
            "text": "İnkar edenlere söyle: \"Yenileceksiniz ve cehenneme sürüleceksiniz. Orası ne kötü bir döşektir"
        },
        {
            "chapter": 3,
            "verse": 13,
            "text": "Karşılaşan şu iki toplulukta sizin için bir ibret vardır: Bir topluluk Allah yolunda çarpışıyordu, öteki de nankördü, onları, gözleriyle kendilerinin iki katı görüyorlardı. Allah dilediğini yardımıyle destekler. Elbette (bunda) gözleri olanlar için bir ibret vardı"
        },
        {
            "chapter": 3,
            "verse": 14,
            "text": "Kadınlardan, oğullardan, kantarlarca yığılmış altın ve gümüşten, salma atlardan, davarlardan ve ekinlerden gelen zevklere aşırı düşkünlük, insanlara süslü (cazip) gösterildi. Bunlar, sadece dünya hayatının geçimidir. Asıl varılacak güzel yer, Allah'ın yanındadır"
        },
        {
            "chapter": 3,
            "verse": 15,
            "text": "De ki: \"Bunlardan daha iyisini size söyleyeyim mi? Korunanlar için Rableri katında altlarından ırmaklar akan, içinde sürekli kalacakları cennetler, tertemiz eşler ve Allah'ın rızası vardır.\" Allah, kulları görür"
        },
        {
            "chapter": 3,
            "verse": 16,
            "text": "Rabbimiz, biz inandık, bizim günahlarımızı bağışla, bizi ateş azabından koru! diyenleri"
        },
        {
            "chapter": 3,
            "verse": 17,
            "text": "Sabredenleri, doğru olanları, huzurunda gönülden boyun büküp divan duranları, Allah için (mal) harcayanları ve seherlerde istiğfar edenleri (Allah'tan bağışlanmalarını dileyenleri Allah) görmektedir"
        },
        {
            "chapter": 3,
            "verse": 18,
            "text": "Allah, kendisinden başka tanrı olmadığına şahiddir. Melekler ve ilim sahipleri de adaletle şahiddir (ki O'ndan başka tanrı yoktur. O), azizdir, hakimdir"
        },
        {
            "chapter": 3,
            "verse": 19,
            "text": "Allah katında din, İslamdır. Kitap verilmiş olanlar, kendilerine ilim geldikten sonra sırf aralarındaki aşırılık yüzünden ayrılığa düştüler. Kim Allah'ın ayetlerini inkar ederse, bilsin ki Allah, hesabı çabuk görendir"
        },
        {
            "chapter": 3,
            "verse": 20,
            "text": "Seninle tartışmaya girişirlerse, de ki: \"Ben de özümü Allah'a teslim ettim bana uyanlar da.\" Kendilerine Kitap verilenlere ve ümmilere de ki: \"Siz de İslam oldunuz mu?\" Eğer İslam olurlarsa doğru yolu bulmuşlardır. Yok eğer dönerlerse, sana düşen, sadece duyurmaktır. Allah kulları(nın yaptıklarını) görmektedir"
        },
        {
            "chapter": 3,
            "verse": 21,
            "text": "Allah'ın ayetlerini inkar edenler, haksız yere peygamberleri öldürenler, insanlar arasında adaleti emredenleri öldürenler (var ya), onlara, acı bir azabı müjdele"
        },
        {
            "chapter": 3,
            "verse": 22,
            "text": "Onların yaptıkları, dünyada da, ahirette de boşa çıkmıştır ve onların hiçbir yardımcıları da yoktur"
        },
        {
            "chapter": 3,
            "verse": 23,
            "text": "Baksana Kitaptan kendilerine bir pay verilmiş olanlar, aralarında hüküm versin diye Allah'ın Kitabına çağırılıyorlar da sonra onlardan bir topluluk yüz çevirerek dönüyorlar"
        },
        {
            "chapter": 3,
            "verse": 24,
            "text": "Bu hareketleri, onların: \"Bize, ateş sayılı birkaç günden başka dokunmayacak.\" demelerinden ileri gelmektedir. Uydurdukları şeyler, onları dinlerinde yanıltmıştır"
        },
        {
            "chapter": 3,
            "verse": 25,
            "text": "Peki, ya kendilerini, hiç şüphe olmayan bir gün için topladığımız ve herkesin kazandığı, kendisine tastamam verilip hiç kimseye haksızlık edilmediği zaman (durumları) nasıl (olacak)"
        },
        {
            "chapter": 3,
            "verse": 26,
            "text": "De ki: \"Allah'ım, (ey) mülkün sahibi, sen dilediğine mülkü verirsin, dilediğinden mülkü alırsın; dilediğini yükseltirsin, dilediğini alçaltırsın. Hayır (mal), senin elindedir. Sen her şeye kadirsin"
        },
        {
            "chapter": 3,
            "verse": 27,
            "text": "Geceyi gündüze sokarsın, gündüzü geceye sokarsın; ölüden diri çıkarırsın, diriden ölü çıkarırsın, dilediğini hesapsız rızıklandırırsın"
        },
        {
            "chapter": 3,
            "verse": 28,
            "text": "Mü'minler, inananları bırakıp, kafirleri dost edinmesin. Kim böyle yaparsa Allah ile bir dostluğu kalmaz. Ancak onlardan (gelebilecek tehlikeden) korunmanız başka. (Şerlerinden korunmak için dost gözükebilirsiniz). Allah sizi kendisin(in emirlerine karşı gelmek)den sakındırır. (Sakın hükümlerine aykırı davranarak, düşmanlarını dost tutarak O'nun gazabına uğramayın. Çünkü) dönüş Allah'adır"
        },
        {
            "chapter": 3,
            "verse": 29,
            "text": "De ki: \"Göğüslerinizde olanı gizleseniz de, açığa vursanız da Allah onu bilir; göklerde ve yerde olanları da bilir. Allah her şeye kadirdir"
        },
        {
            "chapter": 3,
            "verse": 30,
            "text": "O gün her nefis, yaptığı her hayrı hazır bulacaktır; işlediği her kötülüğü de. O kötülükle kendisi arasında uzak bir mesafe bulunmasını ister. Allah sizi kendisin(in emirlerine karşı gelmek)den sakındırıyor. Allah, kulllarına şefkatlidir"
        },
        {
            "chapter": 3,
            "verse": 31,
            "text": "De ki: \"Eğer Allah'ı seviyorsanız bana uyun ki Allah da sizi sevsin ve günahlarınızı bağışlasın. Allah bağışlayandır, esirgeyendir"
        },
        {
            "chapter": 3,
            "verse": 32,
            "text": "De ki: \"Allah'a ve Elçiye ita'at edin!\" Eğer dönerlerse muhakkak ki Allah, kafirleri sevmez"
        },
        {
            "chapter": 3,
            "verse": 33,
            "text": "Allah Adem'i, Nuh'u, İbrahim ailesini ve İmran ailesini seçip alemlere üstün kıldı"
        },
        {
            "chapter": 3,
            "verse": 34,
            "text": "(Bunlar) Birbirinden türeyen nesil(ler)dir. Allah işitendir, bilendir"
        },
        {
            "chapter": 3,
            "verse": 35,
            "text": "İmran'ın karısı demişti ki: \"Rabbim, karnımda olanı tam hür olarak sana adadım, benden kabul buyur; şüphesiz sen işitensin, bilensin"
        },
        {
            "chapter": 3,
            "verse": 36,
            "text": "Onu doğurunca Allah onun ne doğurduğunu bilirken yine şöyle söyledi: \"Rabbim, onu kız doğurdum, erkek, kız gibi değildir. Ona Meryem adını verdim. Onu ve soyunu kovulmuş şeytanın şerrinden sana ısmarlıyorum"
        },
        {
            "chapter": 3,
            "verse": 37,
            "text": "Rabbi onu güzel bir şekilde kabul buyurdu; onu güzel bir bitki gibi yetiştirdi ve Zekeriyya da onun bakımını üstlendi. Zekeriyya, onun yanına, mihraba her girdiğinde yanında bir rızık bulurdu. \"Ey Meryem, bu sana nereden?\" derdi. (O da) \"Bu, Allah katından\" derdi. \"Allah, dilediğine hesapsız rızık verir"
        },
        {
            "chapter": 3,
            "verse": 38,
            "text": "Orada Zekeriyya, Rabbine du'a etmiş: \"Rabbim, demişti, bana katından temiz bir nesil ver. Sen du'ayı işitensin"
        },
        {
            "chapter": 3,
            "verse": 39,
            "text": "Zekeriyya, mabedde durmuş namaz kılarken, melekler ona: \"Allah sana, Allah'tan bir kelimeyi doğrulayıcı, efendi, nefsine hakim ve iyilerden bir peygamber olacak Yahya'yı müjdeler,\" diye ünlediler"
        },
        {
            "chapter": 3,
            "verse": 40,
            "text": "Dedi ki: \"Rabbim, bana ihtiyarlık gelip çatmış, karım da kısırken benim nasıl oğlum olur?\" (Allah): \"Öyle (ama) Allah, dilediğini yapar.\" dedi"
        },
        {
            "chapter": 3,
            "verse": 41,
            "text": "Rabbim, o halde bana (oğlum olacağına dair) bir alamet ver! dedi. (Allah) buyurdu ki: \"Senin alametin üç gün insanlarla işaretten başka türlü konuşamamandır; Rabbini çok an, akşam sabah (O'nu) tesbih et"
        },
        {
            "chapter": 3,
            "verse": 42,
            "text": "Melekler demişti ki: \"Ey Meryem, Allah seni seçti, temizledi ve seni dünyaların kadınlarına üstün kıldı"
        },
        {
            "chapter": 3,
            "verse": 43,
            "text": "Ey Meryem, Rabbine divan dur, secde et ve (O'nun huzurunda) eğilenlerle beraber eğil"
        },
        {
            "chapter": 3,
            "verse": 44,
            "text": "(Ey Muhammed) Bunlar sana vahyettiğimiz, görünmez alemin haberlerindendir. Meryem'e hangisi kefil olacak diye (kur'a) oklarını atarlarken sen onların yanında değildin; birbirleriyle çekiştikleri zaman da sen yanlarında değildin"
        },
        {
            "chapter": 3,
            "verse": 45,
            "text": "Melekler demişti ki: \"Ey Meryem, Allah seni, kendisinden bir kelime ile müjdeliyor: Adı Meryem oğlu Îsa Mesih'dir; dünyada da, ahirette de yüzde (şerefli) ve (Allah'a) yakın olanlardandır"
        },
        {
            "chapter": 3,
            "verse": 46,
            "text": "Beşikte ve yetişkinlikte insanlara konuşacak ve iyilerden olacaktır"
        },
        {
            "chapter": 3,
            "verse": 47,
            "text": "Dedi ki: \"Rabbim, bana bir beşer dokunmamışken benim nasıl çocuğum olur?\" \"Allah, böylece dilediğini yaratır, dedi, bir şey(in olmasını) istedi mi ona 'ol' der, o da oluverir"
        },
        {
            "chapter": 3,
            "verse": 48,
            "text": "Ona Kitabı, Hikmeti, Tevrat'ı ve İncil'i öğretecek"
        },
        {
            "chapter": 3,
            "verse": 49,
            "text": "Onu İsrail oğullarına (şöyle diyen) bir elçi yapacak: Ben size Rabbinizden bir mu'cize getirdim: Ben çamurdan kuş şeklinde bir şey yaratır, ona üflerim, Allah'ın izniyle hemen kuş oluverir; körü ve alacalıyı iyileştiririm; Allah'ın izniyle ölüleri diriltirim; evlerinizde ne yeyip, ne biriktirdiğinizi size haber veririm. Eğer inanıcı iseniz elbette bunda sizin için bir ibret vardır"
        },
        {
            "chapter": 3,
            "verse": 50,
            "text": "(Ben), Benden önce gelen Tevrat'ı doğrulayıcı olarak ve size haram kılınan bazı şeyleri size helal yapayım diye gönderildim. Size Rabbinizden bir mu'cize getirdim, Allah'tan korkun, bana ita'at edin"
        },
        {
            "chapter": 3,
            "verse": 51,
            "text": "Allah benim de Rabbim, sizin de Rabbinizdir; O'na kulluk edin, doğru yol budur"
        },
        {
            "chapter": 3,
            "verse": 52,
            "text": "Îsa onlardan inkarı sezince: \"Allah yolunda kimler bana yardımcı olacak?\" dedi. Havariler: \"Biz, Allah(yolun)un yardımcılarıyız; Allah'a inandık, şahid ol, biz müslümanlarız.\" dediler"
        },
        {
            "chapter": 3,
            "verse": 53,
            "text": "Rabbimiz, senin indirdiğine inandık, elçiye uyduk; bizi şahidlerle beraber yaz"
        },
        {
            "chapter": 3,
            "verse": 54,
            "text": "Tuzak kurdular, Allah da onların tuzaklarına karşılık verdi; çünkü Allah, en iyi tuzak kurandır"
        },
        {
            "chapter": 3,
            "verse": 55,
            "text": "Allah demişti ki: \"Ey Îsa, ben senin canını alacağım, seni bana yükselteceğim, seni inkar edenlerden temizleyeceğim ve sana uyanları kıyamet gününe kadar inkar edenlerin üstünde tutacağım. Sonra dönüşünüz bana olacaktır. Ayrılığa düştüğünüz şeyler hakkında aranızda ben hükmedeceğim"
        },
        {
            "chapter": 3,
            "verse": 56,
            "text": "İnkar edenlere gelince, onlara dünyada da, ahirette de şiddetle azabedeceğim, onların yardımcıları da olmayacaktır"
        },
        {
            "chapter": 3,
            "verse": 57,
            "text": "İnanıp iyi şeyler yapanlara da (Allah) mükafatlarını tam olarak verecektir. Allah zalimleri sevmez"
        },
        {
            "chapter": 3,
            "verse": 58,
            "text": "İşte bu sana okuduğumuz, o ayetlerden ve o hikmetli Zikir(Kitap)dandır"
        },
        {
            "chapter": 3,
            "verse": 59,
            "text": "Allah'a göre Îsa'nın durumu, Adem'in durumu gibidir: Onu, topraktan yarattı, sonra ona \"Ol!\" dedi, artık olur"
        },
        {
            "chapter": 3,
            "verse": 60,
            "text": "(Bu,) Rabbinden gelen gerçektir. Öyle ise kuşkulananlardan olma"
        },
        {
            "chapter": 3,
            "verse": 61,
            "text": "Kim sana gelen ilimden sonra seninle tartışmaya kalkarsa, de ki: \"Gelin oğullarımızı ve oğullarınızı, kadınlarımızı ve kadınlarınızı, kendimizi ve kendinizi çağıralım, sonra gönülden la'netle du'a edelim de, Allah'ın la'netini yalancıların üstüne atalım"
        },
        {
            "chapter": 3,
            "verse": 62,
            "text": "İşte (Îsa hakkındaki) gerçek kıssa (öykü) budur. Allah'tan başka tanrı yoktur. Allah, elbette aziz (kesin galib), hüküm ve hikmet sahibidir"
        },
        {
            "chapter": 3,
            "verse": 63,
            "text": "Eğer dönerlerse, muhakkak ki Allah, bozguncuları bilir"
        },
        {
            "chapter": 3,
            "verse": 64,
            "text": "De ki: \"Ey Kitap ehli, bizim ve sizin aranızda eşit olan bir kelimeye gelin: \"Yalnız Allah'a tapalım. O'na hiçbirşeyi ortak koşmayalım; birbirimizi Allah'tan başka tanrılar edinmeyelim.\" Eğer yüz çevirirlerse; \"Şahid olun, biz müslümanlarız!\" deyin"
        },
        {
            "chapter": 3,
            "verse": 65,
            "text": "Ey Kitap ehli, neden İbrahim hakkında tartışıyorsunuz? Oysa Tevrat da, İncil de ondan sonra indirilmiştir. Düşünmüyor musunuz"
        },
        {
            "chapter": 3,
            "verse": 66,
            "text": "Haydi siz, biraz bilginiz olan şey hakkında tartıştınız; ama hiç bilginiz olmayan şey hakkında neden tartışıyorsunuz? Allah bilir, siz bilmezsiniz"
        },
        {
            "chapter": 3,
            "verse": 67,
            "text": "İbrahim ne yahudi, ne de hıristiyandı; dosdoğru bir müslümandı. Müşriklerden de değildi"
        },
        {
            "chapter": 3,
            "verse": 68,
            "text": "Doğrusu, insanların İbrahim'e en yakın olanı, ona uyanlar, bu peygamber ve mü'minlerdir. Allah da mü'minlerin dostudur"
        },
        {
            "chapter": 3,
            "verse": 69,
            "text": "Kitap ehlinden bir grup istedi ki sizi saptırsınlar. Oysa sadece kendilerini saptırıyorlar; fakat farkında değiller"
        },
        {
            "chapter": 3,
            "verse": 70,
            "text": "Ey Kitap ehli, (gerçeği) gördüğünüz halde, niçin Allah'ın ayetlerini inkar ediyorsunuz"
        },
        {
            "chapter": 3,
            "verse": 71,
            "text": "Ey Kitap ehli, niçin hakkı batıla karıştırıyor ve bile bile gerçeği gizliyorsunuz"
        },
        {
            "chapter": 3,
            "verse": 72,
            "text": "Kitap ehlinden bir grup dedi ki: \"İnananlara indirilmiş olana, günün önünde inanın, sonunda inkar edin; belki (size bakarak onlar da) dönerler"
        },
        {
            "chapter": 3,
            "verse": 73,
            "text": "Sizin dininize uyandan başkasına güvenmeyin! (dediler.) De ki: \"Hidayet Allah'ın hidayetidir. Birine, size verilenin benzerinin verilmesinden veya Rabbinizin huzurunda aleyhinize deliller getireceklerinden ötürü mü (böyle söylüyorsunuz)?, De ki: \"Lutuf Allah'ın elindedir, onu dilediğine verir, Allah(ın lutfu) geniştir, (O her şeyi) bilendir"
        },
        {
            "chapter": 3,
            "verse": 74,
            "text": "Rahmetini dilediğine has kılar. Allah, büyük lutuf ve ikram sahibidir"
        },
        {
            "chapter": 3,
            "verse": 75,
            "text": "Kitap ehlinden öylesi vardır ki, ona yüklerle emanet bıraksan, onu sana öder. Onlardan öylesi de vardır ki, ona bir dinar versen, devamlı olarak başına dikilmeden onu sana ödemez. Onlar \"Ümmilere karşı bize bir sorumluluk yoktur.\" dedikleri için böyle yapıyorlar ve Allah'a karşı bile bile yalan söylüyorlar"
        },
        {
            "chapter": 3,
            "verse": 76,
            "text": "Hayır, kim sözünü yerine getirir ve (günahtan) korunursa, şüphesiz Allah da korunanları sever"
        },
        {
            "chapter": 3,
            "verse": 77,
            "text": "Fakat Allah'a verdikleri sözü ve yeminlerini az bir paraya satanlar var ya, işte onların ahirette bir payı yoktur; Allah kıyamet günü onlara konuşmayacak, onlara bakmayacak ve onları yüceltmeyecektir. Onlar için acı bir azab vardır"
        },
        {
            "chapter": 3,
            "verse": 78,
            "text": "Onlardan bir grup var ki, Kitapta olmayan bir şeyi, siz Kitaptan sanasınız diye dillerini Kitapla eğip büker(sözlerini, Kitabın sözü imiş gibi göstermek için kelimeleri dillerinde bükerek okur, onları, Kitabın sözlerine benzetmeğe çalışır)lar ve: \"O, Allah katındandır.\" derler. Oysa o, Allah katından değildir. Bile bile Allah'a karşı yalan söylerler"
        },
        {
            "chapter": 3,
            "verse": 79,
            "text": "Hiçbir insana yakışmaz ki, Allah ona Kitap, hüküm (hikmet) ve peygamberlik versin de, sonra (o kalksın) insanlara: \"Allah'ı bırakıp bana kullar olun\", desin; fakat: \"Öğrettiğiniz Kitap ve okuduğunuz şeyler gereğince Rabba halis kullar olun!\" der"
        },
        {
            "chapter": 3,
            "verse": 80,
            "text": "Ve size: \"Melekleri ve peygamberleri tanrılar edinin!\" diye de emretmez. Siz müslüman olduktan sonra, size inkarı emreder mi"
        },
        {
            "chapter": 3,
            "verse": 81,
            "text": "Allah, peygamberlerden şöyle söz almıştı: \"Bakın, size Kitap ve hikmet verdim; imdi yanınızda bulunan(Kitap)ı doğrulayıcı bir peygamber geldiğinde, ona mutlaka inanacak ve ona mutlaka yardım edeceksiniz! Bunu kabul ettiniz mi? Ve bu hususta ağır ahdimi üzerinize aldınız mı?\" demişti. \"Kabul ettik!\" dediler. \"O halde tanık olun, ben de sizinle beraber tanık olanlardanım.\" dedi"
        },
        {
            "chapter": 3,
            "verse": 82,
            "text": "Artık kim bundan sonra dönerse, işte onlar fasıklardır"
        },
        {
            "chapter": 3,
            "verse": 83,
            "text": "Allah'ın dininden başkasını mı arıyorlar? Oysa göklerde ve yerde olanların hepsi, ister istemez, O'na teslim olmuştur ve O'na döndürüleceklerdir"
        },
        {
            "chapter": 3,
            "verse": 84,
            "text": "De ki: \"Allah'a, bize indirilene, İbrahim'e, İsma'il'e, İshak'a, Ya'kub'a ve sıbtlara (Ya'kub oğullarından türeyen kabilelere) indirilene; Musa'ya, Îsa'ya ve peygamberlere Rableri tarafından verilene inandık; onlar arasında bir ayırım yapmayız, biz O'na teslim olanlarız"
        },
        {
            "chapter": 3,
            "verse": 85,
            "text": "Kim İslam'dan başka bir din ararsa, bilsin ki, (o din) ondan kabul edilmeyecek ve o, ahirette kaybedenlerden olacaktır"
        },
        {
            "chapter": 3,
            "verse": 86,
            "text": "İman ettikten, Resul'ün hak olduğunu gördükten ve kendilerine açık deliller geldikten sonra, inkar eden bir topluma Allah nasıl yol gösterir? Allah, zalim toplumu doğru yola iletmez"
        },
        {
            "chapter": 3,
            "verse": 87,
            "text": "İşte onların cezası: Allah'ın, meleklerin ve bütün insanların la'neti onların üzerinedir"
        },
        {
            "chapter": 3,
            "verse": 88,
            "text": "O(la'net)in içinde ebedi kalacaklardır. Onlardan azab hafifletilmeyecek ve onlara asla fırsat verilmeyecektir"
        },
        {
            "chapter": 3,
            "verse": 89,
            "text": "Ancak ondan sonra, tevbe edip uslananlar başka. Çünkü Allah, çok bağışlayan, çok esirgeyendir"
        },
        {
            "chapter": 3,
            "verse": 90,
            "text": "Onlar ki, inandıktan sonra inkar ettiler, sonra inkarları arttı; onların tevbeleri kabul edilmeyecektir. Onlar sapıkların ta kendileridir"
        },
        {
            "chapter": 3,
            "verse": 91,
            "text": "İnkar edip kafir olarak ölenler, dünya dolusu altın fidye vermiş olsa dahi hiçbirinden kabul edilmeyecektir. Onlar için acı bir azab vardır ve onların hiçbir yardımcıları yoktur"
        },
        {
            "chapter": 3,
            "verse": 92,
            "text": "Sevdiğiniz şeylerden (Allah için) harcamadıkça asla iyiliğe eremezsiniz. Ne harcarsanız Allah onu bilir"
        }
    ]
}
{
    "juzs": [
        {
            "chapter": 12,
            "verse": 53,
            "text": "Ben nefsimi temize çıkarmam. Çünkü nefis, daima kötülüğü emredicidir. Meğer Rabbimin esirgediği bir nefis ola. Rabbim bağışlayandır, esirgeyendir"
        },
        {
            "chapter": 12,
            "verse": 54,
            "text": "Kral: \"Onu bana getirin, dedi, onu kendime özel (dost) yapayım!\" Kendisiyle konuş(up ondaki olgunluğu gör)ünce (Yusuf'a): \"Sen, dedi, artık bugün yanımızda mevki sahibi, güvenilir(bir kimse)sin"
        },
        {
            "chapter": 12,
            "verse": 55,
            "text": "(Yusuf, krala): \"Beni ülkenin hazineleri üstüne bakan yap. Çünkü ben (onları) iyi korur, (yönetmesini) iyi bilirim.\" dedi"
        },
        {
            "chapter": 12,
            "verse": 56,
            "text": "Böylece biz Yusuf'a o ülke'de iktidar verdik. Orada dilediği yerde konaklardı. Biz, dilediğimiz kimseye rahmetimizi ulaştırırız, güzel davrananların ecrini zayi etmeyiz"
        },
        {
            "chapter": 12,
            "verse": 57,
            "text": "İnananlar ve (kötülüklerden) korunanlar için elbette ahiret ödülü, daha hayırlıdır"
        },
        {
            "chapter": 12,
            "verse": 58,
            "text": "Yusuf'un kardeşleri geldiler, onun yanına girdiler, o onları tanıdı; fakat onlar onu tanımıyorlardı"
        },
        {
            "chapter": 12,
            "verse": 59,
            "text": "(Yusuf) Onların (zahire) yüklerini hazırlatınca dedi ki: \"Sizin baba bir kardeşinizi de bana getirin, görüyorsunuz ya ben, ölçüyü tam yapıyorum ve ben konukseverlerin en iyisiyim"
        },
        {
            "chapter": 12,
            "verse": 60,
            "text": "Eğer onu bana getirmezseniz artık benim yanımda size ölçü(lüp verilecek bir şey) yok. (Bir daha) bana yaklaşmayın"
        },
        {
            "chapter": 12,
            "verse": 61,
            "text": "Dediler ki: \"Onu babasından isteyip getirmeğe çalışacağız, (bunu) mutlaka yapacağız"
        },
        {
            "chapter": 12,
            "verse": 62,
            "text": "(Yusuf) Uşaklarına: \"Onların sermayelerini yüklerinin içine koyun, belki ailelerine döndükleri zaman bunun farkına varırlar da yine gelirler\" dedi"
        },
        {
            "chapter": 12,
            "verse": 63,
            "text": "Babalarına döndüklerinde dediler ki: \"Ey babamız, bizden ölçü men'edildi, kardeşimizi bizimle beraber gönder de (ihtiyacımız olanı) ölç(üp al)alım. Biz onu mutlaka koruruz"
        },
        {
            "chapter": 12,
            "verse": 64,
            "text": "(Yakup) dedi ki: \"Daha önce kardeşi için size güvendiğim gibi onun için de size güveneyim, öyle mi? En iyi koruyan Allah'tır ve O, merhametlilerin merhametlisidir"
        },
        {
            "chapter": 12,
            "verse": 65,
            "text": "Zahire yüklerini açtıklarında sermayelerinin kendilerine geri verilmiş olduğunu gördüler. Dediler ki: \"Ey babamız, daha ne istiyoruz? İşte sermayemiz de bize geri verilmiş! Yine ailemize yiyecek getiririz. Kardeşimizi koruruz, bir deve yükü de fazla (azık) alırız. (Çünkü) Bu, az bir ölçüdür (bize yetmez)"
        },
        {
            "chapter": 12,
            "verse": 66,
            "text": "(Ya'kub): \"Hepiniz kuşatılıp engellenmedikçe siz, onu bana getireceğinize dair Allah adına bana sağlam söz vermeden onu asla sizinle göndermem!\" dedi. Ne zaman ki, sözlerini verdiler, (Ya'kub): \"Söylediğimize Allah, vekildir!\" dedi"
        },
        {
            "chapter": 12,
            "verse": 67,
            "text": "Ve dedi ki: \"Oğullarım, (Mısır'a) bir kapıdan girmeyin, ayrı ayrı kapılardan girin. Ben, Allah'tan gelecek hiçbir şeyi sizden savamam. Hüküm, yalnız Allah'ındır. (O size ne takdir etmişse muhakkak olacaktır.) Ben O'na tevekkül ettim, tevekkül edenlerde O'na tevekkül etsinler"
        },
        {
            "chapter": 12,
            "verse": 68,
            "text": "Babalarının emrettiği yerden (Mısır'a) girdiler; (gerçi) bu, Allah'tan gelecek hiçbir şeyi onlardan savamazdı. Ama sadece Ya'kub, içindeki bir dileği söylemişti. O, kendisine öğrettiğimizden ötürü bilgi sahibi idi (bundan dolayı 'Allah'ın takdirinden hiçbir şeyi sizden savamam' demişti). Fakat insanların çoğu bilmezler"
        },
        {
            "chapter": 12,
            "verse": 69,
            "text": "(Kardeşleri), Yusuf'un yanına girince, (Yusuf, öz) kardeşi(Bünyami)n'i yanına aldı ve: \"Ben senin kardeşinim, onların (bizim hakkımızda) yaptıklarına üzülme!\" dedi"
        },
        {
            "chapter": 12,
            "verse": 70,
            "text": "Onların yüklerini hazırlatırken su tasını (öz) kardeşinin yükünün içine koydu. (Kervan hareket ettikten) sonra bir ünleyici şöyle seslendi: \"Ey kervan, siz hırsızlarsınız"
        },
        {
            "chapter": 12,
            "verse": 71,
            "text": "Bunlara döndüler: \"Ne kaybettiniz, (ne arıyorsunuz)? dediler"
        },
        {
            "chapter": 12,
            "verse": 72,
            "text": "Dediler ki: \"Kralın su tasını kaybettik (onu arıyoruz). Onu getirene bir deve yükü (mükafat) var. Ben buna kefilim"
        },
        {
            "chapter": 12,
            "verse": 73,
            "text": "(Yusuf'un kardeşleri): \"Allah, Allah! dediler, herhalde siz de bilmişsinizdir ki biz bu yere bozgunculuk yapmak için gelmedik. Ve biz hırsız değiliz"
        },
        {
            "chapter": 12,
            "verse": 74,
            "text": "(Yusuf'un adamları): \"Peki, dediler, ya yalancı çıkarsanız o(hırsızlık ede)nin cezası nedir"
        },
        {
            "chapter": 12,
            "verse": 75,
            "text": "Cezası, (tas) kimin yükünde bulunursa işte o, onun karşılığıdır. (Hırsızlığına karşılık kendisine el konur). Biz haksızları böyle cezalandırırız! dediler"
        },
        {
            "chapter": 12,
            "verse": 76,
            "text": "Bunun üzerine (Yusuf), kardeşinin yükünden önce ötekilerin yüklerini aramağa başladı; sonra tası kardeşinin yükünden çıkardı. İşte Yusuf'a böyle bir çare öğrettik. Yoksa kralın dini(kanunu)na göre (Yusuf) kardeşini alamazdı. Meğer Allah dilemiş olsun. (Biz) dilediğimizi derecelerle yükseltiriz. Her bilgi sahibinin üstünde daha bir bilen vardır"
        },
        {
            "chapter": 12,
            "verse": 77,
            "text": "(Yusuf'un kardeşleri) Dediler ki: \"(Bu) çaldıysa bundan önce kardeşi de çalmıştı.\" Yusuf bunu içinde sakladı, onlara açmadı. (İçinden): \"Siz fena bir durumdasınız, Allah, sizin anlattığınızın içyüzünü çok iyi biliyor!\" dedi"
        },
        {
            "chapter": 12,
            "verse": 78,
            "text": "Dediler ki: \"Ey vezir, onun büyük bir ihtiyar babası var! (Onun alıkonduğuna çok üzülür.) Onun yerine (bizden) birimizi al; doğrusu, biz seni iyilik edenlerden görüyoruz"
        },
        {
            "chapter": 12,
            "verse": 79,
            "text": "Eşyamızı yanında bulduğumuz kimseden başkasını almaktan Allah'a sığınırız, yoksa biz zulmedenler oluruz! dedi"
        },
        {
            "chapter": 12,
            "verse": 80,
            "text": "Ondan umudu kesince aralarında konuşmak üzere (bir kenara) çekildiler. Büyükleri dedi ki: \"Babanızın sizden Allah adına kesin söz aldığını; daha önce de Yusuf hakkında işlediğiniz kusuru bilmiyor musunuz? Babam bana izin verinceye, yahut Allah benim için hükmedinceye kadar bu yerden ayrılmayacağım. O, hükmedenlerin en iyisidir"
        },
        {
            "chapter": 12,
            "verse": 81,
            "text": "Babanıza dönün, deyin ki: Ey babamız, oğlun hırsızlık etti! Biz ancak bildiğimize şahidlik ettik (tasın, onun yükünden çıktığını gördük, ötesini bilmiyoruz), Biz gizliyi bilenler değiliz"
        },
        {
            "chapter": 12,
            "verse": 82,
            "text": "(İnanmazsan) İçinde bulunduğumuz kente ve beraber geldiğimiz kervana sor. Biz doğru söylüyoruz"
        },
        {
            "chapter": 12,
            "verse": 83,
            "text": "(Dönüp babalarına geldiler ve kardeşlerinin sözünü söylediler. Ya'kub): \"Herhalde, dedi, nefisleriniz size bir işi süs(leyerek sizi ona sürük)ledi. Artık (bana) güzelce sabretmek gerek. Belki de Allah, onların hepsini bana getirir. Çünkü O, bilendir, herşeyi hikmetle (yerli yerince) yapandır"
        },
        {
            "chapter": 12,
            "verse": 84,
            "text": "Ve yüzünü onlardan öteye çevirdi de: \"Ey Yusuf üzerindeki tasam (gel, gel, tam senin gelme zamanındır)!\" dedi ve tasadan gözleri ağardı. (Acısını) yutkunuyor(açığa vurmamağa çalışıyor)du"
        },
        {
            "chapter": 12,
            "verse": 85,
            "text": "Dediler ki: \"Vallahi sen, Yusuf'u ana ana hasta olacaksın, yahut öleceksin"
        },
        {
            "chapter": 12,
            "verse": 86,
            "text": "Ben üzüntü ve tasamı yalnız Allah'a arz ederim ve Allah tarafından, sizin bilmediğiniz şeyleri bilirim. dedi"
        },
        {
            "chapter": 12,
            "verse": 87,
            "text": "Ey oğullarım, gidin, Yusuf'u ve kardeşini araştırın, Allah'ın rahmetinden umut kesmeyin; zira kafir kavimden başkası Allah'ın rahmetinden umut kesmez"
        },
        {
            "chapter": 12,
            "verse": 88,
            "text": "(Ya'kub'un oğulları, tekrar Mısır'a) Yusuf'un yanına döndüklerinde dediler ki: \"Ey vezir, bize ve çocuklarımıza darlık dokundu, değersiz de bir sermaye ile geldik, ama sen bizim için tam ölçü ver, bize tasadduk eyle; çünkü Allah, tasadduk edenleri mükafatlandırır"
        },
        {
            "chapter": 12,
            "verse": 89,
            "text": "(Yusuf) Dedi: \"Sizler cahil iken Yusuf'a ve kardeşine neler yaptığınızı bildiniz mi"
        },
        {
            "chapter": 12,
            "verse": 90,
            "text": "A, yoksa sen, Yusuf musun? dediler. \"Ben Yusuf'um, bu da kardeşimdir, dedi. Allah bize lutfetti (bizi korudu, yüceltti), doğrusu kim (Allah'tan) korkar ve sabrederse, Allah iyilik edenlerin ecrini zayi etmez"
        },
        {
            "chapter": 12,
            "verse": 91,
            "text": "Vallahi dediler, Allah seni bizden üstün kıldı. Doğrusu biz suç işlemiştik"
        },
        {
            "chapter": 12,
            "verse": 92,
            "text": "Bugün sizi kınama yok, Allah sizi bağışlar; O merhametlilerin merhametlisidir! dedi"
        },
        {
            "chapter": 12,
            "verse": 93,
            "text": "Şimdi benim şu gömleğimi götürün, babamın yüzüne koyun da gözü açılsın. Ve bütün ailenizle birlikte bana gelin"
        },
        {
            "chapter": 12,
            "verse": 94,
            "text": "Kervan (Mısır'dan) ayrıl(ıp yola koyul)unca, babaları, (yanında bulunanlara): \"Eğer bana bunak demezseniz, ben Yusuf'un kokusunu alıyorum.\" dedi"
        },
        {
            "chapter": 12,
            "verse": 95,
            "text": "Vallahi sen hala eski şaşkınlığın içindesin! dediler"
        },
        {
            "chapter": 12,
            "verse": 96,
            "text": "Müjdeci gelip de (Yusuf'un gömleği)ni (Ya'kub'un) yüzüne koyunca, derhal (gözü açıldı), görür oldu: \"Size demedim mi ben, Allah'tan sizin bilmediğiniz şeyleri bilirim?\" dedi"
        },
        {
            "chapter": 12,
            "verse": 97,
            "text": "(Oğulları): \"Ey babamız, bizim günahlarımızın bağışlanmasını dile. Gerçekten biz günah işledik.\" dediler"
        },
        {
            "chapter": 12,
            "verse": 98,
            "text": "Sizin için Rabbimden mağfiret dileyeceğim, dedi, şüphesiz O, bağışlayandır, esirgeyendir"
        },
        {
            "chapter": 12,
            "verse": 99,
            "text": "(Hep beraber Mısır'a hareket ettiler). Nihayet Yusuf'un yanına vardıklarında (Yusuf) ana-babasını kendine çekip kucakladı ve: \"Allah'ın dileğiyle güven içinde Mısır'a girin!\" dedi"
        },
        {
            "chapter": 12,
            "verse": 100,
            "text": "Ana-babasını tahtın üstüne çıkardı ve hepsi onun için secdeye kapandılar (önünde saygı ile eğildiler. Yusuf): \"Babacığım, dedi, işte bu, önceden (gördüğüm) rü'yanın yorumudur. Rabbim onu gerçek yaptı, bana iyilik etti; zira şeytan, benimle kardeşlerim arasına fitne soktuktan sonra O, beni zindandan çıkardı, sizi de çölden getirdi. Gerçekten Rabbim dilediği şeyi çok ince düzenler. O, (her tedbiri) bilen, her şeyi yerli yerince yapandır"
        },
        {
            "chapter": 12,
            "verse": 101,
            "text": "Rabbim, bana bir parça mülk verdin ve bana düşlerin yorumunu öğrettin. Ey göklerin ve yerin yaratıcısı! dünyada da, ahirette de benim yarim sensin! Beni müslüman olarak öldür ve beni iyilere kat"
        },
        {
            "chapter": 12,
            "verse": 102,
            "text": "(Ey Muhammed) bu (anlatılanlar), sana vahyettiğimiz gayb haberlerindendir. Onlar kararlarnı verip tuzak kurarlarken sen yanlarında değildin"
        },
        {
            "chapter": 12,
            "verse": 103,
            "text": "Ama sen, ne kadar istesen de, yine insanların çoğu inanacak değillerdir"
        },
        {
            "chapter": 12,
            "verse": 104,
            "text": "Sen bu(okudukları)na karşılık onlardan bir ücret istemiyorsun. O, sadece bütün alemler için bir öğüttür"
        },
        {
            "chapter": 12,
            "verse": 105,
            "text": "Göklerde ve yerde nice ayet(ler) var ki onların yanından yüzlerini çevirerek geçerler"
        },
        {
            "chapter": 12,
            "verse": 106,
            "text": "Onların çoğu, Allah'a ortak koşmadan inanmazlar"
        },
        {
            "chapter": 12,
            "verse": 107,
            "text": "Onlar, Alah'ın azabından, sargın bir belanın, kendilerine gelmeyeceğinden veya hiç farkında değillerken ansızın O (Duruşma) sa'atin(in) kendilerine gelmeyeceğinden emin midirler"
        },
        {
            "chapter": 12,
            "verse": 108,
            "text": "De ki: \"İşte benim yolum budur: Allah'a basiretle da'vet ederim. Ben ve bana uyanlar... Allah'ın şanı yücedir, ben ortak koşanlardan değilim"
        },
        {
            "chapter": 12,
            "verse": 109,
            "text": "Senden önce de kentler halkından, yalnız kendilerine vahyettiğimiz erkeklerden başka, (elçi) göndermedik. Yeryüzünde hiç gezmediler mi ki kendilerinden öncekilerin sonunun nasıl olduğunu görsünler? Korunanlar için ahiret yurdu daha iyidir. Aklınızı kullanmıyor musunuz"
        },
        {
            "chapter": 12,
            "verse": 110,
            "text": "(Bir süre serbest bırakılmalarına aldanmasınlar. Kendilerinden önce gelenlere de öyle fırsat verilmişti. Fakat) Ne zaman ki, elçiler umutlarını kestiler ve kendilerinin yalana çıkarıldıklarını (kafirlere karşı kendilerine yapılacağı va'dedilen yardımın yapılmayacağını) sandılar, işte o zaman onlara yardımımız geldi ve dilediğimiz kimseler kurtarıldı. Azabımız suçlular topluluğundan asla geri çevrilmez"
        },
        {
            "chapter": 12,
            "verse": 111,
            "text": "Elbette onların hikayelerinde akıl sahipleri için ibret vardır. Bu (Kur'an), uydurulacak bir söz değildir; ancak kendinden önceki(Hak Kitabı)nın doğrulanması, her şeyin açıklaması; inananlar için bir kılavuz ve rahmettir"
        },
        {
            "chapter": 13,
            "verse": 1,
            "text": "Elif lam mim ra. Şunlar Kitabın ayetleridir; Rabbinden, sana indirilen haktır, fakat insanların çoğu inanmazlar"
        },
        {
            "chapter": 13,
            "verse": 2,
            "text": "Allah odur ki gökleri, görebileceğiniz bir direk olmadan yükseltti, sonra Arş üzerine istiva etti (mülkünün tahtına oturdu), güneşi ve ay'ı iradesine boyun eğdirdi. Her biri, belli bir süre için akıp gitmektedir. (Yaratma) işi(ni) düzenler, ayetleri açıklar ki, Rabbinizle karşılaşacağınıza kesin olarak inanasınız"
        },
        {
            "chapter": 13,
            "verse": 3,
            "text": "O'dur ki arzı uzattı, orada sabit dağlar ve ırmaklar var etti, orada her meyvadan iki çift (erkek-dişi) yarattı. Geceyi gündüzün üzerine örter. Şüphesiz bunda düşünen bir toplum için ayetler vardır"
        },
        {
            "chapter": 13,
            "verse": 4,
            "text": "Arzda birbirine komşu kıt'alar, üzüm, bağları, ekinler, çatallı ve çatalsız hurmalıklar vardır; bunların hepsi bir su ile sulanır ama ürünlerini birbirinden üstün yaparız. Şüphesiz bunda, aklını kullanan bir toplum için ayetler vardır"
        },
        {
            "chapter": 13,
            "verse": 5,
            "text": "Eğer şaşacaksan, onların şu sözlerine şaşmak lazım: \"Biz toprak olduğumuz zaman mı, biz mi yeniden yaratılacağız?\" İşte onlar, Rablerine karşı nankörlük edenlerdir. Ve Onlar, boyunlarında halkalar bulunan kimselerdir, onlar ateş halkıdır. Onlar orada sürekli kalacaklardır"
        },
        {
            "chapter": 13,
            "verse": 6,
            "text": "Senden, iyilikten önce kötülüğü acele istiyorlar. Oysa onlardan önce benzerleri(ne nice cezalar) gelip geçti. (Niçin onlardan ibret almazlar?) Şüphesiz Rabbin, o(insa)nların zulümlerine karşı mağfiret sahibidir, fakat Rabbinin azabı da pek çetindir"
        },
        {
            "chapter": 13,
            "verse": 7,
            "text": "İnkar edenler diyorlar ki: \"Ona Rabbinden bir ayet indirmeli değil miydi?\" Sen, ancak bir uyarıcısın, her toplumun bir yol göstericisi vardır"
        },
        {
            "chapter": 13,
            "verse": 8,
            "text": "Allah, her dişinin neyi yüklendiğini ve Rahimlerin neyi eksiltip artırdığını bilir. Onun yanında her şey, bir miktar iledir"
        },
        {
            "chapter": 13,
            "verse": 9,
            "text": "gizliyi ve aşikareyi bilendir, büyüktür, yücedir"
        },
        {
            "chapter": 13,
            "verse": 10,
            "text": "Aranızdan sözü gizleyen de, onu açık söyleyen de, geceleyin gizlenen de, gündüzün görünen de (O'nca) birdir"
        },
        {
            "chapter": 13,
            "verse": 11,
            "text": "O(insa)nın önünden ve arkasından izleyen(melek)ler vardır, onu Allah'ın emrinden korurlar. Bir milet kendi durumlarını değiştirmedikçe Allah onların durumlarını değiştirmez. Allah da bir kavme kötülük istedi mi artık onu geri çevirecek yoktur. Zaten onların, O'ndan başka koruyucuları da yoktur"
        },
        {
            "chapter": 13,
            "verse": 12,
            "text": "O'dur ki size, korku ve umud içinde şimşeği gösterir. (Yağmurla yüklü) ağır, ağır bulutlar yapar"
        },
        {
            "chapter": 13,
            "verse": 13,
            "text": "Gök gürültüsü, övgüsüyle, melekler de korkusundan O'nu tesbih ederler. Yıldırımlar gönderir de onlarla dilediğini çarpar. Allah'ın tuzağı (cezası) pek çetin olduğu halde, onlar hala O'nun hakkında tartışmaktadırlar"
        },
        {
            "chapter": 13,
            "verse": 14,
            "text": "Gerçek du'a, ancak O'na yapılır. O'ndan başka du'a ettikleri ise, kendilerinin hiçbir isteklerini karşılayamazlar. (Onların durumu) tıpkı ağzına gelsin diye suya avuçlarını uzatan kimse gibidir. Oysa (uzanıp suyu avuçlamadıkça su) on(un ağzın)a gelmez. İşte kafirlerin du'ası, öyle boşa gider"
        },
        {
            "chapter": 13,
            "verse": 15,
            "text": "Göklerde ve yerde olanların hepsi, ister istemez Allh'a secde ederler. Gölgeleri de sabah akşam (uzanıp kısalarak O'na secde etmektedirler)"
        },
        {
            "chapter": 13,
            "verse": 16,
            "text": "De ki: \"Göklerin ve yerin Rabbi kimdir?\" De ki: \"Allah!\", \"O halde, de, O'ndan başka kendilerine dahi bir fayda ve zarar veremeyen veliler mi edindiniz?\" De ki: \"Körle gören, yahut karanlıklarla aydınlık bir olur mu?\" Yoksa Allah'a, O'nun yarattığı gibi yaratan ortaklar mı buldular da, (ikisinin) yaratma(sı) onlara, benzer mi göründü? De ki: \"Her şeyin yaratıcısı Allah'tır. O, tektir, kahreden(herşeye üstün gelen)dir"
        },
        {
            "chapter": 13,
            "verse": 17,
            "text": "Gökten bir su indirdi de dereler kendi ölçüsünce (o su ile) çağlayıp aktı. Sel üste çıkan köpüğü taşıdı. Süs, yahut eşya yapmak için ateşte yak(ıp erit)tikleri madenlerden de bunun gibi bir köpük (posa) vardır. Allah, hak ve batılı böyle benzetme ile anlatır. Köpük yok olup gider. İnsanlara yararlı olan ise yeryüzünde kalır. İşte Alllah, böyle güzel meseller verir"
        },
        {
            "chapter": 13,
            "verse": 18,
            "text": "Rablerinin buyruğuna uyanlara, en güzel karşılık vardır. Ona uymayanlar ise, yeryüzünde bulunan her şey ve bunun bir misli daha kendilerinin olsa, (Allah'ın azabından kurtulmak için) onu fidye verirlerdi. Onların hesabı çok kötüdür. Varacakları yer de cehennemdir, ne kötü bir yataktır o"
        },
        {
            "chapter": 13,
            "verse": 19,
            "text": "Rabbinden sana indirilenin hak olduğunu bilen kimse, (bunu kabul etmeyen) kör gibi olur mu? Ancak sağduyu sahipleri öğüt alır"
        },
        {
            "chapter": 13,
            "verse": 20,
            "text": "Onlar, Allah'ın ahdini yerine getirirler ve andlaşmayı bozmazlar"
        },
        {
            "chapter": 13,
            "verse": 21,
            "text": "Ve onlar Allah'ın bitiştirilmesini istediği şeyi bitiştirirler. Rablerine karşı saygılı olur ve en kötü hesaptan korkarlar"
        },
        {
            "chapter": 13,
            "verse": 22,
            "text": "Ve onlar Rablerinin yüzünü (rızasını) arzu ederek (nefsin gücüne giden şeylere) sabrederler; namazı kılarlar, kendilerine verdiğimiz rızıktan gizli ve açık olarak (hayır yoluna) harcarlar ve kötülüğü iyilikle savarlar. İşte şu yurdun sonucu onlarındır"
        },
        {
            "chapter": 13,
            "verse": 23,
            "text": "(Onlar) Adn cennetlerine girerler. Babalarından, eşlerinden ve çocuklarından iyi olanlar da kendileriyle beraber olur. Melekler de her kapıdan yanlarına varırlar"
        },
        {
            "chapter": 13,
            "verse": 24,
            "text": "Sabretmenize karşılık selam size, yurdun sonu ne güzel! (derler)"
        },
        {
            "chapter": 13,
            "verse": 25,
            "text": "Ama Allah'a verdikleri sözü iyice pekiştirdikten sonra bozanlar ve Allah'ın bitiştirilmesini istediği şeyi kesenler ve yeryüzünde bozgunculuk yapanlar... İşte la'net onlara, yurdun kötü sonucu da onlaradır"
        },
        {
            "chapter": 13,
            "verse": 26,
            "text": "Allah, dilediğine rızkı açar da, kısar da. Dünya hayatıyle sevindiler. Oysa ahiretin yanında dünya hayatı, bir geçimden ibarettir"
        },
        {
            "chapter": 13,
            "verse": 27,
            "text": "İnkar edenler: \"Ona Rabbinden bir ayet indirilmeli değil miydi?\" diyorlar. De ki: \"Allah, dilediğini (bu tür sözlerle) saptırır. Yöneleni de kendisine iletir"
        },
        {
            "chapter": 13,
            "verse": 28,
            "text": "Onlar inanan ve Allah'ı anmakla gönülleri huzur bulan kimselerdir. İyi bilin ki gönüller, ancak Allah'ı anmakla huzur bulur"
        },
        {
            "chapter": 13,
            "verse": 29,
            "text": "İşte mutluluk ve güzel gelecek, o inanıp güzel işler yapanlarındır"
        },
        {
            "chapter": 13,
            "verse": 30,
            "text": "Seni de böylece, kendilerinden önce nice milletler geçmiş bulunan bir millete gönderdik ki, sana vahyettiğimizi onlara okuyasın. Oysa onlar Rahman'a nankörlük ederler. De ki: \"O (Rahman), benim Rabbimdir. O'ndan başka tanrı yoktur. O'na dayandım, tevbem yalnız O'nadır"
        },
        {
            "chapter": 13,
            "verse": 31,
            "text": "Eğer kendisiyle dağların yürütüldüğü, yahut arzın parçalandığı, yahut ölülerin konuşturulduğu bir Kur'an olsaydı!.. Hayır, bütün işler Allah'a aittir. İnananlar hala anlamadılar mı ki, Allah dileseydi, bütün insanları yola iletirdi? Yaptıkları işler yüzünden inkar edenlerin başlarına ani bela(lar) gelmeğe devam edecek, yahut yurtlarının yakınına konacak (yahut sen onların yurtlarının yakınına konacaksın), Allah'ın va'di gelinceye kadar bu böyle sürüp gidecektir. Allah sözünden caymaz"
        },
        {
            "chapter": 13,
            "verse": 32,
            "text": "Senden önceki peygamberlerle alay edildi de inkar edenlere bir süre meydan verdim, sonra onları yakaladım. Cezam nasılmış, (gördüler)"
        },
        {
            "chapter": 13,
            "verse": 33,
            "text": "Her nefsin yaptığı işin başında duran, (hiçbir şeyden haberi olmayanla bir olur) mu? Onlar Allah'a ortaklar koştular. De ki: \"Onları isimlendirin (nitelendirin bakalım tapılmağa değer bir yanları var mı?) Yoksa siz Allah'ın, yeryüzünde bilmediği bir şeyi mi Kendisine haber veriyorsunuz? Yoksa boş söz mü söylüyorsunuz? Hayır, inkar edenlere tuzakları süslü gösterildi. (Hak) yoldan çıkarıldılar. Allah kimi şaşırtırsa artık ona yol gösteren olmaz"
        },
        {
            "chapter": 13,
            "verse": 34,
            "text": "Dünya hayatında onlar için azab vardır, ahiret azabı ise daha zordur. Onları Allah(ın azabın)dan koruyacak kimse de yoktur"
        },
        {
            "chapter": 13,
            "verse": 35,
            "text": "(Allah'ın emirlerine karşı gelmekten) Korunanlara va'dedilen cennetin durumu şöyledir: Altından ırmaklar akar; yemişi de süreklidir, gölgesi de. İşte korunanların sonu budur. İnkar edenlerin sonu da ateştir"
        },
        {
            "chapter": 13,
            "verse": 36,
            "text": "Kendilerine Kitap verdiğimiz kimseler, sana indirilene sevinirler. Fakat kabilelerden onun bir kısmını inkar edenler vardır. De ki: \"Bana, yalnız Allah'a kulluk etmem ve O'na hiçbir şeyi ortak koşmamam emredildi. Ben (insanları) O'na da'vet ederim, dönüşüm de O'nadır"
        },
        {
            "chapter": 13,
            "verse": 37,
            "text": "Ve işte biz onu, Arapça bir hüküm (hikmet gereğince hükmeden bir Kitap) olarak indirdik. Eğer sana gelen bu ilimden sonra onların keyiflerine uyarsan, artık seni Allah'tan kurtaracak ne bir veli ne de koruyucu olmaz"
        },
        {
            "chapter": 13,
            "verse": 38,
            "text": "Andolsun, biz senden önce de elçiler gönderdik, onlara da eşler ve çocuklar verdik. Allah'ın izni olmadan hiçbir elçi, bir ayet (mu'cize) getiremezdi. Her sürenin bir yazısı vardır (herşeyin zamanı yazılıp tesbit edilmiştir)"
        },
        {
            "chapter": 13,
            "verse": 39,
            "text": "Allah, dilediğini siler, (dilediğini) bırakır. Ana Kitap O'nun yanındadır"
        },
        {
            "chapter": 13,
            "verse": 40,
            "text": "Ya onları uyardığımız şeylerin bir kısmını sana gösteririz, ya da (bundan önce) senin canını alırız (fark etmez). Sana düşen, sadece duyurmaktır. Hesap görmek bize düşer"
        },
        {
            "chapter": 13,
            "verse": 41,
            "text": "Bizim o toprağa gelip nasıl onu, uçlarından eksilttiğimizi görmediler mi? Hüküm veren Allah'tır. O'nun hükmünün ardına düşüp onu iptal edecek yoktur. O, hesabı çabuk görendir"
        },
        {
            "chapter": 13,
            "verse": 42,
            "text": "Onlardan öncekiler de tuzak kurmuştu. Fakat bütün tuzaklar, (tedbirler) Allah'ındır. (Allah'ın tedbiri, onların tuzaklarını bozar. O), her canın ne kazandığını (ne yaptığını) bilir. Kafirler de, bu yurdun sonunun kimin olacağını bileceklerdir"
        },
        {
            "chapter": 13,
            "verse": 43,
            "text": "İnkar edenler: \"Sen gönderilmiş bir elçi değilsin!\" diyorlar. De ki: \"Benimle sizin aranızda Allah'ın ve yanında Kitap bilgisi bulunanların şahid olması yeter"
        },
        {
            "chapter": 14,
            "verse": 1,
            "text": "Elif lam ra. (Bu,) Rablerinin izniyle insanları karanlıklardan aydınlığa çıkarıp o güçlü ve övgüye layık olan(Allah)ın yoluna iletmen için sana indirdiğimiz Kitaptır"
        },
        {
            "chapter": 14,
            "verse": 2,
            "text": "O Allah ki, göklerde ve yerde olanların hepsi O'nundur. Çetin azabdan dolayı vay şu kafirlerin haline"
        },
        {
            "chapter": 14,
            "verse": 3,
            "text": "Ki onlar, dünya hayatını ahirete tercih ederler, Allah'ın yoluna engel olur ve onun eğrilmesini isterler. İşte onlar, derin bir sapıklık içindedirler"
        },
        {
            "chapter": 14,
            "verse": 4,
            "text": "Biz, her elçiyi kendi kavminin diliyle gönderdik ki olara açıklasın. Allah dilediğini şaşırtır, dilediğini yola iletir. O, azizdir, hüküm ve hikmet sahibidir"
        },
        {
            "chapter": 14,
            "verse": 5,
            "text": "Andolsun biz, Musa'yı da \"Kavmini karanlıklardan aydınlığa çıkar, onlara Allah'ın günlerini (geçmiş milletlerin başlarına gelen olayları) hatırlat!\" diye ayetlerimizle birlikte göndermiştik. Şüphesiz bunda sabreden, şükreden herkes için ayetler (ibret verici işaretler) vardır"
        },
        {
            "chapter": 14,
            "verse": 6,
            "text": "Musa, kavmine demişti ki: \"Allah'ın üzerinizdeki ni'metini hatırlayın, O sizi Fir'avn soyundan kurtardı. Onlar sizi işkencenin en kötüsüne koşuyorlar, oğullarınızı kesiyorlar, kadınlarınızı sağ bırakıyorlardı. Bunda Rabbinizden size büyük bir imtihan vardı"
        },
        {
            "chapter": 14,
            "verse": 7,
            "text": "Ve Rabbiniz size şöyle bildirmişti: \"Andolsun şükrederseniz elbette size daha fazla veririm ve eğer nankörlük ederseniz azabım pek çetindir"
        },
        {
            "chapter": 14,
            "verse": 8,
            "text": "Ve Musa dedi ki: \"Siz ve yeryüzünde bulunanlar hep nankörlük etseniz, iyi bilin ki Allah zengindir, övülmüştür (sizin şükrünüze muhtaç değildir)"
        },
        {
            "chapter": 14,
            "verse": 9,
            "text": "Sizden öncekilerin: Nuh, 'Ad ve Semud kavimlerinin ve onlardan sonra gelenlerin -ki onları(n sayısını) Allah'tan başka kimse bilmez- haberi size gelmedi mi? Elçileri onlara kanıtlar getirdi de onlar, ellerini ağızlarına koydu (öfkelerinden parmaklarını ısırdı)lar (yahut: peygamberlerin ağızlarını tuttular): \"Biz sizinle gönderilen mesajı tanımadık ve biz sizin bizi çağırdığınız şeye karşı derin bir kuşku içindeyiz!\" dediler"
        },
        {
            "chapter": 14,
            "verse": 10,
            "text": "Elçileri: \"Gökleri ve yeri yaratan Allah hakkında şüphe (edilir) mi? (O), sizin günahlarınızdan bir kısmını bağışlamak ve sizi belirtilmiş bir süreye kadar ertelemek için sizi davet ediyor\" dediler. Onlar: \"Siz de bizim gibi bir insandan başka bir şey değilsiniz. Bizi, atalarımızın taptığından çevirmek istiyorsunuz. O halde bize açık bir delil getirin!\" dediler"
        },
        {
            "chapter": 14,
            "verse": 11,
            "text": "Elçileri onlara dediler ki: \"Evet biz de sizin gibi insandan başka bir şey değiliz. Fakat Allah, kullarından dilediğine lutfeder. Allah'ın izni olmadan biz size delil getiremeyiz. İnananlar, Allah'a dayansınlar"
        },
        {
            "chapter": 14,
            "verse": 12,
            "text": "Bize yollarımızı göstermişken neden biz Allah'a dayanmayalım? Sizin bize yaptığınız eziyetlere katlanacağız. Tevekkül edenler, Allah'a dayansınlar"
        },
        {
            "chapter": 14,
            "verse": 13,
            "text": "İnkar edenler, elçilerine dediler ki: \"Ya sizi mutlaka yurdumuzdan çıkarırız, ya da bizim dinimize dönersiniz!\" Rableri de onlara şöyle vahyetti, \"zalimleri mutlaka helak edeceğiz"
        },
        {
            "chapter": 14,
            "verse": 14,
            "text": "Ve onların ardından sizi o yere yerleştireceğiz. Bu, makamımdan korkan ve tehdidimden korkan için(verdiğim söz)dür"
        },
        {
            "chapter": 14,
            "verse": 15,
            "text": "(Elçiler, düşmanlarına karşı Allah'tan) fetih istediler ve her inatçı zorba perişan oldu"
        },
        {
            "chapter": 14,
            "verse": 16,
            "text": "Ardından da kendisine irin (gibi) bir suyun içirileceği cehennem vardır"
        },
        {
            "chapter": 14,
            "verse": 17,
            "text": "O suyu yutmağa çalışır, fakat boğazından geçiremez ve her yandan ona ölüm geldiği halde yine ölemez. Bunun ardından da kaba bir azab"
        },
        {
            "chapter": 14,
            "verse": 18,
            "text": "Rablerine karşı nankörlük edenlerin iyi işleri, tıpkı fırtınalı bir günde rüzgarın savurduğu küle benzer. Kazandıklarından hiçbir şeyi ele geçiremezler. İşte derin sapıklık budur"
        },
        {
            "chapter": 14,
            "verse": 19,
            "text": "Allah'ın, gökleri ve yeri hak(ve hikmet) ile yarattığını görmedin mi? Dilerse sizi götürür ve yepyeni bir halk getirir"
        },
        {
            "chapter": 14,
            "verse": 20,
            "text": "Bu, Allah'a güç değildir"
        },
        {
            "chapter": 14,
            "verse": 21,
            "text": "Hepsi Allah'ın huzurunda göründüler. Zayıflar, büyüklük taslayan(önder)ler(in)e: \"Biz size tabi idik. Şimdi siz, bizden Allah'ın azabından (en ufak) bir şey savabilir misiniz?\" dediler. (Büyüklük taslayanlar kendilerini ma'zur göstermek için: \"Ne yapalım?\") dediler: \"Allah bize yol gösterseydi, biz de size yol gösterirdik. Artık biz sızlansak da, sabretsek de birdir; kaçıp sığınacak bir yerimiz yoktur"
        },
        {
            "chapter": 14,
            "verse": 22,
            "text": "İş bitirildikten sonra şeytan (onlara) şöyle dedi: \"Allah size gerçek va'detti, ben de size va'dettim ama ben sözümden caydım! Benim sizi zorlayacak bir gücüm yoktu. Sadece sizi (küfür ve isyana) davet ettim. Siz de benim da'vetime koştunuz. O halde beni kınamayın, kendi kendinizi kınayın! Ne ben sizi kurtarabilirim, ne de siz beni kurtarabilirsiniz! Ben, önceden beni (Allah'a) ortak koşmanızı da tanımamıştım zaten. Doğrusu zalimler için acı bir azab vardır"
        },
        {
            "chapter": 14,
            "verse": 23,
            "text": "İnanıp iyi işyer yapanlar da Rablerinin izniyle sürekli kalacakları, altlarından ırmaklar akan cennetlere sokuldular. Onların orada dirlik temennileri \"selam\"dır"
        },
        {
            "chapter": 14,
            "verse": 24,
            "text": "Görmedin mi Allah nasıl bir benzetme yaptı: Güzel söz, kökü (yerde) sabit, dalları gökte olan güzel bir ağaç gibidir"
        },
        {
            "chapter": 14,
            "verse": 25,
            "text": "(O ağaç), Rabbinin izniyle her zaman yemişini verir. Allah, öğüt almaları için insanlara böyle benzetmeler yapar"
        },
        {
            "chapter": 14,
            "verse": 26,
            "text": "Kötü sözün durumu da gövdesi yerin üstünden koparılmış, sabit olmayan kötü bir ağaca benzer"
        },
        {
            "chapter": 14,
            "verse": 27,
            "text": "Allah, inananları, dünya hayatında da, ahirette de sağlam sözle tesbit eder. Allah, zalimleri de şaşırtır ve Allah, dilediğini yapar"
        },
        {
            "chapter": 14,
            "verse": 28,
            "text": "Baksana şunlara, Allah'ın ni'metini nankörlüğe çevirdiler (O'nun verdiği ni'mete şükredecekleri yerde nankörlük edip inkara saptılar), kavimlerini de helak yurduna kondurdular"
        },
        {
            "chapter": 14,
            "verse": 29,
            "text": "Yaslanacakları cehenneme (götürdüler). Ne kötü bir duraktır o"
        },
        {
            "chapter": 14,
            "verse": 30,
            "text": "Allah'ın yolundan saptırmak için O'na eşler koştular. De ki: \"(Şimdilik) eğlenin, gideceğiniz yer ateştir"
        },
        {
            "chapter": 14,
            "verse": 31,
            "text": "İnanan kullarıma söyle: Namazı kılsınlar, ne alışverişin, ne de dostluğun olmadığı bir gün gelmeden önce, kendilerine verdiğimiz rızıktan gizli ve açık sarfetsinler"
        },
        {
            "chapter": 14,
            "verse": 32,
            "text": "Allah O'dur ki, gökleri ve yeri yarattı, gökten su indirdi ve onunla size rızık olarak çeşitli meyvalar çıkardı. Buyruğuyla denizde akıp gitmesi için gemileri emrinize verdi, ırmakları emrinize verdi"
        },
        {
            "chapter": 14,
            "verse": 33,
            "text": "Sürekli olarak (seyir ve aydınlatma) görevlerini yapan güneşi ve ay'ı emrinize verdi, geceyi ve gündüzü de emrinize verdi"
        },
        {
            "chapter": 14,
            "verse": 34,
            "text": "Ve kendisinden istediğiniz herşeyden size bir parça verdi. Eğer Allah'ın ni'metini saymak isteseniz sayamazsınız! (Doğrusu) insan çok haksızlık edendir, çok nankördür"
        },
        {
            "chapter": 14,
            "verse": 35,
            "text": "Bir zaman İbrahim, şöyle demişti: \"Rabbim, bu şehri güvenli kıl, beni ve oğullarımı putlara tapmaktan uzak tut"
        },
        {
            "chapter": 14,
            "verse": 36,
            "text": "Rabbim, onlar insanlardan birçoğunu şaşırttılar. Artık bundan böyle kim bana uyarsa o bendendir, kim bana karşı gelirse (o da senin merhametine kalmıştır), şüphesiz sen bağışlayan, esirgeyensin"
        },
        {
            "chapter": 14,
            "verse": 37,
            "text": "Rabbimiz, ben çocuklarımdan bazısını, senin Haram Evinin yanında, ekinsiz bir vadiye yerleştirdim. Rabbimiz, namazı kılsınlar diye (böyle yaptım). Artık sen de insanlardan birtakım gönüllüleri, onları sever yap ve onları çeşitli meyvalarla besle ki şükretsinler"
        },
        {
            "chapter": 14,
            "verse": 38,
            "text": "Rabbimiz, sen bizim gizlediğimizi ve açığa vurduğumuzu hep bilirsin. Ne yerde, ne de gökte hiçbir şey Allah'a gizli kalmaz"
        },
        {
            "chapter": 14,
            "verse": 39,
            "text": "İhtiyarlık çağımda bana İsma'il ve İshak'ı lutfeden Allah'a hamdolsun. Şüphesiz Rabbim du'ayı işiten(kabul buyuran)dır"
        },
        {
            "chapter": 14,
            "verse": 40,
            "text": "Rabbim, beni ve zürriyetimden bir kısmını namazı kılan yap; Rabbimiz, du'amı kabul buyur"
        },
        {
            "chapter": 14,
            "verse": 41,
            "text": "Rabbimiz, hesabın görüleceği gün, beni, anamı-babamı ve mü'minleri bağışla"
        },
        {
            "chapter": 14,
            "verse": 42,
            "text": "Zalimlerin yaptığından Allah'ı gafil sanma, O, sadece onları, gözlerin dehşetten donup kalacağı bir güne ertelemektedir"
        },
        {
            "chapter": 14,
            "verse": 43,
            "text": "(O gün) başlarını dikerek koşarlar, bakışları kendilerine dönmez, (öyle donup kalmıştır sanki). Yüreklerinin içi de bomboş havadır. (Şaşkınlıktan, kafalarında düşünce adına bir şey kalmamıştır)"
        },
        {
            "chapter": 14,
            "verse": 44,
            "text": "İnsanları, kendilerine azabın geleceği şu güne karşı uyar ki, zalimler: \"Rabbimiz, derler, bizi yakın bir süreye kadar ertele de senin çağrına gelelim, elçilere uyalım! \"Peki, önceden sizin için hiç zeval olmadığına (sürekli yaşayacağınıza) yemin etmemiş miydiniz"
        },
        {
            "chapter": 14,
            "verse": 45,
            "text": "(Sizden önce 'Ad ve Semud gibi) kendilerine yazık eden milletlerin yerlerinde oturmuştunuz, onlara nasıl yaptığımız, size belli olmuştu ve size benzetmeler de yapıp anlatmıştık (değil mi)"
        },
        {
            "chapter": 14,
            "verse": 46,
            "text": "Onlar tuzaklarını kurdular. Oysa tuzakları dağları yerinden kaldıracak (cinsten) olsa bile onların tuzakları, Allah'ın yanındaydı (Allah onların tuzaklarını bozar, cezalarını verirdi)"
        },
        {
            "chapter": 14,
            "verse": 47,
            "text": "Sakın, Allah'ı, elçilerine verdiği sözden cayar, sanma! Çünkü Allah daima üstündür, öc alandır"
        },
        {
            "chapter": 14,
            "verse": 48,
            "text": "O gün yer başka yere, gökler de (başka göklere) değiştirilir. (Bütün) insanlar tek ve kahredici Allah'ın huzurunda görünürler"
        },
        {
            "chapter": 14,
            "verse": 49,
            "text": "Ve o gün suçluları, birbirine (veya elleri ayaklarına) yaklaştırılarak zincirlere vurulmuş görürsün"
        },
        {
            "chapter": 14,
            "verse": 50,
            "text": "Gömlekleri katrandandır, yüzlerini de ateş kaplamaktadır"
        },
        {
            "chapter": 14,
            "verse": 51,
            "text": "Allah, her canı kazandığiyle cezalandırmak için (böyle yapar). Şüphesiz Allah, hesabı çabuk görendir"
        },
        {
            "chapter": 14,
            "verse": 52,
            "text": "Bu (Kur'an), insanlara bir tebliğdir. (İnsanlar), bununla uyarılsınlar; O'nun yalnız Tek tanrı olduğunu bilsinler ve sağduyu salipleri öğüt alsınlar diye (gönderilmiştir)"
        }
    ]
}
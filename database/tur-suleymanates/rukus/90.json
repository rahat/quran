{
    "rukus": [
        {
            "chapter": 5,
            "verse": 27,
            "text": "Onlara iki Adem oğlunun haberini gerçek olarak oku: Hani her biri birer kurban sunmuşlardı, (kurban) birinden kabul edilmiş, ötekinden kabul edilmemişti. (Kurbanı kabul edilmeyen, kabul edilene): \"Seni öldüreceğim\" demişti. (O da); \"Allah, sadece korunanlardan kabul eder\" dedi"
        },
        {
            "chapter": 5,
            "verse": 28,
            "text": "Andolsun, eğer sen beni öldürmek için bana elini uzatırsan, ben seni öldürmek için sana elimi uzatmam. Çünkü ben alemlerin Rabbinden korkarım"
        },
        {
            "chapter": 5,
            "verse": 29,
            "text": "Ben isterim ki sen, benim günahımı da, senin günahını da yüklenip ateş halkından olasın! zalimlerin cezası budur"
        },
        {
            "chapter": 5,
            "verse": 30,
            "text": "Nefsi, onu kardeşini öldürmeye çağırdı, (o da nefsine uyarak) onu öldürdü, ziyana uğrayanlardan oldu"
        },
        {
            "chapter": 5,
            "verse": 31,
            "text": "Derken Allah, ona kardeşinin cesedini nasıl gömeceğini göstermek için yeri eşeleyen bir karga gönderdi. (Karganın yaptığını görünce); \"Yazık bana, şu karga kadar olup da kardeşimin cesedini gömmekten aciz miyin (ben?)\" dedi ve pişman olanlardan oldu"
        },
        {
            "chapter": 5,
            "verse": 32,
            "text": "Bundan dolayı İsrail oğullarına şöyle yazdık: Kim, bir cana kıymamış, ya da yeryüzünde bozgunculuk yapmamış olan bir canı öldürürse, sanki bütün insanları öldürmüş gibidir. Kim de onu(n hayatını kurtarmak suretiyle) yaşatırsa, bütün insanları yaşatmış gibi olur. Andolsun elçilerimiz onlara açık deliller getirdiler, ama bundan sonra da onlardan çoğu, yine yeryüzünde israf etmekte(aşırı gitmekte)dirler"
        },
        {
            "chapter": 5,
            "verse": 33,
            "text": "Allah ve elçisiyle savaşanların ve yeryüzünde bozgunculuk yapmağa çalışanların cezası: (ya) öldürülmeleri, ya asılmaları, ya ellerinin, ayaklarının çapraz kesilmesi veya bulundukları yerden sürülmeleridir. Bu, onların dünyada çekecekleri rezilliktir. Âhirette ise onlara büyük bir azab vardır"
        },
        {
            "chapter": 5,
            "verse": 34,
            "text": "Ancak sizin onları (yenip) ele geçirmenizden önce tevbe edenler olursa bilin ki Allah, bağışlayandır, esirgeyendir (tevbe edenleri affeder)"
        }
    ]
}
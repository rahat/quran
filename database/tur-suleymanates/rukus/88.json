{
    "rukus": [
        {
            "chapter": 5,
            "verse": 12,
            "text": "Allah, İsrail oğullarından söz almıştı ve içlerinden on iki başkan göndermiştik. Allah demişti ki: \"Ben sizinle beraberim, eğer namazı kılar, zekatı verirseniz; elçilerime inanır, onlara yardım eder ve Allah'a güzel borç verirseniz, elbette sizin günahlarınızı örterim ve sizi altlarından ırmaklar akan cennetlere sokarım. Bundan sonra sizden kim nankörlük ederse, düz yoldan sapmış olur"
        },
        {
            "chapter": 5,
            "verse": 13,
            "text": "Sözlerini bozdukları için onları la'netledik ve kalblerini katılaştırdık. Kelimeleri yerlerinden kaydırıyorlar. Kendilerine öğütlenen şeyden pay almayı unuttular. İçlerinden pek azı hariç, daima onlardan hainlik görürsün. Yine de onları affet, aldırma, çünkü Allah güzel davrananları sever"
        },
        {
            "chapter": 5,
            "verse": 14,
            "text": "Biz hıristiyanız diyenlerin de sözünü almıştık, ama Kendilerine öğütlenen şeyden pay almayı unuttular. Bu yüzden kıyamet gününe kadar aralarına düşmanlık ve kin saldık. Yakında Allah, onlara, ne yaptıklarını haber verecektir"
        },
        {
            "chapter": 5,
            "verse": 15,
            "text": "Ey Kitap ehli, elçimiz size geldi, Kitaptan gizlediğiniz şeylerin çoğunu size açıklıyor, çoğundan da geçiyor. Gerçekten size Allah'tan bir nur ve açık bir Kitap gelmiştir"
        },
        {
            "chapter": 5,
            "verse": 16,
            "text": "Allah, onunla rızasına uyanları esenlik yollarına iletir ve onları kendi izniyle karanlıklardan aydınlığa çıkarıp dosdoğru bir yola iletir"
        },
        {
            "chapter": 5,
            "verse": 17,
            "text": "Allah, Meryem oğlu Mesih'tir. diyenler küfre gitmişlerdir. De ki: \"Öyle ise Allah, Meryem oğlu Mesih'i, annesini ve yeryüzünde olanların hepsini helak etmek istese, Allah'a karşı kimin elinde bir şey var?\" Göklerde, yerde ve ikisinin arasında bulunan herşey O'nundur. O, dilediğini yaratır, Allah, herşeyi yapabilendir"
        },
        {
            "chapter": 5,
            "verse": 18,
            "text": "Yahudiler ve hıristiyanlar; \"Biz Allah'ın oğulları ve sevgilileriyiz.\" dediler. De ki: \"O halde niçin günahlarınızdan ötürü (Allah) size azabediyor?\" Hayır, siz de O'nun yaratıklarından birer insansınız. O dilediğini bağışlar, dilediğine azabeder. Göklerin, yerin ve ikisi arasında bulunan herşeyin mülkü Allah'ındır. Dönüş de O'nadır"
        },
        {
            "chapter": 5,
            "verse": 19,
            "text": "Ey Kitap ehli, elçilerin arasının kesildiği sırada size Elçimiz geldi, size gerçekleri açıklıyor ki, (yarın kıyamette); \"Bize bir müjdeleyici ve uyarıcı gelmedi\" demeyesiniz. İşte size müjdeleyici ve uyarıcı geldi. Allah, herşeyi yapabilendir"
        }
    ]
}
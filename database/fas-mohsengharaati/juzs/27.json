{
    "juzs": [
        {
            "chapter": 51,
            "verse": 31,
            "text": "[ابراهیم] گفت: «پس اى فرستادگان! کارى که به دنبال آن آمده‌اید، چیست؟»"
        },
        {
            "chapter": 51,
            "verse": 32,
            "text": "گفتند: «ما به سوى قومى گناهکار فرستاده شده‌ایم،"
        },
        {
            "chapter": 51,
            "verse": 33,
            "text": "تا [براى نابودیشان،] سنگ‌هایى از گل بر آنان فروریزیم"
        },
        {
            "chapter": 51,
            "verse": 34,
            "text": "[سنگ‌هایى که] نزد پروردگارت براى [نابودى] اسراف‌کاران، نشان‌دار شده‌اند.»"
        },
        {
            "chapter": 51,
            "verse": 35,
            "text": "پس هر که از مؤمنان در آنجا بود، بیرون بردیم"
        },
        {
            "chapter": 51,
            "verse": 36,
            "text": "ولى در آنجا جز یک خانواده‌ی فرمان‌بر [که لوط و فرزندانش بودند،] نیافتیم"
        },
        {
            "chapter": 51,
            "verse": 37,
            "text": "و در آن [دیار] براى کسانى که از عذاب دردناک مى‌ترسند، نشانه‌اى [عبرت‌آموز] به جاى گذاشتیم"
        },
        {
            "chapter": 51,
            "verse": 38,
            "text": "و در [سرگذشت] موسى [نیز نشانه و عبرتى است]، آن‌گاه که او را با دلیلی روشن و آشکار به سوى فرعون فرستادیم"
        },
        {
            "chapter": 51,
            "verse": 39,
            "text": "پس فرعون با تکیه بر قدرت و سپاهى که داشت، روى برگرداند و گفت: «او یا جادوگر است یا دیوانه.»"
        },
        {
            "chapter": 51,
            "verse": 40,
            "text": "پس ما او و سپاهیانش را [به قهر] گرفتیم و آنان را در دریا افکندیم، در حالى که او [به سبب لجاجت و دشمنى‌] سزاوار سرزنش بود"
        },
        {
            "chapter": 51,
            "verse": 41,
            "text": "و در [سرگذشت] قوم عاد [نیز نشانه و عبرتى است]، آن‌گاه که بر آنان باد نازا و هلاک کنده فرستادیم"
        },
        {
            "chapter": 51,
            "verse": 42,
            "text": "[این باد] هیچ چیزى را که بر آن مى‌وزید، باقى نمى‌گذاشت، مگر آن که آن را خرد و تباه مى‌کرد"
        },
        {
            "chapter": 51,
            "verse": 43,
            "text": "و در [سرگذشت] قوم ثَمود [نیز نشانه‌هاى عبرتى است]، آن‌گاه که به آنان گفته شد: «تا زمانى کوتاه، [که سه روز بیشتر نیست، از زندگى] بهره ببرید.»"
        },
        {
            "chapter": 51,
            "verse": 44,
            "text": "آنان از فرمان پروردگارشان سر باز زدند. پس در حالى که مى‌نگریستند، صاعقه آنان را فراگرفت"
        },
        {
            "chapter": 51,
            "verse": 45,
            "text": "پس، نه توان برخاستن داشتند و نه توانستند از خود دفاع کنند"
        },
        {
            "chapter": 51,
            "verse": 46,
            "text": "و پیش از آنان قوم نوح [را نابود کردیم، زیرا] مردمانى نافرمان و بدکار بودند"
        },
        {
            "chapter": 51,
            "verse": 47,
            "text": "و آسمان را با قدرتى وصف‌ناپذیر ساختیم و ما همواره آن را وسعت مى‌بخشیم"
        },
        {
            "chapter": 51,
            "verse": 48,
            "text": "و زمین را گستردیم. پس چه نیکو گستراننده‌اى هستیم"
        },
        {
            "chapter": 51,
            "verse": 49,
            "text": "و از هر چیز دو زوج آفریدیم، باشد که یاد کنید [و پند گیرید]"
        },
        {
            "chapter": 51,
            "verse": 50,
            "text": "[اى پیامبر! بگو:] «پس به سوى خدا بگریزید، که من از سوى او براى شما هشداردهنده‌اى آشکارم"
        },
        {
            "chapter": 51,
            "verse": 51,
            "text": "و با خداوند، معبود دیگرى قرار مدهید که من از سوى او براى شما هشداردهنده‌اى آشکارم.»"
        },
        {
            "chapter": 51,
            "verse": 52,
            "text": "[اى پیامبر!] بدین گونه [که تو را تکذیب کردند،] پیشینیان اینان نیز هر پیامبرى برایشان آمد، گفتند: «[او] جادوگر یا دیوانه است.»"
        },
        {
            "chapter": 51,
            "verse": 53,
            "text": "آیا [کافران در طول تاریخ،] یکدیگر را به این سفارش کرده‌اند [که با پیامبران چنین رفتار کنند]؟ [نه!] بلکه آنان مردمى طغیانگرند"
        },
        {
            "chapter": 51,
            "verse": 54,
            "text": "پس، از آنان روى بگردان که تو مورد سرزنش نیستى"
        },
        {
            "chapter": 51,
            "verse": 55,
            "text": "و [به مردم] یادآورى کن، که یادآورى براى مؤمنان سودمند است"
        },
        {
            "chapter": 51,
            "verse": 56,
            "text": "و جنّ و انسان را نیافریدم مگر براى آن که مرا بپرستند"
        },
        {
            "chapter": 51,
            "verse": 57,
            "text": "و من از آنان هیچ رزقى نمى‌خواهم و نمى‌خواهم که به من خوراک بدهند"
        },
        {
            "chapter": 51,
            "verse": 58,
            "text": "زیرا خداوند است آن روزى‌رسانِ نیرومندِ استوار"
        },
        {
            "chapter": 51,
            "verse": 59,
            "text": "پس کسانى که ستم کردند، سهم بزرگى [از عذاب] دارند، همانند سهم یارانشان [در اقوام ستمگر پیشین]. پس از من درخواست شتاب نکنند [که به آن خواهند رسید]"
        },
        {
            "chapter": 51,
            "verse": 60,
            "text": "پس واى بر کسانى که کفر ورزیدند، از روزى که وعده داده مى‌شوند"
        },
        {
            "chapter": 52,
            "verse": 1,
            "text": "سوگند به [کوه] طور"
        },
        {
            "chapter": 52,
            "verse": 2,
            "text": "و سوگند به کتابى نوشته شده،"
        },
        {
            "chapter": 52,
            "verse": 3,
            "text": "در صفحه‌اى گشوده"
        },
        {
            "chapter": 52,
            "verse": 4,
            "text": "و سوگند به آن خانه‌ى آباد،"
        },
        {
            "chapter": 52,
            "verse": 5,
            "text": "و سوگند به [آسمان،] این سقف برافراشته"
        },
        {
            "chapter": 52,
            "verse": 6,
            "text": "و سوگند به دریاى شعله‌ور"
        },
        {
            "chapter": 52,
            "verse": 7,
            "text": "که عذاب پروردگارت قطعاً واقع‌شدنى است"
        },
        {
            "chapter": 52,
            "verse": 8,
            "text": "بازدارنده‌اى ندارد"
        },
        {
            "chapter": 52,
            "verse": 9,
            "text": "روزى که آسمان به شدّت در هم پیچیده شود"
        },
        {
            "chapter": 52,
            "verse": 10,
            "text": "و کوه‌ها از جا کنده شده، [چون گرد و غبار] به شتاب روان گردند"
        },
        {
            "chapter": 52,
            "verse": 11,
            "text": "پس در آن روز، واى بر تکذیب‌کنندگان"
        },
        {
            "chapter": 52,
            "verse": 12,
            "text": "آنان که در باطل فرو رفته‌اند و به یاوه‌سرایى [درباره‌ی آیات الهى] سرگرمند"
        },
        {
            "chapter": 52,
            "verse": 13,
            "text": "روزى که به سختى به سوى آتش رانده مى‌شوند"
        },
        {
            "chapter": 52,
            "verse": 14,
            "text": "[و به آنان می‌گوییم:] «این همان آتشى است که پیوسته آن را تکذیب مى‌کردید"
        },
        {
            "chapter": 52,
            "verse": 15,
            "text": "پس آیا این [عذاب هم] جادوست؟ یا شما [درست‌] نمى‌بینید؟"
        },
        {
            "chapter": 52,
            "verse": 16,
            "text": "در آن وارد شوید و بسوزید! پس صبر کنید یا صبر نکنید، براى شما یکسان است، که تنها در برابر آنچه مى‌کردید، جزا داده مى‌شوید.»"
        },
        {
            "chapter": 52,
            "verse": 17,
            "text": "بی‌گمان پرهیزکاران در باغ‌هایی [بهشتی] و نعمتی فراوانند"
        },
        {
            "chapter": 52,
            "verse": 18,
            "text": "به آنچه پروردگارشان به آنان داده، شادمانند و پروردگارشان آنان را از عذاب دوزخ نگاه داشته است"
        },
        {
            "chapter": 52,
            "verse": 19,
            "text": "[به آنان گفته مى‌شود:] «به خاطر اعمالى که انجام مى‌دادید، گوارا بخورید و بیاشامید!»"
        },
        {
            "chapter": 52,
            "verse": 20,
            "text": "بر تخت‌هاى ردیف شده تکیه می‌کنند و زیبارویانی سیاه‌چشم را به همسرى آنان در مى‌آوریم"
        },
        {
            "chapter": 52,
            "verse": 21,
            "text": "و کسانى که ایمان آوردند و فرزندانشان، در ایمان از آنان پیروى کردند، ما ذریه فرزندانشان را به آنان ملحق مى‌کنیم و از [پاداش] عملشان هیچ نمی‌کاهیم. [آرى!] هر کس در گرو اعمال خویش است"
        },
        {
            "chapter": 52,
            "verse": 22,
            "text": "و پى‌درپى از میوه و گوشتی که بخواهند، به آنان مى‌رسانیم"
        },
        {
            "chapter": 52,
            "verse": 23,
            "text": "آنان در بهشت، جامى پر شراب را [دوستانه از هم مى‌گیرند و] دست به دست می‌دهند که در [نوشیدن] آن نه بیهوده‌گویى است و نه گنهکارى"
        },
        {
            "chapter": 52,
            "verse": 24,
            "text": "و [براى خدمت به آنان،] پیوسته نوجوانانى گردشان مى‌چرخند، که همچون مروارید در صدفند"
        },
        {
            "chapter": 52,
            "verse": 25,
            "text": "و به یکدیگر روی کرده، از [حال‌] هم مى‌پرسند"
        },
        {
            "chapter": 52,
            "verse": 26,
            "text": "می‌گویند: «ما پیش از این [در دنیا] نسبت به خانواده‌ی خویش خیرخواه بودیم"
        },
        {
            "chapter": 52,
            "verse": 27,
            "text": "پس خداوند بر ما منّت نهاد و ما را از عذاب سوزان نگاه داشت"
        },
        {
            "chapter": 52,
            "verse": 28,
            "text": "زیرا ما پیش از این همواره او را مى‌خواندیم. همانا اوست نیکوکار مهربان.»"
        },
        {
            "chapter": 52,
            "verse": 29,
            "text": "پس [ای پیامبر! به مردم] یادآوری کن، که به لطف پروردگارت تو نه کاهن و پیشگویى و نه دیوانه و جنّ‌زده"
        },
        {
            "chapter": 52,
            "verse": 30,
            "text": "بلکه [کافران] مى‌گویند: «او شاعرى است که ما برای او چشم به راه حوادث تلخ و مرگ او هستیم.»"
        },
        {
            "chapter": 52,
            "verse": 31,
            "text": "[به آنان] بگو: «در انتظار باشید که من نیز با شما در انتظار مى‌مانم. [شما در انتظار مرگ من و من در انتظار پیروزى بر شما.]»"
        },
        {
            "chapter": 52,
            "verse": 32,
            "text": "آیا خردهایشان آنان را به این [یاوه‌گویی‌ها] وامى‌دارد؟ یا آنان قومى سرکشند؟"
        },
        {
            "chapter": 52,
            "verse": 33,
            "text": "یا مى‌گویند: «[محمّد، قرآن را خود ساخته و] به خدا نسبت داده است!» بلکه آنان [به سبب سرکشی و حسد،] ایمان نمى‌آورند"
        },
        {
            "chapter": 52,
            "verse": 34,
            "text": "پس اگر راستگویند، سخنى مانند آن بیاورند"
        },
        {
            "chapter": 52,
            "verse": 35,
            "text": "آیا از هیچ آفریده شده‌اند؟ یا خود آفریدگار خویشند؟"
        },
        {
            "chapter": 52,
            "verse": 36,
            "text": "آیا آسمان‌ها و زمین را آفریده‌اند؟! بلکه [حقّ این است که آنها] یقین ندارند"
        },
        {
            "chapter": 52,
            "verse": 37,
            "text": "آیا گنجینه‌هاى پروردگارت نزد آنان است؟ یا آنها [براین عالم] چیرگی دارند؟"
        },
        {
            "chapter": 52,
            "verse": 38,
            "text": "آیا نردبانى دارند که با آن [اسرار آسمان‌ها را] مى‌شنوند؟ پس شنونده‌ى آنان دلیلى روشن بیاورد"
        },
        {
            "chapter": 52,
            "verse": 39,
            "text": "آیا دختران [که از آنها بیزارید،] از آنِ خدا و پسران از آنِ شماست؟"
        },
        {
            "chapter": 52,
            "verse": 40,
            "text": "آیا از آنان مزدى درخواست مى‌کنى، که پرداخت آن بر آنان سنگین است؟"
        },
        {
            "chapter": 52,
            "verse": 41,
            "text": "آیا غیب نزد آنان است و ایشان [هرچه را مى‌خواهند، در لوح محفوظ] مى‌نویسند؟"
        },
        {
            "chapter": 52,
            "verse": 42,
            "text": "یا مى‌خواهند [براى از بین بردن حقّ،] نیرنگى به کار برند؟ [پس بدانند که] کافران، خود گرفتار نیرنگ شده‌اند"
        },
        {
            "chapter": 52,
            "verse": 43,
            "text": "یا آنان معبودى جز الله دارند؟ منزّه است خدا از آنچه براى او شریک قرار مى‌دهند"
        },
        {
            "chapter": 52,
            "verse": 44,
            "text": "آنها اگر ببینند پاره‌اى از آسمان فرو مى‌افتد، [باز هم ایمان نمى‌آورند و] مى‌گویند: «این ابرى انباشته است.»"
        },
        {
            "chapter": 52,
            "verse": 45,
            "text": "پس آنان را [به حال خود] واگذار تا آن روزشان را ببینند که در آن گرفتار صاعقه مى‌شوند"
        },
        {
            "chapter": 52,
            "verse": 46,
            "text": "روزى که نیرنگشان، به آنان هیچ سودی نمی‌بخشد و یارى نخواهند شد"
        },
        {
            "chapter": 52,
            "verse": 47,
            "text": "و البتّه براى کسانى که ستم کردند، عذابى [دیگر] است جز این؛ ولى بیشتر آنان نمى‌دانند"
        },
        {
            "chapter": 52,
            "verse": 48,
            "text": "و براى [انجام] فرمان پروردگارت صبر و پایدارى کن، که تو در دید ما [و تحت حمایت ما] هستى و هنگامى که [از خواب] برمى‌خیزى، با ستایش پروردگارت، او را به پاکى ستایش کن"
        },
        {
            "chapter": 52,
            "verse": 49,
            "text": "و پاسى از شب و [بامداد،] به هنگام ناپدید شدن ستارگان، خدا را تسبیح گوی"
        },
        {
            "chapter": 53,
            "verse": 1,
            "text": "سوگند به ستاره، چون [در افق] فروشود"
        },
        {
            "chapter": 53,
            "verse": 2,
            "text": "یار و همنشین شما [محمّد]، نه گمراه شده و نه منحرف گشته است"
        },
        {
            "chapter": 53,
            "verse": 3,
            "text": "و از روى هواى نفس سخن نمى‌گوید"
        },
        {
            "chapter": 53,
            "verse": 4,
            "text": "سخن او جز وحى که به او نازل مى‌شود، نیست"
        },
        {
            "chapter": 53,
            "verse": 5,
            "text": "[آن وحى که خدای] بسیار نیرومند به او آموخت"
        },
        {
            "chapter": 53,
            "verse": 6,
            "text": "[همان که] درایت و توانمندى شگفتى دارد، پس چیره است"
        },
        {
            "chapter": 53,
            "verse": 7,
            "text": "در حالى که او در افق برتر بود،"
        },
        {
            "chapter": 53,
            "verse": 8,
            "text": "سپس نزدیک و نزدیک‌تر شد"
        },
        {
            "chapter": 53,
            "verse": 9,
            "text": "تا جایى که فاصله‌اش به اندازه‌ی دو کمان یا کمتر شد"
        },
        {
            "chapter": 53,
            "verse": 10,
            "text": "پس به بنده‌ی خود وحى کرد، آنچه را وحى کرد"
        },
        {
            "chapter": 53,
            "verse": 11,
            "text": "دل، آنچه را دید، دروغ نخواند"
        },
        {
            "chapter": 53,
            "verse": 12,
            "text": "پس آیا بر سر آنچه مى‌بیند، با وى بحث و جدال مى‌کنید؟"
        },
        {
            "chapter": 53,
            "verse": 13,
            "text": "و بی‌گمان یک بار دیگر هم او را دیده است"
        },
        {
            "chapter": 53,
            "verse": 14,
            "text": "نزد سدرة المنتهى"
        },
        {
            "chapter": 53,
            "verse": 15,
            "text": "که بهشتِ امن نزد آن است"
        },
        {
            "chapter": 53,
            "verse": 16,
            "text": "آن‌گاه که سدرة المنتهى را پوشاند، آن [نورى] که مى‌پوشاند"
        },
        {
            "chapter": 53,
            "verse": 17,
            "text": "دیده [پیامبر از حقیقت] منحرف نگشت و [از دیدن حقیقت] تجاوز نکرد"
        },
        {
            "chapter": 53,
            "verse": 18,
            "text": "همانا او برخى از نشانه‌هاى بزرگ پروردگارش را دید"
        },
        {
            "chapter": 53,
            "verse": 19,
            "text": "آیا [بت‌هاى] لات و عزّى را دیده‌اید؟"
        },
        {
            "chapter": 53,
            "verse": 20,
            "text": "و منات، آن سومین بت دیگر"
        },
        {
            "chapter": 53,
            "verse": 21,
            "text": "آیا پسر براى شماست و دختر [که از آن بیزارید،] براى خداوند؟"
        },
        {
            "chapter": 53,
            "verse": 22,
            "text": "این، تقسیمی ناعادلانه است"
        },
        {
            "chapter": 53,
            "verse": 23,
            "text": "این بت‌ها، نام‌هایى بیش نیستند که شما و پدرانتان، نام‌گذارى کرده‌اید. خداوند هیچ­گونه برهانى [بر حقانیت آنها] نفرستاده است. [مشرکان،] تنها از گمان و هوای نفس خود پیروى مى‌کنند، در حالى که از سوى پروردگارشان، هدایت به سراغشان آمده است"
        },
        {
            "chapter": 53,
            "verse": 24,
            "text": "آیا انسان، به هر چه آرزو دارد، مى‌رسد؟ [حتّی آرزویی چون شفاعت بت‌ها؟]"
        },
        {
            "chapter": 53,
            "verse": 25,
            "text": "پس آخرت و دنیا براى خداوند است"
        },
        {
            "chapter": 53,
            "verse": 26,
            "text": "و چه بسا فرشتگانى که در آسمان‌ها هستند، [ولى] شفاعت آنان سودى ندارد، مگر پس از آن که خداوند براى هر که بخواهد و بپسندد، اجازه شفاعت دهد"
        },
        {
            "chapter": 53,
            "verse": 27,
            "text": "کسانى که به آخرت ایمان ندارند، فرشتگان را به نام دختران نام‌گذارى مى‌کنند"
        },
        {
            "chapter": 53,
            "verse": 28,
            "text": "در حالى که آنان [به این امر] هیچ دانشى ندارند. آنان فقط از گمان پیروى مى‌کنند و قطعاً گمان، [انسان را] از حقّ بى‌نیاز نمى‌کند"
        },
        {
            "chapter": 53,
            "verse": 29,
            "text": "پس، هر که از یاد ما روى گرداند و جز زندگى دنیا را خواستار نبود، از او روی بگردان"
        },
        {
            "chapter": 53,
            "verse": 30,
            "text": "آن، آخرین درجه از علم و شناخت آنان است. پروردگارت کسانى را که از راه او گمراه شده‌اند، بهتر مى‌شناسد و به کسانى که هدایت یافته‌اند، داناتر است"
        },
        {
            "chapter": 53,
            "verse": 31,
            "text": "و آنچه در آسمان‌ها و آنچه در زمین است، براى اوست، تا بدکاران را به آنچه کرده‌اند، کیفر دهد و کسانى را که نیکى کرده‌اند، به بهترین وجه پاداش دهد"
        },
        {
            "chapter": 53,
            "verse": 32,
            "text": "کسانى که از گناهان بزرگ و زشتى‌هاى آشکار، مگر گناهان ناخواسته، پرهیز مى‌کنند، بى‌شک آمرزش پروردگارت گسترده است. او به شما داناتر است، آن‌گاه که شما را از زمین پدید آورد و آن‌گاه که شما در شکم مادرانتان جنین بودید. پس خود را بى‌عیب نشمارید که او به تقواپیشگان داناتر است"
        },
        {
            "chapter": 53,
            "verse": 33,
            "text": "پس آیا دیدى آن که را [از حقّ] روی گرداند؟"
        },
        {
            "chapter": 53,
            "verse": 34,
            "text": "و اندکى بخشید و دست کشید؟"
        },
        {
            "chapter": 53,
            "verse": 35,
            "text": "آیا علم غیب نزد اوست و او مى‌بیند [که اگر انفاق کند، فقیر مى‌شود]؟"
        },
        {
            "chapter": 53,
            "verse": 36,
            "text": "آیا از آنچه در تورات موسى آمده، او را خبر نداده‌اند؟"
        },
        {
            "chapter": 53,
            "verse": 37,
            "text": "و [نیز صُحُفِ] ابراهیم که [حقّ را] به طور کامل ادا کرد؟"
        },
        {
            "chapter": 53,
            "verse": 38,
            "text": "که هیچ کس بار [گناه] دیگرى را به دوش نخواهد گرفت"
        },
        {
            "chapter": 53,
            "verse": 39,
            "text": "و این که براى انسان جز آنچه تلاش کرده، [بهره‌ی دیگرى] نیست"
        },
        {
            "chapter": 53,
            "verse": 40,
            "text": "و این که [بهره‌ی] تلاش و کوشش او به زودى دیده خواهد شد"
        },
        {
            "chapter": 53,
            "verse": 41,
            "text": "سپس پاداش کامل آن را به او می‌دهند"
        },
        {
            "chapter": 53,
            "verse": 42,
            "text": "و پایان و بازگشت همگان به سوى پروردگار توست"
        },
        {
            "chapter": 53,
            "verse": 43,
            "text": "و اوست که می‌خنداند و می‌گریاند"
        },
        {
            "chapter": 53,
            "verse": 44,
            "text": "و اوست که می‌میراند و زنده می‌کند"
        },
        {
            "chapter": 53,
            "verse": 45,
            "text": "و اوست که دو زوجِ نر و ماده را آفرید،"
        },
        {
            "chapter": 53,
            "verse": 46,
            "text": "از نطفه‌اى آنگاه که ریخته می‌شود"
        },
        {
            "chapter": 53,
            "verse": 47,
            "text": "و پدید آوردن [جهان] دیگر بر [عهده] اوست"
        },
        {
            "chapter": 53,
            "verse": 48,
            "text": "و اوست که بى‌نیاز می‌کند و سرمایه می‌بخشد"
        },
        {
            "chapter": 53,
            "verse": 49,
            "text": "و اوست پروردگار [ستاره] شِعرى [که گروهى آن را می‌پرستیدند]"
        },
        {
            "chapter": 53,
            "verse": 50,
            "text": "و اوست که نسل پیشین عاد را نابود کرد"
        },
        {
            "chapter": 53,
            "verse": 51,
            "text": "و ثمود را، پس [احدى از آنان] باقى نگذاشت"
        },
        {
            "chapter": 53,
            "verse": 52,
            "text": "و پیش از آنان، قوم نوح را، که ستمکارتر و سرکش‌تر بوده‌اند"
        },
        {
            "chapter": 53,
            "verse": 53,
            "text": "و شهرها [ى قوم لوط] را زیر و رو کرد و فروریخت"
        },
        {
            "chapter": 53,
            "verse": 54,
            "text": "پس آن شهرها را چنان که باید، پوشیده داشت"
        },
        {
            "chapter": 53,
            "verse": 55,
            "text": "پس [اى انسان!] در کدام یک از نعمت‌هاى پروردگارت تردید مى‌کنى؟"
        },
        {
            "chapter": 53,
            "verse": 56,
            "text": "این [پیامبر] هشداردهنده‌اى از هشداردهندگان پیشین است"
        },
        {
            "chapter": 53,
            "verse": 57,
            "text": "رستاخیز نزدیک شد"
        },
        {
            "chapter": 53,
            "verse": 58,
            "text": "جز خداوند، کسى برطرف­ کننده­ی آن روز نیست"
        },
        {
            "chapter": 53,
            "verse": 59,
            "text": "پس آیا از این سخن، تعجّب مى‌کنید؟"
        },
        {
            "chapter": 53,
            "verse": 60,
            "text": "و مى‌خندید و گریه نمى‌کنید؟"
        },
        {
            "chapter": 53,
            "verse": 61,
            "text": "در حالى که شما غافل و هوسرانید"
        },
        {
            "chapter": 53,
            "verse": 62,
            "text": "پس تنها خدا را سجده کنید و [او را] بپرستید"
        },
        {
            "chapter": 54,
            "verse": 1,
            "text": "قیامت بسیار نزدیک شد و ماه از هم شکافت"
        },
        {
            "chapter": 54,
            "verse": 2,
            "text": "و اگر [کافران] معجزه‌اى بینند، روى مى‌گردانند و مى‌گویند: «این جادویى است پى­درپى و همیشگی!»"
        },
        {
            "chapter": 54,
            "verse": 3,
            "text": "و [تو و قرآن تو را] تکذیب کردند و از هوس‌هاى خود پیروى نمودند. در حالی که هر کارى [سرانجام در جایگاه خود] قرار مى‌گیرد. [و حقّانیت تو آشکار خواهد شد]"
        },
        {
            "chapter": 54,
            "verse": 4,
            "text": "و بی‌گمان از خبرهاى مهمّ [گذشتگان]، آنچه مایه‌ی دست برداشتن [از کفر] است، براى آنان آمد"
        },
        {
            "chapter": 54,
            "verse": 5,
            "text": "[با این که آن خبرها،] حکمتى رسا بود؛ ولى هشدارها [براى افراد لجوج،] سودى نداشت"
        },
        {
            "chapter": 54,
            "verse": 6,
            "text": "پس، از آنان روى بگردان! [منتظر باش] روزى را که آن دعوت‌کننده، [آنان را] به سوى چیزى ناخوش [و بس دشوار و هولناک] فرامی‌خواند"
        },
        {
            "chapter": 54,
            "verse": 7,
            "text": "آنان در حالى که چشم‌هایشان [از ترس و وحشت] فروافتاده، همچون ملخ‌هایى پراکنده، از قبرها بیرون مى‌آیند"
        },
        {
            "chapter": 54,
            "verse": 8,
            "text": "سراسیمه به سوى دعوت­کننده مى‌دوند. کافران مى‌گویند: این روزى بسیار سخت است!»"
        },
        {
            "chapter": 54,
            "verse": 9,
            "text": "پیش از اینان، قوم نوح [نیز نشانه‌هاى ما را] دروغ انگاشتند و بنده ما [نوح] را تکذیب کردند و گفتند: او دیوانه و جنّ‌زده‌اى است که [جنّ‌ها] آزارش داده‌اند"
        },
        {
            "chapter": 54,
            "verse": 10,
            "text": "پس نوح پروردگارش را [چنین] خواند: «[پروردگارا!] من مغلوب شده‌ام، پس یاریم کن!»"
        },
        {
            "chapter": 54,
            "verse": 11,
            "text": "پس ما درهاى آسمان را با آبی بسیار فراوان و ریزان گشودیم"
        },
        {
            "chapter": 54,
            "verse": 12,
            "text": "و از زمین چشمه‌هایى جوشاندیم، پس آب [زمین و آسمان] بر اساس امرى که مقدّر شده بود، به هم پیوست"
        },
        {
            "chapter": 54,
            "verse": 13,
            "text": "و نوح را بر آن [کشتى] داراى تخته‌ها و میخ‌ها سوار کردیم"
        },
        {
            "chapter": 54,
            "verse": 14,
            "text": "کشتى زیر نظر ما به حرکت درآمد. [این،] پاداش پیامبرى بود که به او کفر ورزیدند"
        },
        {
            "chapter": 54,
            "verse": 15,
            "text": "و همانا ما آن [کشتى] را به عنوان نشانه‌ای باقى گذاشتیم، پس آیا پندگیرنده‌اى هست؟"
        },
        {
            "chapter": 54,
            "verse": 16,
            "text": "پس عذاب و هشدار من چگونه بود؟"
        },
        {
            "chapter": 54,
            "verse": 17,
            "text": "و به راستی ما قرآن را براى یادآوری [و پندپذیرى]، آسان [و قابل فهم] کردیم، پس آیا پندپذیرى هست؟"
        },
        {
            "chapter": 54,
            "verse": 18,
            "text": "قوم عاد [پیامبر خود را] تکذیب کردند، پس عذاب و هشدار من چگونه بود؟"
        },
        {
            "chapter": 54,
            "verse": 19,
            "text": "ما بر آنان در روزی شوم و دنباله‌دار، تندبادى سخت و سرد فرستادیم"
        },
        {
            "chapter": 54,
            "verse": 20,
            "text": "[تندبادى که] مردم [تنومند عاد] را همچون تنه‌هاى درخت خرماى ریشه‌کن شده از جا برمى‌کند"
        },
        {
            "chapter": 54,
            "verse": 21,
            "text": "پس عذاب و هشدار من چگونه بود؟"
        },
        {
            "chapter": 54,
            "verse": 22,
            "text": "و به راستی ما قرآن را براى یادآوری [و پندپذیرى]، آسان کردیم، پس آیا پندپذیرى هست؟"
        },
        {
            "chapter": 54,
            "verse": 23,
            "text": "قوم ثَمود، هشداردهندگان را تکذیب کردند"
        },
        {
            "chapter": 54,
            "verse": 24,
            "text": "پس گفتند: «آیا از بشرى تنها که از [میان] ماست، پیروى کنیم؟ در این صورت ما در گمراهى و دیوانگى خواهیم بود"
        },
        {
            "chapter": 54,
            "verse": 25,
            "text": "آیا از میان ما، وحى تنها بر صالح نازل شده است؟ بلکه او دروغگو و خودخواه است.»"
        },
        {
            "chapter": 54,
            "verse": 26,
            "text": "«[آنان] در آینده خواهند دانست که دروغگو و خودخواه کیست"
        },
        {
            "chapter": 54,
            "verse": 27,
            "text": "ما براى آزمایش آنان آن ماده شتر را می‌فرستیم. پس مراقب [پایان] کار آنان باش و شکیبایى پیشه کن"
        },
        {
            "chapter": 54,
            "verse": 28,
            "text": "و به آنان خبر ده که آب، میان آنان و شتر تقسیم شده است. هر کدام در زمان نوبت خود بر سر آب حاضر شوند.»"
        },
        {
            "chapter": 54,
            "verse": 29,
            "text": "پس آنان رفیقشان را [که براى پى­کردن ناقه گماشته بودند،] فراخواندند، پس دست به کار شد و شتر را از پاى درآورد"
        },
        {
            "chapter": 54,
            "verse": 30,
            "text": "پس عذاب و هشدار من چگونه بود؟"
        },
        {
            "chapter": 54,
            "verse": 31,
            "text": "ما فقط یک صیحه [و صاعقه‌اى مرگبار] را فروفرستادیم، پس آنان مانند گیاه خشک و خردشده‌اى گشتند که [دامداران] در آغل مى‌ریزند"
        },
        {
            "chapter": 54,
            "verse": 32,
            "text": "و به راستی ما قرآن را براى یادآوری [و پندپذیرى]، آسان [و قابل فهم] کردیم، پس آیا پندپذیرى هست؟"
        },
        {
            "chapter": 54,
            "verse": 33,
            "text": "قوم لوط [نیز] هشداردهندگان را تکذیب کردند"
        },
        {
            "chapter": 54,
            "verse": 34,
            "text": "ما نیز بر آنان بادى همراه با سنگ فرستادیم، و فقط خانواده‌ی لوط را سحرگاهان نجات دادیم"
        },
        {
            "chapter": 54,
            "verse": 35,
            "text": "[این نجات] نعمتى از سوی ما بود. ما این­گونه هر که را شکر کند، پاداش مى‌دهیم"
        },
        {
            "chapter": 54,
            "verse": 36,
            "text": "[لوط،] مردم را از قهر ما هشدار داده بود، امّا در هشدارها جدال و ستیزه کردند"
        },
        {
            "chapter": 54,
            "verse": 37,
            "text": "و مهمانانش را از او خواستند ولى ما چشمانشان را نابینا و محو کردیم. [و گفتیم:] «بچشید عذاب و هشدار مرا!»"
        },
        {
            "chapter": 54,
            "verse": 38,
            "text": "و صبحگاهان عذابى پایدار به سراغشان آمد"
        },
        {
            "chapter": 54,
            "verse": 39,
            "text": "«پس بچشید عذاب و هشدار مرا!»"
        },
        {
            "chapter": 54,
            "verse": 40,
            "text": "و به راستی ما قرآن را براى یادآوری [و پندپذیرى]، آسان کردیم، پس آیا پندپذیرى هست؟"
        },
        {
            "chapter": 54,
            "verse": 41,
            "text": "و همانا هشداردهندگان به سراغ فرعونیان آمدند"
        },
        {
            "chapter": 54,
            "verse": 42,
            "text": "[امّا آنان] همه‌ى معجزات ما را تکذیب کردند، پس ما آنان را [به قهر] گرفتیم، چون گرفتنِ زورمندی شکست‌ناپذیر"
        },
        {
            "chapter": 54,
            "verse": 43,
            "text": "آیا کافرانِ شما [مردم مکه] از آنان بهترند؟ یا براى شما امان‌نامه‌اى در کتاب‌هاى آسمانى است؟"
        },
        {
            "chapter": 54,
            "verse": 44,
            "text": "یا مى‌گویند: «ما همگى متّحد و پشتیبان یکدیگریم. [و هیچ قدرتى ما را شکست نخواهد داد.]»"
        },
        {
            "chapter": 54,
            "verse": 45,
            "text": "به زودى، [این] گروه در هم شکسته خواهد شد و همه پشت‌کنان خواهند گریخت"
        },
        {
            "chapter": 54,
            "verse": 46,
            "text": "آرى، قیامت وعده‌گاه آنان است و آن روز، سخت‌تر و تلخ‌تر است"
        },
        {
            "chapter": 54,
            "verse": 47,
            "text": "که گناهکاران در گمراهى و [آتش و] جنونند"
        },
        {
            "chapter": 54,
            "verse": 48,
            "text": "روزى که به رو در آتش کشیده می‌شوند [و به آنان گفته می‌شود:] «سوزندگى و عذاب دردناک دوزخ را بچشید!»"
        },
        {
            "chapter": 54,
            "verse": 49,
            "text": "ما هر چیز را به اندازه آفریده‌ایم"
        },
        {
            "chapter": 54,
            "verse": 50,
            "text": "و فرمان ما تنها یک بار است، مانند یک چشم بر هم زدن"
        },
        {
            "chapter": 54,
            "verse": 51,
            "text": "و بی‌تردید ما کسانى را [از پیشینیان] که مانند شما [کافر] بودند، نابود کردیم. پس آیا پندپذیرى هست؟"
        },
        {
            "chapter": 54,
            "verse": 52,
            "text": "و هر کارى که کرده‌اند، در نامه‌ها [ثبت] است"
        },
        {
            "chapter": 54,
            "verse": 53,
            "text": "و هرکوچک و بزرگى نوشته شده است"
        },
        {
            "chapter": 54,
            "verse": 54,
            "text": "به راستی پرهیزکاران در باغ‌ها [ی بهشتی] و [کنار] جویبارها هستند،"
        },
        {
            "chapter": 54,
            "verse": 55,
            "text": "درجایگاهى راستین، نزد فرمانروایى مقتدر"
        },
        {
            "chapter": 55,
            "verse": 1,
            "text": "[خداوندِ] رحمان،"
        },
        {
            "chapter": 55,
            "verse": 2,
            "text": "قرآن را یاد داد،"
        },
        {
            "chapter": 55,
            "verse": 3,
            "text": "انسان را آفرید،"
        },
        {
            "chapter": 55,
            "verse": 4,
            "text": "به او بیان آموخت"
        },
        {
            "chapter": 55,
            "verse": 5,
            "text": "خورشید و ماه، با حسابى [دقیق‌] روانند"
        },
        {
            "chapter": 55,
            "verse": 6,
            "text": "و گیاه و درخت [براى او] سجده مى‌کنند"
        },
        {
            "chapter": 55,
            "verse": 7,
            "text": "و [خداوند] آسمان را برافراشت و [براى سنجش هر امرى] ترازو نهاد،"
        },
        {
            "chapter": 55,
            "verse": 8,
            "text": "تا در سنجش و میزان از اندازه نگذرید،"
        },
        {
            "chapter": 55,
            "verse": 9,
            "text": "و وزن را به عدالت برپا دارید و در ترازو کم نگذارید"
        },
        {
            "chapter": 55,
            "verse": 10,
            "text": "و زمین را براى زمینیان قرار داد،"
        },
        {
            "chapter": 55,
            "verse": 11,
            "text": "که در آن [هرگونه] میوه‌اى است و خرما [با خوشه‌هایى] داراى پوشش،"
        },
        {
            "chapter": 55,
            "verse": 12,
            "text": "و دانه‌ی پوست‌دار و گیاه خوش‌بو"
        },
        {
            "chapter": 55,
            "verse": 13,
            "text": "پس [اى انسان‌ها و ای جنّیان!] کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 14,
            "text": "انسان را از گل خشکیده‌اى همچون سفال آفرید،"
        },
        {
            "chapter": 55,
            "verse": 15,
            "text": "و جنّ را از شعله‌ى آتشى بى‌دود آفرید"
        },
        {
            "chapter": 55,
            "verse": 16,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 17,
            "text": "پروردگار دو مشرق و پروردگار دو مغرب"
        },
        {
            "chapter": 55,
            "verse": 18,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 19,
            "text": "دو دریا[ى شور و شیرین] را روان ساخت که به هم مى‌رسند"
        },
        {
            "chapter": 55,
            "verse": 20,
            "text": "[امّا] میان آن دو فاصله‌اى قرار داد تا از حد نگذرند [و به هم نیامیزند]"
        },
        {
            "chapter": 55,
            "verse": 21,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 22,
            "text": "از هر دو [دریا]، مروارید و مرجان بیرون مى‌آید"
        },
        {
            "chapter": 55,
            "verse": 23,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 24,
            "text": "و کشتى‌هاى ساخته شده‌ی کوه پیکر در دریا، از آنِ اوست"
        },
        {
            "chapter": 55,
            "verse": 25,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 26,
            "text": "هر که روى آن [زمین] است، از میان رفتنى است،"
        },
        {
            "chapter": 55,
            "verse": 27,
            "text": "و [تنها] ذات پروردگارت که شکوهمند و گرامی است، ماندگار است"
        },
        {
            "chapter": 55,
            "verse": 28,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 29,
            "text": "هر که در آسمان‌ها و زمین است، [نیاز خود را] از او می‌خواهد. او هر روز، در شأن و کارى است"
        },
        {
            "chapter": 55,
            "verse": 30,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 31,
            "text": "اى جنّ و انس! به زودى به [حساب] شما مى‌پردازیم"
        },
        {
            "chapter": 55,
            "verse": 32,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 33,
            "text": "اى گروه جنّ و انس! اگر مى‌توانید از مرزهاى آسمان‌ها و زمین نفوذ کنید، نفوذ کنید. هرگز نمى‌توانید! مگر با قدرتى [برتر]"
        },
        {
            "chapter": 55,
            "verse": 34,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 35,
            "text": "آن روز شعله‌اى از آتش و مس گداخته بر شما فرومى‌ریزد، پس نمى‌توانید یکدیگر را یارى دهید"
        },
        {
            "chapter": 55,
            "verse": 36,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 37,
            "text": "پس آن‌گاه که آسمان شکافته شود و چون روغن گداخته گلگون گردد"
        },
        {
            "chapter": 55,
            "verse": 38,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 39,
            "text": "پس در آن روز، هیچ انسان و جنّی، از گناهش پرسیده نشود. [که همه چیز روشن است]"
        },
        {
            "chapter": 55,
            "verse": 40,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 41,
            "text": "تبهکاران، به سیمایشان شناخته می‌شوند، پس آنان را به موهاى پیش سر و به پاهایشان مى‌گیرند [و به دوزخ مى‌افکنند]"
        },
        {
            "chapter": 55,
            "verse": 42,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 43,
            "text": "این است جهنّمى که تبهکاران انکارش مى‌کردند"
        },
        {
            "chapter": 55,
            "verse": 44,
            "text": "میان آن [آتش] و آبی داغ و سوزان در حرکتند"
        },
        {
            "chapter": 55,
            "verse": 45,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 46,
            "text": "و براى کسى که از مقام پروردگارش بترسد، دو باغ [بهشتى] است"
        },
        {
            "chapter": 55,
            "verse": 47,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 48,
            "text": "دو باغ که درختان انبوه و باطراوت دارد"
        },
        {
            "chapter": 55,
            "verse": 49,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 50,
            "text": "در آن دو باغ، دو چشمه‌ی همیشه جارى است"
        },
        {
            "chapter": 55,
            "verse": 51,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 52,
            "text": "در آن دو باغ، از هر میوه‌اى دو گونه فراهم است"
        },
        {
            "chapter": 55,
            "verse": 53,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 54,
            "text": "[بهشتیان] بر بسترهایى که آسترشان از دیبا و ابریشم درشت­بافت است، تکیه مى‌زنند و میوه‌هاى آن دو باغ در دسترس است"
        },
        {
            "chapter": 55,
            "verse": 55,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 56,
            "text": "در آن بسترها، همسرانى هستند که نگاهشان از بیگانه کوتاه است و پیش از اینان، هیچ انسان و جنّی آنان را لمس نکرده است"
        },
        {
            "chapter": 55,
            "verse": 57,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 58,
            "text": "آنان چون یاقوت و مرجانند"
        },
        {
            "chapter": 55,
            "verse": 59,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 60,
            "text": "آیا پاداش نیکى، جز نیکى است؟"
        },
        {
            "chapter": 55,
            "verse": 61,
            "text": "پس کدام­یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 62,
            "text": "و پایین‌تر از آن [دو باغ]، دو باغ دیگر هست"
        },
        {
            "chapter": 55,
            "verse": 63,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 64,
            "text": "[آن دو باغِ پایین دست،] از شدّت سرسبزى به سیاهى مى‌ماند"
        },
        {
            "chapter": 55,
            "verse": 65,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 66,
            "text": "در آن [دو باغ]، دو چشمه‌ی همیشه جوشان است"
        },
        {
            "chapter": 55,
            "verse": 67,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 68,
            "text": "در آن [دو باغ]، میوه‌های فراوان و خرما و انار است"
        },
        {
            "chapter": 55,
            "verse": 69,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 70,
            "text": "در آن باغ‌ها، دوشیزگانى هستند خوش‌خوی و زیباروی"
        },
        {
            "chapter": 55,
            "verse": 71,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 72,
            "text": "حوریانى که در سراپرده‌ها پرده‌نشینند"
        },
        {
            "chapter": 55,
            "verse": 73,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 74,
            "text": "پیش از بهشتیان، هیچ انسان یا جنّى آنان را لمس نکرده است"
        },
        {
            "chapter": 55,
            "verse": 75,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 76,
            "text": "آنان بر بالش‌هایى تکیه زده‌اند که با پارچه‌هایى سبز رنگ و فرشهایى کمیاب آراسته شده است"
        },
        {
            "chapter": 55,
            "verse": 77,
            "text": "پس کدام یک از نعمت‌هاى پروردگارتان را انکار مى‌کنید؟"
        },
        {
            "chapter": 55,
            "verse": 78,
            "text": "خجسته باد نام پروردگارت که شکوهمند و ارجمند است"
        },
        {
            "chapter": 56,
            "verse": 1,
            "text": "آن‌گاه که آن واقعه [عظیم قیامت] روى دهد،"
        },
        {
            "chapter": 56,
            "verse": 2,
            "text": "که در واقع شدن آن دروغى نیست [و سزا نیست کسى آن را دروغ بشمارد]"
        },
        {
            "chapter": 56,
            "verse": 3,
            "text": "[آن واقعه] پست‌کننده [کافران] و بالابرنده [مؤمنان] است"
        },
        {
            "chapter": 56,
            "verse": 4,
            "text": "آن‌گاه که زمین به سختى لرزانده شود"
        },
        {
            "chapter": 56,
            "verse": 5,
            "text": "و کوه‌ها به شدّت متلاشى شوند"
        },
        {
            "chapter": 56,
            "verse": 6,
            "text": "پس به حالت غبار پراکنده درآیند"
        },
        {
            "chapter": 56,
            "verse": 7,
            "text": "و [در آن روز] شما سه گروه خواهید بود"
        },
        {
            "chapter": 56,
            "verse": 8,
            "text": "پس [گروه نخست] سعادتمندانند، سعادتمندان چه گروهى هستند"
        },
        {
            "chapter": 56,
            "verse": 9,
            "text": "و [دسته‌ی دوم] بدبختانند، چه گروهی هستند بدبختان"
        },
        {
            "chapter": 56,
            "verse": 10,
            "text": "و [گروه سوم] پیشگامان [کارهای نیکند که درگرفتن پاداش نیز،] پیشگامند"
        },
        {
            "chapter": 56,
            "verse": 11,
            "text": "آنان نزدیکان [درگاه خداوند] هستند"
        },
        {
            "chapter": 56,
            "verse": 12,
            "text": "در باغ‌هاى پرنعمت خواهند بود"
        },
        {
            "chapter": 56,
            "verse": 13,
            "text": "[آنان] گروه زیادى از پیشینیان خواهند بود [که هنگام دعوت پیامبران پیشین به آنها ایمان آوردند]"
        },
        {
            "chapter": 56,
            "verse": 14,
            "text": "و گروه کمى از امّت آخرین [پیامبر که به او ایمان آوردند]"
        },
        {
            "chapter": 56,
            "verse": 15,
            "text": "بر تخت‌هایى چیده شده و جواهرنشان،"
        },
        {
            "chapter": 56,
            "verse": 16,
            "text": "تکیه داده‌اند، در حالى که [شادمان و باصفا] روبروى یکدیگرند"
        },
        {
            "chapter": 56,
            "verse": 17,
            "text": "بر گِردشان پسرانى همیشه نوجوان مى‌گردند"
        },
        {
            "chapter": 56,
            "verse": 18,
            "text": "با جام‌ها و آبریزها و پیاله‌اى از [نوشیدنى‌هاى گوارا و] روان [از آنان پذیرایى مى‌کنند]"
        },
        {
            "chapter": 56,
            "verse": 19,
            "text": "از آن [نوشیدنى‌ها] نه سردرد مى‌گیرند و نه مست مى‌شوند"
        },
        {
            "chapter": 56,
            "verse": 20,
            "text": "و میوه‌هایى از هر چه انتخاب کنند"
        },
        {
            "chapter": 56,
            "verse": 21,
            "text": "و گوشت پرنده از هر نوع که بخواهند"
        },
        {
            "chapter": 56,
            "verse": 22,
            "text": "و همسرانی سپید روى، درشت چشم و زیبا،"
        },
        {
            "chapter": 56,
            "verse": 23,
            "text": "همچون مروارید در صدف"
        },
        {
            "chapter": 56,
            "verse": 24,
            "text": "پاداشى در برابر آنچه مى‌کردند"
        },
        {
            "chapter": 56,
            "verse": 25,
            "text": "در آنجا نه سخن بیهوده‌ای می‌شنوند و نه نسبت گناهی به دیگرى،"
        },
        {
            "chapter": 56,
            "verse": 26,
            "text": "تنها چیزى که مى‌شنوند سلام است، سلام"
        },
        {
            "chapter": 56,
            "verse": 27,
            "text": "و یاران [راست که کارنامه‌ی آنان را به دست راستشان می‌دهند]، چه [سعادتمندند] یاران راست"
        },
        {
            "chapter": 56,
            "verse": 28,
            "text": "در کنار درختان سدر بى‌خار"
        },
        {
            "chapter": 56,
            "verse": 29,
            "text": "و درختان موز که میوه‌هایش خوشه خوشه روی هم چیده شده است،"
        },
        {
            "chapter": 56,
            "verse": 30,
            "text": "و سایه‌اى گسترده و پایدار،"
        },
        {
            "chapter": 56,
            "verse": 31,
            "text": "و آبى ریزان [از آبشارها]،"
        },
        {
            "chapter": 56,
            "verse": 32,
            "text": "و میوه‌اى فراوان،"
        },
        {
            "chapter": 56,
            "verse": 33,
            "text": "که نه تمام مى‌شود و نه کسی را از آن بازمی‌دارند"
        },
        {
            "chapter": 56,
            "verse": 34,
            "text": "و همسرانى والا مرتبه،"
        },
        {
            "chapter": 56,
            "verse": 35,
            "text": "که ما آنان را به گونه‌اى ویژه پدید آوردیم"
        },
        {
            "chapter": 56,
            "verse": 36,
            "text": "پس آنان را دوشیزه قرار دادیم"
        },
        {
            "chapter": 56,
            "verse": 37,
            "text": "شوهر دوستانی خوش­سخن و هم سن و سال"
        },
        {
            "chapter": 56,
            "verse": 38,
            "text": "براى یاران راست است"
        },
        {
            "chapter": 56,
            "verse": 39,
            "text": "که گروهى از پیشینیان خواهند بود،"
        },
        {
            "chapter": 56,
            "verse": 40,
            "text": "و گروهى از امّت آخرین [پیامبر]"
        },
        {
            "chapter": 56,
            "verse": 41,
            "text": "و یاران چپ [که کارنامه‌ی آنان را به دست چپشان می‌دهند]، چه [شوربختند] یاران چپ"
        },
        {
            "chapter": 56,
            "verse": 42,
            "text": "در میان باد سوزان و آب داغ،"
        },
        {
            "chapter": 56,
            "verse": 43,
            "text": "و سایه‌اى از دود غلیظ و سیاهند"
        },
        {
            "chapter": 56,
            "verse": 44,
            "text": "که نه خنک است و نه سودبخش"
        },
        {
            "chapter": 56,
            "verse": 45,
            "text": "البتّه آنان پیش از این نازپرورده و خوش­گذران و سرکش بودند"
        },
        {
            "chapter": 56,
            "verse": 46,
            "text": "و همواره بر گناه بزرگ پافشارى مى‌کردند"
        },
        {
            "chapter": 56,
            "verse": 47,
            "text": "و پیوسته مى‌گفتند: «آیا هنگامى که ما مردیم و خاک و استخوان‌هایی [پوسیده] شدیم. آیا ما برانگیخته مى‌شویم؟"
        },
        {
            "chapter": 56,
            "verse": 48,
            "text": "و آیا نیاکان ما [نیز برانگیخته مى‌شوند]؟»"
        },
        {
            "chapter": 56,
            "verse": 49,
            "text": "بگو: «به راستی پیشینیان و آیندگان،"
        },
        {
            "chapter": 56,
            "verse": 50,
            "text": "حتماً برای وعده‌گاهِ روزی معین، گردآورده خواهند شد"
        },
        {
            "chapter": 56,
            "verse": 51,
            "text": "سپس، شما اى گمراهان انکارکننده"
        },
        {
            "chapter": 56,
            "verse": 52,
            "text": "حتماً از درخت زقّوم، خواهید خورد"
        },
        {
            "chapter": 56,
            "verse": 53,
            "text": "و شکم‌ها را از آن پر خواهید کرد"
        },
        {
            "chapter": 56,
            "verse": 54,
            "text": "و روى آن، از آب جوشان مى‌آشامید"
        },
        {
            "chapter": 56,
            "verse": 55,
            "text": "پس مانند شتران عطش‌زده مى‌نوشید.»"
        },
        {
            "chapter": 56,
            "verse": 56,
            "text": "این [نخستین] پذیرایى آنان در روز قیامت است"
        },
        {
            "chapter": 56,
            "verse": 57,
            "text": "ما شما را آفریدیم، پس چرا تصدیق نمى‌کنید؟"
        },
        {
            "chapter": 56,
            "verse": 58,
            "text": "آیا آنچه را [به صورت نطفه] فرومى‌ریزید، دیده‌اید؟"
        },
        {
            "chapter": 56,
            "verse": 59,
            "text": "آیا شما آن را [به صورت انسان] مى‌آفرینید؟ یا ما آفریننده‌ایم؟"
        },
        {
            "chapter": 56,
            "verse": 60,
            "text": "ماییم که مرگ را در میان شما مقدّر کردیم و هرگز کسى بر [قدرت] ما پیشى نگرفته است"
        },
        {
            "chapter": 56,
            "verse": 61,
            "text": "تا همانندانتان را جانشین شما کنیم و شما را در جهانى که نمى‌دانید، پدیدار گردانیم"
        },
        {
            "chapter": 56,
            "verse": 62,
            "text": "شما آفرینش نخستین را دانستید، پس چرا [به آفرینش دوباره] متذکر نمى‌شوید؟"
        },
        {
            "chapter": 56,
            "verse": 63,
            "text": "آیا آنچه را مى‌کارید، دیده‌اید؟"
        },
        {
            "chapter": 56,
            "verse": 64,
            "text": "آیا شما آن را مى‌رویانید؟ یا ما رویاننده‌ایم؟"
        },
        {
            "chapter": 56,
            "verse": 65,
            "text": "اگر بخواهیم آن را خار و خاشاک مى‌گردانیم، پس شما از روى تعجّب مى‌گویید"
        },
        {
            "chapter": 56,
            "verse": 66,
            "text": "«ما زیان‌دیده‌ایم"
        },
        {
            "chapter": 56,
            "verse": 67,
            "text": "بلکه محروم و بدبختیم!»"
        },
        {
            "chapter": 56,
            "verse": 68,
            "text": "آیا آبى را که مى‌نوشید، دیده‌اید؟"
        },
        {
            "chapter": 56,
            "verse": 69,
            "text": "آیا شما آن را از ابرِ باران‌زا فروآوردید؟ یا ما فروفرستنده‌ایم؟"
        },
        {
            "chapter": 56,
            "verse": 70,
            "text": "اگر بخواهیم آن را شور و تلخ مى‌گردانیم، پس چرا سپاسگزارى نمى‌کنید؟"
        },
        {
            "chapter": 56,
            "verse": 71,
            "text": "آیا آتشى را که مى‌افروزید، دیده‌اید؟"
        },
        {
            "chapter": 56,
            "verse": 72,
            "text": "آیا درخت آن را شما آفریده‌اید؟ یا ما آفریننده‌ایم؟"
        },
        {
            "chapter": 56,
            "verse": 73,
            "text": "ما آن را مایه‌ی یادآوری [آتش قیامت] و نعمتى براى مسافران قرار داده‌ایم"
        },
        {
            "chapter": 56,
            "verse": 74,
            "text": "پس به نام پروردگار بزرگت تسبیح گوى"
        },
        {
            "chapter": 56,
            "verse": 75,
            "text": "پس سوگند به جایگاه ستارگان"
        },
        {
            "chapter": 56,
            "verse": 76,
            "text": "و اگر بدانید، این سوگندى است بزرگ"
        },
        {
            "chapter": 56,
            "verse": 77,
            "text": "همانا آن، قرآن کریم است"
        },
        {
            "chapter": 56,
            "verse": 78,
            "text": "که در کتابی پوشیده و پنهان جاى دارد"
        },
        {
            "chapter": 56,
            "verse": 79,
            "text": "جز پاک‌شدگان [از هر نوع آلودگى، دیگران] به [معارف] آن دسترسى ندارند"
        },
        {
            "chapter": 56,
            "verse": 80,
            "text": "فرود آمده از سوى پروردگار جهانیان است"
        },
        {
            "chapter": 56,
            "verse": 81,
            "text": "پس آیا این سخن [الهى] را سرسرى مى‌گیرید؟"
        },
        {
            "chapter": 56,
            "verse": 82,
            "text": "و [نصیب و] روزی خود را تکذیب آن قرار مى‌دهید؟"
        },
        {
            "chapter": 56,
            "verse": 83,
            "text": "پس چرا آن‌گاه که [جان] به گلوگاه مى‌رسد،"
        },
        {
            "chapter": 56,
            "verse": 84,
            "text": "و شما در آن هنگام مى‌نگرید [و هیچ کارى از شما ساخته نیست]"
        },
        {
            "chapter": 56,
            "verse": 85,
            "text": "و ما از شما به آن [محتَضر] نزدیک‌تریم؛ ولى نمى‌بینید"
        },
        {
            "chapter": 56,
            "verse": 86,
            "text": "پس اگر شما [در برابر کردارتان] کیفر‌شدنى نیستید،"
        },
        {
            "chapter": 56,
            "verse": 87,
            "text": "اگر راست مى‌گویید، چرا آن جان را [به محتضَر] برنمى‌گردانید؟"
        },
        {
            "chapter": 56,
            "verse": 88,
            "text": "پس اگر او از مقرّبان باشد،"
        },
        {
            "chapter": 56,
            "verse": 89,
            "text": "آسایش و رفاه و بهشت پر نعمت، براى او خواهد بود"
        },
        {
            "chapter": 56,
            "verse": 90,
            "text": "و امّا اگر از یاران راست باشد،"
        },
        {
            "chapter": 56,
            "verse": 91,
            "text": "[به او گفته مى‌شود:] «از سوی یاران راست، به تو سلام باد!»"
        },
        {
            "chapter": 56,
            "verse": 92,
            "text": "و امّا اگر از تکذیب‌کنندگان گمراه باشد،"
        },
        {
            "chapter": 56,
            "verse": 93,
            "text": "با آبى جوشان پذیرایى مى‌شود"
        },
        {
            "chapter": 56,
            "verse": 94,
            "text": "و ورود به دوزخ [جزاى اوست]"
        },
        {
            "chapter": 56,
            "verse": 95,
            "text": "همانا این [مطلب]، حقّ و یقینى است"
        },
        {
            "chapter": 56,
            "verse": 96,
            "text": "پس به نام پروردگار بزرگوارت تسبیح گوی"
        },
        {
            "chapter": 57,
            "verse": 1,
            "text": "آنچه در آسمان‌ها و زمین است، براى خداوند تسبیح می‌گوید و اوست عزیز حکیم"
        },
        {
            "chapter": 57,
            "verse": 2,
            "text": "فرمانروایی آسمان‌ها و زمین براى اوست. زنده مى‌کند و مى‌میراند و او بر هر کارى تواناست"
        },
        {
            "chapter": 57,
            "verse": 3,
            "text": "اوست آغاز و انجام و آشکار و نهان و او به هر چیزى داناست"
        },
        {
            "chapter": 57,
            "verse": 4,
            "text": "او کسى است که آسمان‌ها و زمین را در شش روز [و دوران] آفرید، سپس بر عرش [قدرت] قرار گرفت. [و به تدبیر جهان پرداخت.] آنچه در زمین فرومى‌رود و آنچه از آن بیرون مى‌آید و آنچه از آسمان فرود مى‌آید و آنچه در آن بالا مى‌رود، [همه را] مى‌داند و هر جا باشید، او با شماست و خدا به آنچه مى‌کنید، بیناست"
        },
        {
            "chapter": 57,
            "verse": 5,
            "text": "فرمانروایى آسمان‌ها و زمین از آنِ اوست و همه‌ی کارها به او بازمى‌گردد"
        },
        {
            "chapter": 57,
            "verse": 6,
            "text": "از شب مى‌کاهد و به روز مى‌افزاید و از روز مى‌کاهد و به شب مى‌افزاید و او به [انگیزه‌ها و] راز دل‌ها داناست"
        },
        {
            "chapter": 57,
            "verse": 7,
            "text": "به خدا و پیامبرش ایمان بیاورید و از آنچه شما را در آن جانشین [گذشتگان‌] قرار داد، انفاق کنید. پس کسانى از شما که ایمان آورند و انفاق کنند، پاداشى بزرگ دارند"
        },
        {
            "chapter": 57,
            "verse": 8,
            "text": "و چرا به خدا ایمان نمی‌آورید؟ در حالى که پیامبر، شما را فرامى‌خواند تا به پروردگارتان ایمان بیاورید و به راستى خداوند از شما [از راه عقل و فطرت،] پیمان گرفته است، اگر باور دارید"
        },
        {
            "chapter": 57,
            "verse": 9,
            "text": "او کسى است که بر بنده‌ی خود [محمّد]، آیات روشن و روشنگر فرومى‌فرستد، تا شما را از تاریکى‌ها به روشنى درآورد و همانا خداوند نسبت به شما رأفت و رحمت بسیار دارد"
        },
        {
            "chapter": 57,
            "verse": 10,
            "text": "و چرا در راه خدا انفاق نمى‌کنید؟ در حالى که [هر چه دارید، مى‌گذارید و مى‌روید و] میراث آسمان‌ها و زمین از آنِ خداست. کسانى از شما که پیش از فتح [مکه] انفاق و جهاد کردند، [با دیگران] یکسان نیستند. آنان از جهت درجه، از کسانى که پس از فتح [مکه] انفاق و جهاد کردند، برترند و خداوند به هر یک وعده نیکو داده است و خداوند به آنچه مى‌کنید، آگاه است"
        },
        {
            "chapter": 57,
            "verse": 11,
            "text": "کیست آن که به خدا وام دهد، وامى نیکو؟ تا [خداوند] آن را براى او چند برابر کند و براى او پاداشى گران‌مایه باشد"
        },
        {
            "chapter": 57,
            "verse": 12,
            "text": "روزى که مردان و زنان باایمان را مى‌بینى که نورشان از پیش روى و جانب راستشان به سرعت پیش مى‌رود. [به آنان گفته مى‌شود:] «مژده باد شما را امروز، به باغ‌هایى [بهشتی] که از زیر [درختان] آن نهرها جارى است. در آنجا جاودانه‌اید. این است آن رستگارى و کامیابى بزرگ.»"
        },
        {
            "chapter": 57,
            "verse": 13,
            "text": "روزى که مردان و زنان منافق به مؤمنان مى‌گویند: «درنگى کنید تا از نور شما پرتوى برگیریم!» و به آنان گفته مى‌شود: «به عقب برگردید و [از دنیا] نورى بجویید.» پس میان آنان دیوارى زده مى‌شود، با درى که درونش، [بهشتِ] رحمت و از جانب بیرونش [جهنّمِ] عذاب است"
        },
        {
            "chapter": 57,
            "verse": 14,
            "text": "[منافقان، مؤمنان را] ندا مى‌دهند که: «مگر ما [در دنیا] با شما نبودیم؟» آنها می‌گویند: «چرا! ولى شما خود را در بلا افکندید و چشم به راه [حوادث ناگوار برای ما] بودید و [در دین حقّ] شک کردید و آرزوها[ى باطل] شما را فریفت، تا آن که فرمان خداوند [بر مرگ شما] فرارسید و [شیطانِ] فریبکار، شما را درباره‌ی خدا فریب داد.»"
        },
        {
            "chapter": 57,
            "verse": 15,
            "text": "پس امروز، نه از شما و نه از کافران، بدَل و بلاگردانى پذیرفته نمى‌شود. جایگاه شما آتش است. آتش، یاور و سزاوار شماست. بد سرانجامى است!»"
        },
        {
            "chapter": 57,
            "verse": 16,
            "text": "آیا براى کسانى که ایمان آورده‌اند، زمان آن نرسیده که دل‌هایشان براى یاد خدا و آنچه از حقّ نازل شده، نرم و فروتن گردد؟ و مانند کسانى نباشند که پیش از این، کتاب آسمانى به آنان داده شد، پس زمان طولانى بر آنان گذشت و دل‌هایشان سخت گردید و بسیارشان فاسق گشتند"
        },
        {
            "chapter": 57,
            "verse": 17,
            "text": "بدانید که خداوند، زمین را پس از مرگش زنده مى‌کند. همانا ما نشانه‌ها را براى شما روشن کردیم، باشد که بیندیشید"
        },
        {
            "chapter": 57,
            "verse": 18,
            "text": "مردان و زنانی که صدقه داده‌اند و به خداوند وامى نیکو پرداخته‌اند، براى آنان چند برابر خواهد شد و پاداشى گران‌مایه خواهند داشت"
        },
        {
            "chapter": 57,
            "verse": 19,
            "text": "و کسانى که به خدا و پیامبرانش ایمان آورده‌اند، آنانند همان راست‌پیشگان و گواهانِ [اعمال] نزد پروردگارشان. پاداش [کردار] و نور [ایمان]شان را دارند و کسانى که کفر ورزیدند و آیات ما را تکذیب کردند، آنان اهل دوزخند"
        },
        {
            "chapter": 57,
            "verse": 20,
            "text": "بدانید که زندگانى دنیا، چیزى جز بازى و سرگرمى و زینت‌طلبى و فخرفروشى در میان خود و افزون‌خواهى بر همدیگر در اموال و فرزندان نیست، همانند بارانى که گیاه [سرسبز حاصل از] آن، کشاورزان را به شگفتى وادارد، سپس پژمرده شود و آن را زرد بینى، سپس کاه و خاشاک شود و در آخرت، [براى گنهکاران] عذابى سخت و [براى فرمانبران] آمرزش و خشنودى از جانب خداوند است و زندگانى دنیا فقط کالاى فریبنده است"
        },
        {
            "chapter": 57,
            "verse": 21,
            "text": "از هم پیشی بگیرید براى رسیدن به آمرزشى از پروردگارتان و بهشتى که پهنایش همچون پهناى آسمان و زمین است و براى کسانى آماده شده که به خدا و پیامبرانش ایمان دارند. این فضل خداست، به هر که بخواهد، مى‌دهد و خداوند صاحب فضل و فزون‌بخشى بزرگ است"
        },
        {
            "chapter": 57,
            "verse": 22,
            "text": "هیچ آسیبى در زمین [چون بلاهای طبیعی] و در جانتان [چون بیمارى‌ها و سختی‌ها] به شما نمی‌رسد، مگر پیش از آن که آن را پدید آوریم، در کتابى ثبت است. همانا این بر خداوند آسان است"
        },
        {
            "chapter": 57,
            "verse": 23,
            "text": "تا بر آنچه از دست دادید، تأسف نخورید و به آنچه به شما داده شد، [سرمستانه] شادمانى نکنید و خداوند هیچ گردن‌کش فخرفروشى را دوست ندارد،"
        },
        {
            "chapter": 57,
            "verse": 24,
            "text": "آنان که بخل مى‌ورزند و مردم را به بخل ورزیدن فرمان مى‌دهند و هر کس [از انفاق و قرض] روى گرداند، پس [بداند که] خداوند خود بى‌نیاز و ستوده است"
        },
        {
            "chapter": 57,
            "verse": 25,
            "text": "بی‌گمان ما پیامبرانمان را با معجزات و دلایل آشکار فرستادیم و همراه آنان کتاب و وسیله‌ی سنجش فروفرستادیم، تا مردم به دادگرى برخیزند و آهن را فروفرستادیم که در آن نیرویى سخت است و سودهایى براى مردم دارد، [تا از آن بهره گیرند.] و تا خداوند معلوم دارد چه کسى او و پیامبرانش را در نهان یارى مى‌کند. خداوند، نیرومند و شکست‌ناپذیر است"
        },
        {
            "chapter": 57,
            "verse": 26,
            "text": "و همانا نوح و ابراهیم را فرستادیم و در نسل و خاندان آنان نبوّت و کتاب قرار دادیم. پس برخى از آنان هدایت یافتند؛ ولى بسیارى از آنان نافرمان و بدکارند"
        },
        {
            "chapter": 57,
            "verse": 27,
            "text": "سپس به دنبال آنان، پیامبران خود را پى­در­پى آوردیم و عیسى پسر مریم را در پى آنان آوردیم و به او اِنجیل دادیم و در دل کسانى که او را پیروى کردند، رأفت و رحمت قرار دادیم و [امّا] ترک دنیایى را که از پیش خود درآوردند، ما بر آنان مقرّر نکرده بودیم، مگر [آن که] برای کسب خشنودى خداوند [چنین کنند،] ولى آن­گونه که باید، حقّ آن را مراعات نکردند. پس به کسانى از آنان که ایمان آورده بودند، پاداش دادیم؛ ولى بسیارى از آنان نافرمان و بدکار بودند"
        },
        {
            "chapter": 57,
            "verse": 28,
            "text": "اى کسانى که ایمان آورده‌اید! از [نافرمانی] خدا پروا کنید و به پیامبرش ایمان آورید، تا از رحمت خود، دو بهره به شما عطا کند و براى شما نورى قرار دهد که با آن [در دنیا و آخرت]، راه بروید و شما را بیامرزد و خداوند بسیار آمرزنده و مهربان است"
        },
        {
            "chapter": 57,
            "verse": 29,
            "text": "تا اهل کتاب گمان نکنند که [مسلمانان،] راهى به فضل خدا ندارند، و بدانند که فضل [و عنایت، تنها] به دست خداست. آن را به هر کس بخواهد، مى‌دهد و خداوند داراى بخشش بزرگ است"
        }
    ]
}
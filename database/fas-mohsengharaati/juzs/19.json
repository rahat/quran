{
    "juzs": [
        {
            "chapter": 25,
            "verse": 21,
            "text": "و کسانى که به ملاقات ما امید ندارند، [و رستاخیز را نمى‌پذیرند،] گفتند: «چرا فرشتگان بر ما نازل نمى‌شوند؟ یا چرا پروردگارمان را نمى‌بینیم؟» به راستى خود را بزرگ شمردند و سرکشى بزرگى ورزیدند"
        },
        {
            "chapter": 25,
            "verse": 22,
            "text": "روزى که فرشتگان را مى‌بینند، آن روز براى گناهکاران مژده‌اى نیست، و [به فرشتگان] مى‌گویند: «ما را امان دهید و [عذاب را از ما] دور کنید!»"
        },
        {
            "chapter": 25,
            "verse": 23,
            "text": "ما به [حساب‌] هر کارى که کرده‌اند، مى‌پردازیم، و آن را غبارى پراکنده مى‌سازیم"
        },
        {
            "chapter": 25,
            "verse": 24,
            "text": "آن روز، اهل بهشت، جایگاهی خوش و آسایشگاهی نیکو دارند"
        },
        {
            "chapter": 25,
            "verse": 25,
            "text": "و روزى که آسمان با ابرها شکافته می‌شود، و فرشتگان با فرودی ویژه فرود آیند"
        },
        {
            "chapter": 25,
            "verse": 26,
            "text": "آن روز، فرمانروایىِ حقّ، از آن [خداى] رحمان است. و روزى است که بر کافران سخت و سنگین است"
        },
        {
            "chapter": 25,
            "verse": 27,
            "text": "و روزى که ستمکارِ [مشرک] دو دست خود را [از روى حسرت] به دندان مى‌گزد، و مى‌گوید: «اى کاش همراه با پیامبر راهى به سوى حق برمى‌گرفتم"
        },
        {
            "chapter": 25,
            "verse": 28,
            "text": "واى بر من! ای کاش آن [نابکار و فاسق] را به دوستى برنگزیده بودم"
        },
        {
            "chapter": 25,
            "verse": 29,
            "text": "[آن دوست] بعد از آن که حقّ به سراغ من آمد، مرا از یادآورى [آن] گمراه ساخت. و شیطان، هنگام امید، انسان را رها مى‌کند.»"
        },
        {
            "chapter": 25,
            "verse": 30,
            "text": "و پیامبر [در روز قیامت،] مى‌گوید: «پروردگارا! قوم من این قرآن را رها کردند.»"
        },
        {
            "chapter": 25,
            "verse": 31,
            "text": "و ما این‌گونه براى هر پیامبرى، دشمنى از گناهکاران قرار دادیم. و پروردگارت براى راهنمایى و یاری تو بس است"
        },
        {
            "chapter": 25,
            "verse": 32,
            "text": "و کسانى که کفر ورزیدند، گفتند: «چرا قرآن یک‌جا بر او نازل نشده است؟» [غافل از آن که ما] این‌گونه [قرآن را به تدریج فروفرستادیم،] تا دل تو را به آن استوار کنیم و آن را پى­درپى و به آرامى بر تو خواندیم"
        },
        {
            "chapter": 25,
            "verse": 33,
            "text": "و هیچ مَثَلى براى تو نمی‌آورند، مگر آن که پاسخِ به حقّ و بهترین بیان را براى تو می‌آوریم"
        },
        {
            "chapter": 25,
            "verse": 34,
            "text": "کسانى که به رو درافتاده، به سوى جهنّم محشور مى‌شوند، آنان بدترین جای را دارند، و گمراه‌ترینِ مردمند"
        },
        {
            "chapter": 25,
            "verse": 35,
            "text": "و همانا به موسى کتاب دادیم. و برادرش هارون را همراه او وزیر [و دستیارش] قرار دادیم"
        },
        {
            "chapter": 25,
            "verse": 36,
            "text": "پس به آن دو گفتیم: «به سوى قومى که آیات ما را تکذیب کردند، بروید.» آن‌گاه آنان را [به­ خاطر عِنادشان] به سختى قلع و قمع کردیم"
        },
        {
            "chapter": 25,
            "verse": 37,
            "text": "و قوم نوح را که پیامبران را تکذیب کردند، غرق نمودیم و آنان را براى مردم [تاریخ] عبرت قرار دادیم. و براى ستمکاران عذابى دردناک آماده کردیم"
        },
        {
            "chapter": 25,
            "verse": 38,
            "text": "و قوم عاد و ثمود، و اصحاب رَسّ، و نسل‌هاى فراوانِ میان آنان را [نابود کردیم]"
        },
        {
            "chapter": 25,
            "verse": 39,
            "text": "و براى هر یک [از آنها] نمونه‌هایى آوردیم، [و چون عبرت نگرفتند،] همه را به سختى نابود کردیم"
        },
        {
            "chapter": 25,
            "verse": 40,
            "text": "به­راستی [مشرکان مکه، هنگام مسافرت به شام] بر آبادى [قوم لوط] که بارانِ عذاب بر آن باریده، گذر کرده‌اند. پس آیا آنجا را ندیده‌اند؟ چرا! ولى [عبرت نگرفته‌اند، زیرا] آنان به رستاخیز، امید و ایمانى ندارند"
        },
        {
            "chapter": 25,
            "verse": 41,
            "text": "و هرگاه تو را ببینند، جز به مسخره‌ات نگیرند: «آیا این همان کسى است که خداوند او را پیامبر قرار داده است؟"
        },
        {
            "chapter": 25,
            "verse": 42,
            "text": "اگر ما بر پرستش بت‌ها ایستادگى نمى‌کردیم، نزدیک بود که [او،] ما را از خدایانمان منحرف کند.» آن‌گاه که عذاب را ببینند، خواهند دانست که چه کسى گمراه‌تر است"
        },
        {
            "chapter": 25,
            "verse": 43,
            "text": "آیا کسى که هواى نفس خود را معبود خود قرار داده است، دیده‌اى؟ آیا تو مى‌توانى کارساز او باشى؟"
        },
        {
            "chapter": 25,
            "verse": 44,
            "text": "آیا گمان مى‌کنى که بیشتر کافران مى‌شنوند، یا مى‌اندیشند؟ آنان همچون چهارپایانند، بلکه گمراه‌ترند"
        },
        {
            "chapter": 25,
            "verse": 45,
            "text": "آیا به [قدرت] پروردگارت نمى‌نگرى که چگونه سایه را گسترده است؟ و اگر مى‌خواست، آن را ساکن [و ثابت] قرار مى‌‌داد. سپس خورشید را براى آن راهنما و نمایانگرِ آن قرار دادیم"
        },
        {
            "chapter": 25,
            "verse": 46,
            "text": "سپس آن سایه را [با بلند شدن آفتاب‌،] به سوى خود جمع مى‌کنیم"
        },
        {
            "chapter": 25,
            "verse": 47,
            "text": "و او کسى است که شب را براى شما، پوشش، و خواب را، آرام‌بخش گردانید. و روز را زمان برخاستن [و تلاش] شما قرار داد"
        },
        {
            "chapter": 25,
            "verse": 48,
            "text": "و او کسی است که بادها را مژده‌اى پیشاپیش [باران] رحمتش فرستاد. و از آسمان، آبى پاکیزه و پاک‌کننده فروفرستادیم،"
        },
        {
            "chapter": 25,
            "verse": 49,
            "text": "تا با آن سرزمینی مرده را زنده گردانیم، و آن را به آفریده‌هاى خود از چهارپایان و مردمان بسیار بنوشانیم"
        },
        {
            "chapter": 25,
            "verse": 50,
            "text": "و بی‌گمان، ما آن [آیات] را در میانشان به صورت‌هاى گوناگون بیان کردیم، تا شاید به یاد [خدا] بیفتند. امّا بیشتر مردم جز ناسپاسى نخواستند"
        },
        {
            "chapter": 25,
            "verse": 51,
            "text": "و اگر مى‌خواستیم، در هر آبادى، [پیامبر، و] هشداردهنده‌اى برمى‌انگیختیم"
        },
        {
            "chapter": 25,
            "verse": 52,
            "text": "پس، از کافران پیروى مکن، و به [وسیله] آن [قرآن]، با آنان به جهادى بزرگ بپرداز"
        },
        {
            "chapter": 25,
            "verse": 53,
            "text": "و او خدایى است که دو دریا را به هم پیوست؛ این یکى شیرین و گوارا، و آن دیگرى شور و تلخ. و میان این دو حایلى قرار داد که همیشه از هم جدا باشند"
        },
        {
            "chapter": 25,
            "verse": 54,
            "text": "و او کسى است که انسان را از آب آفرید و او را [داراى پیوند] نسبى و سببی گردانید [و نسل او را از این دو راه گسترش داد]. و پروردگار تو همواره تواناست"
        },
        {
            "chapter": 25,
            "verse": 55,
            "text": "و آنان به جای خدا، چیزهایى را مى‌پرستند که نه سودشان مى‌دهد و نه زیانشان مى‌رساند. و کافران همواره در برابر پروردگارشان، پشتیبان یکدیگرند"
        },
        {
            "chapter": 25,
            "verse": 56,
            "text": "و تو را نفرستادیم، مگر [آنکه] مژده‌رسان و بیم‌دهنده [باشى]"
        },
        {
            "chapter": 25,
            "verse": 57,
            "text": "بگو: «من از شما هیچ مزدى در برابر رسالتم درخواست نمى‌کنم، مگر [این که] کسى بخواهد به سوى پروردگارش راهى در پیش گیرد. [این پاداش من است.]»"
        },
        {
            "chapter": 25,
            "verse": 58,
            "text": "و بر زنده‌اى که هرگز نمى‌میرد، توکّل کن! و به ستایش او تسبیح گوى! همین بس که او به گناهان بندگانش آگاهى دقیق دارد"
        },
        {
            "chapter": 25,
            "verse": 59,
            "text": "خدایى که آسمان‌ها و زمین، و آنچه را میان آنهاست، در شش روز [و دوران] آفرید. سپس بر عرش [قدرت و تدبیر جهان هستی] قرار گرفت. اوست [خداى] رحمان، پس درباره‌ی او از خبیر آگاه بپرس"
        },
        {
            "chapter": 25,
            "verse": 60,
            "text": "و چون به آنان گفته شود: «برای [خداى] رحمان سجده کنید!» می‌گویند: رحمان چیست؟ آیا به چیزى که تو فرمانمان مى‌دهى، سجده کنیم؟» [این دعوت] بر رمیدگى آنان مى‌افزاید"
        },
        {
            "chapter": 25,
            "verse": 61,
            "text": "مبارک است کسى که در آسمان بُرج‌هایى قرار داد [که منزلگاه‌هاى ستارگان است،] و در آن، خورشید و ماه تابانى نهاد"
        },
        {
            "chapter": 25,
            "verse": 62,
            "text": "و اوست که شب و روز را براى هر کس که بخواهد عبرت گیرد، یا بخواهد سپاسگزارى نماید، جانشین یکدیگر قرار داد"
        },
        {
            "chapter": 25,
            "verse": 63,
            "text": "و بندگان [خداى] رحمان کسانى هستند که بر زمین، بى‌تکبّر راه مى‌روند. و هرگاه نادانان، آنان را طرف خِطاب قرار دهند، [و سخنان نابخردانه گویند،] با نرمی پاسخ دهند"
        },
        {
            "chapter": 25,
            "verse": 64,
            "text": "و آنان براى پروردگارشان، در حال سجده و قیام، شب‌زنده‌دارى مى‌کنند"
        },
        {
            "chapter": 25,
            "verse": 65,
            "text": "و آنان مى‌گویند: «پروردگارا! عذاب جهنّم را از ما بازگردان که عذاب آن دامن‌گیر است"
        },
        {
            "chapter": 25,
            "verse": 66,
            "text": "به­درستى که دوزخ، جایگاه و منزلگاه بدى است!»"
        },
        {
            "chapter": 25,
            "verse": 67,
            "text": "و آنان که هرگاه انفاق کنند، نه از حد بگذرند، و نه تنگ گیرند و میان این دو، اعتدال دارند"
        },
        {
            "chapter": 25,
            "verse": 68,
            "text": "و [بندگان خدا] کسانى هستند که با خداوند، معبود دیگرى را نمى‌خوانند، و انسانى را که خداوند [خونش را] حرام کرده است، جز به حقّ نمى‌کشند، و زنا نمى‌کنند، و هر کس این [گناهان] را مرتکب شود، عقوبت گناهش را خواهد دید"
        },
        {
            "chapter": 25,
            "verse": 69,
            "text": "در روز قیامت عذاب او دوچندان مى‌شود. و همیشه به خوارى در آن خواهد ماند"
        },
        {
            "chapter": 25,
            "verse": 70,
            "text": "مگر کسانى که توبه کنند و ایمان آورند و کار شایسته کنند. پس اینانند که خداوند بدى‌هایشان را به نیکى تبدیل مى‌کند. و خداوند همواره آمرزنده و مهربان است"
        },
        {
            "chapter": 25,
            "verse": 71,
            "text": "و هر کس توبه کند و کار شایسته کند، در حقیقت به سوى خدا بازگشتى پسندیده دارد"
        },
        {
            "chapter": 25,
            "verse": 72,
            "text": "و [بندگان خدا] کسانى هستند که به دروغ گواهى نمى‌دهند و در مجلس [غِنا، و گفتار و کردار] باطل حاضر نمى‌شوند. و چون بر [گفتار] لغوى عبور کنند، کریمانه بگذرند"
        },
        {
            "chapter": 25,
            "verse": 73,
            "text": "و آنان کسانى هستند که چون آیات پروردگارشان به آنان گوشزد شود، کر و کور، [چشم و گوش بسته،] به سجده نمى‌افتند. [بلکه عمل آنان آگاهانه است]"
        },
        {
            "chapter": 25,
            "verse": 74,
            "text": "و کسانى که مى‌گویند: «پروردگارا! به ما از همسران و فرزندانمان آن ده که مایه روشنى چشمان باشد! و ما را پیشواى پرهیزکاران قرار ده!»"
        },
        {
            "chapter": 25,
            "verse": 75,
            "text": "به آنان به خاطر صبرشان، غرفه [‌هاى بهشتى] پاداش داده مى‌شود و در آنجا با تحیت و سلامی گرم روبرو خواهند شد"
        },
        {
            "chapter": 25,
            "verse": 76,
            "text": "در آنجا، جاوِدانه هستند. چه نیکو جایگاه و منزلگاهى است"
        },
        {
            "chapter": 25,
            "verse": 77,
            "text": "بگو: «اگر دعاى شما نباشد، پروردگار من براى شما ارزشى قائل نیست. شما حقّ را تکذیب کرده‌اید، و به زودى کیفر تکذیبتان، دامن شما را خواهد گرفت.»"
        },
        {
            "chapter": 26,
            "verse": 1,
            "text": "طا، سین، میم"
        },
        {
            "chapter": 26,
            "verse": 2,
            "text": "این است آیات کتاب روشنگر"
        },
        {
            "chapter": 26,
            "verse": 3,
            "text": "[اى پیامبر!] گویى مى‌خواهى به خاطر آن که مشرکان ایمان نمى‌آورند، [از شدت اندوه] خود را هلاک کنی"
        },
        {
            "chapter": 26,
            "verse": 4,
            "text": "اگر بخواهیم، معجزه‌اى از آسمان بر آنان فرود آوریم، تا در برابر آن، گردن‌هایشان خاضع گردد [و با اکراه ایمان آورند، امّا سنّت الهى چنین نیست]"
        },
        {
            "chapter": 26,
            "verse": 5,
            "text": "هیچ تذکر تازه‌اى از [سوی] خداوند مهربان برایشان نیامد، مگر آن که از آن روى‌گردان بودند"
        },
        {
            "chapter": 26,
            "verse": 6,
            "text": "پس آنان تکذیب کردند، و به زودى اخبار [کیفر] آنچه به مسخره مى‌گرفتند، به آنان خواهد رسید"
        },
        {
            "chapter": 26,
            "verse": 7,
            "text": "آیا به زمین نگاه نکردند که از هر گیاهى نیکو در آن بسیار رویانده‌ایم؟"
        },
        {
            "chapter": 26,
            "verse": 8,
            "text": "قطعاً در این [آفرینش نیکو]، عبرت و نشانه‌اى است؛ ولى بیشترشان مؤمن نبودند"
        },
        {
            "chapter": 26,
            "verse": 9,
            "text": "و همانا پروردگارت شکست­ناپذیر و مهربان است"
        },
        {
            "chapter": 26,
            "verse": 10,
            "text": "و [یاد کن] زمانى که پروردگارت موسى را ندا داد که: «به سوى قوم ستمکار برو"
        },
        {
            "chapter": 26,
            "verse": 11,
            "text": "قوم فرعون؛ آیا پروا نمى‌کنند؟»"
        },
        {
            "chapter": 26,
            "verse": 12,
            "text": "[موسى] گفت: «پروردگارا! مى‌ترسم دروغگویم بشمارند،"
        },
        {
            "chapter": 26,
            "verse": 13,
            "text": "و سینه‌ام [از این وظیفه سنگین] تنگی مى‌کند، و زبانم روان و گویا نیست. پس هارون را [نیز] رسالت بده [تا مرا یارى کند]"
        },
        {
            "chapter": 26,
            "verse": 14,
            "text": "و [به نظر] آنان بر [گردن] من جرمی است. مى‌ترسم مرا بکشند.»"
        },
        {
            "chapter": 26,
            "verse": 15,
            "text": "خداوند فرمود: چنین نیست! پس [تو و هارون] همراه با معجزات ما بروید، که ما با شما و شنونده [گفتگوهایتان] هستیم"
        },
        {
            "chapter": 26,
            "verse": 16,
            "text": "به سراغ فرعون بروید و بگویید: «ما فرستاده‌ى پروردگار جهانیانیم"
        },
        {
            "chapter": 26,
            "verse": 17,
            "text": "بنى‌اسرائیل را [آزاد کن و] همراه ما بفرست.»"
        },
        {
            "chapter": 26,
            "verse": 18,
            "text": "[فرعون] گفت: «[ای موسی!] آیا ما تو را در کودکى پرورش ندادیم؟ و سالیانى از عمرت را در نزدمان ماندى؟"
        },
        {
            "chapter": 26,
            "verse": 19,
            "text": "و با این حال،کارت را کردی، [و یکى از افراد ما را کشتى،] و تو [در برابر زحمات ما] از ناسپاسانى.»"
        },
        {
            "chapter": 26,
            "verse": 20,
            "text": "[موسى] گفت: «آن [کار] را زمانى کردم که بى‌خبر بودم! [و نمی‌دانستم با مشت من در دفاع از مظلوم، آن مرد قِبطى کشته مى‌شود]"
        },
        {
            "chapter": 26,
            "verse": 21,
            "text": "و چون از شما ترسیدم، از نزدتان گریختم. سپس پروردگارم به من حکمت بخشید، و مرا از پیامبران قرار داد"
        },
        {
            "chapter": 26,
            "verse": 22,
            "text": "و [آیا] این که بنى‌اسرائیل را بنده‌ى خود ساخته‌اى، نعمتى است که منّتش را بر من مى‌نهى؟»"
        },
        {
            "chapter": 26,
            "verse": 23,
            "text": "[فرعون] گفت: «پروردگار جهانیان چیست؟»"
        },
        {
            "chapter": 26,
            "verse": 24,
            "text": "[موسى] گفت: «پروردگار آسمان‌ها و زمین، و آنچه میان آنهاست، اگر باور دارید.»"
        },
        {
            "chapter": 26,
            "verse": 25,
            "text": "فرعون به اطرافیان خود گفت: «آیا نمى‌شنوید [چه مى‌گوید]؟»"
        },
        {
            "chapter": 26,
            "verse": 26,
            "text": "[بار دیگر موسى] گفت: «او پروردگار شما، و پروردگار نیاکان شماست.»"
        },
        {
            "chapter": 26,
            "verse": 27,
            "text": "[فرعون] گفت: «قطعاً پیامبرتان که به سوى شما فرستاده شده، سخت دیوانه است!»"
        },
        {
            "chapter": 26,
            "verse": 28,
            "text": "[موسى] گفت: «[او] پروردگار مشرق و مغرب است، و آنچه میان آن دو است. اگر بیندیشید.»"
        },
        {
            "chapter": 26,
            "verse": 29,
            "text": "[فرعون] گفت: «[اى موسى!] اگر معبودى جز من برگزینى، قطعاً تو را از زندانیان قرار خواهم داد.»"
        },
        {
            "chapter": 26,
            "verse": 30,
            "text": "[موسى] گفت: «[حتّى] اگر نشانه‌ى آشکارى برایت بیاورم؟»"
        },
        {
            "chapter": 26,
            "verse": 31,
            "text": "[فرعون] گفت: «اگر راست مى‌گویى، آن نشانه را بیاور!»"
        },
        {
            "chapter": 26,
            "verse": 32,
            "text": "پس [موسی] عصاى خود را افکند، ناگهان، اژدهایى آشکار شد"
        },
        {
            "chapter": 26,
            "verse": 33,
            "text": "و دست خود را [از گریبانش] بیرون آورد، ناگهان آن دست، براى تماشاگران سپید و درخشان نمایان شد"
        },
        {
            "chapter": 26,
            "verse": 34,
            "text": "[فرعون] به اشراف اطرافش گفت: «به­راستی این مرد، جادوگرى کاردان است"
        },
        {
            "chapter": 26,
            "verse": 35,
            "text": "او مى‌خواهد با جادویش، شما را از سرزمینتان آواره کند. پس چه نظر مى‌دهید؟»"
        },
        {
            "chapter": 26,
            "verse": 36,
            "text": "گفتند: «کار موسی و برادرش را به تأخیر انداز. و گروهى گردآورنده را به شهرها بفرست"
        },
        {
            "chapter": 26,
            "verse": 37,
            "text": "تا هر جادوگر ماهرى را نزد تو بیاورند.»"
        },
        {
            "chapter": 26,
            "verse": 38,
            "text": "پس جادوگران در موعدِ روزى معلوم، گردآورى شدند"
        },
        {
            "chapter": 26,
            "verse": 39,
            "text": "و به مردم گفته شد: «آیا شما نیز جمع مى‌شوید؟"
        },
        {
            "chapter": 26,
            "verse": 40,
            "text": "به این امید که اگر جادوگران پیروز شدند، از [آیینِ] آنان پیروى کنیم.»"
        },
        {
            "chapter": 26,
            "verse": 41,
            "text": "پس همین که جادوگران [نزد فرعون] آمدند، به او گفتند: «آیا اگر ما پیروز شویم، پاداشى داریم؟»"
        },
        {
            "chapter": 26,
            "verse": 42,
            "text": "[فرعون] گفت: «آرى! در این صورت [علاوه بر پاداش]، شما از مقرّبان [دربار] خواهید بود.»"
        },
        {
            "chapter": 26,
            "verse": 43,
            "text": "[روز موعود] موسى به آنان گفت: «بیفکنید آنچه را مى‌خواهید بیفکنید!»"
        },
        {
            "chapter": 26,
            "verse": 44,
            "text": "پس [جادوگران] ریسمان‌ها و چوب‌دست‌هاى خود را افکندند و گفتند: «به عزّت فرعون سوگند، که قطعاً ما پیروزیم.»"
        },
        {
            "chapter": 26,
            "verse": 45,
            "text": "سپس موسى عصایش را افکند. ناگهان هر چه را به نیرنگ ساخته بودند، بلعید"
        },
        {
            "chapter": 26,
            "verse": 46,
            "text": "آن‌گاه جادوگران بى‌اختیار به سجده درافتادند"
        },
        {
            "chapter": 26,
            "verse": 47,
            "text": "گفتند: «ما به پروردگار جهانیان ایمان آوردیم"
        },
        {
            "chapter": 26,
            "verse": 48,
            "text": "پروردگار موسى و هارون.»"
        },
        {
            "chapter": 26,
            "verse": 49,
            "text": "فرعون گفت: «آیا پیش از آنکه به شما اجازه دهم، به او ایمان آوردید؟! بى‌گمان او سردسته‌ی شماست که به شما جادو آموخته است. پس به زودى کیفر خود را خواهید دانست. حتماً دست‌ها و پاهاى شما را یکى از راست و یکى از چپ می‌برم، و همگىِ شما را به دار خواهم آویخت.»"
        },
        {
            "chapter": 26,
            "verse": 50,
            "text": "ساحران گفتند: «باکى نیست! ما به سوى پروردگار خود بازمى‌گردیم"
        },
        {
            "chapter": 26,
            "verse": 51,
            "text": "ما امید داریم که پروردگارمان خطاهاى ما را ببخشد، چرا که ما [در این قوم] نخستینِ مؤمنانیم.»"
        },
        {
            "chapter": 26,
            "verse": 52,
            "text": "و به موسى وحى کردیم که: «بندگان مرا شبانه کوچ ده، زیرا شما تعقیب خواهید شد.»"
        },
        {
            "chapter": 26,
            "verse": 53,
            "text": "پس فرعون [آگاه شد و] گردآورندگان [سپاه] را به شهرها فرستاد"
        },
        {
            "chapter": 26,
            "verse": 54,
            "text": "«اینها گروهى اندکند"
        },
        {
            "chapter": 26,
            "verse": 55,
            "text": "که ما را به خشم آورده­اند"
        },
        {
            "chapter": 26,
            "verse": 56,
            "text": "ما همگى آماده‌ى دفاع هستیم.»"
        },
        {
            "chapter": 26,
            "verse": 57,
            "text": "پس آنان را [به گمان تعقیب بنى‌اسرائیل]، از باغ‌ها و چشمه‌ها بیرون کردیم،"
        },
        {
            "chapter": 26,
            "verse": 58,
            "text": "و [نیز از] گنج‌ها، و جایگاه نیکو"
        },
        {
            "chapter": 26,
            "verse": 59,
            "text": "چنین بود که بنى‌اسرائیل را وارث آنها قرار دهیم"
        },
        {
            "chapter": 26,
            "verse": 60,
            "text": "پس هنگام طلوع خورشید، [سپاهیان فرعون] به تعقیب آنان برخاستند"
        },
        {
            "chapter": 26,
            "verse": 61,
            "text": "پس زمانى كه دو گروه، یکدیگر را دیدند، یاران موسى گفتند: «آنان به ما دست خواهند یافت.»"
        },
        {
            "chapter": 26,
            "verse": 62,
            "text": "[موسى] گفت: «چنین نیست! قطعاً پروردگارم با من است و مرا هدایت خواهد كرد.»"
        },
        {
            "chapter": 26,
            "verse": 63,
            "text": "پس به موسى وحى كردیم كه: «عصایت را به دریا بزن!» پس [دریا] شكافت، و هر پاره‌اى چون كوهى بزرگ شد. [و جاده‌اى خشک براى آنها پدیدار گشت]"
        },
        {
            "chapter": 26,
            "verse": 64,
            "text": "آن‌گاه گروه دیگر را [که لشكر فرعون بود،] به آنجا نزدیک كردیم"
        },
        {
            "chapter": 26,
            "verse": 65,
            "text": "و موسى و هر كه را با او بود، همگى را [از دریا عبور دادیم و] رهایی بخشیدیم"
        },
        {
            "chapter": 26,
            "verse": 66,
            "text": "سپس گروه دیگر را غرق ساختیم"
        },
        {
            "chapter": 26,
            "verse": 67,
            "text": "البتّه در این ماجرا، نشانه‌ی روشنى است. و بیشترشان مؤمن نبودند"
        },
        {
            "chapter": 26,
            "verse": 68,
            "text": "و همانا پروردگارت شكست­ناپذیر و مهربان است"
        },
        {
            "chapter": 26,
            "verse": 69,
            "text": "[اى پیامبر!] سرگذشت ابراهیم را بر مردم بخوان"
        },
        {
            "chapter": 26,
            "verse": 70,
            "text": "آن‌گاه كه به پدرش و قومش گفت: «شما چه مى‌پرستید؟»"
        },
        {
            "chapter": 26,
            "verse": 71,
            "text": "گفتند: «بت‌هایى را مى‌پرستیم و در كنارشان به پرستش ماندگاریم.»"
        },
        {
            "chapter": 26,
            "verse": 72,
            "text": "[ابراهیم] گفت: «آیا هرگاه آنها را مى‌خوانید، سخن شما رامى‌شنوند؟"
        },
        {
            "chapter": 26,
            "verse": 73,
            "text": "یا به شما سود و زیانى مى‌رسانند؟»"
        },
        {
            "chapter": 26,
            "verse": 74,
            "text": "گفتند: «[نه!] بلكه پدرانمان را یافته‌ایم كه این‌گونه [پرستش] مى‌كردند!»"
        },
        {
            "chapter": 26,
            "verse": 75,
            "text": "[ابراهیم] گفت: «آیا نظر كرده‌اید در آنچه مى‌پرستید؟"
        },
        {
            "chapter": 26,
            "verse": 76,
            "text": "شما و پدران پیشین شما؟"
        },
        {
            "chapter": 26,
            "verse": 77,
            "text": "البتّه این بت‌ها دشمن منند، [چون مرا گرفتار عذاب خواهند كرد،] مگر پروردگار جهانیان [كه پرستیدنش مایه‌ی سعادت است]"
        },
        {
            "chapter": 26,
            "verse": 78,
            "text": "همان كه مرا آفرید، پس او راهنماییم مى‌كند"
        },
        {
            "chapter": 26,
            "verse": 79,
            "text": "او كه به من مى‌خورانَد و مى‌نوشانَد"
        },
        {
            "chapter": 26,
            "verse": 80,
            "text": "و هرگاه بیمار شوم، او مرا شفا مى‌بخشد"
        },
        {
            "chapter": 26,
            "verse": 81,
            "text": "و او كسى است كه مرا مى‌میراند، سپس زنده‌ام مى‌كند"
        },
        {
            "chapter": 26,
            "verse": 82,
            "text": "و او كسى است كه امید دارم روز جزا، خطاهای مرا ببخشد"
        },
        {
            "chapter": 26,
            "verse": 83,
            "text": "پروردگارا! به من حكمت مرحمت فرما! و مرا به صالحان ملحق كن"
        },
        {
            "chapter": 26,
            "verse": 84,
            "text": "و براى من در میان آیندگان، نام نیکو، بر جاى بگذار"
        },
        {
            "chapter": 26,
            "verse": 85,
            "text": "و مرا از وارثان بهشت پر نعمت قرار ده"
        },
        {
            "chapter": 26,
            "verse": 86,
            "text": "و از پدرم، درگذر، که او از گمراهان است"
        },
        {
            "chapter": 26,
            "verse": 87,
            "text": "و مرا روزى که همه برانگیخته مى‌شوند، خوار مگردان"
        },
        {
            "chapter": 26,
            "verse": 88,
            "text": "روزى که مال و فرزندان سودى ندارند،"
        },
        {
            "chapter": 26,
            "verse": 89,
            "text": "مگر کسى که با روح و قلب پاک، به سوى خدا آید.»"
        },
        {
            "chapter": 26,
            "verse": 90,
            "text": "و [آن روز،] بهشت براى پرهیزکاران نزدیک گردد"
        },
        {
            "chapter": 26,
            "verse": 91,
            "text": "و آتشِ برافروخته براى گمراهان آشکار شود"
        },
        {
            "chapter": 26,
            "verse": 92,
            "text": "و به آنان گفته شود: «کجاست آنچه مى‌پرستیدید،"
        },
        {
            "chapter": 26,
            "verse": 93,
            "text": "به جاى خدا؟ آیا یاریتان مى‌کنند؟ یا می‌توانند از خود دفاع کنند؟»"
        },
        {
            "chapter": 26,
            "verse": 94,
            "text": "پس همه‌ى معبودان و عابدان گمراه، به دوزخ سرنگون شوند"
        },
        {
            "chapter": 26,
            "verse": 95,
            "text": "و لشکریان ابلیس نیز همگى [به دوزخ افکنده شوند]"
        },
        {
            "chapter": 26,
            "verse": 96,
            "text": "و آنان در دوزخ در حالى که با هم مشاجره مى‌کنند، مى‌گویند"
        },
        {
            "chapter": 26,
            "verse": 97,
            "text": "«به خدا سوگند که ما در گمراهى آشکارى بودیم"
        },
        {
            "chapter": 26,
            "verse": 98,
            "text": "چون شما [بت‌ها و معبودها] را با پروردگار جهانیان برابر مى‌دانستیم"
        },
        {
            "chapter": 26,
            "verse": 99,
            "text": "و جز تبهکاران، ما را گمراه نکردند"
        },
        {
            "chapter": 26,
            "verse": 100,
            "text": "در نتیجه [امروز] شَفاعت‌گرانى نداریم،"
        },
        {
            "chapter": 26,
            "verse": 101,
            "text": "و حتّى یک دوست صمیمى نداریم"
        },
        {
            "chapter": 26,
            "verse": 102,
            "text": "پس اگر براى ما بازگشتى [به دنیا] بود، از مؤمنان مى‌شدیم.»"
        },
        {
            "chapter": 26,
            "verse": 103,
            "text": "به­راستی که در این [سرگذشت] درس عبرت و نشانه‌اى است، و بیشترشان مؤمن نبودند"
        },
        {
            "chapter": 26,
            "verse": 104,
            "text": "و همانا پروردگارت شکست­ناپذیر و مهربان است"
        },
        {
            "chapter": 26,
            "verse": 105,
            "text": "قوم نوح پیامبران را تکذیب کردند"
        },
        {
            "chapter": 26,
            "verse": 106,
            "text": "زمانى که برادرشان نوح به آنان گفت: «آیا پروا نمى‌کنید؟"
        },
        {
            "chapter": 26,
            "verse": 107,
            "text": "من براى شما پیامبرى امین هستم"
        },
        {
            "chapter": 26,
            "verse": 108,
            "text": "پس، از خداوند پروا، و از من اطاعت کنید"
        },
        {
            "chapter": 26,
            "verse": 109,
            "text": "و من براى این [رسالت]، هیچ مزدى از شما درخواست نمى‌کنم، پاداش من تنها بر پروردگار جهانیان است"
        },
        {
            "chapter": 26,
            "verse": 110,
            "text": "پس، از خداوند پروا و از من اطاعت کنید.»"
        },
        {
            "chapter": 26,
            "verse": 111,
            "text": "آنان گفتند: «آیا ما به تو ایمان بیاوریم، در حالى که فرومایگان از تو پیروى کرده‌اند؟»"
        },
        {
            "chapter": 26,
            "verse": 112,
            "text": "[نوح] گفت: من به عملكَرد گذشته‌ی آنان، آگاهى ندارم"
        },
        {
            "chapter": 26,
            "verse": 113,
            "text": "حساب آنان تنها با پروردگار من است، اگر شما بفهمید"
        },
        {
            "chapter": 26,
            "verse": 114,
            "text": "و من مؤمنان را از خود نمى‌رانم"
        },
        {
            "chapter": 26,
            "verse": 115,
            "text": "من تنها هشداردهنده‌اى روشنگرم!»"
        },
        {
            "chapter": 26,
            "verse": 116,
            "text": "گفتند: «اى نوح! اگر دست برندارى، قطعاً سنگسار خواهى شد.»"
        },
        {
            "chapter": 26,
            "verse": 117,
            "text": "[نوح] گفت: «پروردگارا! همانا قوم من، مرا تكذیب كردند"
        },
        {
            "chapter": 26,
            "verse": 118,
            "text": "پس میان من و آنان راه روشنى بگشا! و مرا و هر كس را كه با من است، [از شرّ كافران] نجات بده!»"
        },
        {
            "chapter": 26,
            "verse": 119,
            "text": "پس ما نوح و هر كس را كه در آن كشتىِ گران‌بار، با او بود، نجات دادیم"
        },
        {
            "chapter": 26,
            "verse": 120,
            "text": "سپس باقی‌ماندگان را غرق كردیم"
        },
        {
            "chapter": 26,
            "verse": 121,
            "text": "البتّه در این [ماجرا]، نشانه‌ى بزرگى است؛ و [قوم نوح] بیشترشان مؤمن نبودند"
        },
        {
            "chapter": 26,
            "verse": 122,
            "text": "و همانا پروردگارت شكست­ناپذیر و مهربان است"
        },
        {
            "chapter": 26,
            "verse": 123,
            "text": "قوم عاد [نیز] پیامبران را تكذیب كردند"
        },
        {
            "chapter": 26,
            "verse": 124,
            "text": "آن‌گاه كه برادرشان هود، به آنان گفت: «آیا پروا نمى‌كنید؟"
        },
        {
            "chapter": 26,
            "verse": 125,
            "text": "من براى شما پیامبرى امین هستم"
        },
        {
            "chapter": 26,
            "verse": 126,
            "text": "پس، از خداوند پروا و از من اطاعت كنید"
        },
        {
            "chapter": 26,
            "verse": 127,
            "text": "و من براى این [رسالت]، هیچ مزدى از شما درخواست نمى‌كنم، پاداش من تنها بر پروردگار جهانیان است"
        },
        {
            "chapter": 26,
            "verse": 128,
            "text": "آیا از سر هوا و هوس، بر هر بلندى، برجى برافراشته مى‌سازید؟"
        },
        {
            "chapter": 26,
            "verse": 129,
            "text": "و كاخ‌هاى استوار مى‌گیرید، به امید آنكه جاوِدانه بمانید؟"
        },
        {
            "chapter": 26,
            "verse": 130,
            "text": "و هرگاه كسى را كیفر مى‌دهید، همچون زورگویان كیفر مى‌دهید؟"
        },
        {
            "chapter": 26,
            "verse": 131,
            "text": "پس، از خداوند پروا و از من اطاعت كنید"
        },
        {
            "chapter": 26,
            "verse": 132,
            "text": "و از كسى كه شما را به وسیله آنچه مى‌دانید، یاورى كرد، پروا كنید"
        },
        {
            "chapter": 26,
            "verse": 133,
            "text": "[خداوند] با چارپایان و فرزندان، به شما یارى داده است،"
        },
        {
            "chapter": 26,
            "verse": 134,
            "text": "و [با] باغ‌ها و چشمه‌ساران"
        },
        {
            "chapter": 26,
            "verse": 135,
            "text": "من از عذاب روزى بزرگ بر شما بیمناكم.»"
        },
        {
            "chapter": 26,
            "verse": 136,
            "text": "[قوم عاد] گفتند: «براى ما یكسان است كه ما را اندرز دهى، یا اندرز ندهى"
        },
        {
            "chapter": 26,
            "verse": 137,
            "text": "این، جز شیوه‌ی پیشینیان نیست"
        },
        {
            "chapter": 26,
            "verse": 138,
            "text": "و ما عذاب نخواهیم شد.»"
        },
        {
            "chapter": 26,
            "verse": 139,
            "text": "پس هود را تکذیب کردند. آن‌گاه ما آنان را نابود کردیم. البتّه در این [داستان]، بى‌شک نشانه‌ى بزرگى است، و [قوم عاد،] بیشترشان مؤمن نبودند"
        },
        {
            "chapter": 26,
            "verse": 140,
            "text": "و همانا پروردگارت شکست­ناپذیر و مهربان است"
        },
        {
            "chapter": 26,
            "verse": 141,
            "text": "قوم ثمود [نیز] پیامبران را تکذیب کردند"
        },
        {
            "chapter": 26,
            "verse": 142,
            "text": "آن‌گاه که برادرشان صالح به آنان گفت: «آیا پروا نمى‌کنید؟"
        },
        {
            "chapter": 26,
            "verse": 143,
            "text": "من براى شما پیامبرى امین هستم"
        },
        {
            "chapter": 26,
            "verse": 144,
            "text": "پس، از خداوند پروا و از من اطاعت کنید"
        },
        {
            "chapter": 26,
            "verse": 145,
            "text": "و من براى این [رسالت]، هیچ مزدى از شما درخواست نمى‌کنم، پاداش من تنها بر پروردگار جهانیان است"
        },
        {
            "chapter": 26,
            "verse": 146,
            "text": "آیا [مى‌پندارید] در آنچه در این دنیا دارید، با ایمِنی، رها خواهید شد؟"
        },
        {
            "chapter": 26,
            "verse": 147,
            "text": "در باغ‌ها و چشمه‌ها؟"
        },
        {
            "chapter": 26,
            "verse": 148,
            "text": "و کشت‌زارها و نخل‌هایى که شکوفه‌اش لطیف و [شاخه‌هایش] بر هم نشسته است"
        },
        {
            "chapter": 26,
            "verse": 149,
            "text": "و شما از کوه‌ها، خانه‌هایى براى خوشگذرانى مى‌تراشید"
        },
        {
            "chapter": 26,
            "verse": 150,
            "text": "پس، از خداوند پروا و از من اطاعت کنید"
        },
        {
            "chapter": 26,
            "verse": 151,
            "text": "و از فرمان اسرافکاران پیروى نکنید،"
        },
        {
            "chapter": 26,
            "verse": 152,
            "text": "آنان که در زمین فساد مى‌کنند و اهل اصلاح نیستند.»"
        },
        {
            "chapter": 26,
            "verse": 153,
            "text": "[قوم ثمود، به صالح] گفتند: «بی‌تردید تو جادو شده‌ای"
        },
        {
            "chapter": 26,
            "verse": 154,
            "text": "تو نیز بشرى همچون مایى. اگر راست مى‌گویى، نشانه [و معجزه]اى بیاور!»"
        },
        {
            "chapter": 26,
            "verse": 155,
            "text": "[پس ماده شترى از دل کوه بیرون آمد. صالح] گفت: «این ماده شترى است! سهمى از آب [چشمه‌]، برای اوست. و براى شما روز دیگرى معین شده است"
        },
        {
            "chapter": 26,
            "verse": 156,
            "text": "و به آن آسیبى نرسانید که عذاب روز سهمگین، شما را فرامى‌گیرد.»"
        },
        {
            "chapter": 26,
            "verse": 157,
            "text": "پس ناقه را پِى کردند [و آن را کشتند]، سپس [از کرده‌ى خود] پشیمان شدند"
        },
        {
            "chapter": 26,
            "verse": 158,
            "text": "پس آنان را عذاب فراگرفت. همانا در این [ماجرا] نشانه و درس عبرتى است. و [قوم ثمود،] بیشترشان مؤمن نبودند"
        },
        {
            "chapter": 26,
            "verse": 159,
            "text": "و همانا پروردگارت شکست­ناپذیر و مهربان است"
        },
        {
            "chapter": 26,
            "verse": 160,
            "text": "قوم لوط [نیز] پیامبران را تکذیب کردند"
        },
        {
            "chapter": 26,
            "verse": 161,
            "text": "هنگامی که برادرشان لوط، به آنان گفت: «آیا پروا نمى‌کنید؟"
        },
        {
            "chapter": 26,
            "verse": 162,
            "text": "من براى شما پیامبرى امین هستم"
        },
        {
            "chapter": 26,
            "verse": 163,
            "text": "پس، از خداوند پروا و از من اطاعت کنید"
        },
        {
            "chapter": 26,
            "verse": 164,
            "text": "و من براى این [رسالت]، هیچ مزدى از شما درخواست نمى‌کنم، پاداش من تنها بر پروردگار جهانیان است"
        },
        {
            "chapter": 26,
            "verse": 165,
            "text": "آیا از میان مردم جهان، شما به سراغ مردها مى‌روید [و با آنان آمیزش می‌کنید]؟"
        },
        {
            "chapter": 26,
            "verse": 166,
            "text": "و همسرانتان را که پروردگارتان براى شما آفریده، رها مى‌کنید؟ بلکه شما مردمى تجاوزکارید.»"
        },
        {
            "chapter": 26,
            "verse": 167,
            "text": "[قوم بدکار] گفتند: «اى لوط! اگر [از حرف‌هایت] دست برندارى، قطعاً بیرون رانده مى‌شوى.»"
        },
        {
            "chapter": 26,
            "verse": 168,
            "text": "[لوط] گفت: «من دشمن سرسخت کردار شما هستم"
        },
        {
            "chapter": 26,
            "verse": 169,
            "text": "پروردگارا! من و کسان مرا از [شرّ] آنچه مى‌کنند، رهایى بخش!»"
        },
        {
            "chapter": 26,
            "verse": 170,
            "text": "پس او و تمام خاندانش را نجات دادیم،"
        },
        {
            "chapter": 26,
            "verse": 171,
            "text": "مگر پیرزنى که [زن لوط بود و] در میان بازماندگان، [اهل عذاب] بود"
        },
        {
            "chapter": 26,
            "verse": 172,
            "text": "سپس، دیگران را ریشه‌کن کردیم"
        },
        {
            "chapter": 26,
            "verse": 173,
            "text": "و بر سر آنان بارانى [از سنگ] فروفرستادیم. پس چه بد است باران هشدار داده‌شدگان"
        },
        {
            "chapter": 26,
            "verse": 174,
            "text": "البتّه در این [ماجرا] نشانه‌اى [از قدرت الهى] است. و [قوم لوط،] بیشترشان مؤمن نبودند"
        },
        {
            "chapter": 26,
            "verse": 175,
            "text": "و همانا پروردگارت شکست­ناپذیر و مهربان است"
        },
        {
            "chapter": 26,
            "verse": 176,
            "text": "مردم اَیکه [نیز] پیامبران را تکذیب کردند"
        },
        {
            "chapter": 26,
            "verse": 177,
            "text": "زمانى که شعیب به آنان گفت: «آیا پروا نمی­کنید؟"
        },
        {
            "chapter": 26,
            "verse": 178,
            "text": "من براى شما پیامبرى امین هستم"
        },
        {
            "chapter": 26,
            "verse": 179,
            "text": "پس، از خداوند پروا و از من اطاعت کنید"
        },
        {
            "chapter": 26,
            "verse": 180,
            "text": "و من براى این [رسالت]، هیچ مزدى از شما درخواست نمى‌کنم، پاداش من تنها بر پروردگار جهانیان است"
        },
        {
            "chapter": 26,
            "verse": 181,
            "text": "حقّ پیمانه را ادا کنید. و از کم‌فروشان نباشید"
        },
        {
            "chapter": 26,
            "verse": 182,
            "text": "و با ترازوىِ درست بسنجید"
        },
        {
            "chapter": 26,
            "verse": 183,
            "text": "و از اجناس مردم، نکاهید. و در زمین به فساد و تبهکارى نکوشید"
        },
        {
            "chapter": 26,
            "verse": 184,
            "text": "و از خدایى که شما و اقوام پیشین را آفریده، پروا کنید.»"
        },
        {
            "chapter": 26,
            "verse": 185,
            "text": "[مردم] گفتند: «بی‌تردید تو جادو شده‌ای"
        },
        {
            "chapter": 26,
            "verse": 186,
            "text": "تو نیز بشرى همچون مایى. و ما تو را از دروغگویان مى‌پنداریم"
        },
        {
            "chapter": 26,
            "verse": 187,
            "text": "پس اگر تو از راستگویانى، پاره‌هایى از آسمان را بر سر ما بیفکن!»"
        },
        {
            "chapter": 26,
            "verse": 188,
            "text": "[شعیب] گفت: «پروردگار من به آنچه مى‌کنید، آگاه‌تر است.»"
        },
        {
            "chapter": 26,
            "verse": 189,
            "text": "پس شعیب را تکذیب کردند. و عذابِ روزِ سایبان آنان را فراگرفت. [سایبانى از ابر سیاه و صاعقه‌خیز که بر سر آنها آتش می‌بارید،] آن، عذابِ روز بزرگ و هولناکى بود"
        },
        {
            "chapter": 26,
            "verse": 190,
            "text": "بى‌شک در این [ماجرا] نشانه‌اى [از قدرت الهى] است، و [قوم شعیب] بیشترشان مؤمن نبودند"
        },
        {
            "chapter": 26,
            "verse": 191,
            "text": "و همانا پروردگارت شکست­ناپذیر و مهربان است"
        },
        {
            "chapter": 26,
            "verse": 192,
            "text": "و البتّه این [قرآن] فرستاده پروردگار جهانیان است"
        },
        {
            "chapter": 26,
            "verse": 193,
            "text": "[که جبرئیل] فرشته‌ى امین الهى آن را فرود آورده است،"
        },
        {
            "chapter": 26,
            "verse": 194,
            "text": "بر دل تو، تا از هشداردهندگان باشى"
        },
        {
            "chapter": 26,
            "verse": 195,
            "text": "[این قرآن] به زبان عربى روشن [و گویا نازل شده،]"
        },
        {
            "chapter": 26,
            "verse": 196,
            "text": "و [خبر] آن در کتاب‌هاى [آسمانى] پیشین آمده است"
        },
        {
            "chapter": 26,
            "verse": 197,
            "text": "آیا این که دانشمندان بنى‌اسرائیل از آن اطلاع دارند، براى مشرکان نشانه‌اى نیست؟"
        },
        {
            "chapter": 26,
            "verse": 198,
            "text": "اگر ما قرآن را بر بعضى غیرعرب‌ها نازل مى‌کردیم"
        },
        {
            "chapter": 26,
            "verse": 199,
            "text": "پس او، آن را برایشان مى‌خواند، به آن ایمان نمى‌آوردند"
        },
        {
            "chapter": 26,
            "verse": 200,
            "text": "ما این‌گونه قرآن را [با بیانى رسا و روشن] در دل‌هاى گناهکاران عبور دادیم،"
        },
        {
            "chapter": 26,
            "verse": 201,
            "text": "[ولى آنان] ایمان نمى‌آورند، مگر آنکه عذاب دردناک را مشاهده کنند"
        },
        {
            "chapter": 26,
            "verse": 202,
            "text": "که ناگهان و در حالى که آگاه نباشند، به سراغشان آید"
        },
        {
            "chapter": 26,
            "verse": 203,
            "text": "پس می‌گویند: «آیا به ما مهلتى داده خواهد شد؟»"
        },
        {
            "chapter": 26,
            "verse": 204,
            "text": "آیا عذاب ما را به شتاب مى‌جویند؟"
        },
        {
            "chapter": 26,
            "verse": 205,
            "text": "آیا دیدى که اگر سال‌ها هم آنان را [از نعمت‌هاى خود] برخوردار کنیم،"
        },
        {
            "chapter": 26,
            "verse": 206,
            "text": "آن‌گاه عذاب موعود، به آنها خواهد رسید"
        },
        {
            "chapter": 26,
            "verse": 207,
            "text": "آنچه از آن برخوردار بودند، در دفع عذاب به کارشان نیاید"
        },
        {
            "chapter": 26,
            "verse": 208,
            "text": "و ما [مردم] هیچ دیارى را نابود نکردیم، مگر آن که بیم‌دهندگانى داشتند"
        },
        {
            "chapter": 26,
            "verse": 209,
            "text": "تا مایه‌ى پند و عبرت باشد، و ما هرگز ستمکار نبوده‌ایم [که بدون هشدار مجازات کنیم]"
        },
        {
            "chapter": 26,
            "verse": 210,
            "text": "و قرآن را شیطان‌ها و جنیان فرونفرستاده‌اند"
        },
        {
            "chapter": 26,
            "verse": 211,
            "text": "و [نزول قرآن‌] سزاوار آنان نیست. و توان این کار را نیز ندارند"
        },
        {
            "chapter": 26,
            "verse": 212,
            "text": "بى‌شک آنها از شنیدن [اخبار آسمانى] برکنارند"
        },
        {
            "chapter": 26,
            "verse": 213,
            "text": "پس [اى پیامبر!] با خدا معبود دیگرى را نخوان، که از عذاب‌شدگان خواهى بود"
        },
        {
            "chapter": 26,
            "verse": 214,
            "text": "و خویشان نزدیکت را هشدار ده"
        },
        {
            "chapter": 26,
            "verse": 215,
            "text": "و براى مؤمنانى که از تو پیروى کرده‌اند، بال [فروتنی] خود را بگستر"
        },
        {
            "chapter": 26,
            "verse": 216,
            "text": "پس اگر [خویشان نزدیکت،] سرپیچى کردند، بگو: «من قطعاً از آنچه انجام مى‌دهید، بیزارم!»"
        },
        {
            "chapter": 26,
            "verse": 217,
            "text": "و بر [خداى] شکست­ناپذیر و مهربان توکل کن"
        },
        {
            "chapter": 26,
            "verse": 218,
            "text": "خدایى که چون [به نماز] برمى‌خیزى، تو را مى‌بیند"
        },
        {
            "chapter": 26,
            "verse": 219,
            "text": "و گردش و حرکت تو را در میان سجده‌کنندگان [نیز مى‌بیند]"
        },
        {
            "chapter": 26,
            "verse": 220,
            "text": "زیرا که اوست شنوا و دانا"
        },
        {
            "chapter": 26,
            "verse": 221,
            "text": "آیا به شما خبر دهم که شیطان‌ها بر چه کسى فرود مى‌آیند؟"
        },
        {
            "chapter": 26,
            "verse": 222,
            "text": "بر هر دروغ‌ساز گنه‌پیشه‌اى فرود مى‌آیند"
        },
        {
            "chapter": 26,
            "verse": 223,
            "text": "[این افراد،] به سخنان شیطان‌ها گوش فرامى‌دهند، و بیشترشان دروغگویند"
        },
        {
            "chapter": 26,
            "verse": 224,
            "text": "[پیامبر خدا شاعر نیست؛ زیرا] از شاعران، گمراهان پیروی می‌کنند"
        },
        {
            "chapter": 26,
            "verse": 225,
            "text": "آیا ندیدی که آنان در هر وادی [خیالی‌] سرگشته‌اند؟"
        },
        {
            "chapter": 26,
            "verse": 226,
            "text": "و مطالبی می‌گویند که [خود] به آن عمل نمی‌کنند؟"
        },
        {
            "chapter": 26,
            "verse": 227,
            "text": "مگر آن شاعرانى که ایمان آوردند و کارهاى شایسته کرده‌اند و خدا را بسیار یاد کردند، و پس از آن که مورد ستم قرار گرفتند، [با شعرهاى توحیدى،] به دفاع از خویش [و مؤمنان] برخاستند. و کسانى که ستم کرده‌اند، به زودى خواهند دانست که به کدام بازگشت‌گاه بازخواهند گشت"
        },
        {
            "chapter": 27,
            "verse": 1,
            "text": "طا، سین. آن است آیات قرآن و کتاب روشنگر"
        },
        {
            "chapter": 27,
            "verse": 2,
            "text": "که [وسیله‌ى] هدایت و بشارت براى اهل ایمان است"
        },
        {
            "chapter": 27,
            "verse": 3,
            "text": "کسانى که نماز برپامى‌دارند و زکات مى‌پردازند، و تنها ایشانند که به آخرت یقین دارند"
        },
        {
            "chapter": 27,
            "verse": 4,
            "text": "کسانى که به آخرت ایمان ندارند، کارهاى [زشت]شان را براى آنان زیبا جلوه مى‌دهیم تا [همچنان] سرگشته باشند"
        },
        {
            "chapter": 27,
            "verse": 5,
            "text": "آنان کسانى هستند که عذاب بد [و دردناک] خواهد داشت. و آنان در قیامت زیانکارترینِ افرادند"
        },
        {
            "chapter": 27,
            "verse": 6,
            "text": "به یقین که تو قرآن را از سوى حکیمى دانا دریافت مى‌کنى"
        },
        {
            "chapter": 27,
            "verse": 7,
            "text": "[یاد کن] هنگامی که موسى به خانواده‌ى خود گفت: «من آتشى دیدم، به زودى براى شما خبرى از آن خواهم آورد، یا شعله‌ى آتشى براى شما مى‌آورم، باشد که خود را گرم کنید.»"
        },
        {
            "chapter": 27,
            "verse": 8,
            "text": "پس همین که نزد آن آمد، ندا داده شد که: «آن که در آتش است و آن که اطراف آن است، پر برکت باد. و منزّه است خداوندى که پروردگار جهانیان است"
        },
        {
            "chapter": 27,
            "verse": 9,
            "text": "اى موسى! این منم! خداى عزیز حکیم"
        },
        {
            "chapter": 27,
            "verse": 10,
            "text": "و عصایت را بیفکن!» پس همین که آن را دید چنان جست­وخیز مى‌کند، که گویا مارى کوچک است، پشت‌کنان فرار کرد و به عقب برنگشت. [گفتیم:] «اى موسى! نترس! که فرستادگان در آستان من نمى‌ترسند،"
        },
        {
            "chapter": 27,
            "verse": 11,
            "text": "مگر کسى که ستم کند؛ سپس بعد از بدى، کار خوبى را جایگزین نماید. همانا که من بخشنده‌ى مهربانم"
        },
        {
            "chapter": 27,
            "verse": 12,
            "text": "و دستت را در گریبانت کن؛ تا بدون هیچ عیبى، سپید و درخشان بیرون آید، [این معجزه] در زمره‌ى معجزات نُه‌گانه است [که تو با آنها] به سوى فرعون و قومش [فرستاده مى‌شوى] که آنان قومى فاسق­اند.»"
        },
        {
            "chapter": 27,
            "verse": 13,
            "text": "پس چون آیات و معجزات روشنگر ما به سویشان آمد، گفتند: «این جادویى است آشکار!»"
        },
        {
            "chapter": 27,
            "verse": 14,
            "text": "و با آن که در دل به آن یقین داشتند، از روى ستم و برترى‌جویى، انکارش کردند. پس بنگر که فرجام تبهکاران چگونه است؟"
        },
        {
            "chapter": 27,
            "verse": 15,
            "text": "و به راستى به داود و سلیمان، دانشى [ویژه] عطا کردیم، و آن دو گفتند: «ستایش، مخصوص خداوندى است که ما را بر بسیارى از بندگان مؤمنش برترى بخشید.»"
        },
        {
            "chapter": 27,
            "verse": 16,
            "text": "و سلیمان، وارث داود شد. و گفت: «اى مردم! به ما زبان پرندگان آموخته‌اند، و از هرچیز، [بهره‌اى] به ما عطا شده؛ بى‌گمان این، همان برترى آشکار است.»"
        },
        {
            "chapter": 27,
            "verse": 17,
            "text": "و براى سلیمان، سپاهیانش از جنّ و انس و پرنده گردآمدند، و دسته دسته منظم گردیدند"
        },
        {
            "chapter": 27,
            "verse": 18,
            "text": "[سلیمان با لشکر خود حرکت مى‌کرد،] تا به وادى مورچگان رسیدند. مورچه‌اى گفت: «اى مورچگان! به خانه‌هاى خود بروید تا سلیمان و لشکریانش، شما را ناآگاهانه پایمال نکنند.»"
        },
        {
            "chapter": 27,
            "verse": 19,
            "text": "پس [سلیمان] از سخن این مورچه، با تبسّمى خندان شد و [به خاطر نعمت فهم گفتار حیوانات‌] گفت: پروردگارا! به من الهام کن [و توفیق ده] تا نعمتى را که به من، و به پدر و مادرم بخشیده‌اى، شکر گزارم. و کار شایسته‌اى که آن را مى‌پسندى، انجام دهم. و به رحمتت مرا، در زمره‌ى بندگان شایسته‌ات درآور!»"
        },
        {
            "chapter": 27,
            "verse": 20,
            "text": "و [سلیمان] جویاى حال پرندگان شد و گفت: «مرا چه شده که هدهد را نمى‌بینم؟ [آیا حضور دارد و من او را نمى‌بینم؟] یا از غایبان است؟"
        },
        {
            "chapter": 27,
            "verse": 21,
            "text": "قطعاً او را کیفرى سخت خواهم داد، یا [براى عبرت دیگر پرندگان‌] او را سر مى‌برم، مگر آن که [براى غیبتش] دلیلی روشن [و عذری موجّه] برایم بیاورد.»"
        },
        {
            "chapter": 27,
            "verse": 22,
            "text": "پس دیرى نپایید که [هدهد آمد و] گفت: «از چیزى آگاهى یافتم که تو [با همه‌ى عزّت و شوکتى که دارى،] از آن آگاه نشده‌اى، و براى تو از [منطقه‌ى] سَبَأ گزارشى مهم و درست آورده‌ام"
        },
        {
            "chapter": 27,
            "verse": 23,
            "text": "من زنى را یافتم که بر مردم پادشاهی مى‌کرد و از همه چیز برخوردار بود. و تخت بزرگى داشت"
        },
        {
            "chapter": 27,
            "verse": 24,
            "text": "آن زن و قومش را چنین یافتم که به جاى خدا، براى خورشید سجده مى‌کنند، و شیطان، اعمالشان را در نظرشان آراسته، پس آنان را از راه [حقّ] بازداشته است. و آنان هدایت نمى‌شوند.»"
        },
        {
            "chapter": 27,
            "verse": 25,
            "text": "[شیطان، اعمالشان را آراسته بود] که آنان برای خدا سجده نکنند. همان [خداوندى] که چیزهاى ناپیداى آسمان‌ها و زمین را بیرون مى‌آورد [و آشکار مى‌کند]. و عملکرد نهان و آشکار شما را مى‌داند"
        },
        {
            "chapter": 27,
            "verse": 26,
            "text": "خداوندى که معبودى جز او نیست. پروردگار عرش بزرگ است"
        },
        {
            "chapter": 27,
            "verse": 27,
            "text": "[سلیمان] گفت: «به زودى خواهیم دید که آیا راست گفته‌اى یا از دروغگویان بوده‌اى؟"
        },
        {
            "chapter": 27,
            "verse": 28,
            "text": "این نامه‌ى مرا ببر و به سوى آنها بیفکن! آن‌گاه از آنان روى برتاب [و گوشه‌اى کمین کن]، پس بنگر چه پاسخى مى‌دهند؟»"
        },
        {
            "chapter": 27,
            "verse": 29,
            "text": "[چون هدهد، نامه را نزد بِلقِیس، ملکه‌ی سبأ افکند، او] گفت: «اى اشراف [و بزرگان کشور]! نامه‌اى پرارزش به سوى من افکنده شد"
        },
        {
            "chapter": 27,
            "verse": 30,
            "text": "نامه از سلیمان است و [متن آن] این است»: «به نام خداوند بخشنده‌ی مهربان"
        },
        {
            "chapter": 27,
            "verse": 31,
            "text": "بر من برترى مجویید! نزد من آیید، و تسلیم [حقّ و مطیع من] باشید.»"
        },
        {
            "chapter": 27,
            "verse": 32,
            "text": "[بلقیس،] گفت: «اى بزرگان! در کارم نظر دهید، که من هیچ­کارى را بى‌حضور شما به پایان نبرده‌ام.»"
        },
        {
            "chapter": 27,
            "verse": 33,
            "text": "[بزرگان قوم] گفتند: «ما سخت نیرومند و دلاوریم، و داراى قدرت جنگى فراوان هستیم، ولى اختیار کار با توست، پس بنگر چه فرمان مى‌دهى؟»"
        },
        {
            "chapter": 27,
            "verse": 34,
            "text": "[ملکه] گفت: «بى‌شک، هرگاه پادشاهان [با لشکریان] به منطقه‌ى آبادى وارد شوند، [و هجوم بَرند،] آنجا را به تباهى مى‌کشند، و عزیزانِ آنجا را خوار مى‌کنند. و این، شیوه‌ى همیشگى آنان است"
        },
        {
            "chapter": 27,
            "verse": 35,
            "text": "[من جنگ را به صلاح نمى‌بینم،] و هدیه‌اى ارزشمند به سویشان مى‌فرستم، پس چشم به را هم تا ببینم فرستادگان من با چه خبرى بازمى‌گردند. [شاید سلیمان هدیه را بپذیرد و ما درامان بمانیم.]»"
        },
        {
            "chapter": 27,
            "verse": 36,
            "text": "چون [پیک حامل هدیه،] نزد سلیمان آمد، سلیمان گفت: «آیا مرا با مالى ناچیز یارى مى‌کنید؟ آنچه خداوند به من داده بهتر است از آنچه به شما داده است. [من با هدیه‌ى شما شاد نمى‌شوم،] بلکه شمایید که به هدیه‌ى خود شادمانید"
        },
        {
            "chapter": 27,
            "verse": 37,
            "text": "به سوى آنان برگرد! [و به آنان اعلام کن] که ما با لشکریانى به سوى آنان خواهیم آمد که تاب رویارویى با آن را ندارند. و آنان را از آنجا با زبونى و خوارى بیرون خواهیم راند.»"
        },
        {
            "chapter": 27,
            "verse": 38,
            "text": "[سپس به حاضران] گفت: «اى بزرگان! کدام یک از شما تخت آن [ملکه] را پیش از آن که آنان به حال تسلیم نزد من آیند، براى من مى‌آورد؟»"
        },
        {
            "chapter": 27,
            "verse": 39,
            "text": "یکی از جنّیان کاردان گفت: «من آن را نزد تو مى‌آورم، پیش از آن که از جاى خود برخیزى. و من بر این [کار] توانا و امینم.»"
        },
        {
            "chapter": 27,
            "verse": 40,
            "text": "کسى [به نام آصِف بن بَرخیا] که به بخشى از کتاب [الهى] آگاهى داشت، گفت: «من آن [تخت] را پیش از آن که پلک چشمت به هم بخورد، نزد تو مى‌آورم!» همین که [سلیمان،] آن را نزد خود مستقرّ دید، [به جاى غرور و تکبّر] گفت: «این از لطف پروردگار من است، تا مرا بیازماید که آیا شکرگزارم یا ناسپاس؟ و هر کس شکر کند، قطعاً به سود خویش شکر کرده، و هر کس ناسپاسى ورزد، [زیانى به خدا نمى‌رساند.] پروردگار من بى‌نیاز و کریم است.»"
        },
        {
            "chapter": 27,
            "verse": 41,
            "text": "[آنگاه] گفت: «تخت را [با تغییراتی‌] برایش ناشناس گردانید، تا ببینیم آیا [به شناخت آن‌] راه مى‌یابد، یا از کسانى است که [بدین چیزها] راه نمى‌برند.»"
        },
        {
            "chapter": 27,
            "verse": 42,
            "text": "پس هنگامى که [ملکه آمد، به او گفته شد: «آیا تخت تو این­گونه است؟» گفت: «گویا خودِ آن است! و ما را پیش از این [که شاهد این معجزات باشیم‌، به حقّانیت و قدرت سلیمان] آگاه کردند. و تسلیم شدیم.»"
        },
        {
            "chapter": 27,
            "verse": 43,
            "text": "آنچه [آن زن] به جاى خدا مى‌پرستید، او را [از حقّ] بازداشته بود، و او از قوم کافران بود"
        },
        {
            "chapter": 27,
            "verse": 44,
            "text": "به او گفتند: «واردِ صحنِ قصر شو!» پس چون آن را دید، پنداشت بِرکه‌ی آبى است. جامه از ساق پاهایش برگرفت، [سلیمان] گفت: «[این جا آبى نیست،] بلکه قصرى است از شیشه و بلور صیقلى.» [ملکه] گفت: «پروردگارا! من به خود ستم کردم؛ و [اکنون] همراه سلیمان، در برابر پروردگار جهانیان، سر تسلیم فرود آورده‌ام!»"
        },
        {
            "chapter": 27,
            "verse": 45,
            "text": "و به سوى قوم ثمود، برادرشان صالح را فرستادیم که [گفت:] «خداوند را بپرستید!» آن‌گاه مردم دو گروه [مؤمن و کافر] شدند که با یکدیگر ستیزه مى‌کردند"
        },
        {
            "chapter": 27,
            "verse": 46,
            "text": "[صالح] گفت: «اى قوم من! چرا پیش از نیکى، شتابزده خواهان بدى هستید؟ [چرا درخواست عذاب مى‌کنید؟] چرا از خداوند آمرزش نمى‌خواهید تا مشمول رحمت گردید؟»"
        },
        {
            "chapter": 27,
            "verse": 47,
            "text": "[مردم به صالح] گفتند: «ما به تو و همراهانت، فال بد زده‌ایم. این قحطى و مشکلاتِ ما، به خاطر وجود شماست!]» [صالح] گفت: «فال، [و سرنوشت نیک و بد] شما نزد خداست، بلکه شما گروهى هستید که مورد آزمایش قرار گرفته‌اید.»"
        },
        {
            "chapter": 27,
            "verse": 48,
            "text": "و در آن شهر، نُه گروه بودند که در آن سرزمین فساد مى‌کردند و اهل اصلاح نبودند"
        },
        {
            "chapter": 27,
            "verse": 49,
            "text": "[آن گروه‌های مفسد به یکدیگر] گفتند: «به خداوند سوگند یاد کنید [و هم‌قسم شوید] که بر صالح و خانواده‌اش شبیخون مى‌زنیم، [و آنها را به قتل مى‌رسانیم،] سپس به خونخواهش خواهیم گفت: ما در محل قتل کسانش حاضر نبودیم، و ما قطعاً راست مى‌گوییم.»"
        },
        {
            "chapter": 27,
            "verse": 50,
            "text": "و آنها دست به نیرنگ بزرگى زدند، و ما نیز به تدبیر بزرگى دست زدیم؛ ولى آنها نمى‌فهمیدند"
        },
        {
            "chapter": 27,
            "verse": 51,
            "text": "پس بنگر که پایان تدبیر آنان به کجا انجامید؟ ما آنان و قومشان، همگى را نابود کردیم"
        },
        {
            "chapter": 27,
            "verse": 52,
            "text": "پس این خانه‌هاى آنهاست که به خاطر ظلمى که کردند، ویران و خالى شده است. و قطعاً در این [کیفر، عبرت و] نشانه‌ی روشنى است براى اهل علم و آگاهى"
        },
        {
            "chapter": 27,
            "verse": 53,
            "text": "و مؤمنان و کسانى را که اهل پروا بودند، نجات دادیم"
        },
        {
            "chapter": 27,
            "verse": 54,
            "text": "و لوط را که به قومش گفت: «آیا این کار بسیار زشت را مى‌کنید، در حالى که به زشتى آن آگاهید؟"
        },
        {
            "chapter": 27,
            "verse": 55,
            "text": "آیا شما از روی شهوت، به جای زنان، به سراغ مردان مى‌روید؟ بلکه شما مردمى [نادان و] جهالت پیشه‌اید.»"
        }
    ]
}
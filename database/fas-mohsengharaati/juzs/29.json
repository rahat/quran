{
    "juzs": [
        {
            "chapter": 67,
            "verse": 1,
            "text": "پر خیر و برکت و بلند مرتبه است آن [خدایى] که فرمانروایى به دست اوست و او بر هر کارى تواناست"
        },
        {
            "chapter": 67,
            "verse": 2,
            "text": "او که مرگ و زندگی را آفرید تا شما را بیازماید که کدام یک از شما کار بهترى مى‌کنید و اوست عزیز و آمرزنده"
        },
        {
            "chapter": 67,
            "verse": 3,
            "text": "همان کسى که هفت آسمان را بر فراز یکدیگر آفرید. در آفرینش [خداوند] رحمان هیچ نابسامانى و خللى نمى‌بینى. بار دیگر دیده باز کن، آیا هیچ شکاف و رخنه‌اى مى‌بینى؟"
        },
        {
            "chapter": 67,
            "verse": 4,
            "text": "باز، پى در پى چشم خود را برگردان [خواهى دید که] چشم در حالى که خسته و ناتوان است، به سوى تو بازمى‌گردد [بی آن که نقص و خللى مشاهده کند]"
        },
        {
            "chapter": 67,
            "verse": 5,
            "text": "و همانا ما آسمان دنیا را با چراغ‌هایى آراستیم و آن را وسیله‌ی راندن شیطان‌ها قرار دادیم و براى آنها عذاب فروزان آماده کردیم"
        },
        {
            "chapter": 67,
            "verse": 6,
            "text": "و براى کسانى که به پروردگارشان کفر ورزند، عذاب جهنّم است که بد بازگشت‌گاهى است"
        },
        {
            "chapter": 67,
            "verse": 7,
            "text": "هنگامى که [کافران] به دوزخ پرتاب شوند، خروش هولناک و دلخراش آن را مى‌شنوند، در حالى که جوشش و فوران دارد"
        },
        {
            "chapter": 67,
            "verse": 8,
            "text": "نزدیک است [دوزخ] از شدّت خشم، پاره پاره شود. هرگاه گروهى [از دوزخیان] در آن افکنده شوند، نگهبانان دوزخ از آنان می‌پرسند: «آیا هشداردهنده‌اى به سراغ شما نیامد؟»"
        },
        {
            "chapter": 67,
            "verse": 9,
            "text": "[دوزخیان] می‌گویند: «چرا! به راستی هشداردهنده‌ای به سراغ ما آمد؛ ولى ما تکذیب کردیم و گفتیم: خداوند چیزى نازل نکرده است و شما فقط در گمراهى بزرگى هستید.»"
        },
        {
            "chapter": 67,
            "verse": 10,
            "text": "و می‌گویند: «اگر ما [دعوت پیامبران را] مى‌شنیدیم، یا می‌اندیشیدیم، در میان اهل آتش نبودیم.»"
        },
        {
            "chapter": 67,
            "verse": 11,
            "text": "پس به گناه خود اعتراف می‌کنند، پس لعنت بر اهل آتش باد"
        },
        {
            "chapter": 67,
            "verse": 12,
            "text": "همانا برای کسانى که از پروردگارشان در نهان مى‌ترسند، آمرزش و پاداشى بزرگ است"
        },
        {
            "chapter": 67,
            "verse": 13,
            "text": "گفتارتان را پنهان کنید یا آشکار سازید، او به آنچه در سینه‌هاست، داناست"
        },
        {
            "chapter": 67,
            "verse": 14,
            "text": "آیا کسى که آفرید، [از حالات آفریده‌ی خود] آگاه نیست؟ در حالى که او باریک‌بین و آگاه است"
        },
        {
            "chapter": 67,
            "verse": 15,
            "text": "اوست که زمین را براى شما رام و آرام ساخت، پس بر شانه‌هاى آن گام نهید و از روزی خدا بخورید. [و بدانید که] برانگیخته شدن فقط به سوى اوست"
        },
        {
            "chapter": 67,
            "verse": 16,
            "text": "آیا خود را از [قهر] کسى که در آسمان است، ایمن مى‌دانید که شما را در زمین فروبرد، پس ناگاه زمین به لرزه افتد؟"
        },
        {
            "chapter": 67,
            "verse": 17,
            "text": "یا خود را از [قهر] کسى که در آسمان است، ایمن مى‌دانید که تندبادى از سنگریزه بر شما فروفرستد؟ پس به زودى خواهید دانست که هشدار من چگونه است"
        },
        {
            "chapter": 67,
            "verse": 18,
            "text": "همانا کسانى که پیش از آنان بودند، [پیامبران را] تکذیب کردند، پس [بنگر] کیفر من چگونه بود"
        },
        {
            "chapter": 67,
            "verse": 19,
            "text": "آیا پرندگان را نمى‌بینند که بر فراز آنان، بال‌هاى خود را گسترده و [گاه] جمع مى‌کنند؟ هیچ­کس جز [خداوند] رحمان آنها را [در آسمان] نگاه نمى‌دارد. البتّه او به هر چیز بیناست"
        },
        {
            "chapter": 67,
            "verse": 20,
            "text": "کیست آن کسى که سپاه شماست و شما را در برابر [قهر خداوند] رحمان یارى مى‌دهد؟ کافران تنها دچار فریبند"
        },
        {
            "chapter": 67,
            "verse": 21,
            "text": "کیست آن که اگر خداوند روزی‌اش را بازدارد، به شما روزى دهد؟ بلکه آنان در سرکشى و فرار [از حقّ]، لجاجت مى‌کنند"
        },
        {
            "chapter": 67,
            "verse": 22,
            "text": "پس آیا کسى که به رو افتاده [و خزیده] راه مى‌رود، هدایت‌یافته‌تر است؟ یا کسى که ایستاده بر راه راست مى‌رود؟"
        },
        {
            "chapter": 67,
            "verse": 23,
            "text": "[ای پیامبر!] بگو: «اوست کسى که شما را پدید آورد و براى شما گوش و چشم‌ها و دل‌ها قرار داد. چه اندک سپاسگزاری مى‌کنید!»"
        },
        {
            "chapter": 67,
            "verse": 24,
            "text": "بگو: «اوست کسى که شما را در زمین آفرید و به سوى او محشور مى‌شوید.»"
        },
        {
            "chapter": 67,
            "verse": 25,
            "text": "و [کافران] مى‌گویند: «اگر راست مى‌گویید، این وعده کی فرامى‌رسد؟»"
        },
        {
            "chapter": 67,
            "verse": 26,
            "text": "بگو: «علم [به زمان قیامت،] تنها نزد خداوند است و من تنها بیم‌دهنده‌ای آشکارم.»"
        },
        {
            "chapter": 67,
            "verse": 27,
            "text": "پس چون آن [دوزخ موعود] را نزدیک ببینند، چهره‌هاى کافران، زشت و گرفته گردد و [فرشتگان به آنها] می‌گویند: «این است آنچه [در دنیا به مسخره] مى‌خواستید!»"
        },
        {
            "chapter": 67,
            "verse": 28,
            "text": "[اى پیامبر!] بگو: «به من خبر دهید، اگر خدا من و کسانى را که با من هستند، نابود کند، یا بر ما رحم نماید، چه کسى کافران را از عذابی دردناک پناه مى‌دهد؟»"
        },
        {
            "chapter": 67,
            "verse": 29,
            "text": "بگو: «او [خداى] رحمان است. ما به او ایمان آورده‌ایم و بر او توکل کرده‌ایم. پس به زودی خواهید دانست، کیست آن که در گمراهى آشکار است.»"
        },
        {
            "chapter": 67,
            "verse": 30,
            "text": "بگو: «به من خبر دهید اگر آب [مورد استفاده‌ی] شما در زمین فرو رود، کیست که آب روان و گوارا براى شما بیاورد؟»"
        },
        {
            "chapter": 68,
            "verse": 1,
            "text": "نون. به قلم و آنچه مى‌نویسند، سوگند،"
        },
        {
            "chapter": 68,
            "verse": 2,
            "text": "که تو به لطف پروردگارت دیوانه نیستى"
        },
        {
            "chapter": 68,
            "verse": 3,
            "text": "و همانا براى تو پاداشی بى‌پایان است"
        },
        {
            "chapter": 68,
            "verse": 4,
            "text": "و راستی که تو اخلاق بسیار بزرگوارانه‌اى دارى"
        },
        {
            "chapter": 68,
            "verse": 5,
            "text": "پس به زودى مى‌بینى و آنها نیز مى‌بینند،"
        },
        {
            "chapter": 68,
            "verse": 6,
            "text": "که کدام یک از شما گرفتار جنونید؟ [تو یا دشمنانت؟]"
        },
        {
            "chapter": 68,
            "verse": 7,
            "text": "بى‌تردید پروردگارت، خود بهتر مى‌داند چه کسى از راه او گمراه شده و او به ره‌یافتگان داناتر است"
        },
        {
            "chapter": 68,
            "verse": 8,
            "text": "پس، از تکذیب‌کنندگان اطاعت مکن"
        },
        {
            "chapter": 68,
            "verse": 9,
            "text": "آنان دوست دارند که تو سازش کنى و آنان نیز با تو سازش کنند"
        },
        {
            "chapter": 68,
            "verse": 10,
            "text": "و از هر فرومایه که بسیار سوگند یاد مى‌کند، پیروى مکن"
        },
        {
            "chapter": 68,
            "verse": 11,
            "text": "[آن که] عیب‌جوست و براى سخن‌چینى در جنب­وجوش است"
        },
        {
            "chapter": 68,
            "verse": 12,
            "text": "سخت بازدارنده [مردم‌] از کار خیر و متجاوز و گنه‌کار است"
        },
        {
            "chapter": 68,
            "verse": 13,
            "text": "از این‌ها گذشته، خشن و گستاخ و بى‌تبار است"
        },
        {
            "chapter": 68,
            "verse": 14,
            "text": "به خاطر آن که او مال فراوان و فرزندان نیرومند دارد"
        },
        {
            "chapter": 68,
            "verse": 15,
            "text": "هرگاه آیات ما بر او تلاوت شود، می‌گوید: «[این،] افسانه‌هاى پیشینیان است!»"
        },
        {
            "chapter": 68,
            "verse": 16,
            "text": "به زودى بر بینى‌اش مهر خواری مى‌نهیم"
        },
        {
            "chapter": 68,
            "verse": 17,
            "text": "ما مردم [مکه] را آزمودیم، همان گونه که صاحبان آن باغ را آزمودیم، آن‌گاه که سوگند یاد کردند، صبحگاهان میوه‌هاى باغ را بچینند"
        },
        {
            "chapter": 68,
            "verse": 18,
            "text": "و چیزى را [براى نیازمندان] کنار نگذارند"
        },
        {
            "chapter": 68,
            "verse": 19,
            "text": "پس هنگامى که در خواب بودند، از سوی پروردگارت آفتى بر گرد آن [باغ] چرخید"
        },
        {
            "chapter": 68,
            "verse": 20,
            "text": "پس به صورت باغى درآمد که میوه‌هایش چیده و درختانش سوخته است"
        },
        {
            "chapter": 68,
            "verse": 21,
            "text": "بامدادان یکدیگر را ندا دادند"
        },
        {
            "chapter": 68,
            "verse": 22,
            "text": "که: «اگر قصد چیدن میوه دارید، به سوى کشت‌زار و باغتان حرکت کنید.»"
        },
        {
            "chapter": 68,
            "verse": 23,
            "text": "پس به راه افتادند، در حالى که آهسته با یکدیگر مى‌گفتند"
        },
        {
            "chapter": 68,
            "verse": 24,
            "text": "که: «مبادا امروز بینوایى در آن [باغ] بر شما وارد شود!»"
        },
        {
            "chapter": 68,
            "verse": 25,
            "text": "بامدادان، با این قرار که تهی‌دستان را محروم کنند، خود را [بر چیدن میوه‌ها] توانا مى‌پنداشتند"
        },
        {
            "chapter": 68,
            "verse": 26,
            "text": "پس چون [باغ را سوخته] دیدند، گفتند: «ما راه را گم کرده‌ایم"
        },
        {
            "chapter": 68,
            "verse": 27,
            "text": "بلکه ما بى‌بهره مانده‌ایم!»"
        },
        {
            "chapter": 68,
            "verse": 28,
            "text": "عاقل‌ترینِ آنها گفت: «آیا به شما نگفتم چرا خدا را به پاکی نمی‌ستایید؟ [امّا شما پنداشتید خدا درمانده و شما همه‌کاره‌اید].»"
        },
        {
            "chapter": 68,
            "verse": 29,
            "text": "گفتند: «پروردگار ما منزّه است! قطعاً ما ستمکار بوده‌ایم.»"
        },
        {
            "chapter": 68,
            "verse": 30,
            "text": "پس به یکدیگر روى کردند، در حالى که به سرزنش هم مى‌پرداختند"
        },
        {
            "chapter": 68,
            "verse": 31,
            "text": "گفتند: «واى بر ما که سرکش بوده‌ایم"
        },
        {
            "chapter": 68,
            "verse": 32,
            "text": "امید است پروردگارمان [ما را ببخشد و] بهتر از آن را براى ما جایگزین کند. ما به پروردگارمان امیدواریم.»"
        },
        {
            "chapter": 68,
            "verse": 33,
            "text": "این­گونه است عذاب! و اگر بدانند، عذاب آخرت بزرگتر است"
        },
        {
            "chapter": 68,
            "verse": 34,
            "text": "پرهیزکاران نزد پروردگارشان باغ‌هاى پر نعمت دارند"
        },
        {
            "chapter": 68,
            "verse": 35,
            "text": "پس آیا ما تسلیم‌شدگان را همچون گناهکاران قرار مى‌دهیم؟"
        },
        {
            "chapter": 68,
            "verse": 36,
            "text": "شما را چه شده؟ چگونه داورى مى‌کنید؟"
        },
        {
            "chapter": 68,
            "verse": 37,
            "text": "آیا شما کتابى دارید که در آن مى‌خوانید،"
        },
        {
            "chapter": 68,
            "verse": 38,
            "text": "که در آن [جهان]، هر چه را شما بخواهید و برگزینید، براى شما خواهد بود؟"
        },
        {
            "chapter": 68,
            "verse": 39,
            "text": "یا مگر براى شما پیمان‌هایى رسا به عهده‌ی ماست که تا روز قیامت، هر چه را حکم کنید، براى شما باشد؟"
        },
        {
            "chapter": 68,
            "verse": 40,
            "text": "از آنان بپرس که کدام یک از آنان ضامن این [ادّعا] است؟"
        },
        {
            "chapter": 68,
            "verse": 41,
            "text": "یا براى آنان شریکانى است [که در قیامت به دادشان برسند]؟ پس اگر راست‌گو هستند، شریکانشان را بیاورند"
        },
        {
            "chapter": 68,
            "verse": 42,
            "text": "روزى که دشواری [کار بر آنان] آشکار شود و به سجده دعوت شوند؛ ولى نتوانند"
        },
        {
            "chapter": 68,
            "verse": 43,
            "text": "دیدگانشان [از ترس] فروافتاده و خوارى وجودشان را فراگرفته است. آنان [در دنیا] به سجده دعوت مى‌شدند، در حالى که تندرست بودند. [ولى سجده نمی‌کردند]"
        },
        {
            "chapter": 68,
            "verse": 44,
            "text": "پس مرا با کسى که [قرآن،] این سخن [خدا] را تکذیب مى‌کند، واگذار! ما آنان را از راهى که نمى‌دانند، به تدریج [به سوى عذاب] پیش مى‌بریم"
        },
        {
            "chapter": 68,
            "verse": 45,
            "text": "و به آنان مهلت مى‌دهم. البتّه تدبیر من محکم و استوار است"
        },
        {
            "chapter": 68,
            "verse": 46,
            "text": "آیا از آنان مزدى درخواست مى‌کنى که پرداخت آن بر آنان سنگین است؟"
        },
        {
            "chapter": 68,
            "verse": 47,
            "text": "یا [رازهای] نهان نزد آنهاست که آنان [از روى آن] مى‌نویسند؟"
        },
        {
            "chapter": 68,
            "verse": 48,
            "text": "پس براى [تحقّق] فرمان پروردگارت صبر کن و همانند [یونس،] همدم ماهى مباش، [که شتاب در عذاب قومش را خواست و در شکم ماهى گرفتار شد،] آن‌گاه که با دلى پر اندوه [خدا را] ندا داد"
        },
        {
            "chapter": 68,
            "verse": 49,
            "text": "اگر رحمت و لطفى از سوى پروردگارش او را در نیافته بود، قطعاً نکوهش شده به صحرایى بى‌گیاه افکنده مى‌شد"
        },
        {
            "chapter": 68,
            "verse": 50,
            "text": "پس خداوند او را برگزید و او را از شایستگان قرار داد"
        },
        {
            "chapter": 68,
            "verse": 51,
            "text": "و کافران، چون قرآن را می‌شنوند، نزدیک است تو را چشم بزنند و مى‌گویند: «او دیوانه است.»"
        },
        {
            "chapter": 68,
            "verse": 52,
            "text": "درحالى که آن [قرآن] جز مایه‌ی تذکّر و پند براى جهانیان نیست"
        },
        {
            "chapter": 69,
            "verse": 1,
            "text": "آن روز راستین"
        },
        {
            "chapter": 69,
            "verse": 2,
            "text": "چه روز راستین"
        },
        {
            "chapter": 69,
            "verse": 3,
            "text": "و چه مى‌دانى آن روز راستین چیست؟"
        },
        {
            "chapter": 69,
            "verse": 4,
            "text": "قوم ثَمود و عاد آن حادثه‌ی کوبنده را تکذیب کردند"
        },
        {
            "chapter": 69,
            "verse": 5,
            "text": "پس قوم ثمود با عذابى سرکش، نابود شدند"
        },
        {
            "chapter": 69,
            "verse": 6,
            "text": "و امّا قوم عاد با بادى سرد و سوزان و بنیان‌کن نابود شدند،"
        },
        {
            "chapter": 69,
            "verse": 7,
            "text": "خدا هفت شب و هشت روزِ پى­درپى، آن را بر آنان مسلّط کرد. پس [اگر آنجا بودى،] مى‌دیدى که در آن ایام، آن قوم از پا افتاده، گویا تنه‌هاى نخل توخالى هستند"
        },
        {
            "chapter": 69,
            "verse": 8,
            "text": "پس آیا هیچ بازمانده‌اى براى آنان مى‌بینى؟"
        },
        {
            "chapter": 69,
            "verse": 9,
            "text": "و فرعون و کسانى که پیش از او بودند و [مردم] شهرهای زیر و رو شده خطا کردند"
        },
        {
            "chapter": 69,
            "verse": 10,
            "text": "پس فرستاده‌ی پروردگارشان را نافرمانى کردند و خداوند آنان را به قهرى فزاینده و سخت گرفت"
        },
        {
            "chapter": 69,
            "verse": 11,
            "text": "همانا [در زمان نوح،] چون [با اراده ما] آب طغیان کرد، شما را در آن کشتى روان سوار کردیم"
        },
        {
            "chapter": 69,
            "verse": 12,
            "text": "تا آن را براى شما مایه‌ی تذکرى قرار دهیم و گوشى که شنواست، آن را ضبط کند"
        },
        {
            "chapter": 69,
            "verse": 13,
            "text": "پس آن‌گاه که در صور یک بار دمیده شود،"
        },
        {
            "chapter": 69,
            "verse": 14,
            "text": "و زمین و کوه‌ها [از جاى] برداشته شوند و با یک [ضربه‌ی] خردکننده خرد و درهم کوبیده شوند،"
        },
        {
            "chapter": 69,
            "verse": 15,
            "text": "پس در آن روز، واقعه [بزرگ] روى خواهد داد"
        },
        {
            "chapter": 69,
            "verse": 16,
            "text": "و آسمان می‌شکافد و در آن روز از متلاشى می‌گردد"
        },
        {
            "chapter": 69,
            "verse": 17,
            "text": "و فرشتگان در اطراف آن هستند، [و منتظر فرمانند.] و آن روز عرش پروردگارت را هشت نفر بالاى سر خود مى‌برند"
        },
        {
            "chapter": 69,
            "verse": 18,
            "text": "آن روز شما [به پیشگاه خدا] عرضه مى‌شوید، به­گونه‌اى که هیچ چیز پوشیده‌اى از شما، پنهان نماند"
        },
        {
            "chapter": 69,
            "verse": 19,
            "text": "پس آن که کارنامه‌اش به دست راستش داده شود، مى‌گوید: «[بیایید] کارنامه‌ی مرا بگیرید و بخوانید"
        },
        {
            "chapter": 69,
            "verse": 20,
            "text": "من مى‌دانستم که با حساب خود رو­به­رو خواهم شد.»"
        },
        {
            "chapter": 69,
            "verse": 21,
            "text": "پس او در زندگى رضایت‌بخشى است"
        },
        {
            "chapter": 69,
            "verse": 22,
            "text": "در بهشتى برین"
        },
        {
            "chapter": 69,
            "verse": 23,
            "text": "که میوه‌هایش در دسترس است"
        },
        {
            "chapter": 69,
            "verse": 24,
            "text": "بخورید و بیاشامید. گوارایتان باد! به پاداش کارهایى که در دوران گذشته کرده‌اید"
        },
        {
            "chapter": 69,
            "verse": 25,
            "text": "و امّا آن که کارنامه‌اش به دست چپش داده شود، مى‌گوید: «اى کاش کارنامه‌ام را به من نمى‌دادند،"
        },
        {
            "chapter": 69,
            "verse": 26,
            "text": "و نمى‌دانستم حسابم چیست"
        },
        {
            "chapter": 69,
            "verse": 27,
            "text": "اى کاش مرگ پایان کارم بود"
        },
        {
            "chapter": 69,
            "verse": 28,
            "text": "دارایى من به کارم نیامد"
        },
        {
            "chapter": 69,
            "verse": 29,
            "text": "قدرتم از دست رفت.»"
        },
        {
            "chapter": 69,
            "verse": 30,
            "text": "[ندا می‌رسد:] «او را بگیرید و در غل و زنجیرش بکشید"
        },
        {
            "chapter": 69,
            "verse": 31,
            "text": "سپس او را در آتش شعله‌ور بیافکنید"
        },
        {
            "chapter": 69,
            "verse": 32,
            "text": "سپس او را در زنجیرى که درازایش هفتاد ذراع باشد، به بند کشید"
        },
        {
            "chapter": 69,
            "verse": 33,
            "text": "که او به خداى بزرگ ایمان نمى‌آورد"
        },
        {
            "chapter": 69,
            "verse": 34,
            "text": "و [مردم را] به غذا دادن نیازمندان تشویق نمى‌کرد"
        },
        {
            "chapter": 69,
            "verse": 35,
            "text": "پس امروز در این جا دوستى صمیمى ندارد"
        },
        {
            "chapter": 69,
            "verse": 36,
            "text": "و غذایى ندارد جز چرک و خونابه،"
        },
        {
            "chapter": 69,
            "verse": 37,
            "text": "که تنها خطاکاران آن را می‌خورند.»"
        },
        {
            "chapter": 69,
            "verse": 38,
            "text": "پس سوگند به آنچه مى‌بینید،"
        },
        {
            "chapter": 69,
            "verse": 39,
            "text": "و آنچه نمى‌بینید،"
        },
        {
            "chapter": 69,
            "verse": 40,
            "text": "همانا آن [قرآن] گفتار فرستاده‌ای ارجمند است"
        },
        {
            "chapter": 69,
            "verse": 41,
            "text": "و سخن یک شاعر نیست. چه کم ایمان مى‌آورید"
        },
        {
            "chapter": 69,
            "verse": 42,
            "text": "و سخن کاهن و پیشگو [هم] نیست. چه کم پند مى‌پذیرید"
        },
        {
            "chapter": 69,
            "verse": 43,
            "text": "[بلکه] فروفرستاده‌اى از جانب پروردگار جهانیان است"
        },
        {
            "chapter": 69,
            "verse": 44,
            "text": "و اگر [پیامبر] پاره‌اى از گفته‌هاى ساختگى را به ما نسبت مى‌داد،"
        },
        {
            "chapter": 69,
            "verse": 45,
            "text": "قطعاً او را با قدرت مى‌گرفتیم"
        },
        {
            "chapter": 69,
            "verse": 46,
            "text": "سپس رگ قلبش را قطع مى‌کردیم"
        },
        {
            "chapter": 69,
            "verse": 47,
            "text": "پس هیچ یک از شما نمى‌توانست سپر او شود"
        },
        {
            "chapter": 69,
            "verse": 48,
            "text": "و به راستی این [قرآن مایه‌ی] یادآورى براى پرهیزکاران است"
        },
        {
            "chapter": 69,
            "verse": 49,
            "text": "و ما خوب مى‌دانیم که از میان شما انکارکنندگانى هستند"
        },
        {
            "chapter": 69,
            "verse": 50,
            "text": "و بى‌شک [این انکار در قیامت] مایه‌ی حسرت کافران خواهد بود"
        },
        {
            "chapter": 69,
            "verse": 51,
            "text": "و این که آن، حقیقت یقینی است"
        },
        {
            "chapter": 69,
            "verse": 52,
            "text": "پس به نام پروردگار بزرگت تسبیح گوى"
        },
        {
            "chapter": 70,
            "verse": 1,
            "text": "درخواست­کننده­ای، عذابى واقع­شدنى را درخواست کرد،"
        },
        {
            "chapter": 70,
            "verse": 2,
            "text": "که براى کافران است و هیچ بازدارنده‌اى براى آن نیست"
        },
        {
            "chapter": 70,
            "verse": 3,
            "text": "و از سوى خداوند صاحب درجات والاست"
        },
        {
            "chapter": 70,
            "verse": 4,
            "text": "فرشتگان و روح، در روزى که مقدار آن پنجاه هزار سال است، به سوى او بالا مى‌روند"
        },
        {
            "chapter": 70,
            "verse": 5,
            "text": "پس صبر کن، صبرى نیکو"
        },
        {
            "chapter": 70,
            "verse": 6,
            "text": "آنان آن روز را دور مى‌بینند"
        },
        {
            "chapter": 70,
            "verse": 7,
            "text": "و ما آن را نزدیک مى‌بینیم"
        },
        {
            "chapter": 70,
            "verse": 8,
            "text": "روزى که آسمان مانند مس گداخته شود"
        },
        {
            "chapter": 70,
            "verse": 9,
            "text": "و کوه‌ها مانند پشمِ رنگین [حلاّجى شده] گردد"
        },
        {
            "chapter": 70,
            "verse": 10,
            "text": "و هیچ دوستى از دوستش [احوالى] نپرسد"
        },
        {
            "chapter": 70,
            "verse": 11,
            "text": "[خویشاوندان و دوستان] آنان را نشانشان مى‌دهند. [ولى از شدّت هراس به آنان توجه نمی‌کنند!] آن روز گنهکار آرزو می‌کند که اى کاش مى‌توانست فرزندانش را در برابر عذاب تاوان دهد و فداى خود کند"
        },
        {
            "chapter": 70,
            "verse": 12,
            "text": "و نیز همسر و برادرش را"
        },
        {
            "chapter": 70,
            "verse": 13,
            "text": "و بستگانش را که [در دنیا] به او پناه مى‌دادند،"
        },
        {
            "chapter": 70,
            "verse": 14,
            "text": "[بلکه آرزو دارد] تمام مردم روى زمین را [فدا کند]، تا او را [از عذاب‌] برهاند"
        },
        {
            "chapter": 70,
            "verse": 15,
            "text": "هرگز! همانا آن آتش شعله‌ور است،"
        },
        {
            "chapter": 70,
            "verse": 16,
            "text": "که پوست سر و بدن را به شدّت برمى‌کند"
        },
        {
            "chapter": 70,
            "verse": 17,
            "text": "هر کس را [به حقّ] پشت کرده و روى برتافته، فرامى‌خواند"
        },
        {
            "chapter": 70,
            "verse": 18,
            "text": "و [نیز کسى را که مال] گرد آورده و انباشته است"
        },
        {
            "chapter": 70,
            "verse": 19,
            "text": "به راستى که انسان سخت آزمند [و بى‌تاب‌] آفریده شده است"
        },
        {
            "chapter": 70,
            "verse": 20,
            "text": "هرگاه بدى به او برسد، نالان است"
        },
        {
            "chapter": 70,
            "verse": 21,
            "text": "و هرگاه خیرى به او برسد، بخیل است"
        },
        {
            "chapter": 70,
            "verse": 22,
            "text": "مگر نمازگزاران"
        },
        {
            "chapter": 70,
            "verse": 23,
            "text": "آنان که بر نمازشان پیوسته و پایدارند"
        },
        {
            "chapter": 70,
            "verse": 24,
            "text": "و آنان که در اموالشان حقّى است معین"
        },
        {
            "chapter": 70,
            "verse": 25,
            "text": "براى نیازمندِ خواهنده و بینواى درمانده"
        },
        {
            "chapter": 70,
            "verse": 26,
            "text": "و آنان که روز جزا را باور دارند"
        },
        {
            "chapter": 70,
            "verse": 27,
            "text": "و آنان که از عذاب پروردگارشان بیمناکند"
        },
        {
            "chapter": 70,
            "verse": 28,
            "text": "زیرا از عذاب پروردگارشان ایمنى نیست"
        },
        {
            "chapter": 70,
            "verse": 29,
            "text": "و آنان که دامان خود را [از شهوت‌ها] نگه مى‌دارند"
        },
        {
            "chapter": 70,
            "verse": 30,
            "text": "مگر بر همسران یا کنیزانشان که [در این صورت،] مورد سرزنش نیستند"
        },
        {
            "chapter": 70,
            "verse": 31,
            "text": "پس کسانى که [در بهره‌گیرى جنسى] فراتر از این را بجویند، آنان همان تجاوزگرانند"
        },
        {
            "chapter": 70,
            "verse": 32,
            "text": "و آنان که امانت‌ها و پیمان‌هاى خود را رعایت مى‌کنند"
        },
        {
            "chapter": 70,
            "verse": 33,
            "text": "و آنان که به [اداى] گواهى متعهد و پاى‌بندند"
        },
        {
            "chapter": 70,
            "verse": 34,
            "text": "و آنان که بر نمازشان مواظبت دارند"
        },
        {
            "chapter": 70,
            "verse": 35,
            "text": "اینان در بهشت‌ها گرامى داشته مى‌شوند"
        },
        {
            "chapter": 70,
            "verse": 36,
            "text": "پس کافران را چه شده که سراسیمه به سوى تو مى‌شتابند؟"
        },
        {
            "chapter": 70,
            "verse": 37,
            "text": "از راست و چپ، گروه گروه"
        },
        {
            "chapter": 70,
            "verse": 38,
            "text": "آیا هر یک از آنان طمع دارد که به بهشتى پرنعمت درآید؟"
        },
        {
            "chapter": 70,
            "verse": 39,
            "text": "هرگز! ما آنان را از آن چیز [پستی] که مى‌دانند، آفریده‌ایم"
        },
        {
            "chapter": 70,
            "verse": 40,
            "text": "به پروردگار مشرق‌ها و مغرب‌ها سوگند مى‌خورم که ما تواناییم،"
        },
        {
            "chapter": 70,
            "verse": 41,
            "text": "بر این که بهتر از آنان را به جاى ایشان بیاوریم و هرگز کسى بر ما پیشى نگرفته و [در این کار] ناتوان نیستیم"
        },
        {
            "chapter": 70,
            "verse": 42,
            "text": "پس آنان را [به حال خود] واگذار، یاوه بگویند و بازى کنند، تا روزى را که وعده داده شده‌اند، ببینند"
        },
        {
            "chapter": 70,
            "verse": 43,
            "text": "روزى که شتابان از قبرها بیرون می‌آیند، چنان که گویى به سوى نشان‌هایى نصب‌شده مى‌دوند"
        },
        {
            "chapter": 70,
            "verse": 44,
            "text": "چشمانشان فروافتاده و ذلّتى [وصف‌ناپذیر] آنان را فراگرفته است. این است آن روزى که به ایشان وعده داده مى‌شد"
        },
        {
            "chapter": 71,
            "verse": 1,
            "text": "ما نوح را به سوى قومش فرستادیم [و فرمودیم] که: «قوم خود را پیش از آن که عذابى دردناک به سراغشان بیاید، هشدار بده!»"
        },
        {
            "chapter": 71,
            "verse": 2,
            "text": "[نوح] گفت: «اى قوم من! من براى شما هشداردهنده‌اى آشکارم"
        },
        {
            "chapter": 71,
            "verse": 3,
            "text": "خدا را بپرستید و از [نافرمانی] او بپرهیزید و مرا اطاعت کنید"
        },
        {
            "chapter": 71,
            "verse": 4,
            "text": "تا خداوند بخشى از گناهانتان را ببخشد و عمر شما را تا زمانی معین به عقب اندازد، [و شما را از مرگ‌هاى قهرآمیز دور دارد،] اگر مى‌دانستید، [توجّه می‌کردید که] هنگامى که اجل خدایى فرارسد، تأخیر نخواهد داشت.»"
        },
        {
            "chapter": 71,
            "verse": 5,
            "text": "[نوح] گفت: «پروردگارا! من قوم خود را شب و روز دعوت کردم"
        },
        {
            "chapter": 71,
            "verse": 6,
            "text": "ولى دعوت من جز بر گریز آنان [از حقّ] نیافزود"
        },
        {
            "chapter": 71,
            "verse": 7,
            "text": "و البتّه هرگاه که آنان را فراخواندم تا [ایمان بیاورند و] تو آنان را بیامرزى، انگشتانشان را در گوش‌هایشان نهادند و لباس‌هایشان را بر سر کشیدند و [بر سرکشی خود] پافشاری کردند و سخت تکبّر ورزیدند"
        },
        {
            "chapter": 71,
            "verse": 8,
            "text": "آن‌گاه من آنان را با صداى بلند دعوت کردم"
        },
        {
            "chapter": 71,
            "verse": 9,
            "text": "سپس گاهى آشکارا و گاهى در نهان [با آنان سخن] گفتم"
        },
        {
            "chapter": 71,
            "verse": 10,
            "text": "پس گفتم: از پروردگارتان آمرزش بخواهید که او بسیار آمرزنده است"
        },
        {
            "chapter": 71,
            "verse": 11,
            "text": "[اگر آمرزش بخواهید، بارانِ] آسمان را بر شما ریزش‌کنان می‌فرستد"
        },
        {
            "chapter": 71,
            "verse": 12,
            "text": "و شما را با دارایی‌ها و فرزندان یارى مى‌کند و براى شما باغ‌هایی قرار مى‌دهد و براى شما نهرهایی جارى مى‌سازد"
        },
        {
            "chapter": 71,
            "verse": 13,
            "text": "شما را چه شده که از عظمت خداوند نمى‌ترسید؟"
        },
        {
            "chapter": 71,
            "verse": 14,
            "text": "در حالى که او شما را در مراحل گوناگون آفریده است"
        },
        {
            "chapter": 71,
            "verse": 15,
            "text": "آیا نمى‌بینید که خداوند چگونه هفت آسمان را بر فراز یکدیگر آفرید؟"
        },
        {
            "chapter": 71,
            "verse": 16,
            "text": "و میان آنها ماه را تابان ساخت و خورشید را چراغى درخشان قرار داد؟"
        },
        {
            "chapter": 71,
            "verse": 17,
            "text": "و خداوند شما را همچون گیاهى از زمین رویاند"
        },
        {
            "chapter": 71,
            "verse": 18,
            "text": "سپس شما را در همان زمین بازمى‌گرداند و شما را بیرون مى‌آورد"
        },
        {
            "chapter": 71,
            "verse": 19,
            "text": "و خداوند، زمین را براى شما بسترى گسترده قرار داده است"
        },
        {
            "chapter": 71,
            "verse": 20,
            "text": "تا در راه‌هاى گشاده‌ی آن رفت و آمد کنید.»"
        },
        {
            "chapter": 71,
            "verse": 21,
            "text": "نوح گفت: «پروردگارا! مردم مرا نافرمانى کردند و از کسى پیروى کردند که مال و فرزندش جز بر زیانش نیافزود"
        },
        {
            "chapter": 71,
            "verse": 22,
            "text": "و نیرنگى بس بزرگ به کار بستند"
        },
        {
            "chapter": 71,
            "verse": 23,
            "text": "و [اشراف قوم] گفتند: «معبودهایتان را رها نکنید و دست از [بت‌هاى] ودّ و سواع و یغوث و یعوق و نسر برندارید.»"
        },
        {
            "chapter": 71,
            "verse": 24,
            "text": "«و بى‌گمان بسیارى را گمراه کردند، پس [پروردگارا!] ستمکاران را جز گمراهى میافزا!»"
        },
        {
            "chapter": 71,
            "verse": 25,
            "text": "آنان به سبب گناهانشان غرق گشتند و بی‌درنگ در آتشى [سوزان در برزخ] داخل شدند، پس براى خود، جز خدا یاورى نیافتند"
        },
        {
            "chapter": 71,
            "verse": 26,
            "text": "و نوح گفت: «پروردگارا! هیچ یک از کافران را بر زمین باقى مگذار"
        },
        {
            "chapter": 71,
            "verse": 27,
            "text": "که اگر آنان را باقى گذارى، بندگانت را گمراه مى‌کنند و جز فرزندانى بدکار و ناسپاس نیاورند"
        },
        {
            "chapter": 71,
            "verse": 28,
            "text": "پروردگارا! مرا و پدر و مادرم را و هر کس را که با ایمان به خانه‌ام وارد شود و همه‌ی مردان و زنان باایمان را بیامرز! و ستمکاران را جز نابودی نیافزا!»"
        },
        {
            "chapter": 72,
            "verse": 1,
            "text": "بگو: «بر من وحى شده است که گروهى از جنّ [به قرآن] گوش دادند. پس گفتند:» «ما قرآنى شگفت شنیدیم"
        },
        {
            "chapter": 72,
            "verse": 2,
            "text": "که به سوى رشد هدایت مى‌کند. پس به آن ایمان آوردیم و هرگز احدى را شریک پروردگارمان قرار نمى‌دهیم"
        },
        {
            "chapter": 72,
            "verse": 3,
            "text": "و [ایمان آوردیم به] این که برتر و بلند است عظمت پروردگارمان، نه همسرى گرفته و نه فرزندى"
        },
        {
            "chapter": 72,
            "verse": 4,
            "text": "و سفیهان ما درباره‌ی خداوند سخنى ناحقّ مى‌گفتند. [که او همسر و فرزند دارد]"
        },
        {
            "chapter": 72,
            "verse": 5,
            "text": "و ما گمان مى‌کردیم که هرگز جنّ و آدمی بر خداوند دروغ نمى‌بندند"
        },
        {
            "chapter": 72,
            "verse": 6,
            "text": "و مردانى از آدمیان به مردانى از جنّ پناه می‌بردند، پس [مردان جنّ] بر طغیان و تباهى‌شان افزودند"
        },
        {
            "chapter": 72,
            "verse": 7,
            "text": "و آن آدمیان پنداشتند که خدا هرگز کسى را [به پیامبری] برنمی‌انگیزد، چنان که شما [جنّیان] پنداشتید"
        },
        {
            "chapter": 72,
            "verse": 8,
            "text": "و ما [براى یافتن خبر،] به آسمان‌ها نزدیک شدیم، پس آنجا را پر از نگهبانان نیرومند و شَهاب‌ها یافتیم"
        },
        {
            "chapter": 72,
            "verse": 9,
            "text": "و ما پیش‌تر براى شنیدن [خبرهاى عالم بالا و سخنان فرشتگان] در مراکزى از آسمان مى‌نشستیم؛ ولى اکنون هر که بخواهد دزدیده گوش کند، شهابى را در کمین خود مى‌یابد"
        },
        {
            "chapter": 72,
            "verse": 10,
            "text": "و ما نمى‌دانیم آیا براى کسانى که در زمین هستند، شرّى خواسته شده، یا پروردگارشان برای آنها رهیابى [به نیکى و راه راست‌] را اراده کرده است؟"
        },
        {
            "chapter": 72,
            "verse": 11,
            "text": "و برخى از ما افراد شایسته‌اى هستند و برخى غیر از آن. ما فرقه‌هایى گوناگونیم"
        },
        {
            "chapter": 72,
            "verse": 12,
            "text": "و ما مى‌دانیم که هرگز نمى‌توانیم خدا را در زمین درمانده کنیم و هرگز نمى‌توانیم از دسترس قدرت او بیرون برویم"
        },
        {
            "chapter": 72,
            "verse": 13,
            "text": "و چون هدایت [قرآن] را شنیدیم، به آن ایمان آوردیم. پس هر کس به پروردگارش ایمان آورد، از هیچ کاستى و ستمى نمى‌ترسد"
        },
        {
            "chapter": 72,
            "verse": 14,
            "text": "و برخى از ما اهل تسلیم و بعضى، منحرفند. پس کسانى که تسلیم شدند، آنانند که راه رشد و هدایت را می‌جویند"
        },
        {
            "chapter": 72,
            "verse": 15,
            "text": "ولى منحرفان، هیزم دوزخند.»"
        },
        {
            "chapter": 72,
            "verse": 16,
            "text": "و اگر [انسان‌ها و جنّیان] بر راه [حقّ] پایدارى کنند، آنان را با آبى فراوان سیراب مى‌کنیم،"
        },
        {
            "chapter": 72,
            "verse": 17,
            "text": "تا آنان را در آن [رفاه و آسایش] بیازماییم و هر کس از یاد پرورگارش روی برگرداند، [خداوند] او را به عذابى سخت و فزاینده گرفتار مى‌سازد"
        },
        {
            "chapter": 72,
            "verse": 18,
            "text": "«و مساجد ویژه‌ى خداست، پس با خداوند هیچ کس را مخوانید!»"
        },
        {
            "chapter": 72,
            "verse": 19,
            "text": "و چون [محمّد] بنده‌ی خدا [به عبادت] مى‌ایستاد و او را مى‌خواند، گروهى انبوه نزدیک بود بر سر او بریزند"
        },
        {
            "chapter": 72,
            "verse": 20,
            "text": "بگو: من فقط پروردگارم را مى‌خوانم و هیچ کس را شریک او نمى‌گیرم.»"
        },
        {
            "chapter": 72,
            "verse": 21,
            "text": "بگو: «من مالک هیچ سود و زیانى براى شما نیستم.»"
        },
        {
            "chapter": 72,
            "verse": 22,
            "text": "بگو: «[اگر او را نافرمانى کنم،] هرگز کسى در برابر خدا مرا پناه نمى‌دهد و جز او هرگز پناهگاهى نخواهم یافت"
        },
        {
            "chapter": 72,
            "verse": 23,
            "text": "[وظیفه‌ی من] تنها تبلیغى از سوی خدا و رساندن پیام‌های اوست.» و کسانى که خدا و پیامبرش را فرمان نبرند، قطعاً آتش دوزخ برایشان خواهد بود. همیشه در آن جاودانه‌اند"
        },
        {
            "chapter": 72,
            "verse": 24,
            "text": "[آنان در غفلت به سر مى‌برند،] تا آن [عذاب] را که وعده داده مى‌شوند، ببینند. پس به زودى خواهند دانست چه کسى یاورش ناتوان‌تر و در شمارش کمتر است"
        },
        {
            "chapter": 72,
            "verse": 25,
            "text": "بگو: «من نمى‌دانم که آیا آن وعده‌اى که به شما داده‌اند، نزدیک است، یا پروردگارم براى آن مدتى [دراز] قرار مى‌دهد؟"
        },
        {
            "chapter": 72,
            "verse": 26,
            "text": "او دانای غیب است و هیچ کس را بر غیب خود آگاه نمى‌کند،"
        },
        {
            "chapter": 72,
            "verse": 27,
            "text": "مگر پیامبری را که از او خشنود باشد که [برای او] از پیش رو و از پشت سرش نگاهبانانى مى‌گمارد"
        },
        {
            "chapter": 72,
            "verse": 28,
            "text": "تا معلوم دارد [که فرستادگان،] پیام‌هاى پروردگارشان را رسانده‌اند و او به آنچه نزد آنان است، احاطه دارد و هر چیزى را با عدد، شمرده است.»"
        },
        {
            "chapter": 73,
            "verse": 1,
            "text": "اى جامه به خود پیچیده"
        },
        {
            "chapter": 73,
            "verse": 2,
            "text": "شب را [به نماز] برخیز! مگر اندکى [برای استراحت]"
        },
        {
            "chapter": 73,
            "verse": 3,
            "text": "نیمی از آن، یا اندکى از آن [نیمه] کم کن،"
        },
        {
            "chapter": 73,
            "verse": 4,
            "text": "یا بر آن بیافزاى! و قرآن را شمرده، روشن و با دقّت بخوان"
        },
        {
            "chapter": 73,
            "verse": 5,
            "text": "ما سخنى سنگین و گرانمایه بر تو فرود خواهیم آورد"
        },
        {
            "chapter": 73,
            "verse": 6,
            "text": "بى‌گمان عبادت شبانه در پابرجایى، سخت‌تر و در گفتار، استوارتر است"
        },
        {
            "chapter": 73,
            "verse": 7,
            "text": "تو در روز حرکت و تلاشى طولانى دارى"
        },
        {
            "chapter": 73,
            "verse": 8,
            "text": "و نام پروردگارت را یاد کن و از همه بریده شو و تنها به او دل ببند"
        },
        {
            "chapter": 73,
            "verse": 9,
            "text": "او که پروردگار مشرق و مغرب است، معبودى جز او نیست، پس او را کارساز خود برگزین"
        },
        {
            "chapter": 73,
            "verse": 10,
            "text": "و بر آنچه مى‌گویند، صبر کن و به­گونه‌اى نیکو از آنان کناره بگیر"
        },
        {
            "chapter": 73,
            "verse": 11,
            "text": "و مرا با تکذیب‌کنندگانِ توانگر و خوشگذران واگذار و آنان را اندکى مهلت بده"
        },
        {
            "chapter": 73,
            "verse": 12,
            "text": "البتّه نزد ماست زنجیرها و آتش برافروخته،"
        },
        {
            "chapter": 73,
            "verse": 13,
            "text": "و غذایى گلوگیر و عذابى دردناک"
        },
        {
            "chapter": 73,
            "verse": 14,
            "text": "در روزى که زمین و کوه‌ها به لرزه درآیند و کوه‌ها به­صورت پشته‌هایى از شنِ روان شوند"
        },
        {
            "chapter": 73,
            "verse": 15,
            "text": "ما پیامبرى را که گواه بر شماست، به سوى شما فرستادیم، همان­گونه که پیامبرى به سوى فرعون فرستادیم"
        },
        {
            "chapter": 73,
            "verse": 16,
            "text": "امّا فرعون، آن پیامبر را نافرمانى کرد و ما او را به کیفرى سخت گرفتیم"
        },
        {
            "chapter": 73,
            "verse": 17,
            "text": "پس اگر کفر ورزید، چگونه خود را از روزى که کودکان را پیر مى‌کند، نگاه مى‌دارید؟"
        },
        {
            "chapter": 73,
            "verse": 18,
            "text": "آسمان به سبب آن روز مى‌شکافد. [آرى!] وعده‌ی خداوند شدنى است"
        },
        {
            "chapter": 73,
            "verse": 19,
            "text": "این [آیات] پندی است. پس هر کس بخواهد، راهى به سوى پروردگارش پیش گیرد"
        },
        {
            "chapter": 73,
            "verse": 20,
            "text": "همانا پروردگارت مى‌داند که تو و گروهى از کسانى که با تو هستند، نزدیک به دو سوم شب، یا نیمی از آن، یا یک سوم آن را [به عبادت] برمى‌خیزید و خداوند شب و روز را اندازه‌گیرى مى‌کند. او مى‌داند که شما هرگز نمى‌توانید [دو سوم و نصف و یک سوم] آن را [دقیق] اندازه‌گیرى کنید، از این روی شما را بخشید. [و حساب دقیق شب را از شما برداشت. اینک‌] هر چه [براى شما ممکن و] آسان است، قرآن بخوانید. خداوند مى‌داند که به زودى برخى از شما بیمار خواهند شد و گروه دیگرى به سفر مى‌روند تا از فضل خدا [روزی] بجویند و گروهی دیگر در راه خدا مى‌جنگند [و از تلاوت قرآن بازمى‌مانند]. پس هر چه مى‌توانید، از آن بخوانید و نماز به پا دارید و زکات بپردازید و به خداوند وام دهید، وامى نیکو و [بدانید] آنچه براى خود پیش می‌فرستید، آن را نزد خدا نیکوتر و با پاداشى بزرگ‌تر خواهید یافت و از خداوند آمرزش بخواهید که خداوند آمرزنده‌ی مهربان است"
        },
        {
            "chapter": 74,
            "verse": 1,
            "text": "اى جامه بر خود کشیده [و در بستر آرمیده]"
        },
        {
            "chapter": 74,
            "verse": 2,
            "text": "برخیز و هشدار ده"
        },
        {
            "chapter": 74,
            "verse": 3,
            "text": "و پروردگارت را بزرگ بدار"
        },
        {
            "chapter": 74,
            "verse": 4,
            "text": "و لباست را پاکیزه کن"
        },
        {
            "chapter": 74,
            "verse": 5,
            "text": "و از پلیدى دور شو"
        },
        {
            "chapter": 74,
            "verse": 6,
            "text": "و [در بخشش] منّت مگذار و [بخششت را] بزرگ مشمار"
        },
        {
            "chapter": 74,
            "verse": 7,
            "text": "و به خاطر پروردگارت صبر کن"
        },
        {
            "chapter": 74,
            "verse": 8,
            "text": "پس هنگامى که در صور دمیده شود"
        },
        {
            "chapter": 74,
            "verse": 9,
            "text": "پس آن روز، روز سختى است"
        },
        {
            "chapter": 74,
            "verse": 10,
            "text": "بر کافران آسان نیست"
        },
        {
            "chapter": 74,
            "verse": 11,
            "text": "مرا واگذار با آن که خود به تنهایى [او را] آفریدم"
        },
        {
            "chapter": 74,
            "verse": 12,
            "text": "و به او مالى پیوسته و در حال فزونى دادم"
        },
        {
            "chapter": 74,
            "verse": 13,
            "text": "و پسرانى که در کنارش حاضرند"
        },
        {
            "chapter": 74,
            "verse": 14,
            "text": "و براى او اسباب کامیابى را به طور کامل آماده کردم"
        },
        {
            "chapter": 74,
            "verse": 15,
            "text": "با این حال، طمع دارد که بیافزایم"
        },
        {
            "chapter": 74,
            "verse": 16,
            "text": "هرگز! زیرا او همواره به آیات ما دشمنى مى‌ورزد"
        },
        {
            "chapter": 74,
            "verse": 17,
            "text": "به زودى او را به گردنه‌اى سخت گرفتار مى‌کنم"
        },
        {
            "chapter": 74,
            "verse": 18,
            "text": "همانا او [براى مبارزه با قرآن] فکر کرد و [آن را] سنجید"
        },
        {
            "chapter": 74,
            "verse": 19,
            "text": "پس مرگ بر او باد که چگونه سنجید"
        },
        {
            "chapter": 74,
            "verse": 20,
            "text": "باز هم مرگ بر او که چگونه سنجید"
        },
        {
            "chapter": 74,
            "verse": 21,
            "text": "سپس نگریست"
        },
        {
            "chapter": 74,
            "verse": 22,
            "text": "سپس چهره در هم کشید و بی‌میلی نشان داد"
        },
        {
            "chapter": 74,
            "verse": 23,
            "text": "سپس پشت کرد و تکبّر ورزید"
        },
        {
            "chapter": 74,
            "verse": 24,
            "text": "پس گفت: «این [قرآن] چیزى نیست جز جادوبى که [از پیشینیان] روایت مى‌شود"
        },
        {
            "chapter": 74,
            "verse": 25,
            "text": "این فقط گفته‌ی بشر است [نه گفتار خدا]!»"
        },
        {
            "chapter": 74,
            "verse": 26,
            "text": "به زودی او را به سقَر درآورم"
        },
        {
            "chapter": 74,
            "verse": 27,
            "text": "و تو نمى‌دانى که سقر چیست"
        },
        {
            "chapter": 74,
            "verse": 28,
            "text": "[آتشى است سوزنده که‌] نه [چیزی را] باقى می‌گذارد و نه رها می‌کند"
        },
        {
            "chapter": 74,
            "verse": 29,
            "text": "پوست بدن را به شدّت دگرگون می‌کند"
        },
        {
            "chapter": 74,
            "verse": 30,
            "text": "بر آن [دوزخ]، نوزده نفر گماشته شده‌اند"
        },
        {
            "chapter": 74,
            "verse": 31,
            "text": "و نگهبانان آتش را جز از فرشتگان قرار ندادیم و تعداد آنان را فقط آزمونی براى کافران نهادیم، تا اهل کتاب یقین کنند [که قرآن کتاب آسمانى است] و تا کسانى که ایمان آورده‌اند، بر ایمان خود بیافزایند و اهل کتاب و مؤمنان، گرفتار تردید نشوند و کافران و بیماردلان بگویند: «خداوند از این مثل چه منظورى داشته است؟» این گونه خداوند هر کس را بخواهد، گمراه مى‌کند و هر که را بخواهد، هدایت مى‌نماید و شمار لشکریان پروردگارت را کسى جز او نمى‌داند و این تنها پندى براى بشر است"
        },
        {
            "chapter": 74,
            "verse": 32,
            "text": "به ماه سوگند، چنین نیست [که کافران مى‌پندارند]"
        },
        {
            "chapter": 74,
            "verse": 33,
            "text": "به شب سوگند، آن‌گاه که پشت مى‌کند،"
        },
        {
            "chapter": 74,
            "verse": 34,
            "text": "به صبح سوگند، آن‌گاه که آشکار مى‌شود،"
        },
        {
            "chapter": 74,
            "verse": 35,
            "text": "که این [دوزخ]، یکى از بزرگترین پدیده‌هاست"
        },
        {
            "chapter": 74,
            "verse": 36,
            "text": "هشدارى براى بشر است"
        },
        {
            "chapter": 74,
            "verse": 37,
            "text": "براى هر کس از شما که بخواهد [در کار خیر] پیش افتد یا عقب بماند"
        },
        {
            "chapter": 74,
            "verse": 38,
            "text": "هر کسى در گروِ دستاورد خویش است،"
        },
        {
            "chapter": 74,
            "verse": 39,
            "text": "مگر یاران [سعادتمندی که کارنامه‌ی آنان را به دست] راست [آنها می‌دهند]،"
        },
        {
            "chapter": 74,
            "verse": 40,
            "text": "که در باغ‌هاى بهشتند و مى‌پرسند"
        },
        {
            "chapter": 74,
            "verse": 41,
            "text": "از گناهکاران"
        },
        {
            "chapter": 74,
            "verse": 42,
            "text": "«چه چیزی شما را روانه‌ی [دوزخ] سقر کرد؟»"
        },
        {
            "chapter": 74,
            "verse": 43,
            "text": "می‌گویند: «ما از نمازگزاران نبودیم"
        },
        {
            "chapter": 74,
            "verse": 44,
            "text": "و به بینوایان غذا نمى‌دادیم"
        },
        {
            "chapter": 74,
            "verse": 45,
            "text": "و همراه با فرورفتگان، [در گفتار و کردار باطل‌] فرومى‌رفتیم"
        },
        {
            "chapter": 74,
            "verse": 46,
            "text": "و پیوسته روز جزا را تکذیب مى‌کردیم"
        },
        {
            "chapter": 74,
            "verse": 47,
            "text": "تا آن که امر یقینىِ [مرگ] به سراغ ما آمد.»"
        },
        {
            "chapter": 74,
            "verse": 48,
            "text": "پس شفاعت میانجی‌گران سودشان ندهد"
        },
        {
            "chapter": 74,
            "verse": 49,
            "text": "آنان را چه شده که از تذکر [قرآن] روى‌گردانند؟"
        },
        {
            "chapter": 74,
            "verse": 50,
            "text": "گویا آنان گورِخرانى هستند،"
        },
        {
            "chapter": 74,
            "verse": 51,
            "text": "که از شیری [شرزه] مى‌گریزند"
        },
        {
            "chapter": 74,
            "verse": 52,
            "text": "بلکه هر یک از آنان توقّع دارد کتابى سرگشاده [همانند قرآن] به او داده شود"
        },
        {
            "chapter": 74,
            "verse": 53,
            "text": "هرگز! [این بهانه است!] بلکه آنان از آخرت نمى‌ترسند"
        },
        {
            "chapter": 74,
            "verse": 54,
            "text": "هرگز! [ما کتابی جز قرآن نازل نمی‌کنیم] که آن یادآورى [ارزشمند] است"
        },
        {
            "chapter": 74,
            "verse": 55,
            "text": "پس هرکس خواست، از آن پند گیرد"
        },
        {
            "chapter": 74,
            "verse": 56,
            "text": "و پند نمى‌گیرند مگر آن که خدا بخواهد. او سزاوار است که از وى پروا کنند و او سزاوار است که [پرهیزکاران را] بیامرزد"
        },
        {
            "chapter": 75,
            "verse": 1,
            "text": "به روز قیامت سوگند مى‌خورم"
        },
        {
            "chapter": 75,
            "verse": 2,
            "text": "و به نفس سرزنش‌گر سوگند مى‌خورم"
        },
        {
            "chapter": 75,
            "verse": 3,
            "text": "آیا انسان مى‌پندارد که هرگز استخوان‌هاى او را جمع نمى‌کنیم؟"
        },
        {
            "chapter": 75,
            "verse": 4,
            "text": "چرا! ما تواناییم [خطوط] سر انگشتان او را [بار دیگر] درست کنیم"
        },
        {
            "chapter": 75,
            "verse": 5,
            "text": "ولى انسان مى‌خواهد راه فسق و فجور را پیش روى خود باز کند"
        },
        {
            "chapter": 75,
            "verse": 6,
            "text": "[پس، از روى تردید] مى‌پرسد: «روز قیامت چه وقت است؟»"
        },
        {
            "chapter": 75,
            "verse": 7,
            "text": "پس آن‌گاه که [در آستانه‌ی قیامت] چشم‌ها خیره گردد،"
        },
        {
            "chapter": 75,
            "verse": 8,
            "text": "و ماه تاریک شود،"
        },
        {
            "chapter": 75,
            "verse": 9,
            "text": "و خورشید و ماه جمع شوند،"
        },
        {
            "chapter": 75,
            "verse": 10,
            "text": "در آن روز انسان خواهد گفت: «راه گریز کجاست؟»"
        },
        {
            "chapter": 75,
            "verse": 11,
            "text": "هرگز! پناهگاهى نیست"
        },
        {
            "chapter": 75,
            "verse": 12,
            "text": "آن روز قرارگاه فقط به سوى پروردگار توست"
        },
        {
            "chapter": 75,
            "verse": 13,
            "text": "آن روز انسان به آنچه پیش فرستاده و آنچه به جای گذاشته است، خبر داده مى‌شود"
        },
        {
            "chapter": 75,
            "verse": 14,
            "text": "بلکه انسان بر نفس خویش بیناست"
        },
        {
            "chapter": 75,
            "verse": 15,
            "text": "هر چند [براى توجیه گناهانش‌] بهانه‌ها بتراشد"
        },
        {
            "chapter": 75,
            "verse": 16,
            "text": "[اى پیامبر! به هنگام نزول وحى،] زبان خود را به حرکت در نیاور تا نسبت به تلاوت آن شتاب کنى"
        },
        {
            "chapter": 75,
            "verse": 17,
            "text": "گردآوردن و خواندن آن به عهده‌ی ماست"
        },
        {
            "chapter": 75,
            "verse": 18,
            "text": "پس چون آن را خواندیم، قرائت آن را دنبال کن"
        },
        {
            "chapter": 75,
            "verse": 19,
            "text": "آن‌گاه بیان آن بر عهده ماست"
        },
        {
            "chapter": 75,
            "verse": 20,
            "text": "چنین نیست [که شما مى‌پندارید قیامتى در کار نیست]، بلکه به این دنیاى زودگذر دل‌بسته‌اید"
        },
        {
            "chapter": 75,
            "verse": 21,
            "text": "و آخرت را رها کرده‌اید"
        },
        {
            "chapter": 75,
            "verse": 22,
            "text": "چهره‌هایى در آن روز شاداب و با طراوت است"
        },
        {
            "chapter": 75,
            "verse": 23,
            "text": "و به [لطف و پاداش] پروردگارشان چشم دوخته‌اند"
        },
        {
            "chapter": 75,
            "verse": 24,
            "text": "و چهره‌هایى در آن روز گرفته است"
        },
        {
            "chapter": 75,
            "verse": 25,
            "text": "زیرا مى‌دانند مورد عذابى کمرشکن قرار مى‌گیرند"
        },
        {
            "chapter": 75,
            "verse": 26,
            "text": "[انسان مى‌پندارد دنیاى زودگذر همیشگی است،] هرگز! آن‌گاه که جان به گلوگاه برسد"
        },
        {
            "chapter": 75,
            "verse": 27,
            "text": "و [اطرافیان بیمار] بگویند: «درمان‌کننده [این بیمار] کیست؟»"
        },
        {
            "chapter": 75,
            "verse": 28,
            "text": "و [محتضَر] بداند که هنگام جدایى فرارسیده است"
        },
        {
            "chapter": 75,
            "verse": 29,
            "text": "و ساق‌های پا به یکدیگر بپیچد [و دیگر حرکتى نکند]"
        },
        {
            "chapter": 75,
            "verse": 30,
            "text": "در آن روز، روانه شدن به سوى پروردگار توست"
        },
        {
            "chapter": 75,
            "verse": 31,
            "text": "او که نه حقّ را تصدیق کرد و نه نماز گزارد"
        },
        {
            "chapter": 75,
            "verse": 32,
            "text": "بلکه تکذیب کرد و روى گردانید"
        },
        {
            "chapter": 75,
            "verse": 33,
            "text": "و سپس با کبر و غرور به سوى خانواده‌اش رفت"
        },
        {
            "chapter": 75,
            "verse": 34,
            "text": "[عذاب الهى] براى تو شایسته‌تر است، شایسته‌تر"
        },
        {
            "chapter": 75,
            "verse": 35,
            "text": "باز هم شایسته‌تر است، شایسته‌تر"
        },
        {
            "chapter": 75,
            "verse": 36,
            "text": "آیا انسان مى‌پندارد که به حال خود رها مى‌شود؟"
        },
        {
            "chapter": 75,
            "verse": 37,
            "text": "آیا او قطره‌اى از منى نبود که ریخته مى‌شد؟"
        },
        {
            "chapter": 75,
            "verse": 38,
            "text": "سپس خون بسته‌اى شد و [خداوند] آن را آفرینش داد و [اندامش را] استوار ساخت"
        },
        {
            "chapter": 75,
            "verse": 39,
            "text": "و دو جنس زن و مرد را از آن پدید آورد"
        },
        {
            "chapter": 75,
            "verse": 40,
            "text": "آیا این [خدای نیرومند] توانا نیست که مردگان را زنده کند؟"
        },
        {
            "chapter": 76,
            "verse": 1,
            "text": "آیا بر انسان دوره‌اى از روزگار گذشت که چیز قابل ذکرى نبود؟"
        },
        {
            "chapter": 76,
            "verse": 2,
            "text": "همانا ما انسان را از نطفه‌اى آمیخته آفریدیم و او را از حالتى به حالتى درآوردیم، پس او را شنوا و بینا گردانیدیم"
        },
        {
            "chapter": 76,
            "verse": 3,
            "text": "ما راه را به او نشان دادیم، خواه سپاسگرار باشد، یا ناسپاس"
        },
        {
            "chapter": 76,
            "verse": 4,
            "text": "ما براى کافران، زنجیرها و غل‌ها و آتشى برافروخته آماده کرده‌ایم"
        },
        {
            "chapter": 76,
            "verse": 5,
            "text": "همانا نیکان از پیمانه‌اى مى‌نوشند که با کافور [خوشبو] آمیخته شده است"
        },
        {
            "chapter": 76,
            "verse": 6,
            "text": "چشمه‌اى که بندگان خدا از آن مى‌نوشند و هرگونه بخواهند، آن را جارى مى‌سازند"
        },
        {
            "chapter": 76,
            "verse": 7,
            "text": "آنان به نذر [خود] وفا مى‌کنند و از روزى که شرش فراگیر است، مى‌ترسند"
        },
        {
            "chapter": 76,
            "verse": 8,
            "text": "و غذاى خود را با آن که به آن علاقه [و نیاز] دارند، به بینوا و یتیم و اسیر مى‌دهند"
        },
        {
            "chapter": 76,
            "verse": 9,
            "text": "که ما فقط براى خشنودى خدا به شما غذا مى‌دهیم، نه پاداشى از شما مى‌خواهیم و نه سپاسى"
        },
        {
            "chapter": 76,
            "verse": 10,
            "text": "و ما از پروردگارمان، به خاطر روزى که به شدت گرفته و بسیار سخت است، مى‌ترسیم"
        },
        {
            "chapter": 76,
            "verse": 11,
            "text": "پس خداوند آنان را از شر آن روز نگاه می‌دارد و آنان را با شادى و سرورى بس بزرگ روبرو می‌کند"
        },
        {
            "chapter": 76,
            "verse": 12,
            "text": "و آنها را برای صبرى که کردند، بهشتى [برین] و ابریشمى [نازنین] پاداش می‌دهد،"
        },
        {
            "chapter": 76,
            "verse": 13,
            "text": "در حالى که در آن [بهشت] بر تخت‌ها تکیه زده‌اند، در آنجا نه آفتابى [آزار دهنده] بینند و نه سرمایى [سوزان]"
        },
        {
            "chapter": 76,
            "verse": 14,
            "text": "و سایه‌هاى درختان بر سرشان نزدیک و میوه‌هایش در دسترس آنهاست"
        },
        {
            "chapter": 76,
            "verse": 15,
            "text": "گرد آنان ظرف‌هاى نقره‌فام و تنگ‌هاى بلورین، [پر از غذا و نوشیدنى] گردانده می‌شود"
        },
        {
            "chapter": 76,
            "verse": 16,
            "text": "بلورهایى نقره‌فام که [نیکان] آنها را به هر اندازه که خواسته‌اند، اندازه‌گیرى کرده‌اند"
        },
        {
            "chapter": 76,
            "verse": 17,
            "text": "در آن [بهشت]، جامى نوشانده مى‌شود که با زنجبیل [گرم و عطرآگین] آمیخته است"
        },
        {
            "chapter": 76,
            "verse": 18,
            "text": "از چشمه‌اى در آنجا که سلسبیل نامیده مى‌شود"
        },
        {
            "chapter": 76,
            "verse": 19,
            "text": "و بر گردشان پسرانى همیشه نوجوان، [به خدمت] مى‌گردند، هرگاه آنان را ببینى، می‌پندارى مرواریدهایى غلطان و پراکنده‌اند"
        },
        {
            "chapter": 76,
            "verse": 20,
            "text": "و چون آنجا را بنگرى، نعمتى [فراوان و وصف‌ناپذیر] و فرمانروایى بزرگى مى‌بینى"
        },
        {
            "chapter": 76,
            "verse": 21,
            "text": "بر اندامشان جامه‌هاى سبز از دیباى نازک و ابریشم درشت بافت است و با دستبندهاى نقره آراسته شده‌اند و پروردگارشان شرابى پاک و پاک‌کننده به آنان مى‌نوشاند"
        },
        {
            "chapter": 76,
            "verse": 22,
            "text": "«این پاداشى است براى شما و کوشش شما مورد سپاس است.»"
        },
        {
            "chapter": 76,
            "verse": 23,
            "text": "همانا ما خود، قرآن را آن‌گونه که باید، بر تو فروفرستادیم"
        },
        {
            "chapter": 76,
            "verse": 24,
            "text": "پس در برابر فرمان پروردگارت صبر پیشه کن! و از هیچ گنه‌کار یا ناسپاسِ آنان فرمان نبر"
        },
        {
            "chapter": 76,
            "verse": 25,
            "text": "و بامداد و شامگاه، نام پروردگارت را یاد کن"
        },
        {
            "chapter": 76,
            "verse": 26,
            "text": "و بخشى از شب را براى او سجده کن! و در بلنداى شب به تسبیح او بپرداز"
        },
        {
            "chapter": 76,
            "verse": 27,
            "text": "اینان [دنیاى] زودگذر را دوست دارند و روز گرانبار [قیامت] را پشت سر مى‌اندازند"
        },
        {
            "chapter": 76,
            "verse": 28,
            "text": "ماییم که آنان را آفریدیم و پیوندهاى مفاصلشان را محکم ساختیم و هرگاه بخواهیم، مانند آنها را چنان که باید به جاى آنان مى‌آوریم"
        },
        {
            "chapter": 76,
            "verse": 29,
            "text": "این [آیات] پندی است. پس هر کس بخواهد، راهى به سوى پروردگارش [در پیش] گیرد"
        },
        {
            "chapter": 76,
            "verse": 30,
            "text": "و شما چیزى را نمى‌خواهید، مگر این که خدا بخواهد. خداوند همواره دانایی فرزانه است"
        },
        {
            "chapter": 76,
            "verse": 31,
            "text": "هر که را بخواهد، به رحمت خود درمى‌آورد و براى ستمکاران عذابى دردناک آماده کرده است"
        },
        {
            "chapter": 77,
            "verse": 1,
            "text": "سوگند به فرشتگانى که پى­درپى فرستاده مى‌شوند"
        },
        {
            "chapter": 77,
            "verse": 2,
            "text": "پس [سوگند] به فرشتگانى که چون تندبادند"
        },
        {
            "chapter": 77,
            "verse": 3,
            "text": "سوگند به فرشتگانى که صحیفه‌هاى وحى را می‌گشایند"
        },
        {
            "chapter": 77,
            "verse": 4,
            "text": "پس [سوگند] به فرشتگانى که به طور کامل [میان حقّ و باطل] جدا کننده‌اند"
        },
        {
            "chapter": 77,
            "verse": 5,
            "text": "پس [سوگند] به فرشتگانِ فرود آورنده‌ی وحى"
        },
        {
            "chapter": 77,
            "verse": 6,
            "text": "براى [رفع] عذر، یا هشدار و بیم­دادن"
        },
        {
            "chapter": 77,
            "verse": 7,
            "text": "بى‌گمان آنچه به شما وعده مى‌دهند، روى‌دادنى است"
        },
        {
            "chapter": 77,
            "verse": 8,
            "text": "پس آن‌گاه که ستارگان محو شوند"
        },
        {
            "chapter": 77,
            "verse": 9,
            "text": "و آن‌گاه که آسمان شکافته شود"
        },
        {
            "chapter": 77,
            "verse": 10,
            "text": "و آن‌گاه که کوه‌ها از جا کنده شوند"
        },
        {
            "chapter": 77,
            "verse": 11,
            "text": "و آن‌گاه که براى پیامبران وقت تعیین شود [تا بر امّت‌ها گواهى دهند]"
        },
        {
            "chapter": 77,
            "verse": 12,
            "text": "[این حوادث] براى چه روزى به تأخیر افتاده است؟"
        },
        {
            "chapter": 77,
            "verse": 13,
            "text": "براى روز جدایى"
        },
        {
            "chapter": 77,
            "verse": 14,
            "text": "و تو چه می‌دانى که روز جدایی چیست؟"
        },
        {
            "chapter": 77,
            "verse": 15,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 16,
            "text": "آیا پیشینیان را نابود نکردیم؟"
        },
        {
            "chapter": 77,
            "verse": 17,
            "text": "سپس دیگران را در پى آنان آوردیم"
        },
        {
            "chapter": 77,
            "verse": 18,
            "text": "ما با مجرمان این­گونه رفتار مى‌کنیم"
        },
        {
            "chapter": 77,
            "verse": 19,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 20,
            "text": "آیا ما شما را از آبى پست و ناچیز نیافریدیم؟"
        },
        {
            "chapter": 77,
            "verse": 21,
            "text": "پس آن را در [رحم مادر] جایگاهى استوار نهادیم،"
        },
        {
            "chapter": 77,
            "verse": 22,
            "text": "تا مدّتى معین"
        },
        {
            "chapter": 77,
            "verse": 23,
            "text": "پس اندازه‌گیرى کردیم و ما چه خوب اندازه‌گیری هستیم"
        },
        {
            "chapter": 77,
            "verse": 24,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 25,
            "text": "آیا زمین را محل اجتماع [انسان‌ها] قرار ندادیم؟"
        },
        {
            "chapter": 77,
            "verse": 26,
            "text": "زندگان و مردگان؟"
        },
        {
            "chapter": 77,
            "verse": 27,
            "text": "و در آن [زمین] کوه‌هایى استوار و بلند قرار دادیم و آبى گوارا به شما نوشاندیم"
        },
        {
            "chapter": 77,
            "verse": 28,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 29,
            "text": "[آن روز خداوند به مجرمان می‌فرماید:] «بى‌درنگ بروید به سوى [دوزخ!] همان چیزى که پیوسته تکذیبش مى‌کردید"
        },
        {
            "chapter": 77,
            "verse": 30,
            "text": "بروید به سوى سایه‌اى [از دود انبوه که] سه شاخه [است]،"
        },
        {
            "chapter": 77,
            "verse": 31,
            "text": "[سایه‌اى که] نه مانع از حرارت است و نه از شعله‌هاى آتش جلوگیرى مى‌کند.»"
        },
        {
            "chapter": 77,
            "verse": 32,
            "text": "دوزخ، شراره‌هایى [بلند] چون کاخ پرتاب مى‌کند"
        },
        {
            "chapter": 77,
            "verse": 33,
            "text": "[و آن شراره‌ها در رنگ و شتاب] گویى شترانى زردمویند"
        },
        {
            "chapter": 77,
            "verse": 34,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 35,
            "text": "این روزی است که [گناهکاران] سخن نمى‌گویند،"
        },
        {
            "chapter": 77,
            "verse": 36,
            "text": "و به آنان اجازه داده نمى‌شود تا عذرخواهى کنند"
        },
        {
            "chapter": 77,
            "verse": 37,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 38,
            "text": "این روز، روز جدایى است که شما و پیشینیان را گرد آوردیم"
        },
        {
            "chapter": 77,
            "verse": 39,
            "text": "پس اگر چاره‌اى دارید، به کار گیرید"
        },
        {
            "chapter": 77,
            "verse": 40,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 41,
            "text": "همانا پرهیزکاران در سایه‌سارها و [کنار] چشمه‌هایی هستند"
        },
        {
            "chapter": 77,
            "verse": 42,
            "text": "و هر نوع میوه که بخواهند، [فراهم است]"
        },
        {
            "chapter": 77,
            "verse": 43,
            "text": "«به پاداش کارهایى [نیک] که همواره مى‌کردید، بخورید و بیاشامید! گوارایتان باد!»"
        },
        {
            "chapter": 77,
            "verse": 44,
            "text": "ما نیکوکاران را این گونه پاداش مى‌دهیم"
        },
        {
            "chapter": 77,
            "verse": 45,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 46,
            "text": "[به کافران بگو:] «اندک زمانى [در این دنیا] بخورید و بهره گیرید! که شما گناهکارید [و بى‌تردید به کیفر اعمالتان گرفتار خواهید شد.]»"
        },
        {
            "chapter": 77,
            "verse": 47,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 48,
            "text": "و هرگاه به آنان گفته شود: «رکوع کنید!» رکوع نمى‌کنند"
        },
        {
            "chapter": 77,
            "verse": 49,
            "text": "در آن روز، واى بر تکذیب‌کنندگان"
        },
        {
            "chapter": 77,
            "verse": 50,
            "text": "[اگر این کافران به قرآن ایمان نیاورند،] پس به کدام سخن بعد از آن ایمان مى‌آورند؟"
        }
    ]
}
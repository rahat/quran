{
    "manzils": [
        {
            "chapter": 37,
            "verse": 1,
            "text": "سوگند به صف‌بستگان که صفى [باشکوه‌] بسته‌اند،"
        },
        {
            "chapter": 37,
            "verse": 2,
            "text": "و [انسان را از گناهان‌] به شدّت بازمى‌دارند،"
        },
        {
            "chapter": 37,
            "verse": 3,
            "text": "و پى­درپى ذکر خدا را تلاوت مى‌کنند،"
        },
        {
            "chapter": 37,
            "verse": 4,
            "text": "که بى‌شک معبود شما یکتاست"
        },
        {
            "chapter": 37,
            "verse": 5,
            "text": "پروردگار آسمان‌ها و زمین، و آنچه میان آن دو است، و پروردگار مشرق‌ها"
        },
        {
            "chapter": 37,
            "verse": 6,
            "text": "ما آسمان دنیا را به زیور ستارگان آراستیم"
        },
        {
            "chapter": 37,
            "verse": 7,
            "text": "و [آن را] از هر شیطان سرکشى نگاه داشتیم"
        },
        {
            "chapter": 37,
            "verse": 8,
            "text": "آن‌ها نمى‌توانند به [اسرار] عالم بالا گوش فرادهند و از هر سو به آنها [شهاب] پرتاب مى‌شود،"
        },
        {
            "chapter": 37,
            "verse": 9,
            "text": "تا رانده شوند. و براى آن‌ها عذابى پاینده است"
        },
        {
            "chapter": 37,
            "verse": 10,
            "text": "مگر آن که شیطانى به سرعت خبرى را برباید، [و بگریزد،] که شهاب و شراره‌اى نافذ او را دنبال [و نابود] می‌کند"
        },
        {
            "chapter": 37,
            "verse": 11,
            "text": "پس از آنان بپرس که آفرینش آنان سخت‌تر است یا کسانى که ما آفریدیم؟ ما آنان را از گِلى چسبنده آفریدیم"
        },
        {
            "chapter": 37,
            "verse": 12,
            "text": "بلکه تو [از انکار آنان] تعجب مى‌کنى. و آنان [تو را] مسخره مى‌کنند"
        },
        {
            "chapter": 37,
            "verse": 13,
            "text": "و هرگاه اندرز داده شوند، پند نمى‌گیرند"
        },
        {
            "chapter": 37,
            "verse": 14,
            "text": "و هرگاه معجزه‌اى بینند، یکدیگر را به مسخره کردن دعوت مى‌کنند"
        },
        {
            "chapter": 37,
            "verse": 15,
            "text": "و مى‌گویند: «این جز جادویى آشکار نیست"
        },
        {
            "chapter": 37,
            "verse": 16,
            "text": "آیا چون مردیم و خاک و استخوان‌هایی [پوسیده] شدیم، آیا [دوباره] برانگیخته خواهیم شد؟"
        },
        {
            "chapter": 37,
            "verse": 17,
            "text": "و آیا پدران درگذشته ما نیز [زنده خواهند شد]؟»"
        },
        {
            "chapter": 37,
            "verse": 18,
            "text": "بگو: «آرى! [همه زنده مى‌شوید،] و خوار و کوچک خواهید بود.»"
        },
        {
            "chapter": 37,
            "verse": 19,
            "text": "همانا قیامت با یک صیحه است، پس آنگاه آنان [حیرت‌زده منظره قیامت را] مى‌نگرند"
        },
        {
            "chapter": 37,
            "verse": 20,
            "text": "و می‌گویند: «واى بر ما! این روز جزاست!»"
        },
        {
            "chapter": 37,
            "verse": 21,
            "text": "[به آنها گفته مى‌شود:] «این همان روز جدایى [حقّ از باطل] است که همواره آن را تکذیب مى‌کردید.»"
        },
        {
            "chapter": 37,
            "verse": 22,
            "text": "[خداوند به فرشتگان دستور مى‌دهد:] «ستمکاران و هم‌ردیفانشان و آنچه را مى‌پرستیدند، گردآورید"
        },
        {
            "chapter": 37,
            "verse": 23,
            "text": "با آنچه به جاى خدا مى‌پرستیدند، پس همه را به راه دوزخ راهنمایى کنید"
        },
        {
            "chapter": 37,
            "verse": 24,
            "text": "آنان را نگه دارید که حتماً مورد بازخواست قرار مى‌گیرند.»"
        },
        {
            "chapter": 37,
            "verse": 25,
            "text": "[به آنان گفته مى‌شود:] «چه شد که امروز یکدیگر را یارى نمى‌کنید؟»"
        },
        {
            "chapter": 37,
            "verse": 26,
            "text": "[آرى، نمى‌توانند یکدیگر را یارى کنند،] بلکه آنان امروز کاملاً تسلیم [قدرت خداوند] هستند"
        },
        {
            "chapter": 37,
            "verse": 27,
            "text": "و به یکدیگر روی کرده، از [حال‌] هم مى‌پرسند"
        },
        {
            "chapter": 37,
            "verse": 28,
            "text": "[پیروان گمراه به پیشوایان گمراه‌کننده] می‌گویند: «بى‌شک شما بودید که از راه خیرخواهى به سوى ما مى‌آمدید [ولى ما را به کفر و شرک کشاندید].»"
        },
        {
            "chapter": 37,
            "verse": 29,
            "text": "آنها می‌گویند: «بلکه شما خود اهل ایمان نبودید"
        },
        {
            "chapter": 37,
            "verse": 30,
            "text": "و ما را بر شما سلطه و غلبه‌اى نبود، بلکه شما خود گروهى سرکش بودید"
        },
        {
            "chapter": 37,
            "verse": 31,
            "text": "پس وعده‌ی [عذاب] پروردگارمان بر ما محقّق شد. و بى‌گمان ما عذاب را خواهیم چشید"
        },
        {
            "chapter": 37,
            "verse": 32,
            "text": "پس ما شما را گمراه کردیم، زیرا که ما خود نیز گمراه بودیم.»"
        },
        {
            "chapter": 37,
            "verse": 33,
            "text": "پس آنان در آن روز، در عذاب [الهى] شریکند"
        },
        {
            "chapter": 37,
            "verse": 34,
            "text": "همانا ما با مجرمان این­گونه رفتار مى‌کنیم"
        },
        {
            "chapter": 37,
            "verse": 35,
            "text": "آنان چنین بودند که هرگاه به آنان مى‌گفتند: «معبودى جز الله نیست.» [از پذیرش آن] تکبّر مى‌ورزیدند"
        },
        {
            "chapter": 37,
            "verse": 36,
            "text": "و مى‌گفتند: «آیا ما به خاطر شاعرى دیوانه، خدایانمان را رها کنیم؟»"
        },
        {
            "chapter": 37,
            "verse": 37,
            "text": "[هرگز چنین نیست!] بلکه او حقّ آورده و پیامبران [پیشین] را تصدیق کرده است"
        },
        {
            "chapter": 37,
            "verse": 38,
            "text": "شما نیز عذاب دردناک الهى را خواهید چشید"
        },
        {
            "chapter": 37,
            "verse": 39,
            "text": "و جز آنچه کرده‌اید، کیفر نمى‌بینید"
        },
        {
            "chapter": 37,
            "verse": 40,
            "text": "مگر بندگان خالص شده‌ى خدا [که از کیفر برکنارند]"
        },
        {
            "chapter": 37,
            "verse": 41,
            "text": "آنانند که برایشان روزی معین و ویژه‌اى است"
        },
        {
            "chapter": 37,
            "verse": 42,
            "text": "انواع میوه‌ها. و آنان مورد احترامند"
        },
        {
            "chapter": 37,
            "verse": 43,
            "text": "در باغ‌هاى پر نعمت [بهشت]"
        },
        {
            "chapter": 37,
            "verse": 44,
            "text": "بر تخت‌هایى در برابر یکدیگر [تَکیه زده‌اند]"
        },
        {
            "chapter": 37,
            "verse": 45,
            "text": "جامى لبریز از شرابی پاک و ناب گرداگردشان مى‌گردانند،"
        },
        {
            "chapter": 37,
            "verse": 46,
            "text": "شرابى زلال و درخشان، و لذّت‌بخش براى نوشندگان"
        },
        {
            "chapter": 37,
            "verse": 47,
            "text": "[شرابى که] نه مایه‌ى فساد عقل است. و نه آنان از نوشیدن آن مست مى‌شوند"
        },
        {
            "chapter": 37,
            "verse": 48,
            "text": "و نزدشان همسرانى است [زیبا و] درشت چشم که چشم از غیر فرومی‌بندند"
        },
        {
            "chapter": 37,
            "verse": 49,
            "text": "[از شدّت لطافت و سپیدى] گویى تخم‌مرغ‌هایى هستند که [در زیر بال و پر مرغ،] پوشیده و پنهان مانده [و هرگز دست کسی به آن نرسیده] است"
        },
        {
            "chapter": 37,
            "verse": 50,
            "text": "پس به یکدیگر روی کرده، از [حال‌] هم مى‌پرسند"
        },
        {
            "chapter": 37,
            "verse": 51,
            "text": "یکى از آنان می‌گوید: «[در دنیا] همنشینى داشتم،"
        },
        {
            "chapter": 37,
            "verse": 52,
            "text": "که پیوسته مى‌گفت»: «آیا تو به راستی [قیامت را] باور دارى؟"
        },
        {
            "chapter": 37,
            "verse": 53,
            "text": "که هرگاه مردیم، و خاک، و استخوان‌هایی [پوسیده] شدیم، [دوباره زنده می‌شویم و] کیفر خواهیم شد؟»"
        },
        {
            "chapter": 37,
            "verse": 54,
            "text": "[آن بنده‌ی خدا به دوستان بهشتی‌اش] می‌گوید: «آیا شما مى‌توانید [بر حال او] اطّلاع یابید؟»"
        },
        {
            "chapter": 37,
            "verse": 55,
            "text": "پس از حال او اطّلاع مى‌یابد، و او را در میان دوزخ مى‌بیند"
        },
        {
            "chapter": 37,
            "verse": 56,
            "text": "به او می‌گوید: «به خدا سوگند نزدیک بود که مرا به نابودى بکشانى"
        },
        {
            "chapter": 37,
            "verse": 57,
            "text": "و اگر نعمت [و لطف] پروردگارم نبود، قطعاً [من نیز] از احضارشدگان [در دوزخ] بودم.»"
        },
        {
            "chapter": 37,
            "verse": 58,
            "text": "[سپس به یاران بهشتى خود می‌گوید:] «آیا ما [براى همیشه در بهشتیم، و] دیگر نمى‌میریم؟"
        },
        {
            "chapter": 37,
            "verse": 59,
            "text": "جز همان مرگ نخستین [که در دنیا سراغمان آمد،] و ما هرگز عذاب نخواهیم شد؟"
        },
        {
            "chapter": 37,
            "verse": 60,
            "text": "قطعاً این رستگارى بزرگى است.»"
        },
        {
            "chapter": 37,
            "verse": 61,
            "text": "باید اهل عمل براى چنین جایگاهى کار کنند"
        },
        {
            "chapter": 37,
            "verse": 62,
            "text": "آیا آن [نعمت‌هاى بهشتى] براى پذیرایى بهتر است یا درخت زقّوم؟"
        },
        {
            "chapter": 37,
            "verse": 63,
            "text": "ما درخت زقّوم را مایه‌ى شکنجه، و درد و رنج ستمگران قرار داده‌ایم"
        },
        {
            "chapter": 37,
            "verse": 64,
            "text": "این درخت از قعر دوزخ مى‌روید"
        },
        {
            "chapter": 37,
            "verse": 65,
            "text": "شکوفه‌ى آن مانند سرهاى شیطان‌ها [بسیار زشت و بدنما] است"
        },
        {
            "chapter": 37,
            "verse": 66,
            "text": "پس دوزخیان از آن مى‌خورند و شکم‌ها را از آن پر مى‌کنند"
        },
        {
            "chapter": 37,
            "verse": 67,
            "text": "سپس بر روى آن [غذا]، مخلوطى از آب جوشان و سوزنده براى آنان خواهد بود"
        },
        {
            "chapter": 37,
            "verse": 68,
            "text": "پس بازگشت آنان به سوى دوزخ است"
        },
        {
            "chapter": 37,
            "verse": 69,
            "text": "[چرا که] آنان پدران خویش را گمراه یافتند"
        },
        {
            "chapter": 37,
            "verse": 70,
            "text": "امّا با این حال، در پى آنان شتابان مى‌دوند"
        },
        {
            "chapter": 37,
            "verse": 71,
            "text": "بى‌گمان قبل از آنان، بیشتر پیشینیان [نیز] گمراه شدند"
        },
        {
            "chapter": 37,
            "verse": 72,
            "text": "و قطعاً ما در میانشان بیم‌دهندگانى فرستادیم"
        },
        {
            "chapter": 37,
            "verse": 73,
            "text": "پس [اینک] بنگر که سرانجام هشدارداده شدگان چگونه بود؟"
        },
        {
            "chapter": 37,
            "verse": 74,
            "text": "[همه‌ی آنان نابود شدند،] مگر بندگان خالص شده‌ی خدا"
        },
        {
            "chapter": 37,
            "verse": 75,
            "text": "و به راستی نوح، ما را [به فریادرسى] ندا داد، [و نداى او را اجابت کردیم] پس چه خوب پاسخ‌دهنده‌اى هستیم"
        },
        {
            "chapter": 37,
            "verse": 76,
            "text": "و او و خانواده‌اش را از اندوه بزرگ رهانیدیم"
        },
        {
            "chapter": 37,
            "verse": 77,
            "text": "و نسل او را باقى گذاشتیم"
        },
        {
            "chapter": 37,
            "verse": 78,
            "text": "و در میان آیندگان براى او [نام نیک] به جا گذاشتیم"
        },
        {
            "chapter": 37,
            "verse": 79,
            "text": "سلام بر نوح در میان جهانیان"
        },
        {
            "chapter": 37,
            "verse": 80,
            "text": "ما نیکوکاران را اینگونه پاداش مى‌دهیم"
        },
        {
            "chapter": 37,
            "verse": 81,
            "text": "به راستى که او از بندگان مؤمن ما بود"
        },
        {
            "chapter": 37,
            "verse": 82,
            "text": "سپس دیگران را غرق کردیم"
        },
        {
            "chapter": 37,
            "verse": 83,
            "text": "و بى‌گمان، ابراهیم از پیروان نوح بود"
        },
        {
            "chapter": 37,
            "verse": 84,
            "text": "آن‌گاه که با قلبی سلیم به پیشگاه پروردگارش آمد"
        },
        {
            "chapter": 37,
            "verse": 85,
            "text": "آن‌گاه که به سرپرستش و قومش گفت: «این [بت‌ها] چیست که مى‌پرستید؟"
        },
        {
            "chapter": 37,
            "verse": 86,
            "text": "آیا به دروغ، معبودهاى دیگرى جز خدا مى‌خواهید؟"
        },
        {
            "chapter": 37,
            "verse": 87,
            "text": "شما درباره پروردگار جهانیان چه گمان مى‌کنید؟»"
        },
        {
            "chapter": 37,
            "verse": 88,
            "text": "پس [چون مردم برای برپایی مراسم عید، خواستند از شهر بیرون بروند، ابراهیم] نگاه خاصّى به ستارگان انداخت"
        },
        {
            "chapter": 37,
            "verse": 89,
            "text": "و گفت: «من در آستانه‌ی بیماری‌ام [و نمى‌توانم در مراسم شما شرکت کنم.]»"
        },
        {
            "chapter": 37,
            "verse": 90,
            "text": "مردم از او روى گردانده، برگشتند"
        },
        {
            "chapter": 37,
            "verse": 91,
            "text": "پس [ابراهیم] پنهانى به سراغ خدایان آنان رفت و گفت: «چرا غذا نمى‌خورید؟"
        },
        {
            "chapter": 37,
            "verse": 92,
            "text": "شما را چه شده؟ چرا سخن نمى‌گویید؟»"
        },
        {
            "chapter": 37,
            "verse": 93,
            "text": "پس به سراغ بت‌ها رفت و با قدرت ضربه محکمى بر آنها فرود آورد [و خردشان کرد]"
        },
        {
            "chapter": 37,
            "verse": 94,
            "text": "مردم [چون بازگشتند،] شتابان به سوى او روى آوردند"
        },
        {
            "chapter": 37,
            "verse": 95,
            "text": "[ابراهیم] گفت: «آیا آنچه را خود مى‌تراشید، مى‌پرستید؟"
        },
        {
            "chapter": 37,
            "verse": 96,
            "text": "در حالى که خداوند، شما و آنچه را مى‌سازید، آفریده است.»"
        },
        {
            "chapter": 37,
            "verse": 97,
            "text": "گفتند: «براى [کیفر] او بنایى بسازید [که گنجایش آتشی بزرگ داشته باشد،] پس او را در آتش افروخته بیفکنید!»"
        },
        {
            "chapter": 37,
            "verse": 98,
            "text": "پس خواستند براى او نقشه‌اى بکشند، ولى ما آنان را زیردست و شکست‌خورده قرار دادیم"
        },
        {
            "chapter": 37,
            "verse": 99,
            "text": "[ابراهیم از این مهلکه به سلامت بیرون آمد] و گفت: «من [از شما کناره می‌گیرم. و] به سوى پروردگارم رهسپارم. او مرا راهنمایى خواهد کرد"
        },
        {
            "chapter": 37,
            "verse": 100,
            "text": "پروردگارا! [فرزندى] از صالحان به من عطا فرما!»"
        },
        {
            "chapter": 37,
            "verse": 101,
            "text": "پس ما او را به نوجوانى بردبار مژده دادیم"
        },
        {
            "chapter": 37,
            "verse": 102,
            "text": "پس چون [اسماعیل به سنّی رسید که] در کار و کوشش، پدرش را همراهى کرد، [ابراهیم] گفت: «پسر عزیزم! من [مرتّب] در خواب مى‌بینم که تو را ذبح مى‌کنم. پس بگو نظرت چیست و آن را چگونه مى‌بینى؟» [اسماعیل] گفت: «اى پدر! آنچه را مأمور شده‌اى، انجام بده، که به زودى اگر خدا بخواهد، مرا از صبرکنندگان خواهى یافت.»"
        },
        {
            "chapter": 37,
            "verse": 103,
            "text": "پس چون هر دو تسلیم [فرمان ما] شدند و ابراهیم، گونه‌ى فرزند را بر خاک نهاد [تا ذبحش کند]، او را ندا دادیم که: «اى ابراهیم"
        },
        {
            "chapter": 37,
            "verse": 104,
            "text": "حقّاً که رؤیایت را تحقّق بخشیدى [و امر ما را اطاعت کردى].»"
        },
        {
            "chapter": 37,
            "verse": 105,
            "text": "ما نیکوکاران را این گونه پاداش مى‌دهیم [و نیت خیر آنان را به جاى عمل مى‌پذیریم]"
        },
        {
            "chapter": 37,
            "verse": 106,
            "text": "همانا این همان آزمایش آشکار بود"
        },
        {
            "chapter": 37,
            "verse": 107,
            "text": "و ما او را در برابر قربانى بزرگى [از ذبح شدن‌] رهانیدیم"
        },
        {
            "chapter": 37,
            "verse": 108,
            "text": "در میان آیندگان براى او [نام نیک] به جا گذاشتیم"
        },
        {
            "chapter": 37,
            "verse": 109,
            "text": "درود و سلام بر ابراهیم"
        },
        {
            "chapter": 37,
            "verse": 110,
            "text": "ما این گونه نیکوکاران را پاداش مى‌دهیم"
        },
        {
            "chapter": 37,
            "verse": 111,
            "text": "او از بندگان مؤمن ما بود"
        },
        {
            "chapter": 37,
            "verse": 112,
            "text": "و او را به اسحاق مژده دادیم که پیامبرى از شایستگان بود"
        },
        {
            "chapter": 37,
            "verse": 113,
            "text": "و بر ابراهیم و اسحاق، برکت و خیر بسیار عطا کردیم. و از نسل آن دو [برخى] نیکوکارند و [برخى] آشکارا به خود ستم می‌کنند"
        },
        {
            "chapter": 37,
            "verse": 114,
            "text": "و به راستى ما بر موسى و هارون منّت نهادیم"
        },
        {
            "chapter": 37,
            "verse": 115,
            "text": "و آن دو و قومشان را از اندوه بزرگ نجات دادیم"
        },
        {
            "chapter": 37,
            "verse": 116,
            "text": "و آنان را یارى کردیم، پس آنان بودند که پیروز شدند"
        },
        {
            "chapter": 37,
            "verse": 117,
            "text": "و به آن دو، کتاب روشنگر دادیم"
        },
        {
            "chapter": 37,
            "verse": 118,
            "text": "و آن دو را به راه راست هدایت کردیم"
        },
        {
            "chapter": 37,
            "verse": 119,
            "text": "و براى آن دو در میان آیندگان [نام نیک] به جا گذاشتیم"
        },
        {
            "chapter": 37,
            "verse": 120,
            "text": "سلام بر موسى و هارون"
        },
        {
            "chapter": 37,
            "verse": 121,
            "text": "ما این گونه نیکوکاران را پاداش مى‌دهیم"
        },
        {
            "chapter": 37,
            "verse": 122,
            "text": "آن دو از بندگان مؤمن ما بودند"
        },
        {
            "chapter": 37,
            "verse": 123,
            "text": "و به راستى اِلیاس از فرستادگان [ما] بود"
        },
        {
            "chapter": 37,
            "verse": 124,
            "text": "آن‌گاه که به قوم خود گفت: «آیا [از خدا] پروا نمى‌کنید؟"
        },
        {
            "chapter": 37,
            "verse": 125,
            "text": "آیا [بتِ] بَعل را مى‌خوانید و بهترین آفریدگار را رها مى‌کنید؟"
        },
        {
            "chapter": 37,
            "verse": 126,
            "text": "الله را که پروردگار شما و پروردگار پدران نخستین شماست.»"
        },
        {
            "chapter": 37,
            "verse": 127,
            "text": "پس او را تکذیب کردند. و بی‌شک آنان [برای کیفر] احضار خواهند شد"
        },
        {
            "chapter": 37,
            "verse": 128,
            "text": "به جز بندگان خالص شده‌ی خدا [که از هر کیفرى در امانند]"
        },
        {
            "chapter": 37,
            "verse": 129,
            "text": "و براى الیاس در میان آیندگان [نام نیک] بر جاى گذاشتیم"
        },
        {
            "chapter": 37,
            "verse": 130,
            "text": "سلام و درود بر الیاس"
        },
        {
            "chapter": 37,
            "verse": 131,
            "text": "ما این­گونه نیکوکاران را پاداش مى‌دهیم"
        },
        {
            "chapter": 37,
            "verse": 132,
            "text": "او از بندگان مؤمن ما بود"
        },
        {
            "chapter": 37,
            "verse": 133,
            "text": "و همانا لوط یکى از فرستادگان [ما] بود"
        },
        {
            "chapter": 37,
            "verse": 134,
            "text": "آن‌گاه که او و همه‌ى خانواده‌اش را نجات دادیم"
        },
        {
            "chapter": 37,
            "verse": 135,
            "text": "جز پیرزنى که در میان بازماندگان [و هلاک­شدگان] بود"
        },
        {
            "chapter": 37,
            "verse": 136,
            "text": "سپس دیگران را نابود کردیم"
        },
        {
            "chapter": 37,
            "verse": 137,
            "text": "و شما [اهل مکّه در مسیر سفرهایتان به شام] از کنار [ویرانه‌هاى شهر] آنان مى‌گذرید، صبحگاه،"
        },
        {
            "chapter": 37,
            "verse": 138,
            "text": "[و نیز] شبانگاه؛ پس آیا نمى‌اندیشید؟"
        },
        {
            "chapter": 37,
            "verse": 139,
            "text": "و همانا یونس از فرستادگان [ما] بود"
        },
        {
            "chapter": 37,
            "verse": 140,
            "text": "آن‌گاه که [از قوم خود] به سوى کشتىِ پر [از بار و مسافر] گریخت"
        },
        {
            "chapter": 37,
            "verse": 141,
            "text": "[کشتى به خطر افتاد، و قرار شد بر اساس قرعه، افرادى به دریا افکنده شوند،] پس یونس با سرنشینان کشتى قرعه انداخت. و از بازندگان شد"
        },
        {
            "chapter": 37,
            "verse": 142,
            "text": "پس [او را به دریا افکندند.] ماهى بزرگى او را بلعید و او خود را سرزنش مى‌کرد"
        },
        {
            "chapter": 37,
            "verse": 143,
            "text": "[در شکم ماهى به تسبیح خداوند پرداخت]. پس اگر از تسبیح‌گویان نبود،"
        },
        {
            "chapter": 37,
            "verse": 144,
            "text": "بى‌تردید تا روز قیامت در شکم ماهى مى‌ماند"
        },
        {
            "chapter": 37,
            "verse": 145,
            "text": "پس او را در حالى که بیمار بود، به زمین خشکى افکندیم"
        },
        {
            "chapter": 37,
            "verse": 146,
            "text": "و بر او بوته‌اى از کدو رویاندیم"
        },
        {
            "chapter": 37,
            "verse": 147,
            "text": "و او را [پس از بهبودى،] به سوى یکصد هزار نفر یا بیش‌تر فرستادیم"
        },
        {
            "chapter": 37,
            "verse": 148,
            "text": "پس ایمان آوردند. و تا مدّتى آنان را کامیاب و بهره‌مند کردیم"
        },
        {
            "chapter": 37,
            "verse": 149,
            "text": "[مشرکان] فرشتگان را دختران خدا می‌شمرند! پس از آنان بپرس: آیا دختران براى پروردگارت، و پسران براى آنان است؟"
        },
        {
            "chapter": 37,
            "verse": 150,
            "text": "یا ما فرشتگان را زن آفریدیم و آنان ناظر بودند؟"
        },
        {
            "chapter": 37,
            "verse": 151,
            "text": "آگاه باشید که آنان از سر تهمت مى‌گویند"
        },
        {
            "chapter": 37,
            "verse": 152,
            "text": "«خدا فرزند آورده است!» و البتّه آنان دروغگویند"
        },
        {
            "chapter": 37,
            "verse": 153,
            "text": "آیا [گمان می‌کنید] خداوند دختران را بر پسران برگزیده است؟"
        },
        {
            "chapter": 37,
            "verse": 154,
            "text": "شما را چه شده است؟ چگونه داورى مى‌کنید؟"
        },
        {
            "chapter": 37,
            "verse": 155,
            "text": "پس آیا پند نمى‌گیرید؟"
        },
        {
            "chapter": 37,
            "verse": 156,
            "text": "آیا براى شما دلیل روشنى است؟"
        },
        {
            "chapter": 37,
            "verse": 157,
            "text": "پس اگر راست مى‌گویید، کتاب خود را بیاورید"
        },
        {
            "chapter": 37,
            "verse": 158,
            "text": "و [گروه دیگری از مشرکان] میان خدا و جنّ نسبتى قائل شدند، در حالى که جنّیان به خوبى مى‌دانند که آنها [در روز قیامت] احضار خواهند شد"
        },
        {
            "chapter": 37,
            "verse": 159,
            "text": "خداوند از آنچه آنان مى‌گویند، منزّه است"
        },
        {
            "chapter": 37,
            "verse": 160,
            "text": "جز بندگان خالص شده‌ی خدا [که او را به شایستگى وصف مى‌کنند]"
        },
        {
            "chapter": 37,
            "verse": 161,
            "text": "پس شما و آنچه مى‌پرستید،"
        },
        {
            "chapter": 37,
            "verse": 162,
            "text": "نمى‌توانید [مردم را] بر ضدّ خدا گمراه کنید،"
        },
        {
            "chapter": 37,
            "verse": 163,
            "text": "مگر کسى را که خودش [با اراده و اختیار] به دنبال دوزخ باشد"
        },
        {
            "chapter": 37,
            "verse": 164,
            "text": "و [فرشتگان می‌گویند:] «هیچ کس از ما نیست مگر آن که براى او جایگاهى معین است"
        },
        {
            "chapter": 37,
            "verse": 165,
            "text": "و ماییم که [براى اطاعت فرمان خداوند] صف کشیده‌ایم"
        },
        {
            "chapter": 37,
            "verse": 166,
            "text": "و ماییم که تسبیح‌گوى هستیم.»"
        },
        {
            "chapter": 37,
            "verse": 167,
            "text": "[مشرکان پیش از بعثت پیامبر] پیوسته و با تأکید مى‌گفتند"
        },
        {
            "chapter": 37,
            "verse": 168,
            "text": "«اگر پندنامه‌اى از نوع [کتاب‌هاى] پیشینیان نزد ما بود،"
        },
        {
            "chapter": 37,
            "verse": 169,
            "text": "ما نیز حتما از بندگان برگزیده‌ى خدا بودیم.»"
        },
        {
            "chapter": 37,
            "verse": 170,
            "text": "پس [همین که قرآن براى آنان آمد،] به آن کفر ورزیدند. و به زودى [نتیجه‌ى کفر خود را] خواهند دانست"
        },
        {
            "chapter": 37,
            "verse": 171,
            "text": "و بى‌شک فرمان ما براى بندگانى که به پیامبری فرستاده شده‌اند، از پیش معین شده است"
        },
        {
            "chapter": 37,
            "verse": 172,
            "text": "همانا ایشانند که پیروزند"
        },
        {
            "chapter": 37,
            "verse": 173,
            "text": "و سپاه ماست که پیروز است"
        },
        {
            "chapter": 37,
            "verse": 174,
            "text": "پس تا مدّتى [معین از کافران] روى بگردان"
        },
        {
            "chapter": 37,
            "verse": 175,
            "text": "و بنگر که به زودى [کیفر عنادشان را] خواهند دید"
        },
        {
            "chapter": 37,
            "verse": 176,
            "text": "پس آیا براى عذاب ما شتاب مى‌کنند؟"
        },
        {
            "chapter": 37,
            "verse": 177,
            "text": "پس هرگاه [عذاب ما] به آستانه‌ی آنان فرود آید، آنان که هشدار داده شدند، چه بد صبحگاهى خواهند داشت"
        },
        {
            "chapter": 37,
            "verse": 178,
            "text": "و تا مدّتى [معین] از آنان روى بگردان"
        },
        {
            "chapter": 37,
            "verse": 179,
            "text": "و بنگر، که به زودى خواهند دید [عاقبتشان چه مى‌شود]"
        },
        {
            "chapter": 37,
            "verse": 180,
            "text": "پاک و منزّه است پروردگارت، پروردگار عزیز، از آنچه درباره‌ى او وصف مى‌کنند"
        },
        {
            "chapter": 37,
            "verse": 181,
            "text": "و سلام بر همه‌ى فرستادگان"
        },
        {
            "chapter": 37,
            "verse": 182,
            "text": "و سپاس و ستایش مخصوص خداوندى است که پروردگار جهانیان است"
        },
        {
            "chapter": 38,
            "verse": 1,
            "text": "صاد. سوگند به قرآن پندآموز [که تو از پیامبرانى]"
        },
        {
            "chapter": 38,
            "verse": 2,
            "text": "آرى! کسانى که کفر ورزیدند، سخت در سرکشى و ستیزند"
        },
        {
            "chapter": 38,
            "verse": 3,
            "text": "چه بسیار اقوام پیش از اینان که [به خاطر کفر و نفاق] نابودشان کردیم، پس فریاد کمک‌خواهى سردادند، امّا دیگر زمان فرار نبود"
        },
        {
            "chapter": 38,
            "verse": 4,
            "text": "و کافران تعجب کردند که هشداردهنده‌اى از خودشان به سراغشان آمده و گفتند: «این، جادوگرى دروغگوست"
        },
        {
            "chapter": 38,
            "verse": 5,
            "text": "آیا او به جاى معبودهاى گوناگون، یک معبود قرار داده است؟ البتّه که این، چیزى بسیار عجیب است!»"
        },
        {
            "chapter": 38,
            "verse": 6,
            "text": "سردمداران کفر، [از مجلس پیامبر] بیرون آمدند [و گفتند]: «بروید و بر پرستش خدایان خود پایدار بمانید، که این چیزى است که [از شما] خواسته شده است"
        },
        {
            "chapter": 38,
            "verse": 7,
            "text": "ما این چیزها را [که محمّد می‌گوید،] در آخرین آیین نشنیده‌ایم. این آیین، آیینى ساختگى است"
        },
        {
            "chapter": 38,
            "verse": 8,
            "text": "آیا از میان همه ما، قرآن بر او نازل شده است؟» [این حرف‌ها بهانه‌اى بیش نیست؛] بلکه آنان نسبت به قرآن، در شک هستند. آرى، آنان هنوز عذاب مرا نچشیده‌اند"
        },
        {
            "chapter": 38,
            "verse": 9,
            "text": "مگر گنجینه‌هاى رحمت پروردگار عزیز و بخشنده‌ات در اختیار آنهاست؟ [تا وحى بر کسانی که آنان مى‌خواهند، نازل شود]"
        },
        {
            "chapter": 38,
            "verse": 10,
            "text": "یا فرمانروایی آسمان‌ها و زمین، و آنچه میان آنهاست، از آنِ ایشان است؟ [اگر چنین است‌] پس با امکاناتى که دارند، بالا بروند [و از نزول وحى بر کسى که ما مى‌خواهیم، جلوگیرى کنند]"
        },
        {
            "chapter": 38,
            "verse": 11,
            "text": "آنان لشکر کوچکى از احزابِ شکست‌خورده‌اند"
        },
        {
            "chapter": 38,
            "verse": 12,
            "text": "پیش از این کافران، قوم نوح، و عاد، و فرعونِ قدرتمند [نیز]، پیامبران را تکذیب کردند"
        },
        {
            "chapter": 38,
            "verse": 13,
            "text": "قوم ثمود، و قوم لوط، و مردم ایکه [قوم شعیب،] آنان نیز گروه‌هایی بودند"
        },
        {
            "chapter": 38,
            "verse": 14,
            "text": "هر یک از آن گروه‌ها، پیامبران را تکذیب کردند و عذاب الهى در مورد آنان تحقّق یافت"
        },
        {
            "chapter": 38,
            "verse": 15,
            "text": "گویا این کافران تنها چشم به راه صیحه‌اى مرگبارند، که به دنبالش بازگشتى براى آنان نیست،"
        },
        {
            "chapter": 38,
            "verse": 16,
            "text": "و [با تمسخر و غرور] گفتند: «پروردگارا! پیش از [فرارسیدن] روز حساب، سهم ما را [از عذاب] هرچه زودتر به ما بده!»"
        },
        {
            "chapter": 38,
            "verse": 17,
            "text": "[اى پیامبر!] بر آنچه مى‌گویند شکیبا باش و بنده ما داود را یاد کن که نیرومند بود، امّا همواره روى به سوى درگاه ما داشت"
        },
        {
            "chapter": 38,
            "verse": 18,
            "text": "همانا ما کوه‌ها را رام کردیم که در شامگاهان و بامدادان، همراه او تسبیح گویند"
        },
        {
            "chapter": 38,
            "verse": 19,
            "text": "و پرندگان را [نیز] گرد آوردیم، و [همگى با داود تسبیح خدا می­گفتند و] به سوی خدا بازمى‌گشتند"
        },
        {
            "chapter": 38,
            "verse": 20,
            "text": "و فرمانروایى و حکومت او را استوار داشتیم، و به او حکمت، و گفتار پایان‌بخش [در داورى] دادیم"
        },
        {
            "chapter": 38,
            "verse": 21,
            "text": "و آیا خبر آن دادخواهان به تو رسیده است که از دیوار محراب [داود] بالا رفتند؟"
        },
        {
            "chapter": 38,
            "verse": 22,
            "text": "آن‌گاه که [ناگهان] بر او وارد شدند، و [داود] از [مشاهده‌ى] آنان به هراس افتاد. شاکیان گفتند: «نترس! ما دو نفر درگیر شده‌ایم و یکى از ما بر دیگرى ستم کرده است، پس میان ما به حقّ داورى کن و ستم روا مدار! و ما را به راه راست راهنمایى فرما"
        },
        {
            "chapter": 38,
            "verse": 23,
            "text": "این برادر من است که نود و نُه میش دارد و من تنها یک میش دارم؛ امّا [با آن همه سرمایه، به من] مى‌گوید: آن یک میش را هم به من واگذار! و در گفتگو بر من چیره شده است.»"
        },
        {
            "chapter": 38,
            "verse": 24,
            "text": "[داود] گفت: «بی‌تردید او با درخواست افزودن میش تو به میش‌هاى خودش، به تو ستم کرده است. و البتّه بسیارى از شریکان، بر یکدیگر ستم مى‌کنند، مگر کسانى که ایمان آورده‌اند و کارهای شایسته کرده‌اند. و آنان اندکند.» و [داود] متوجّه شد که ما او را [با این ماجرا] آزمایش کرده‌ایم، پس از پروردگارش آمرزش خواست و به رکوع افتاد و توبه کرد"
        },
        {
            "chapter": 38,
            "verse": 25,
            "text": "پس ما آن [قضاوت] را بر او بخشیدیم. و البتّه او نزد ما مقامی والا و سرانجامى نیک دارد"
        },
        {
            "chapter": 38,
            "verse": 26,
            "text": "اى داود! ما تو را در زمین جانشین قرار دادیم، پس میان مردم به حقّ داورى کن. و از هوا و هوس‌ها پیروى مکن که تو را از راه خدا منحرف مى‌کند. البتّه کسانى که از راه خدا منحرف مى‌شوند، برایشان عذاب سختى است، برای آن که روز حساب را فراموش کردند"
        },
        {
            "chapter": 38,
            "verse": 27,
            "text": "و ما آسمان و زمین، و آنچه را میان آنهاست، بیهوده نیافریدیم. این، پندار کسانى است که کفر ورزیدند. پس واى بر کافران از آتش [دوزخ]"
        },
        {
            "chapter": 38,
            "verse": 28,
            "text": "آیا کسانى را که ایمان آورده و کارهاى شایسته کرده‌اند، همانند فسادگرانِ در زمین قرار مى‌دهیم؟ یا پرهیزکاران را مانند بدکاران قرار مى‌دهیم؟"
        },
        {
            "chapter": 38,
            "verse": 29,
            "text": "[این] کتاب مبارکى است که به سوى تو فروفرستادیم، تا در آیات آن تدبّر کنند. و خردمندان پند گیرند"
        },
        {
            "chapter": 38,
            "verse": 30,
            "text": "و ما به داود سلیمان را بخشیدیم. او بنده‌ى خوبى بود، زیرا بسیار به درگاه ما روى مى‌آورد"
        },
        {
            "chapter": 38,
            "verse": 31,
            "text": "[یاد کن] آن‌گاه که در پایان روز، اسبان چابک تندرو بر سلیمان عرضه شد [و او مشغول سان دیدن بود]"
        },
        {
            "chapter": 38,
            "verse": 32,
            "text": "پس گفت: «من دوستی این اسبان را به خاطر یاد پروردگارم دوست دارم» [و فرمان داد آنها را دواندند] تا [از دیدگانش] پنهان شدند"
        },
        {
            "chapter": 38,
            "verse": 33,
            "text": "[سپس دستور داد:] آنها را نزد من بازگردانید، پس ساق­ها و گردن­های اسبان را دست کشید"
        },
        {
            "chapter": 38,
            "verse": 34,
            "text": "و به راستى ما سلیمان را آزمودیم. و بر تخت او جسدى [بى‌جان از فرزندش‌] افکندیم، پس به درگاه خدا توبه کرد"
        },
        {
            "chapter": 38,
            "verse": 35,
            "text": "و گفت: «پروردگارا! مرا بیامرز و به من فرمانروایى و ملکى عطا کن که پس از من سزاوار هیچ کس نباشد. البتّه تو بسیار بخشنده‌اى.»"
        },
        {
            "chapter": 38,
            "verse": 36,
            "text": "پس ما باد را مسخّر او ساختیم که به فرمان او هر جا بخواهد، به نرمى و آرامى حرکت کند"
        },
        {
            "chapter": 38,
            "verse": 37,
            "text": "و جنّ‌هاى سرکش را [رامِ او ساختیم،] هر [کدام] بنّایی [مى‌دانند، برایش بسازند،] و [هر کدام] غوّاصى [مى‌دانند، جواهرات استخراج کنند]"
        },
        {
            "chapter": 38,
            "verse": 38,
            "text": "و گروه دیگرى از جنّ‌ها با غل و زنجیر به هم بسته بودند. [تا نتوانند در حکومت او فتنه و آشوب کنند]"
        },
        {
            "chapter": 38,
            "verse": 39,
            "text": "«[ای سلیمان!] این بخشش بى‌حساب ماست. به هرکس مى‌خواهى ببخش، یا دریغ کن.»"
        },
        {
            "chapter": 38,
            "verse": 40,
            "text": "و او نزد ما مقامی والا و سرانجامى نیک دارد"
        },
        {
            "chapter": 38,
            "verse": 41,
            "text": "و بنده‌ى ما ایوب را یاد کن، آن‌گاه که پروردگارش را ندا داد: «[پروردگارا!] شیطان مرا به رنج و عذاب افکنده است!»"
        },
        {
            "chapter": 38,
            "verse": 42,
            "text": "[به او گفتیم:] «پاى خود را بر زمین بزن [تا از زیر پاى تو چشمه‌اى جارى کنیم]. این چشمه‌ى آبى خنک براى شستشو و نوشیدن است.»"
        },
        {
            "chapter": 38,
            "verse": 43,
            "text": "و ما بر اساس رحمت خویش، خانواده‌اش را [که در اثر بیمارى سخت و طولانى، از او جدا شده بودند،] به او بخشیدیم و برگرداندیم، و همانند آنها را به آنان افزودیم، تا براى خردمندان پندى باشد"
        },
        {
            "chapter": 38,
            "verse": 44,
            "text": "[او سوگند یاد کرده بود که به خاطر تخلّف همسرش، او را تنبیه کند؛ امّا چون همسرش وفادار بود به او گفتیم:] «دسته‌اى از شاخه‌هاى نازک گیاه به دست خود بگیر و با آن بزن، [تا بدن همسرت آزرده نشود.] و سوگند را مشکن!» ما ایوب را صابر یافتیم. او بنده‌ى خوبى بود، زیرا بسیار به درگاه ما روی می­آورد"
        },
        {
            "chapter": 38,
            "verse": 45,
            "text": "و بندگان ما ابراهیم و اسحاق و یعقوب را یاد کن که داراى قوّت و بصیرت بودند"
        },
        {
            "chapter": 38,
            "verse": 46,
            "text": "ما آنان را با خلوص ویژه‌اى که یادآور سراى قیامت بود، خالص کردیم"
        },
        {
            "chapter": 38,
            "verse": 47,
            "text": "و آنان در پیشگاه ما از برگزیدگان و نیکانند"
        },
        {
            "chapter": 38,
            "verse": 48,
            "text": "و اسماعیل و یسع و ذوالکفل را یاد کن که همه از نیکانند"
        },
        {
            "chapter": 38,
            "verse": 49,
            "text": "این، یاد [ما از آنان در دنیا] است. و البتّه براى پرهیزکاران بازگشت‌گاهى نیکو خواهد بود"
        },
        {
            "chapter": 38,
            "verse": 50,
            "text": "باغ‌هاى جاودانه‌اى که درهایش به روى آنان گشوده است"
        },
        {
            "chapter": 38,
            "verse": 51,
            "text": "در آنجا [بر تخت‌ها] تکیه مى‌زنند. [و] میوه‌هاى فراوان و نوشیدنى در آنجا مى‌طلبند"
        },
        {
            "chapter": 38,
            "verse": 52,
            "text": "و نزدشان همسرانى است [زیبا] که چشم از غیر فرومی‌بندند، و همتا و هم‌سال آنها هستند"
        },
        {
            "chapter": 38,
            "verse": 53,
            "text": "این است آنچه براى روز حساب به شما وعده داده مى‌شود"
        },
        {
            "chapter": 38,
            "verse": 54,
            "text": "این روزی ماست که براى آن پایانى نیست"
        },
        {
            "chapter": 38,
            "verse": 55,
            "text": "این [است پاداش بهشتیان]! و البتّه سرکشان بازگشت‌گاه بدى دارند"
        },
        {
            "chapter": 38,
            "verse": 56,
            "text": "دوزخ، که در آن وارد مى‌شوند. چه بد بستری است"
        },
        {
            "chapter": 38,
            "verse": 57,
            "text": "این آب داغ و چرکابى است که باید آن را بچشند"
        },
        {
            "chapter": 38,
            "verse": 58,
            "text": "و عذاب‌هاى دیگرى مانند آن دارند"
        },
        {
            "chapter": 38,
            "verse": 59,
            "text": "[به پیشوایان گمراه گفته مى‌شود:] «این‌ها گروهى [از پیروان شما] هستند که همراهِ شما وارد [دوزخ] مى‌شوند.» [در پاسخ می‌گویند:] خوش آمدى براى آنان نیست، زیرا که به آتش درافتند.»"
        },
        {
            "chapter": 38,
            "verse": 60,
            "text": "[پیروان به رهبران] می‌گویند: «بلکه خوش­آمد بر شما مباد، که شما این عذاب را براى ما پیش فرستادید. پس چه جایگاه بدى است!»"
        },
        {
            "chapter": 38,
            "verse": 61,
            "text": "می‌گویند: پروردگارا! هرکس این عذاب را براى ما فراهم ساخته است، بر عذابِ او در آتشِ [دوزخ] دو برابر بیافزا!»"
        },
        {
            "chapter": 38,
            "verse": 62,
            "text": "و می‌گویند: «چرا مردانى را که ما آنها را از اشرار مى‌شمردیم، نمى‌بینیم؟"
        },
        {
            "chapter": 38,
            "verse": 63,
            "text": "آیا ما [به ناحقّ] آنان را به مسخره مى‌گرفتیم؟ [و امروز اهل بهشتند؟ یا آن که در دوزخند،] و چشمان ما به آنها نمى‌افتد؟»"
        },
        {
            "chapter": 38,
            "verse": 64,
            "text": "همانا مجادله‌ى اهل آتش حتمى و واقع‌شدنى است"
        },
        {
            "chapter": 38,
            "verse": 65,
            "text": "بگو: «من فقط بیم‌دهنده‌ام. و هیچ معبودى جز خداوند یکتاى قهّار نیست"
        },
        {
            "chapter": 38,
            "verse": 66,
            "text": "پروردگار آسمان‌ها و زمین، و آنچه میان آن دو است. [خداوند] نفوذناپذیر و بسیار آمرزنده.»"
        },
        {
            "chapter": 38,
            "verse": 67,
            "text": "بگو: «این [قرآن] خبرى بزرگ است،"
        },
        {
            "chapter": 38,
            "verse": 68,
            "text": "که شما از آن روی‌گردانید"
        },
        {
            "chapter": 38,
            "verse": 69,
            "text": "من دانشى به عالم بالا نداشتم، آن‌گاه که [فرشتگان درباره‌ی آفرینش آدم‌] مجادله مى‌کردند"
        },
        {
            "chapter": 38,
            "verse": 70,
            "text": "به من چیزى وحى نمى‌شود، مگر از آن رو که من هشداردهنده‌اى آشکارم.»"
        },
        {
            "chapter": 38,
            "verse": 71,
            "text": "آن‌گاه که پروردگارت به فرشتگان گفت: «من بشرى از گِل می‌آفرینم"
        },
        {
            "chapter": 38,
            "verse": 72,
            "text": "پس همین که او را استوارش ساختم و از روح خود در او دمیدم، سجده‌کنان براى او به خاک بیافتید.»"
        },
        {
            "chapter": 38,
            "verse": 73,
            "text": "پس فرشتگان همه با هم سجده کردند"
        },
        {
            "chapter": 38,
            "verse": 74,
            "text": "مگر ابلیس که تکبّر ورزید و از کافران بود"
        },
        {
            "chapter": 38,
            "verse": 75,
            "text": "[خداوند] فرمود: «اى ابلیس! چه چیز مانعِ تو شد که براى موجودى که به دستان [قدرت] خویش آفریدم، سجده کنى؟ تکبّر کردى یا از بلندمرتبه‌ها بودی؟!»"
        },
        {
            "chapter": 38,
            "verse": 76,
            "text": "ابلیس گفت: من از او بهترم! مرا از آتش آفریده‌اى، و او را از گِل!»"
        },
        {
            "chapter": 38,
            "verse": 77,
            "text": "[خداوند] فرمود: «پس، از این درگاه بیرون شو که تو رانده شده‌اى"
        },
        {
            "chapter": 38,
            "verse": 78,
            "text": "و لعنت من تا روز رستاخیز بر تو خواهد بود.»"
        },
        {
            "chapter": 38,
            "verse": 79,
            "text": "[ابلیس] گفت: «پروردگارا! پس مرا تا روزى که [خلایق] برانگیخته مى‌شوند، مهلت ده.»"
        },
        {
            "chapter": 38,
            "verse": 80,
            "text": "[خداوند] فرمود: «تو از مهلت داده‌شدگانى"
        },
        {
            "chapter": 38,
            "verse": 81,
            "text": "[اما] تا روز و زمانى معین.»"
        },
        {
            "chapter": 38,
            "verse": 82,
            "text": "[ابلیس] گفت: «به عزّتت سوگند که همه را گمراه خواهم کرد"
        },
        {
            "chapter": 38,
            "verse": 83,
            "text": "مگر بندگان خالص شده‌ات را.»"
        },
        {
            "chapter": 38,
            "verse": 84,
            "text": "[خداوند] فرمود: «به حقّ سوگند، و حقّ مى‌گویم،"
        },
        {
            "chapter": 38,
            "verse": 85,
            "text": "که دوزخ را از تو، و تمام کسانى که از تو پیروى کنند، پر خواهم کرد.»"
        },
        {
            "chapter": 38,
            "verse": 86,
            "text": "[اى پیامبر! به مردم] بگو: «من از شما برای رسالتم پاداشى نمى‌طلبم، و از کسانى نیستم که چیزى را از نزد خود مى‌سازند [و ادّعاى باطل دارند]"
        },
        {
            "chapter": 38,
            "verse": 87,
            "text": "این [قرآن] تذکر و پندى براى جهانیان است"
        },
        {
            "chapter": 38,
            "verse": 88,
            "text": "و بى‌تردید پس از مدّتى خبر [درستی آیات و وعده‌هاى‌] آن را خواهید دانست.»"
        },
        {
            "chapter": 39,
            "verse": 1,
            "text": "نازل شدن [این‌] کتاب [بر تو]، از سوى خداوند شکست‌ناپذیر و حکیم است"
        },
        {
            "chapter": 39,
            "verse": 2,
            "text": "ما این کتاب را به سوى تو به حقّ فروفرستادیم، پس خدا را بپرست در حالى که خود را براى او خالص کرده‌اى"
        },
        {
            "chapter": 39,
            "verse": 3,
            "text": "آگاه باشید که دین ناب، تنها از آنِ خداست. و کسانى که به جاى خداوند، سرپرستان و معبودهایى را برگزیدند [در توجیه کار خود گفتند]: «ما آنها را فقط براى این مى‌پرستیم که ما را هر چه بیش‌تر به خدا نزدیک کنند.» خداوند در آنچه اختلاف مى‌ورزند، میانشان داورى خواهد کرد. البتّه خدا کسى را که دروغگویى بسیار ناسپاس است، هدایت نمى‌کند"
        },
        {
            "chapter": 39,
            "verse": 4,
            "text": "اگر خداوند اراده کرده بود [براى خود] فرزندى بگیرد، قطعاً از آنچه مى‌آفریند، آنچه را مى‌خواست، برمى‌گزید. [امّا] او منزّه است [از این که فرزندى داشته باشد]. او خداوند یگانه‌ى پیروز است"
        },
        {
            "chapter": 39,
            "verse": 5,
            "text": "او آسمان‌ها و زمین را به حقّ آفرید. شب را بر روز و روز را بر شب درمى‌پیچد. و خورشید و ماه را رام ساخت. هر یک تا مدّتى معین در حرکتند. بدانید که او شکست‌ناپذیر و بسیار آمرزنده است"
        },
        {
            "chapter": 39,
            "verse": 6,
            "text": "او شما را از یک تن آفرید، سپس همسرش را از نوع او پدید آورد. و براى شما هشت نوع از دام‌ها [چهار جفت نر و ماده‌ی شتر، گاو، گوسفند و بز] فروفرستاد. او شما را در شکم‌هاى مادرانتان می‌آفریند. آفرینشى پس از آفرینش دیگر، در تاریکى‌هاى سه‌گانه. [شکم، رحم و کیسه‌اى که جنین در آن زندگى مى‌کند.] این است خدا، که پروردگار شماست. فرمانروایی از آنِ اوست. جز او هیچ معبودى نیست. پس چگونه به بى‌راهه مى‌روید؟"
        },
        {
            "chapter": 39,
            "verse": 7,
            "text": "اگر ناسپاسی کنید، پس [بدانید] خداوند از شما بى‌نیاز است و براى بندگانش ناسپاسی را نمى‌پسندد. و اگر شکرگزار باشید، آن را براى شما مى‌پسندد. و هیچ کس بار [گناه] دیگرى را به دوش نمى‌کشد. سپس بازگشت شما به سوى پروردگارتان است، پس شما را به آنچه مى‌کردید، خبر خواهد داد. او به آنچه در سینه‌هاست، بس آگاه است"
        },
        {
            "chapter": 39,
            "verse": 8,
            "text": "و هرگاه به انسان آسیبى برسد، پروردگارش را مى‌خواند، در حالى که [با توبه] به سوى او بازگشته است. امّا همین که خداوند از جانب خویش نعمت بزرگى به او بدهد، آن آسیب را که پیش‌تر براى برطرف شدنش دعا مى‌کرد، فراموش مى‌کند و [دوباره] براى خداوند همتایانى قرار مى‌دهد تا [خود و دیگران را] از راه او منحرف سازد. بگو: «اندک زمانى با کفر خود کامیاب باش که تو بی‌شک از دوزخیانى!»"
        },
        {
            "chapter": 39,
            "verse": 9,
            "text": "آیا [چنین کسى بهتر است یا] آن کس که در ساعات شب، در حال سجده و قیام به عبادتى خالصانه مشغول است، [و] از آخرت مى‌ترسد و به رحمت پروردگارش امید دارد؟ بگو: «آیا کسانى که مى‌دانند و کسانى که نمى‌دانند، برابرند؟» تنها خردمندان پند مى‌پذیرند"
        },
        {
            "chapter": 39,
            "verse": 10,
            "text": "بگو: اى بندگان من که ایمان آورده‌اید! از پروردگارتان پروا کنید! براى کسانى که در این دنیا نیکى کرده‌اند، [پاداش] نیکى است. و زمین خدا گسترده است. [پس اگر در منطقه‌اى براى حفظ ایمان و نیکی در فشارید، هجرت کنید.] پاداش صابران، بى‌حساب و به طور کامل داده مى‌شود"
        },
        {
            "chapter": 39,
            "verse": 11,
            "text": "بگو: «من مأمورم که خدا را بپرستم، در حالى که دین را براى او خالص و پیراسته کرده‌ام"
        },
        {
            "chapter": 39,
            "verse": 12,
            "text": "و فرمان یافته‌ام که نخستینِ مسلمانان باشم.»"
        },
        {
            "chapter": 39,
            "verse": 13,
            "text": "بگو: «همانا اگر پروردگارم را نافرمانى کنم، از عذاب روزى بزرگ مى‌ترسم.»"
        },
        {
            "chapter": 39,
            "verse": 14,
            "text": "بگو: «من تنها خدا را مى‌پرستم، در حالى که دینم را براى او خالص کرده‌ام"
        },
        {
            "chapter": 39,
            "verse": 15,
            "text": "پس شما هر چه را جز او مى‌خواهید، بپرستید.» بگو: «به راستی زیانکاران کسانى هستند که [سرمایه‌ى وجودى] خود و بستگانشان را در قیامت از دست داده باشند. آگاه باشید! این همان زیان آشکار است.»"
        },
        {
            "chapter": 39,
            "verse": 16,
            "text": "براى زیانکاران از بالاى سرشان سایه‌بان‌هایى از آتش، و از زیر پایشان سایه‌بان‌هایى است. این [عذابى] است که خداوند بندگانش را به آن مى‌ترساند. پس اى بندگان من! از من پروا کنید"
        },
        {
            "chapter": 39,
            "verse": 17,
            "text": "و کسانى که از بندگى طاغوت، دورى جستند و به سوى خدا بازگشتند، بر آنان مژده باد! پس بندگان مرا بشارت بده"
        },
        {
            "chapter": 39,
            "verse": 18,
            "text": "آنان که سخن را مى‌شنوند و بهترینِ آن را پیروى مى‌کنند. آنانند که خداوند هدایتشان کرده، و آنانند همان خردمندان"
        },
        {
            "chapter": 39,
            "verse": 19,
            "text": "پس آیا کسى را که حکم عذاب بر او حتمى شده است، [مى‌توانى هدایت کنى؟] آیا تو مى‌توانى کسى را که در آتش است، رهایى بخشى؟"
        },
        {
            "chapter": 39,
            "verse": 20,
            "text": "ولى کسانى که از پروردگارشان پروا دارند، غرفه‌هایى برای آنها [در بهشت] است که بالاى آنها، غرفه‌هاى دیگرى ساخته شده، و از زیر آنها نهرها جارى است. [این،] وعده‌ى الهى است. و خدا در وعده‌اش خلاف نمى‌کند"
        },
        {
            "chapter": 39,
            "verse": 21,
            "text": "آیا ندیده‌اى که خداوند از آسمان آبى فروفرستاد، پس آن را به صورت چشمه‌هایى در زمین روان کرد. سپس با آن، کشت‌هایى رنگارنگ برمى‌آورد. آن‌گاه آن کشت‌ها با هیجان رشد مى‌کند، [تا آن که مى‌خشکد،] پس آن را زرد مى‌بینى. سپس آن را به صورت کاه و خاشاک درمى‌آورد. بى‌گمان در این [دگرگونى‌ها] براى خردمندان پند و یادآورى است [که دنیا ناپایدار است]"
        },
        {
            "chapter": 39,
            "verse": 22,
            "text": "آیا کسى که خداوند سینه‌اش را براى [پذیرش] اسلام گشاده است، پس او از سوی پروردگارش بهره‌مند از نورى است، [مانند کسى است که در تنگناى تعصّب و لجاجت و غرور است؟ نه!] پس واى بر آنان که از سنگدلى یاد خدا نمى‌کنند. آنان در گمراهى آشکارند"
        },
        {
            "chapter": 39,
            "verse": 23,
            "text": "خداوند بهترین سخن را در قالب کتابى نازل کرد، [که آیاتش] مشابه [یکدیگر] و هر یک دیگرى را شرح مى‌کند. از [تلاوت آیات] آن کسانى که از پروردگارشان مى‌ترسند، پوستشان به لرزه مى‌افتد. سپس به یاد خدا، پوست‌ها و دل‌هاى آنان نرم و آرام مى‌شود. این است هدایت خداوند. که هر کس را بخواهد، [و شایسته بداند،] به آن هدایت مى‌کند. و هر کس را خدا [به خاطر فسق و فسادش] گمراه نماید، پس هیچ هدایت‌گرى براى او نیست"
        },
        {
            "chapter": 39,
            "verse": 24,
            "text": "پس آیا کسى که [با ایمان و نیکوکاری] روى خود را از عذاب بد روز قیامت دور مى‌سازد، [مانند کسى است که از قهر الهى در قیامت غافل است]؟ و [در آن روز] به ستمگران گفته مى‌شود: «بچشید آنچه را به دست مى‌آوردید!»"
        },
        {
            "chapter": 39,
            "verse": 25,
            "text": "کسانى که پیش از این کافر بودند [نیز، پیامبران را] تکذیب کردند. پس از آنجا که حدس نمى‌زدند، عذاب به سراغشان آمد"
        },
        {
            "chapter": 39,
            "verse": 26,
            "text": "پس خداوند در زندگى دنیا، خوارى و رسوایى را به آنان چشاند. و قطعاً عذاب آخرت بزرگ‌تر است، اگر می‌دانستند"
        },
        {
            "chapter": 39,
            "verse": 27,
            "text": "و همانا ما در این قرآن از هر نوع مَثَلى زدیم، تا شاید پند گیرند"
        },
        {
            "chapter": 39,
            "verse": 28,
            "text": "قرآنى عربى [و فصیح]، بى­هیچ انحراف و کژى. شاید مردم پرهیزکار شوند"
        },
        {
            "chapter": 39,
            "verse": 29,
            "text": "خداوند [براى شرک و توحید] مَثَلى زده است: بنده‌اى که چند مالک ناسازگار در مالکیت او شریک باشند، [و دستورات متضادّ به او بدهند،] و بنده‌اى که تنها مطیع یک نفر است، [و فقط از او دستور مى‌گیرد،] آیا این دو در مَثَل یکسانند؟ حمد و ستایش مخصوص خداوند است، ولى بیشتر مردم نمى‌دانند"
        },
        {
            "chapter": 39,
            "verse": 30,
            "text": "بی‌شک تو خواهى مرد، و آنان [نیز] مردنى هستند"
        },
        {
            "chapter": 39,
            "verse": 31,
            "text": "سپس شما روز قیامت نزد پروردگارتان به کشمکش خواهید پرداخت"
        },
        {
            "chapter": 39,
            "verse": 32,
            "text": "پس کیست ستمکارتر از کسى که بر خداوند دروغ بست و چون سخن راست برایش آمد، تکذیب کرد؟ آیا براى کافران در دوزخ جایگاهى نیست؟"
        },
        {
            "chapter": 39,
            "verse": 33,
            "text": "ولی کسى که [دین] راستین آورد و آن را باور کرد، آنانند تقواپیشگان"
        },
        {
            "chapter": 39,
            "verse": 34,
            "text": "هر چه بخواهند، نزد پروردگارشان براى آنان فراهم است. این است پاداش نیکوکاران"
        },
        {
            "chapter": 39,
            "verse": 35,
            "text": "تا خداوند [در سایه‌ى ایمان و صداقت آنان] بدترین کارى را که مرتکب شده‌اند، از آنها بپوشاند. و آنان را به بهترین کارى که مى‌کرده‌اند، پاداش دهد"
        },
        {
            "chapter": 39,
            "verse": 36,
            "text": "آیا خداوند براى بنده‌اش کافى نیست؟ و مردم تو را از غیر خدا مى‌ترسانند. و هر کس را خدا گمراه کند، پس هیچ راهنمایى نخواهد داشت"
        },
        {
            "chapter": 39,
            "verse": 37,
            "text": "و هر که را خداوند هدایت کند، پس هیچ گمراه‌کننده‌اى نخواهد داشت. آیا خداوند، شکست‌ناپذیر و صاحب انتقام نیست؟"
        },
        {
            "chapter": 39,
            "verse": 38,
            "text": "و اگر [از مشرکان] بپرسی: «چه کسى آسمان‌ها و زمین را آفرید؟» قطعاً خواهند گفت: «خدا!» بگو: «پس آیا در آنچه جز خدا مى‌خوانید، نظر و اندیشه کرده‌اید؟! اگر خداوند برای من زیانى را اراده کند، آیا این بت‌ها مى‌توانند آن زیان را برطرف کنند؟ یا [اگر] خداوند براى من لطف و رحمتى را بخواهد، آیا آنها مى‌توانند مانع آن رحمت شوند؟» بگو: «خداوند براى من کافى است. اهل توکل تنها بر او توکل مى‌کنند.»"
        },
        {
            "chapter": 39,
            "verse": 39,
            "text": "بگو: «اى قوم من! شما بر اساس موضِع خود [هر چه در توان دارید،] کار کنید. من نیز [به وظیفه‌ى خود] عمل مى‌کنم، پس به زودى خواهید دانست،"
        },
        {
            "chapter": 39,
            "verse": 40,
            "text": "که بر چه کسی عذابى مى‌رسد که او را [در دنیا] خوار مى‌کند و بر او عذاب پایدار [قیامت] فرود می‌آید؟»"
        },
        {
            "chapter": 39,
            "verse": 41,
            "text": "ما براى [هدایت] مردم، کتاب را به حقّ بر تو فروفرستادیم. پس هر که هدایت را پذیرفت، به سود خود اوست. و هر که گمراه شد، پس تنها به زیان خود اوست. و تو بر مردم وکیل نیستى [تا به اجبار آنان را هدایت کنى]"
        },
        {
            "chapter": 39,
            "verse": 42,
            "text": "خداوند است که جان‌ها را به هنگام مرگشان به طور کامل مى‌گیرد، و [روح] کسی را که نمرده است، در هنگام خواب [مى‌گیرد]، پس [روح] آن را که مرگ بر او قطعى شده، نگاه مى‌دارد، [و به بدن بازنمى‌گرداند] و [روح‌هاى] دیگر را [که مرگشان فرانرسیده،] براى مدّتى معین [به جسم آنان] بازمى‌گرداند. بى‌شک در این [امر]، براى گروهى که مى‌اندیشند، نشانه‌هایى [بزرگ از قدرت خدا] وجود دارد"
        },
        {
            "chapter": 39,
            "verse": 43,
            "text": "آیا [مشرکان، بت‌ها را] به جاى خدا شفیعان [خود] گرفته‌اند؟! بگو: «آیا اگر [اینها] مالک هیچ چیز نباشند و قدرت اندیشه نداشته باشند [باز هم از ایشان شفاعت می‌طلبید]؟»"
        },
        {
            "chapter": 39,
            "verse": 44,
            "text": "[اى پیامبر! به آنان] بگو: تمام شفاعت‌ها از آنِ خداست. براى اوست فرمانروایى آسمان‌ها و زمین. سپس به سوى او بازگردانده مى‌شوید.»"
        },
        {
            "chapter": 39,
            "verse": 45,
            "text": "و هرگاه خداوند به یکتایی یاد شود، دل‌هاى کسانى که به آخرت ایمان ندارند، پر از نفرت مى‌شود؛ ولى هرگاه از [معبودانی] غیر او یاد شود، بى‌درنگ شادمان مى‌شوند"
        },
        {
            "chapter": 39,
            "verse": 46,
            "text": "بگو: «خداوندا! اى پدیدآورنده‌ی آسمان‌ها و زمین! اى داناى نهان و آشکار! تو خود در میان بندگانت در آنچه همواره اختلاف مى‌کردند، داورى خواهى کرد.»"
        },
        {
            "chapter": 39,
            "verse": 47,
            "text": "و کسانى که ستم کرده‌اند، اگر تمام آنچه در زمین است و مانند آن را، با آن داشته باشند، در روز قیامت براى رهایی از عذاب سخت الهى همه‌ى آن را تاوان خواهند داد. [ولى چه سود؟! در آن روز] براى آن ستمگران از سوى خداوند چیزهایى روشن مى‌شود که هرگز در محاسباتشان پیش‌بینى نمى‌کردند"
        },
        {
            "chapter": 39,
            "verse": 48,
            "text": "و [در آن روز] براى آنان، بدى آنچه مرتکب شده‌اند، روشن خواهد شد. و آن عذابى که به مسخره مى‌گرفتند، آنان را فراخواهد گرفت"
        },
        {
            "chapter": 39,
            "verse": 49,
            "text": "پس چون سختى و آسیبی به انسان برسد، ما را مى‌خواند، سپس همین که از جانب خود نعمتى به او عطا کنیم، می‌گوید: «[این] نعمت‌ها را فقط بر پایه‌ی دانش و کاردانى خودم به من داده‌اند!» [چنین نیست!] بلکه آن نعمت وسیله‌ى آزمایش است؛ ولى بیشتر مردم نمى‌دانند"
        },
        {
            "chapter": 39,
            "verse": 50,
            "text": "به راستى کسانى که پیش از آنان بودند [نیز] این سخن را گفتند؛ ولى آنچه به دست آوردند، سودى برایشان نداشت"
        },
        {
            "chapter": 39,
            "verse": 51,
            "text": "پس [نتیجه‌ی] کارهای بدى که مرتکب شده بودند، به آنان رسید. و کسانى از اینان که ستم کردند، به زودى بدى آنچه انجام داده‌اند، به ایشان خواهد رسید. و آنان نمى‌توانند ما را درمانده کنند [و از کیفر ما بگریزند]"
        },
        {
            "chapter": 39,
            "verse": 52,
            "text": "آیا [هنوز] ندانسته‌اند که خداوند روزى را براى هر که بخواهد، گسترده یا تنگ مى‌سازد؟! البتّه در این [امر] براى کسانى که ایمان مى‌آورند، نشانه‌هایى [از حکمت و قدرت الهى] است"
        },
        {
            "chapter": 39,
            "verse": 53,
            "text": "بگو: اى بندگان من که بر نفس خویش تجاوز [و ستم] کرده‌اید! از رحمت خداوند نومید نشوید. خداوند همه‌ى گناهان را مى‌بخشد، زیرا که او بسیار آمرزنده و مهربان است"
        },
        {
            "chapter": 39,
            "verse": 54,
            "text": "و پیش از آن که عذاب به سراغ شما بیاید و دیگر یارى نشوید، به سوى پروردگارتان بازگردید [و توبه کنید] و تسلیم او شوید"
        },
        {
            "chapter": 39,
            "verse": 55,
            "text": "و از بهترینِ آنچه از پروردگارتان به سوى شما نازل شده است، پیروى کنید، پیش از آن که عذاب، ناگهانى و غافلگیرانه، به سراغ شما آید"
        },
        {
            "chapter": 39,
            "verse": 56,
            "text": "تا مبادا کسى [در قیامت] بگوید: «دریغا! بر تمام کوتاهى‌هایى که در برابر خداوند داشتم. و من از مسخره‌کنندگان [آیات او] بودم.»"
        },
        {
            "chapter": 39,
            "verse": 57,
            "text": "یا آن که [از شدّت اندوه] بگوید: «اگر خداوند هدایتم کرده بود، از پرهیزکاران بودم.»"
        },
        {
            "chapter": 39,
            "verse": 58,
            "text": "یا هنگامى که عذاب را ببیند، بگوید: «اى کاش براى من بازگشتى بود تا از نیکوکاران مى‌شدم.»"
        },
        {
            "chapter": 39,
            "verse": 59,
            "text": "آرى! آیات من به سراغ تو آمد، امّا آنها را تکذیب کردى و تکبّر ورزیدى و از کافران بودى"
        },
        {
            "chapter": 39,
            "verse": 60,
            "text": "و روز قیامت کسانى را که بر خدا دروغ بستند، روسیاه مى‌بینى. آیا در دوزخ جایگاهى براى متکبّران نیست؟"
        },
        {
            "chapter": 39,
            "verse": 61,
            "text": "و خداوند کسانى را که تقوا پیشه کرده‌اند، به سبب کارهایى که مایه‌ی رستگاریشان بود، نجات مى‌دهد، در حالى که هیچ بدى به آنان نمی‌رسد و اندوهگین هم نمی‌شوند"
        },
        {
            "chapter": 39,
            "verse": 62,
            "text": "خداوند، آفریدگار هر چیزى است. و اوست که بر هر چیز نگهبان [و ناظر] است"
        },
        {
            "chapter": 39,
            "verse": 63,
            "text": "کلیدهاى آسمان‌ها و زمین از آنِ اوست. و کسانى که به آیات الهى کفر ورزیدند، آنان همان زیانکارانند"
        },
        {
            "chapter": 39,
            "verse": 64,
            "text": "بگو: «اى نادانان! آیا مرا فرمان مى‌دهید که جز خدا بپرستم؟»"
        },
        {
            "chapter": 39,
            "verse": 65,
            "text": "و قطعاً به تو، و به کسانى [از پیامبران] که پیش از تو بوده‌اند، وحى شده است که: «اگر شرک ورزى، بی‌تردید عمل تو تباه مى‌شود و قطعاً از زیانکاران خواهى شد"
        },
        {
            "chapter": 39,
            "verse": 66,
            "text": "بلکه تنها خدا را بپرست و از سپاسگزاران باش.»"
        },
        {
            "chapter": 39,
            "verse": 67,
            "text": "و خدا را آن­گونه که سزاوار ارجمندى اوست، ارج ننهادند [و او را نشناختند]. با آن که روز قیامت، زمین، یکسره در قبضه‌ى [قدرت] اوست. و آسمان‌ها به دست [قدرت] او در هم پیچیده‌اند. او منزّه و برتر است از آنچه [به او] شرک مى‌ورزند"
        },
        {
            "chapter": 39,
            "verse": 68,
            "text": "و در صور می‌دمند، پس هر که در آسمان‌ها و هر که در زمین است، بى‌هوش می‌شود، [و مى‌میرد،] مگر آن کس را که خدا بخواهد. سپس بار دیگر در آن دمیده می‌شود، پس ناگاه آنان [زنده] برپا می‌خیزند و [به اطراف] مى‌نگرند"
        },
        {
            "chapter": 39,
            "verse": 69,
            "text": "و [در آن روز] زمین به نور پروردگارش روشن می‌گردد. و نامه‌ى اعمال را در میان می‌نهند و پیامبران و گواهان را می‌آورند و میان آنان به حقّ داورى می‌شود، و بر آنان ستم نخواهد رفت"
        },
        {
            "chapter": 39,
            "verse": 70,
            "text": "و به هر کس [جزاى] آنچه کرده، به تمامى داده می‌شود. و خداوند به آنچه مى‌کنند، آگاه‌تر است"
        },
        {
            "chapter": 39,
            "verse": 71,
            "text": "و کسانى که کافر شدند، دسته دسته به سوى دوزخ رانده می‌شوند. چون نزدیک آن برسند، درهاى دوزخ گشوده می‌شود و نگهبانان آن به ایشان می‌گویند: «آیا از میان شما پیامبرانى به سراغتان نیامدند، تا آیات پروردگارتان را بر شما بخوانند و شما را به دیدار چنین روزى هشدار دهند؟» می‌گویند: چرا، [آنان آمدند؛ و ما نپذیرفتیم و تکذیبشان کردیم،] ولی [حالا دیگر عذر و توبه‌ی ما سودى ندارد، چون که‌] فرمان عذاب بر کافران تحقّق یافته است.»"
        },
        {
            "chapter": 39,
            "verse": 72,
            "text": "[نگهبانان دوزخ] به آنان می‌گویند: «از درهاى دوزخ وارد شوید که جاودانه در آن خواهید بود. پس چه بد است منزلگاه متکبّران!»"
        },
        {
            "chapter": 39,
            "verse": 73,
            "text": "و کسانى که از پروردگارشان پروا داشتند، گروه گروه به سوى بهشت برده می‌شوند. چون نزدیک آن برسند، در حالى که درهاى بهشت گشوده شده است، نگهبانان بهشت به آنان می‌گویند: «سلام بر شما! پاک و پسندیده بودید. پس داخل شوید که در آن جاودانه خواهید بود.»"
        },
        {
            "chapter": 39,
            "verse": 74,
            "text": "و [بهشتیان] می‌گویند: «سپاس خداوندى را که به وعده‌ى خود وفا کرد، و زمین [بهشت] را میراث ما قرار داد. تا از [این] باغ هر جا را که بخواهیم، برگزینیم. پس چه نیکوست پاداش اهل عمل!»"
        },
        {
            "chapter": 39,
            "verse": 75,
            "text": "و فرشتگان را مى‌بینى که گرد عرش حلقه زده‌اند، پروردگارشان را همراه ستایش، تسبیح مى‌گویند. و میان اهل محشر به حقّ داورى مى‌شود و [بهشتیان همراه با فرشتگان] گویند: «سپاس و ستایش مخصوص خداوندى است که پروردگار جهانیان است.»"
        },
        {
            "chapter": 40,
            "verse": 1,
            "text": "حا، میم"
        },
        {
            "chapter": 40,
            "verse": 2,
            "text": "نازل شدن کتاب، از سوى خداوند شکست‌ناپذیر و داناست"
        },
        {
            "chapter": 40,
            "verse": 3,
            "text": "آمرزنده‌ى گناه، پذیرنده‌ى توبه، سخت­کیفر و صاحب عطاى فراوان. هیچ معبودى جز او نیست. بازگشت [همه] به سوى اوست"
        },
        {
            "chapter": 40,
            "verse": 4,
            "text": "جز کسانى که کفر ورزیدند، کسى در آیات خداوند جدال و ستیزه نمى‌کند، پس جنب و جوش آنان در شهرها تو را نفریبد"
        },
        {
            "chapter": 40,
            "verse": 5,
            "text": "پیش از این [کفّار مکه]، قوم نوح و گروه‌هایى که پس از آنان آمدند، [پیامبرانشان را] تکذیب کردند. و هر امّتى بر آن شد تا پیامبرش را بگیرد [و بیازارد]. و به [وسیله‌ی] باطل ستیز و مجادله کردند تا حقّ را نابود نمایند. پس آنان را [به قهر خود] گرفتم. پس [بنگر که] کیفر من چگونه بوده است؟"
        },
        {
            "chapter": 40,
            "verse": 6,
            "text": "و این­گونه وعده‌ی [عذاب] پروردگارت درباره‌ى کسانى که کفر ورزیدند، قطعى شد، که آنان اهل دوزخند"
        },
        {
            "chapter": 40,
            "verse": 7,
            "text": "فرشتگانى که عرش [خدا] را حمل مى‌کنند و آنان که اطراف آن هستند، پروردگارشان را با سپاس و ستایش، تسبیح مى‌کنند و به او ایمان دارند. و براى مؤمنان، آمرزش مى‌خواهند [و مى‌گویند:] «پروردگارا! رحمت و علم تو همه چیز را فراگرفته است، پس کسانى را که توبه کردند و راه تو را پیروى نمودند بیامرز و آنان را از عذاب دوزخ نگاه دار"
        },
        {
            "chapter": 40,
            "verse": 8,
            "text": "پروردگارا! آنان و شایستگان از پدران و همسران و فرزندانشان را در آن باغ‌هاى جاوِدانى که به ایشان وعده داده‌اى، وارد کن! بى‌گمان تو همان خداى عزیز و حکیمى"
        },
        {
            "chapter": 40,
            "verse": 9,
            "text": "و آنان را از بدى‌ها نگاه دار! و هر کس را در آن روز از بدى‌ها حفظ کنى، پس مشمول رحمتت ساخته‌اى. و این همان رستگارى بزرگ است.»"
        },
        {
            "chapter": 40,
            "verse": 10,
            "text": "[فرشتگان] به کافران مى‌گویند: «قطعاً دشمنى و خشم خداوند بزرگ‌تر است از دشمنى شما با خودتان، آن‌گاه که [در دنیا] به ایمان دعوت مى‌شدید، ولى کفر مى‌ورزیدید.»"
        },
        {
            "chapter": 40,
            "verse": 11,
            "text": "[کافران] می‌گویند: «پروردگارا! ما را دو بار میراندى و دو بار زنده کردى. اینک به گناهان خود اعتراف کردیم؛ پس آیا براى بیرون رفتن [از دوزخ] راهى هست؟»"
        },
        {
            "chapter": 40,
            "verse": 12,
            "text": "[به کافران گفته مى‌شود:] این [عذاب] براى آن است که هرگاه خداوند به یگانگى خوانده مى‌شد، کفر مى‌ورزیدید، ولى هرگاه براى او شریکى آورده مى‌شد، باور مى‌کردید. پس [امروز] حکم براى خداوند بلندمرتبه‌ی بزرگ است.»"
        },
        {
            "chapter": 40,
            "verse": 13,
            "text": "اوست که آیات خود را به شما نشان مى‌دهد و از آسمان براى شما روزى فرومى‌فرستد، و فقط کسانى پند مى‌گیرند که [به سوى خدا] بازمى‌گردند"
        },
        {
            "chapter": 40,
            "verse": 14,
            "text": "پس خدا را بخوانید در حالى که دین خود را براى او خالص و پیراسته کرده‌اید، هر چند کافران نپسندند"
        },
        {
            "chapter": 40,
            "verse": 15,
            "text": "[خداوند] درجات [بندگان شایسته] را بالا مى‌برد. صاحب عرش است. روح را [که فرشته‌ی وحى است،] به فرمانش بر هر کس از بندگانش که بخواهد، مى‌فرستد تا [مردم را] از روز [رستاخیز و] ملاقات بیم دهد"
        },
        {
            "chapter": 40,
            "verse": 16,
            "text": "روزى که مردم ظاهر و آشکارند. و هیچ چیز از آنان بر خداوند پنهان نیست. «امروز فرمانروایی از آنِ کیست؟» از آنِ خداوند یکتاى قهّار.»"
        },
        {
            "chapter": 40,
            "verse": 17,
            "text": "امروز، هر کس برابر آنچه به دست آورده است، پاداش داده مى‌شود. امروز هیچ ظلمى نیست. خداوند به حساب [بندگانش] زود مى‌رسد"
        },
        {
            "chapter": 40,
            "verse": 18,
            "text": "[اى پیامبر!] مردم را از روز نزدیک بترسان! آن‌گاه که [از شدّت وحشت] جان‌ها به گلوگاه می‌رسد، در حالى که اندوه خویش را فرومى‌برند. [آن روز] ستمکاران هیچ دوست دلسوز و هیچ شفاعت‌گرى که سخنش پذیرفته باشد، ندارند"
        },
        {
            "chapter": 40,
            "verse": 19,
            "text": "خداوند از خیانت چشم‌ها، و آنچه سینه‌‌ها پنهان مى‌کنند، آگاه است"
        },
        {
            "chapter": 40,
            "verse": 20,
            "text": "و خداوند به حقّ داورى مى‌کند. و معبودهایى که [مشرکان] به جای او مى‌خوانند، [ناتوانند و] هیچ حکمى نمى‌کنند. خداوند است که شنواى بیناست"
        },
        {
            "chapter": 40,
            "verse": 21,
            "text": "آیا در زمین نگشتند تا بنگرند سرانجام کسانى که پیش از آنان بودند، چگونه بوده است؟ آنان از اینها نیرومندتر بودند، و در زمین آثارى پایدارتر داشتند، پس خداوند آنان را به خاطر گناهانشان [به قهر خود] گرفت، و در برابر [قهر] خداوند هیچ مدافعى نداشتند"
        },
        {
            "chapter": 40,
            "verse": 22,
            "text": "این [قهر الهى] به خاطر آن بود که پیامبرانشان همراه با دلایل روشن به سراغ آنان مى‌آمدند، ولى آنان کفر ورزیدند، پس خداوند آنان را [به قهر خود] گرفت. او نیرومند و سخت­کیفر است"
        },
        {
            "chapter": 40,
            "verse": 23,
            "text": "و به راستی ما موسى را همراه با معجزات و منطق روشن فرستادیم،"
        },
        {
            "chapter": 40,
            "verse": 24,
            "text": "به سوى فرعون و هامان و قارون. پس گفتند: «او جادوگرى بسیار دروغگوست!»"
        },
        {
            "chapter": 40,
            "verse": 25,
            "text": "پس چون موسى از سوى ما حقّ را براى آنان آورد، گفتند: «کسانى که همراه با موسى ایمان آورده‌اند، پسرانشان را بکشید، و زنانشان را [براى خدمتکارى] زنده نگه‌دارید!» [غافل از آن که] نیرنگ کافران جز در گمراهى و تباهى نیست"
        },
        {
            "chapter": 40,
            "verse": 26,
            "text": "و فرعون گفت: «بگذارید تا من موسى را بکشم و او پروردگارش را بخواند، [تا نجاتش دهد.] من مى‌ترسم که او دین شما را تغییر دهد، یا در این سرزمین فساد کند.»"
        },
        {
            "chapter": 40,
            "verse": 27,
            "text": "و موسى گفت: «من به پروردگارم و پروردگار شما پناه مى‌برم از [شرّ] هر متکبّرى که به روز حساب ایمان ندارد.»"
        },
        {
            "chapter": 40,
            "verse": 28,
            "text": "و مردى باایمان از خاندان فرعون که ایمانش را پنهان مى‌داشت، گفت: «آیا مى‌خواهید مردى را که مى‌گوید: پروردگار من خداوند است، بکشید؟! در حالى که او از سوی پروردگارتان با دلایل روشن نزد شما آمده است. اگر او دروغگو باشد، دروغش به زیان خود اوست؛ ولى اگر راستگو باشد، بعضى از آنچه را که به شما وعده مى‌دهد، بر سرتان خواهد آمد. خداوند کسى را که اسراف‌کار [و] بسیار دروغگوست، هدایت نمى‌کند"
        },
        {
            "chapter": 40,
            "verse": 29,
            "text": "اى قوم من! امروز حکومت براى شماست که در این سرزمین غلبه دارید؛ ولى اگر عذاب خدا به سراغ ما آید، پس چه کسى ما را یارى خواهد کرد؟» فرعون گفت: «من جز آنچه که خود [صلاح] مى‌بینم به شما نشان نمى‌دهم. و من شما را جز به راه راست هدایت نمى‌کنم.»"
        },
        {
            "chapter": 40,
            "verse": 30,
            "text": "و کسى که ایمان آورده بود، گفت: اى قوم من! من از روزى مانند روز [نابودی] آن گروه‌ها بر شما مى‌ترسم"
        },
        {
            "chapter": 40,
            "verse": 31,
            "text": "[از سرنوشتى] مانند سرنوشت قوم نوح و قوم عاد و قوم ثمود و کسانى که پس از آنها آمدند. و خداوند با بندگان سر ستم ندارد"
        },
        {
            "chapter": 40,
            "verse": 32,
            "text": "اى قوم من! من از روزى که یکدیگر را به فریاد بخوانید، بر شما بیمناکم"
        },
        {
            "chapter": 40,
            "verse": 33,
            "text": "روزى که [به خاطر سختی عذاب] پشت‌کنان از این سو به آن سو مى‌گریزید، براى شما هیچ­گونه پناهگاه و نگهدارنده‌اى [در برابر عذاب الهى] نیست. و هر که را خداوند [بر اثر اعمالش] گمراه کند، [و به حال خود واگذارد،] هیچ هدایت‌گرى براى او نیست"
        },
        {
            "chapter": 40,
            "verse": 34,
            "text": "به راستی یوسف پیش از این با دلایل روشن نزد شما [مصریان] آمد، امّا شما همواره از آنچه برایتان آورده بود، در شک بودید. تا آن‌گاه که از دنیا رفت، گفتید: «خداوند پس از او هرگز پیامبرى نخواهد فرستاد!» این­گونه، خداوند هر اسراف‌کار بدگمانى را گمراه مى‌سازد،"
        },
        {
            "chapter": 40,
            "verse": 35,
            "text": "کسانى که درباره‌ى آیات خداوند به ستیز و مجادله مى‌پردازند، بی­آنکه هیچ دلیلى برایشان آمده باشد. [این کار] نزد خداوند و نزد کسانى که ایمان آورده‌اند، خشم بزرگى را به دنبال دارد. این­گونه، خدا بر دل هر متکبّر زورگویى مهر [شوربختى‌] مى‌نهد.»"
        },
        {
            "chapter": 40,
            "verse": 36,
            "text": "و فرعون [به وزیرش] گفت: اى هامان! براى من برجى بلندى بساز! شاید به وسایلى دست­یابم"
        },
        {
            "chapter": 40,
            "verse": 37,
            "text": "وسایل [بالا رفتن به] آسمان‌ها، تا از خداى موسى آگاه شوم و البتّه من او را دروغگو مى‌پندارم.» و این­گونه [شیطان،] کار زشت فرعون را برایش آراست، و از راه حقّ بازماند. و توطئه فرعون جز در نابودى و زیان نبود"
        },
        {
            "chapter": 40,
            "verse": 38,
            "text": "و کسى [از فرعونیان] که ایمان آورده بود، گفت: «اى قوم من! از من پیروى کنید، تا شما را به راه راست [و رستگاری] هدایت کنم"
        },
        {
            "chapter": 40,
            "verse": 39,
            "text": "اى قوم من! این زندگى دنیا، کالایى [ناچیز] است. و آخرت است که سراى پایدار است"
        },
        {
            "chapter": 40,
            "verse": 40,
            "text": "هر کس کار بدى کند، جز همانند آن کیفر داده نمى‌شود. و کسانی که کار شایسته‌اى کنند و مؤمن باشند، چه مرد، چه زن، آنانند که وارد بهشت مى‌شوند و در آنجا بى‌حساب روزیشان مى‌دهند"
        },
        {
            "chapter": 40,
            "verse": 41,
            "text": "و اى قوم من! چگونه است که من شما را به رهایى [از آتش] مى‌خوانم، و شما مرا به دوزخ فرامى‌خوانید؟"
        },
        {
            "chapter": 40,
            "verse": 42,
            "text": "مرا دعوت مى‌کنید تا به خدای یگانه کافر شوم، و چیزى را که به [حقّانیت] آن علم ندارم، شریک او گردانم. و من شما را به سوى [خداوند] شکست‌ناپذیر و بسیار آمرزنده دعوت مى‌کنم"
        },
        {
            "chapter": 40,
            "verse": 43,
            "text": "ناگزیر آنچه مرا به سوی آن مى‌خوانید، نه در دنیا و نه در آخرت، [در خورِ] خواندن نیست. در حالى که بازگشت ما به سوى خداست، و اسراف‌کاران همدم آتشند"
        },
        {
            "chapter": 40,
            "verse": 44,
            "text": "پس به زودى آنچه را براى شما مى‌گویم، به یاد خواهید آورد. و من کارم را به خدا وامى‌گذارم که او به [احوال] بندگانش بیناست.»"
        },
        {
            "chapter": 40,
            "verse": 45,
            "text": "پس خداوند او را از بدى‌هاى آنچه نیرنگ کردند، نگاه داشت. و عذاب سختى خاندان فرعون را فراگرفت"
        },
        {
            "chapter": 40,
            "verse": 46,
            "text": "[عذاب فرعونیان] آتش است که هر صبح و شام، بر آن عرضه مى‌شوند. و روزى که رستاخیز برپا شود، [گفته می‌شود:] «فرعونیان را در سخت‌ترین عذاب وارد کنید!»"
        },
        {
            "chapter": 40,
            "verse": 47,
            "text": "و [یاد کن] آن‌گاه که در آتش به بحث [و جدل] مى‌پردازند. زیردستان به کسانى که تکبّر ورزیدند، می‌گویند: «ما پیرو شما بودیم. پس آیا [امروز] شما مى‌توانید بخشى از آتش را از ما دور کنید؟»"
        },
        {
            "chapter": 40,
            "verse": 48,
            "text": "کسانى که تکبّر مى‌ورزیدند، [در پاسخ] می‌گویند: «[اکنون‌] ما همگى در آتش هستیم، زیرا خداوند میان بندگانش [به عدالت] داورى کرده است.»"
        },
        {
            "chapter": 40,
            "verse": 49,
            "text": "و کسانى که در دوزخند، به نگهبانان دوزخ می‌گویند: «از پروردگارتان بخواهید که یک روز از عذاب ما بکاهد.»"
        },
        {
            "chapter": 40,
            "verse": 50,
            "text": "[نگهبانان دوزخ در پاسخ] می‌گویند: «آیا پیامبرانتان دلایل روشن برای شما نیاوردند؟!» مى‌گویند: «چرا!» می‌گویند: «پس [خدا را] بخوانید، و دعا کنید. ولى دعاى کافران در گمراهى است. [و به اجابت نمی‌رسد.]»"
        },
        {
            "chapter": 40,
            "verse": 51,
            "text": "ما پیامبران خود، و کسانى را که ایمان آورده‌اند، هم در زندگى دنیا، و هم روزى که گواهان برمى‌خیزند، یارى مى‌کنیم"
        },
        {
            "chapter": 40,
            "verse": 52,
            "text": "روزى که عذرخواهى ستمگران سودشان ندهد. لعن و نفرین براى آنان است، و جایگاهشان، سراى بد"
        },
        {
            "chapter": 40,
            "verse": 53,
            "text": "و همانا ما به موسى هدایت دادیم. و به بنى‌اسرائیل کتاب آسمانى [تورات] را به میراث دادیم"
        },
        {
            "chapter": 40,
            "verse": 54,
            "text": "[که] مایه‌ى هدایت و پند براى خردمندان است"
        },
        {
            "chapter": 40,
            "verse": 55,
            "text": "پس [ای پیامبر! بر آزار دشمنان] شکیبا باش که وعده‌هاى خداوند راستین است. و براى گناهت آمرزش بخواه. و شامگاهان و بامدادان، سپاسگزارانه پروردگارت را تسبیح کن"
        },
        {
            "chapter": 40,
            "verse": 56,
            "text": "کسانى که در آیات خداوند بى­آنکه برهانى برایشان آمده باشد، ستیز و مجادله مى‌کنند، در سینه‌هایشان جز خودبزرگ‌بینى نیست که به آن نخواهند رسید، [و از مجادله خود نتیجه نخواهند گرفت.] پس به خدا پناه ببر که بى‌شک او شنواى بیناست"
        },
        {
            "chapter": 40,
            "verse": 57,
            "text": "قطعاً آفرینش آسمان‌ها و زمین از آفرینش مردم بزرگ‌تر [و مهمّ‌تر] است؛ ولى بیشتر مردم نمى‌دانند"
        },
        {
            "chapter": 40,
            "verse": 58,
            "text": "نابینا و بینا یکسان نیستند. و کسانى هم که ایمان آوردند و کارهاى شایسته کرده‌اند، با [مردم] بدکار برابر نیستند. چه کم پند مى‌پذیرید"
        },
        {
            "chapter": 40,
            "verse": 59,
            "text": "حتماً قیامت آمدنى است. شکى در آن نیست، ولى بیشتر مردم ایمان نمى‌آورند"
        },
        {
            "chapter": 40,
            "verse": 60,
            "text": "و پروردگارتان فرمود: «مرا بخوانید تا براى شما اجابت کنم. کسانى که از بندگی من سر باز می‌زنند و تکبّر مى‌ورزند، به زودى با سرافکندگى وارد دوزخ مى‌شوند.»"
        },
        {
            "chapter": 40,
            "verse": 61,
            "text": "خداوند کسى است که شب را براى شما قرار داد تا در آن آرام گیرید، و روز را [براى کار و تلاش] روشنى‌بخش ساخت. خداوند نسبت به مردم لطفِ بسیار دارد؛ ولى بیشتر مردم شکرگزارى نمى‌کنند"
        },
        {
            "chapter": 40,
            "verse": 62,
            "text": "این است خداوندى که پروردگار شما و آفریدگار هر چیز است. معبودى جز او نیست. پس چگونه [از راه حقّ] بازگردانده مى‌شوید؟"
        },
        {
            "chapter": 40,
            "verse": 63,
            "text": "این گونه، کسانى که آیات خدا را انکار می‌کردند، به بیراهه کشیده مى‌شوند"
        },
        {
            "chapter": 40,
            "verse": 64,
            "text": "خداوند کسى است که زمین را آسایشگاه و آسمان را سر پناه شما قرار داد. و شما را صورت‌گرى کرد، پس چهره‌هایتان را نیکو نگاشت. و از پاکیزه‌ها به شما روزى داد. این است خدایى که پروردگار شماست، پس پربرکت و بلندمرتبه است خدایى که پروردگار جهانیان است"
        },
        {
            "chapter": 40,
            "verse": 65,
            "text": "اوست زنده‌اى که جز او معبودى نیست. پس او را در حالى بخوانید که دین را برایش خالص کرده‌اید. سپاس و ستایش مخصوص خداوندى است که پروردگار جهانیان است"
        },
        {
            "chapter": 40,
            "verse": 66,
            "text": "بگو: «من از آن هنگام که دلایل روشنى از جانب پروردگارم به من رسیده، نهى شده‌ام از این که معبودانى را بپرستم که شما به جای خداوند مى‌خوانید. و فرمان یافته‌ام که فقط تسلیم پروردگار جهانیان باشم.»"
        },
        {
            "chapter": 40,
            "verse": 67,
            "text": "او کسى است که شما را از خاک آفرید، سپس از نطفه، سپس از عَلَقه، سپس شما را به صورت نوزادى بیرون مى‌آورد، آن‌گاه [رشدتان مى‌دهد،] تا به کمال قوّت خود برسید، سپس پیر شوید. و بعضى از شما پیش از رسیدن به پیرى مى‌میرید؛ [ولى برخى زنده مى‌مانید] تا به سرآمدى که معین است، برسید. و باشد که بیندیشید"
        },
        {
            "chapter": 40,
            "verse": 68,
            "text": "او کسى است که زنده مى‌کند و مى‌میراند. پس چون به [وجود] چیزى حکم کند، فقط به آن مى‌گوید: «باش!» پس بى‌درنگ موجود مى‌شود"
        },
        {
            "chapter": 40,
            "verse": 69,
            "text": "آیا کسانى را که در آیات خداوند، مجادله و ستیز مى‌کنند ندیدى که چگونه [از راه حقّ] منصرف مى‌شوند؟"
        },
        {
            "chapter": 40,
            "verse": 70,
            "text": "همان کسانى که این کتاب [آسمانى] و آنچه را که پیامبرانمان را به آن فرستاده‌ایم، دروغ شمردند. پس به زودى [نتیجه‌ى کار خود را] خواهند دانست"
        },
        {
            "chapter": 40,
            "verse": 71,
            "text": "آن‌گاه که غل‌ها در گردن‌هایشان باشد و با زنجیرها کشیده مى‌شوند"
        },
        {
            "chapter": 40,
            "verse": 72,
            "text": "در آب جوشان، و سپس در آتش سوزانده مى‌شوند"
        },
        {
            "chapter": 40,
            "verse": 73,
            "text": "سپس به آنان گفته مى‌شود: «کجایند آن شریک‌هایى که،"
        },
        {
            "chapter": 40,
            "verse": 74,
            "text": "به جای خداوند مى‌پرستیدید؟!» [دوزخیان] می‌گویند: «آنها را گم کرده‌ایم، بلکه [انگار] ما در دنیا چیزى را نمی‌پرستیدیم!» این­گونه خداوند کافران را گمراه مى‌کند"
        },
        {
            "chapter": 40,
            "verse": 75,
            "text": "[به آنان گفته مى‌شود:] «این [عذاب] به خاطر آن است که در زمین به ناحقّ شادى مى‌کردید و در ناز و سرمستى به سر مى‌بردید"
        },
        {
            "chapter": 40,
            "verse": 76,
            "text": "[اینک] از درهاى دوزخ وارد شوید که جاودانه در آنید. و چه بد است جایگاه متکبّران!»"
        },
        {
            "chapter": 40,
            "verse": 77,
            "text": "پس [اى پیامبر!] صبر کن که وعده‌ى خداوند حقّ است. پس هرگاه بخشى از آنچه را به آنان وعده داده‌ایم، به تو نشان دهیم، یا [پیش از آن] تو را از دنیا ببریم، [در هر صورت،] به سوى ما بازمى‌گردند"
        },
        {
            "chapter": 40,
            "verse": 78,
            "text": "و ما پیش از تو پیامبرانى فرستادیم. داستان برخى از آنان را براى تو بازگو کردیم. و [داستان] بعضى دیگر را براى تو بیان نکردیم. و هیچ پیامبرى نمى‌تواند معجزه‌اى جز به فرمان خدا بیاورد. پس چون فرمان خدا آمد، به حقّ داورى خواهد شد، و باطل‌گرایان آنجا زیانکارند"
        },
        {
            "chapter": 40,
            "verse": 79,
            "text": "خداوند است که براى شما چهارپایان را قرار داد تا از برخى از آنها سوارى بگیرید و از برخى از آنها بخورید"
        },
        {
            "chapter": 40,
            "verse": 80,
            "text": "و براى شما در دام‌ها منافع [دیگرى نیز] هست. و تا سوار بر آنها، به نیازى که در دل دارید، برسید. و بر آنها و بر کشتى‌ها برده مى‌شوید"
        },
        {
            "chapter": 40,
            "verse": 81,
            "text": "و خداوند [پیوسته] نشانه‌های خود را به شما نشان مى‌دهد، پس کدام یک از نشانه‌های الهى را انکار مى‌کنید؟"
        },
        {
            "chapter": 40,
            "verse": 82,
            "text": "پس آیا در زمین نگشتند تا ببینند سرانجام کسانى که پیش از آنان بوده‌اند، چه شد؟ تعدادشان از اینها بیشتر بود، نیرومندتر بودند و در زمین، آثارى پایدارتر داشتند؛ امّا آنچه به دست آورده بودند، به کارشان نیامد"
        },
        {
            "chapter": 40,
            "verse": 83,
            "text": "پس چون پیامبرانشان دلایل روشن براى آنان آوردند، به اندک دانشی که نزد خود داشتند، شادمان شدند، [و منطق پیامبران را به حساب نیاوردند.] و آنچه [از قهر الهى] که همواره به تمسخر مى‌گرفتند، آنان را فراگرفت"
        },
        {
            "chapter": 40,
            "verse": 84,
            "text": "پس چون عذاب ما را دیدند، گفتند: «به خداوند یکتا ایمان آوردیم، و به معبودانى که [پیش‌تر] با او شریک قرار مى‌دادیم، کافر شدیم.»"
        },
        {
            "chapter": 40,
            "verse": 85,
            "text": "امّا پس از آن که قهر ما را دیدند، دیگر ایمانشان برای آنها سودى نداشت. این شیوه و سنّت الهى است که در میان بندگانش جارى است.، [که ایمانشان را پس از دیدن عذاب نمى‌پذیرد.] و آنجا کافران زیانکارند"
        },
        {
            "chapter": 41,
            "verse": 1,
            "text": "حا، میم"
        },
        {
            "chapter": 41,
            "verse": 2,
            "text": "[این قرآن] از سوی خداوند بخشنده‌ى مهربان نازل شده است"
        },
        {
            "chapter": 41,
            "verse": 3,
            "text": "کتابى که آیات آن به روشنى بیان شده است، قرآنى عربى، براى مردمى که مى‌دانند"
        },
        {
            "chapter": 41,
            "verse": 4,
            "text": "[کتابى] نویدبخش و هشداردهنده؛ پس [با این حال] بسیارى از مردم روى‌گردان شدند و [نداى قرآن را] نمى‌شنوند"
        },
        {
            "chapter": 41,
            "verse": 5,
            "text": "و گفتند: «دل‌هاى ما از آنچه ما را به سوى آن دعوت مى‌کنى، در پوششی سخت است. و در گوش‌هاى ما سنگینى است، و میان ما و تو پرده‌ای است. پس تو [کار خود را] انجام بده، ما نیز [کار خود را] مى‌کنیم.»"
        },
        {
            "chapter": 41,
            "verse": 6,
            "text": "[اى پیامبر! به مردم] بگو: «من نیز بشرى هستم مانند شما [و از جنس خودتان. با این تفاوت که] به من وحى مى‌شود که خداى شما فقط خدایى یکتاست. پس بدون انحراف به سوى او رو کنید و از او آمرزش بخواهید. و واى بر مشرکان"
        },
        {
            "chapter": 41,
            "verse": 7,
            "text": "کسانى که زکات نمى‌پردازند. و آنان به آخرت کافرند.»"
        },
        {
            "chapter": 41,
            "verse": 8,
            "text": "کسانى که ایمان آوردند و کارهاى شایسته مى‌کنند، پاداشی همیشگی [و بى‌منّت] دارند"
        },
        {
            "chapter": 41,
            "verse": 9,
            "text": "بگو: «آیا شما به کسى که زمین را در دو روز آفریده است، کفر مى‌ورزید و براى او همتایانى قرار مى‌دهید؟ اوست پروردگار جهانیان.»"
        },
        {
            "chapter": 41,
            "verse": 10,
            "text": "و در روى زمین کوه‌هایى استوار قرار داد و در آن [کوه‌ها] خیر فراوان نهاد. و در چهار روز، رزق و روزى اهلِ زمین را مقدّر کرد که براى تمام نیازمندان، کافی است"
        },
        {
            "chapter": 41,
            "verse": 11,
            "text": "سپس به [آفرینش] آسمان پرداخت، در حالى که [به صورت] دود بود. پس به آن و زمین فرمود: «خواه یا ناخواه بیایید [و شکل بگیرید].» گفتند: «فرمانبردار آمدیم [و شکل گرفتیم].»"
        },
        {
            "chapter": 41,
            "verse": 12,
            "text": "پس آنها را در دو روز، در قالب هفت آسمان درآورد. و در هر آسمانى کار آن را وحى [و مقرّر] فرمود. ما آسمان دنیا را به ستارگان آراستیم و آن را وسیله‌ى حفظ [آسمان‌ها] قرار دادیم. این است تقدیر خداى توانای دانا"
        },
        {
            "chapter": 41,
            "verse": 13,
            "text": "پس اگر [از حقّ] روى‌گرداندند، بگو: «من شما را از صاعقه‌اى همچون صاعقه‌ى قوم عاد و ثَمود مى‌ترسانم.»"
        },
        {
            "chapter": 41,
            "verse": 14,
            "text": "آن‌گاه که فرستادگان [ما] از هر سو به سراغشان آمدند [و گفتند:] «جز خداوند را نپرستید!» [امّا آنان در پاسخ] گفتند: «اگر پروردگار ما مى‌خواست [پیامبرى بفرستد،] قطعاً فرشتگانى را مى‌فرستاد. پس ما به آنچه شما را به آن فرستاده‌اند، کافریم.»"
        },
        {
            "chapter": 41,
            "verse": 15,
            "text": "پس قوم عاد به ناحقّ در زمین تکبّر ورزیدند و گفتند: «کیست که از ما نیرومندتر باشد؟» آیا ندیدند که همان خداوندى که آنان را آفرید، نیرومندتر از آنهاست؟ و پیوسته به آیات ما کفر می‌ورزیدند"
        },
        {
            "chapter": 41,
            "verse": 16,
            "text": "پس ما در روزهایی شوم، بادى سرد و توفنده و سمّی را بر آنان فرستادیم تا عذاب خوارى و رسوایی را در همین دنیا به آنان بچشانیم. و قطعاً عذاب آخرت رسواکننده‌تر است. و آنان یارى نخواهند شد"
        },
        {
            "chapter": 41,
            "verse": 17,
            "text": "و امّا قوم ثَمود، آنان را هدایت کردیم؛ ولى کوردلى را بر هدایت ترجیح دادند. پس به کیفر دستاوردشان، صاعقه‌ی عذابِ خفّت‌بار آنان را فروگرفت"
        },
        {
            "chapter": 41,
            "verse": 18,
            "text": "و ما [از عاد و ثمود،] آنان را که ایمان آوردند و پرهیزکار بودند، نجات دادیم"
        },
        {
            "chapter": 41,
            "verse": 19,
            "text": "و [یاد کن] روزى که دشمنان خدا جمع گشته، به سوى دوزخ آورده مى‌شوند و آنان را از حرکت بازمى‌دارند [تا گروه‌هاى دیگر به آنان ملحق شوند]"
        },
        {
            "chapter": 41,
            "verse": 20,
            "text": "تا چون به دوزخ برسند، گوش و چشمان و پوستشان به آنچه مى‌کردند، گواهى مى‌دهند"
        },
        {
            "chapter": 41,
            "verse": 21,
            "text": "و [دوزخیان] به پوست [بدن] خود می‌گویند: «چرا علیه ما گواهى دادید؟» می‌گویند: «خداوند ما را به سخن آورد. همان که هر چیز را به سخن مى‌آورد. او که نخستین بار شما را آفرید، و فقط به سوى او برگردانده مى‌شوید.»"
        },
        {
            "chapter": 41,
            "verse": 22,
            "text": "شما گمان مى‌کردید که خداوند بسیارى از کردارتان را نمى‌داند، ولى نمى‌توانستید چیزى را پنهان کنید که گوش و چشم‌ها و پوستتان بر ضدّ شما گواهى می‌دهند"
        },
        {
            "chapter": 41,
            "verse": 23,
            "text": "و این گمان شما نسبت به پروردگارتان بود که شما را به هلاکت افکند و از زیانکاران شدید"
        },
        {
            "chapter": 41,
            "verse": 24,
            "text": "پس اگر صبر کنند، [چه سود که] دوزخ جایگاه آنهاست. و اگر تقاضاى عفو کنند، از بخشودگان نیستند"
        },
        {
            "chapter": 41,
            "verse": 25,
            "text": "و [به خاطر کفر و طغیانشان] براى آنان همنشینانى گماشتیم، که لذّت‌های مادّى حال و آینده را برایشان آراستند. و فرمان عذابى که پیش از آنان گروه‌هایى از جنّ و انس را فراگرفته بود، بر آنان نیز ثابت شد. آنان بى‌تردید زیانکارند"
        },
        {
            "chapter": 41,
            "verse": 26,
            "text": "و کسانى که کافر شدند، گفتند: «به این قرآن گوش ندهید، و در [هنگام تلاوت] آن، [سخنان] لغو و بیهوده بیافکنید، [تا کسى آن را نشنود!] شاید پیروز شوید.»"
        },
        {
            "chapter": 41,
            "verse": 27,
            "text": "پس قطعاً به آنان که کفر ورزیدند، عذاب سختى مى‌چشانیم. و حتماً آنان را به بدترین کارى که مى‌کردند، کیفر خواهیم داد"
        },
        {
            "chapter": 41,
            "verse": 28,
            "text": "سزاى دشمنان خدا همین است: آتش [دوزخ]، که در آن، سرایى جاودانه خواهند داشت. به کیفر آن که آیات ما را پیوسته انکار مى‌کردند"
        },
        {
            "chapter": 41,
            "verse": 29,
            "text": "و کافران گفتند: «پروردگارا! آن جنّیان و انسان‌هایى که ما را گمراه کردند، به ما نشان بده تا آنها را زیر پا‌هایمان بگذاریم تا از پست‌ترین‌ها باشند.»"
        },
        {
            "chapter": 41,
            "verse": 30,
            "text": "کسانى که گفتند: «پروردگار ما خدای یگانه است.» سپس [بر این عقیده] پایداری کردند، فرشتگان بر آنان فرود مى‌آیند [و مى‌گویند:] «نترسید و غمگین مباشید! و بشارت باد بر شما بهشتى که پى­درپى به شما وعده مى‌دادند.»"
        },
        {
            "chapter": 41,
            "verse": 31,
            "text": "ما [فرشتگان] در دنیا و آخرت دوستان شماییم. و براى شما [در بهشت] هر چه دلتان بخواهد، فراهم است. و در آنجا هر چه درخواست کنید، دارید"
        },
        {
            "chapter": 41,
            "verse": 32,
            "text": "[‌این‌ها همه، نخستین] پذیرایى از جانب خداوند آمرزنده‌ى مهربان است.»"
        },
        {
            "chapter": 41,
            "verse": 33,
            "text": "و کیست نکوگفتارتر از کسى که [مردم را] به سوى خداوند دعوت کند؟ و [خود نیز] کار شایسته کند و بگوید: «من از تسلیم­شدگان [در برابر فرمان‌های خدا] هستم!»"
        },
        {
            "chapter": 41,
            "verse": 34,
            "text": "و نیکى با بدى یکسان نیست. [بدى دیگران را] با شیوه‌اى بهتر [که نیکى است،] دور کن که [اگر چنین کنى،] آن کس که میان تو و او دشمنى است، همچون دوستى نزدیک و مهربان گردد"
        },
        {
            "chapter": 41,
            "verse": 35,
            "text": "و این [خصلت و برخورد نیکو] را جز کسانى که اهل صبر و شکیبایى هستند، دریافت نمى‌کنند. و این [رفتار] را تنها کسى خواهد یافت که بهره‌ى بزرگى [از کمالات] داشته باشد"
        },
        {
            "chapter": 41,
            "verse": 36,
            "text": "و اگر انگیزه و وسوسه‌اى از سوی شیطان تو را تحریک کند، پس به خداوند پناه ببر که او خود شنواى آگاه است"
        },
        {
            "chapter": 41,
            "verse": 37,
            "text": "و از نشانه‌هاى [قدرت] او، شب و روز، و خورشید و ماه است. نه براى خورشید سجده کنید و نه براى ماه؛ [بلکه] براى خداوندى که آنها را آفریده، سجده کنید، اگر تنها او را مى‌پرستید"
        },
        {
            "chapter": 41,
            "verse": 38,
            "text": "و اگر [گروهى از مردم از عبادت خداوند] تکبّر ورزیدند، پس کسانى [از فرشتگان و مقرّبان] که نزد پروردگارت هستند، شب و روز براى او تسبیح مى‌گویند، و خسته نمى‌شوند"
        },
        {
            "chapter": 41,
            "verse": 39,
            "text": "و از نشانه‌های خداوند آن است که زمین را پژمرده [و بى‌جان] مى‌بینى، پس همین که [از آسمان] آب را بر آن فروفرستادیم، به جنبش در می‌آید و می‌بالد. البتّه همان کسى که [زمین مرده را] زنده کرد، قطعاً زنده‌کننده‌ى مردگان است. بی‌شک او بر هر کارى تواناست"
        },
        {
            "chapter": 41,
            "verse": 40,
            "text": "بی‌گمان کسانى که در آیات ما کج‌اندیشى مى‌کنند، [و به تفسیرى نادرست متوسّل مى‌شوند،] بر ما پوشیده نیستند. پس آیا کسى که در آتش افکنده مى‌شود، بهتر است، یا کسى که در روز قیامت در امن و امان مى‌آید؟ هر کارى مى‌خواهید بکنید، او به آنچه مى‌کنید، بیناست"
        },
        {
            "chapter": 41,
            "verse": 41,
            "text": "کسانى که چون قرآن به سویشان آمد، به آن کافر شدند، [به کیفر خود مى‌رسند.] و این [قرآن] کتابى نفوذناپذیر است"
        },
        {
            "chapter": 41,
            "verse": 42,
            "text": "در حال و آینده‌ی آن، باطل راه ندارد. فروفرستاده‌ای از سوی [خداوند] فرزانه‌ی ستوده است"
        },
        {
            "chapter": 41,
            "verse": 43,
            "text": "[اى پیامبر!] به تو همان را می‌گویند که به پیامبران پیش از تو گفته شده است. پروردگار تو صاحب آمرزش، و کیفرى دردناک است"
        },
        {
            "chapter": 41,
            "verse": 44,
            "text": "و اگر ما قرآن را غیر عربى قرار داده بودیم، حتماً مى‌گفتند: «چرا آیاتش روشن نیست؟ [کتابی] غیر عربى و [مردمى] عرب زبان؟!» بگو: «این قرآن براى کسانى که ایمان آوردند، سراسر هدایت و درمان است. و کسانى که ایمان نمى‌آورند، در گوش‌هایشان سنگینى است. [گویا] کورند، و [قرآن با همه‌ی روشنى‌اش‌] بر آنان پوشیده است. اینانند که [گویى] از جایى دور فراخوانده مى‌شوند.»"
        },
        {
            "chapter": 41,
            "verse": 45,
            "text": "و البتّه ما به موسى کتاب دادیم، پس در آن اختلاف افتاد. [که از پیشگاه حقّ آمده یا ساختگى است.] و اگر نبود شیوه و سنّت سابقِ پروردگارت، [که به مردم مهلت می‌دهد،] قطعاً میانشان داورى شده بود و البتّه اینان نیز [چون قوم موسى] درباره‌ى قرآن در شکى همراه با بدگمانی‌اند"
        },
        {
            "chapter": 41,
            "verse": 46,
            "text": "هر کس کار شایسته‌اى کند، پس به سود خود اوست. و هر کس بدى کند، پس به زیان خویش کرده است، و پروردگارت به مردم ستم نمى‌کند"
        },
        {
            "chapter": 41,
            "verse": 47,
            "text": "آگاهى به زمان وقوع قیامت، تنها به خداوند بازمى‌گردد. و هیچ میوه‌اى از شکوفه‌های خود خارج نمى‌شود، و هیچ ماده‌اى باردار نمى‌شود و نمى‌زاید، مگر به علم او. و روزى که [خداوند] مشرکان را ندا کند: «شریکان من کجا هستند؟» می‌گویند: «با بانگ رسا به تو مى‌گوییم: هیچ گواهى [بر گفتار و عقیده‌ى خود] نداریم.»"
        },
        {
            "chapter": 41,
            "verse": 48,
            "text": "و هر چه را که از پیش همواره مى‌خواندند، از نزد آنان گم می‌شود. و مى‌فهمند که هیچ راه فرارى ندارند"
        },
        {
            "chapter": 41,
            "verse": 49,
            "text": "انسان از درخواست خوشى و رفاه خسته نمى‌شود. و هرگاه شرّى به او برسد، بسیار نومید و بى‌انگیزه مى‌شود"
        },
        {
            "chapter": 41,
            "verse": 50,
            "text": "و اگر پس از رنجى که به وى رسیده است، رحمتى از خود به او بچشانیم، حتماً مى‌گوید: «این [خوشى]، حقّ من است.» [و چنان مغرور مى‌شود که مى‌گوید:] «گمان نمى‌کنم قیامتى برپا شود. و اگر هم به سوى پروردگارم بازگردانده شوم، نزد او بهترین [پاداش] را خواهم داشت.» پس ما کافران را از آنچه کرده‌اند، آگاه خواهیم ساخت، و قطعاً از عذابی سخت به آنان خواهیم چشاند"
        },
        {
            "chapter": 41,
            "verse": 51,
            "text": "و هرگاه به انسان نعمتى بدهیم، [از طاعت و عبادت،] روى می‌گرداند و خود را کنار می‌کشد. و هرگاه آسیبى به او برسد، [براى برطرف شدنش،] به دعاى فراوان و طولانى روى مى‌آورد"
        },
        {
            "chapter": 41,
            "verse": 52,
            "text": "بگو: «به من خبر دهید که اگر [این قرآن] از سوی خداوند باشد، سپس شما به آن کافر شوید، چه کسى گمراه‌تر از [چنین] کسى است که در مخالفتی شدید باشد؟»"
        },
        {
            "chapter": 41,
            "verse": 53,
            "text": "ما به زودی نشانه‌های خود را در کرانه‌های جهان، و در درون جانشان، به آنان نشان خواهیم داد، تا برایشان روشن شود که قطعاً او حقّ است. آیا کافى نیست که پروردگارت بر همه چیز گواه است؟"
        },
        {
            "chapter": 41,
            "verse": 54,
            "text": "آگاه باش که آنان درباره‌ی ملاقات پروردگارشان [در قیامت،] در شکى عمیقند. آگاه باش که او به هر چیزى احاطه دارد"
        },
        {
            "chapter": 42,
            "verse": 1,
            "text": "حا، میم"
        },
        {
            "chapter": 42,
            "verse": 2,
            "text": "عین، سین، قاف"
        },
        {
            "chapter": 42,
            "verse": 3,
            "text": "این­گونه خداوند عزیز حکیم، به تو و به کسانى که پیش از تو بوده‌اند، وحى مى‌کند"
        },
        {
            "chapter": 42,
            "verse": 4,
            "text": "آنچه در آسمان‌ها و آنچه در زمین است، از آنِ اوست و او بلندمرتبه و بزرگ است"
        },
        {
            "chapter": 42,
            "verse": 5,
            "text": "نزدیک است که آسمان‌ها [از عظمت وحى] از فرازشان بشکافند، و فرشتگان پروردگارشان را همراه با سپاس، تسبیح مى‌کنند، و براى کسانى که در زمین هستند، آمرزش مى‌طلبند. آگاه باشید که فقط خداوند، بسیار بخشنده و مهربان است"
        },
        {
            "chapter": 42,
            "verse": 6,
            "text": "و کسانى که به جاى او سرورانى را [به پرستش] گرفته‌اند، خداوند مراقب [اعمال و گفتار] آنان است. و تو بر آنان وکیل نیستى [تا به ایمان وادارشان کنى]"
        },
        {
            "chapter": 42,
            "verse": 7,
            "text": "و این­گونه قرآنى [به زبان] عربى [فصیح و گویا] به تو وحى کردیم تا مردم مکه و کسانى را که پیرامون آن هستند، هشدار دهى. و آنان را از روز جمع شدن [در قیامت] که شکى در آن نیست، بترسانى. [آن روز] گروهى در بهشت و گروهى در آتش سوزانند"
        },
        {
            "chapter": 42,
            "verse": 8,
            "text": "و اگر خدا مى‌خواست مردم را امّتی یگانه قرار مى‌داد، و [به اجبار هدایت می‌کرد؛ ولى سنّت خدا بر دادن اختیار به مردم است.] هر کس را که بخواهد، [و شایسته بداند،] در رحمت خود وارد مى‌کند. و براى ستمگران هیچ سرپرست و یاورى نیست"
        },
        {
            "chapter": 42,
            "verse": 9,
            "text": "آیا به جاى خداوند، سرپرستان دیگرى گرفته‌اند، با آن که تنها خدا ولیّ و سرپرست [واقعى] است. و اوست که مردگان را زنده مى‌کند، و اوست که بر هر کارى تواناست"
        },
        {
            "chapter": 42,
            "verse": 10,
            "text": "و هر چه را در آن اختلاف دارید، پس حکمش با خداست. [ای پیامبر! بگو:] «این است خدایى که پروردگار من است. تنها بر او توکل کرده‌ام. و به سوى او بازمى‌گردم.»"
        },
        {
            "chapter": 42,
            "verse": 11,
            "text": "پدیدآورنده‌ی آسمان‌ها و زمین. براى شما از [جنس] خودتان همسرانى قرار داد، و از دام‌ها نیز جفت‌هایى. شما را با این [تدبیر حکیمانه‌] زیاد مى‌کند. او را هیچ مانندى نیست. و او شنوای بیناست"
        },
        {
            "chapter": 42,
            "verse": 12,
            "text": "کلیدهاى آسمان‌ها و زمین براى اوست، براى هر که بخواهد روزی را توسعه مى‌دهد، و یا تنگ مى‌گیرد. البتّه او به هر چیز آگاه است [و کارهایش بر اساس علم و حکمت است]"
        },
        {
            "chapter": 42,
            "verse": 13,
            "text": "از [احکام] دین آنچه را به نوح سفارش کرد، براى شما [نیز] مقرّر داشت. و آنچه به سوى تو وحى کردیم، و آنچه ابراهیم و موسى و عیسى را بدان سفارش نمودیم، [آن بود] که دین را به پا دارید، و در آن دچار تفرقه نشوید. آنچه مردم را بدان دعوت مى‌کنى، بر مشرکان سنگین است. خداوند هر که را بخواهد، به سوى خویش جلب مى‌کند. و هر که را به درگاهش روی آورد، به سوى خویش هدایت مى‌کند"
        },
        {
            "chapter": 42,
            "verse": 14,
            "text": "و پس از آن که [به حقّانیت دین] کاملاً آگاهى یافتند، به خاطر روحیه‌ی کینه و حسادت که میانشان بود، پراکنده و فرقه فرقه شدند. و اگر سنّتِ سابق خداوند [در مورد مهلت دادن به کافران] تا زمانى معین نبود، میان آنان حکم مى‌شد [و اهل باطل نابود مى‌شدند]. و یقیناً کسانى که پس از آنان، کتاب آسمانى [قرآن‌] را به میراث بردند، درباره‌ى آن دچار تردیدى سخت هستند"
        },
        {
            "chapter": 42,
            "verse": 15,
            "text": "پس [اى پیامبر!] به همین خاطر [آنان را به راه حقّ] دعوت کن! و چنان که فرمان یافته‌اى، پایدار باش! و خواسته‌هاى آنان را پیروى مکن و [به آنان] بگو: «من به هر کتابى که خدا نازل کرده است، ایمان دارم. و فرمان یافته‌ام تا میان شما دادگری کنم. خداوند، پروردگار ما و شماست. اعمال ما براى ما، و اعمال شما براى شماست. [و هیچ کدام مسئول کارهاى دیگرى نیستیم.] هیچ حجّتى میان ما و شما [ناگفته] نمانده است. خداوند ما و شما را [در قیامت] جمع خواهد کرد. و بازگشت [همه] به سوى اوست.»"
        },
        {
            "chapter": 42,
            "verse": 16,
            "text": "و کسانى که درباره‌ی خداوند پس از آن که [مؤمنان] دعوت او را پذیرفته‌اند، بحث و جدل مى‌کنند، دلیلشان نزد پروردگارشان باطل و بى‌پایه است. و بر آنهاست خشم الهى و برایشان عذاب سختى [آماده] است"
        },
        {
            "chapter": 42,
            "verse": 17,
            "text": "خداست آن که کتاب آسمانى و میزان [سنجش حقّ و باطل‌] را به حقّ فروفرستاد. و چه مى‌دانى؟ شاید قیامت نزدیک باشد"
        },
        {
            "chapter": 42,
            "verse": 18,
            "text": "کسانى که قیامت را باور ندارند، [برای برپاییِ آن] شتاب مى‌کنند، ولى کسانى که ایمان دارند، از آن مى‌ترسند و مى‌دانند که قیامت حقّ است. بدانید قطعاً کسانى که درباره‌ی قیامت به جدال مى‌پردازند، در گمراهى دورى هستند"
        },
        {
            "chapter": 42,
            "verse": 19,
            "text": "خداوند نسبت به بندگانش با مهر و لطف رفتار مى‌کند. هر که را بخواهد [و صلاح بداند،] روزى مى‌دهد. و اوست نیرومند نفوذناپذیر"
        },
        {
            "chapter": 42,
            "verse": 20,
            "text": "آن که کشت آخرت را بخواهد، براى او در کشته‌اش مى‌افزاییم. و آن که فقط کشت دنیا را بخواهد، اندکی از آن به او مى‌دهیم، ولی در آخرت هیچ نصیبى ندارد"
        },
        {
            "chapter": 42,
            "verse": 21,
            "text": "آیا [این مشرکان] معبودانى دارند که بدون اذن خداوند، براى آنها احکامى از دین قرار داده‌اند؟ و اگر فرمان قطعى [خداوند بر مهلت دادن به منحرفان] نبود، قطعاً میان مشرکان [به هلاکت] حکم مى‌شد. و برای ستمکاران عذابى دردناک است"
        },
        {
            "chapter": 42,
            "verse": 22,
            "text": "ستمکاران را خواهى دید که از دستاوردشان هراسانند، در حالى که [کیفر] آن به آنان خواهد رسید. و کسانى که ایمان آورده و کارهاى شایسته کرده‌اند، در باغ‌هاى بهشتند. براى آنان نزد پروردگارشان، هر چه بخواهند، [فراهم است.] این همان فضل بزرگ است"
        },
        {
            "chapter": 42,
            "verse": 23,
            "text": "این [فضل بزرگ] چیزى است که خداوند به بندگانش مژده مى‌دهد. آنان که ایمان آورده و کارهاى شایسته کرده‌اند. [اى پیامبر! به مردم] بگو: «من از شما برای این [رسالت] هیچ مزدى نمى‌خواهم، جز آن که دوستدار خاندانم باشید.» و هر کس کار نیکى کند، براى او در نیکویى آن مى‌افزاییم. خداوند بسیار آمرزنده و قدردان است"
        },
        {
            "chapter": 42,
            "verse": 24,
            "text": "آیا [منافقان] مى‌گویند: «[محمّد] بر خدا دروغ بسته است! [و از پیش خود گفته است که خویشاوندانش را دوست بداریم!]» [چنین نیست! آنچه می‌گوید سخن وحی است.] پس اگر خدا بخواهد، بر دل تو مهر مى‌نهد. [و اگر خلاف بگویى، قدرت بیان آیات را از تو مى‌گیرد.] خداوند باطل را محو مى‌کند و حقّ را با کلمات خویش استوار مى‌سازد. همانا او به راز سینه‌ها آگاه است"
        },
        {
            "chapter": 42,
            "verse": 25,
            "text": "و اوست که توبه را از بندگانش مى‌پذیرد، و از گناهان درمى‌گذرد، و آنچه مى‌کنید، مى‌داند"
        },
        {
            "chapter": 42,
            "verse": 26,
            "text": "و [دعاى] کسانى را که ایمان آورده و کارهاى نیکو کرده‌اند، اجابت مى‌کند و از فضل خویش بر آنان مى‌افزاید. و براى کافران عذابى شدید است"
        },
        {
            "chapter": 42,
            "verse": 27,
            "text": "و اگر خداوند براى بندگانش رزق و روزی را توسعه مى‌داد، در زمین طغیان مى‌کردند. امّا آنچه را مى‌خواهد، به اندازه‌اى [معین] نازل مى‌کند، که او به بندگانش آگاه و بیناست"
        },
        {
            "chapter": 42,
            "verse": 28,
            "text": "و اوست که باران را پس از این که [مردم از آمدنش‌] نومید شدند، فرومى‌فرستد، و رحمت خویش را می‌گسترد. و اوست سرور ستوده"
        },
        {
            "chapter": 42,
            "verse": 29,
            "text": "و از نشانه‌هاى [قدرت] او آفرینش آسمان‌ها و زمین است، و جنبندگانى که در آن دو پراکنده‌اند. و او هرگاه بخواهد، بر گردآورى آنها تواناست"
        },
        {
            "chapter": 42,
            "verse": 30,
            "text": "و هر مصیبتی به شما برسد، پس به خاطر دستاورد خود شماست. و او از بسیارى [گناهانتان] درمى‌گذرد"
        },
        {
            "chapter": 42,
            "verse": 31,
            "text": "و شما نمى‌توانید [خدا] را در زمین درمانده کنید، [و از سلطه‌اش بیرون روید.] و شما جز خداوند هیچ سرپرست و یاورى ندارید"
        },
        {
            "chapter": 42,
            "verse": 32,
            "text": "و از نشانه‌هاى [قدرت] او [حرکت] کشتى‌ها در دریاست [که] همچون کوه‌ها [برجسته‌اند]"
        },
        {
            "chapter": 42,
            "verse": 33,
            "text": "اگر بخواهد باد را ساکن مى‌کند، پس کشتى‌ها بر پشت آب راکد مى‌مانند. در این [امر] براى هر شکیبای سپاسگزار، نشانه‌هایى [از قدرت خدا] است"
        },
        {
            "chapter": 42,
            "verse": 34,
            "text": "یا [کشتى‌ها را] به خاطر آنچه [صاحبانشان] انجام داده‌اند، نابود مى‌کند. و از بسیارى درمى‌گذرد [و غرقشان نمى‌کند]"
        },
        {
            "chapter": 42,
            "verse": 35,
            "text": "و کسانى که در آیات ما مجادله مى‌کنند، بدانند که راه گریزى ندارند"
        },
        {
            "chapter": 42,
            "verse": 36,
            "text": "آنچه به شما داده شده، بهره‌ی زندگى دنیاست. و آنچه نزد خداست، براى کسانى که ایمان آوردند و به پروردگارشان توکل مى‌کنند، بهتر و ماندگارتر است"
        },
        {
            "chapter": 42,
            "verse": 37,
            "text": "کسانى که خود را از گناهان بزرگ و زشتى‌ها دور مى‌کنند، و چون به خشم آیند، درمى‌گذرند"
        },
        {
            "chapter": 42,
            "verse": 38,
            "text": "کسانى که دعوت پروردگارشان را اجابت کردند، و نماز را برپا داشتند، و کارشان میان آنها با مشورت انجام مى‌گیرد، و از آنچه روزیشان کرده‌ایم، انفاق مى‌کنند"
        },
        {
            "chapter": 42,
            "verse": 39,
            "text": "کسانى که چون ستمى به آنان رسد، [تسلیم نمى‌شوند، بلکه] یارى مى‌طلبند"
        },
        {
            "chapter": 42,
            "verse": 40,
            "text": "و کیفر هر کار بد مجازاتی است همانند آن [نه بیشتر]، پس هر که بگذرد و اصلاح کند، پاداش او بر [عهده‌ی‌] خداست. او ستمکاران را دوست ندارد"
        },
        {
            "chapter": 42,
            "verse": 41,
            "text": "و کسانى که پس از ستم [دیدنِ] خود، یارى جویند، [و عادلانه انتقام بگیرند،] راه [نکوهشى] بر آنان نیست"
        },
        {
            "chapter": 42,
            "verse": 42,
            "text": "نکوهش فقط بر کسانى است که به مردم ستم مى‌کنند و در زمین به ناحقّ سر به طغیان برمى‌دارند. آنانند که برایشان عذاب دردناکى است"
        },
        {
            "chapter": 42,
            "verse": 43,
            "text": "و البتّه کسى که صبر کند، و [از انتقام‌] بگذرد، این از کارهاى استوار است"
        },
        {
            "chapter": 42,
            "verse": 44,
            "text": "و هر که را خدا [به کیفر کردارش] گمراه کند، پس بعد از آن، هیچ یاورى نخواهد داشت، و ستمگران را خواهى دید که چون عذاب الهى را ببینند، مى‌گویند: «آیا راهى براى بازگشت [به دنیا] وجود دارد؟»"
        },
        {
            "chapter": 42,
            "verse": 45,
            "text": "و آنان را مى‌بینى که بر آتش عرضه مى‌شوند، و در حالى که از شدّت رسوایى سرافکنده‌اند، از گوشه چشم پنهانی مى‌نگرند. و کسانى که ایمان آورده‌اند، می‌گویند: «زیانکاران کسانى هستند که روز قیامت، خود و کسانشان را باخته‌اند.» بدانید که ستمگران در عذابى پایدارند"
        },
        {
            "chapter": 42,
            "verse": 46,
            "text": "و هیچ سَرورى ندارند که به جای خداوند یاریشان کند. و هر کس را که خداوند [به خاطر کردارش] گمراه کند، پس براى او هیچ راه [نجاتى] نیست"
        },
        {
            "chapter": 42,
            "verse": 47,
            "text": "پروردگارتان را اجابت کنید، پیش از آن که روزى فرارسد که آن را از جانب خداوند بازگشتى نباشد. در آن روز هیچ پناهگاهى براى شما نیست، و هیچ قدرت انکار نخواهید داشت"
        },
        {
            "chapter": 42,
            "verse": 48,
            "text": "پس اگر روى گرداندند، [غمگین مباش!] ما تو را بر آنان نگهبان نفرستادیم، [تا آنان را به ایمان وادارى.] تنها رساندن پیام، بر [عهده‌ی] توست. و البتّه هرگاه از جانب خود رحمتى به انسان بچشانیم، به آن شاد و سرمست می‌شود، و اگر به خاطر دستاوردشان، بلایى به آنان برسد، [نعمت‌ها را فراموش مى‌کنند. چرا] که انسان بسیار ناسپاس است"
        },
        {
            "chapter": 42,
            "verse": 49,
            "text": "فرمانروایى آسمان‌ها و زمین مخصوص خداست. هر چه بخواهد، مى‌آفریند. به هر که بخواهد، فرزند دختر مى‌بخشد، و به هر کس بخواهد، فرزند پسر"
        },
        {
            "chapter": 42,
            "verse": 50,
            "text": "یا پسران و دختران را با هم مى‌دهد. و هر که را بخواهد، نازا مى‌گذارد. همانا اوست داناى توانا"
        },
        {
            "chapter": 42,
            "verse": 51,
            "text": "و هیچ بشرى را یارای آن نیست که خداوند با او سخن بگوید، مگر [از طریق] وحى [مستقیم]، یا از پس پرده و حجاب، یا آن که فرستاده‌اى [از فرشتگان] می‌فرستد، پس به اذن او هر چه بخواهد، وحى می‌کند. همانا او والامرتبه و فرزانه است"
        },
        {
            "chapter": 42,
            "verse": 52,
            "text": "و بدین­گونه ما روحى از فرمان خویش را به تو وحى کردیم. تو نمی­دانستی کتاب و ایمان چیست، ولى ما آن را نورى قرار دادیم که هر کس از بندگانمان را بخواهیم، [و شایسته بدانیم،] با آن هدایت می‌کنیم. و همانا تو به راه راست هدایت مى‌کنى"
        },
        {
            "chapter": 42,
            "verse": 53,
            "text": "راه خداوندى که آنچه در آسمان‌ها و آنچه در زمین است، از آنِ اوست. بدانید که همه‌ی امور به سوى خدا بازمى‌گردد"
        },
        {
            "chapter": 43,
            "verse": 1,
            "text": "حا، میم"
        },
        {
            "chapter": 43,
            "verse": 2,
            "text": "به کتاب روشنگر سوگند"
        },
        {
            "chapter": 43,
            "verse": 3,
            "text": "ما آن را قرآنى [فصیح و] عربى قرار دادیم، باشد که در آن بیندیشید"
        },
        {
            "chapter": 43,
            "verse": 4,
            "text": "وآن درام ُّالکتاب، [لوح محفوظ،] نزد ما، بلندمرتبه و حکمت‌آمیز و استوار است"
        },
        {
            "chapter": 43,
            "verse": 5,
            "text": "آیا از آن رو که شما گروهى اسراف‌کارید، ما قرآن را از شما بازگیریم؟"
        },
        {
            "chapter": 43,
            "verse": 6,
            "text": "و چه بسیار پیامبرانى که در میان پیشینیان فرستادیم"
        },
        {
            "chapter": 43,
            "verse": 7,
            "text": "و هر پیامبرى به سراغشان مى‌آمد، او را مسخره مى‌کردند"
        },
        {
            "chapter": 43,
            "verse": 8,
            "text": "پس ما کسانى را که نیرومندتر از آنان بودند، نابود کردیم، و سرنوشت پیشینیان تکرار شد"
        },
        {
            "chapter": 43,
            "verse": 9,
            "text": "و اگر از آنان بپرسى: «چه کسى آسمان‌ها و زمین را آفرید؟» خواهند گفت: «آنها را [خداوند] قادر دانا آفریده است.»"
        },
        {
            "chapter": 43,
            "verse": 10,
            "text": "همان که زمین را براى شما محلّ آسایش قرار داد و در آن براى شما راه‌هایى پدید آورد تا شاید راه یابید"
        },
        {
            "chapter": 43,
            "verse": 11,
            "text": "و آن که از آسمان به اندازه‌اى معین، آبى فروفرستاد، پس با آن، سرزمین مرده را زنده کردیم. شما نیز این­گونه [از قبرها] خارج مى‌شوید"
        },
        {
            "chapter": 43,
            "verse": 12,
            "text": "و همان کسى که همه‌ى جفت‌ها را آفرید. و براى شما کشتى‌ها و چهارپایان قرار داد که بر آنها سوار شوید"
        },
        {
            "chapter": 43,
            "verse": 13,
            "text": "تا بر پشت آنها قرار گیرید. پس آن­گاه که بر آنها سوار مى‌شوید، نعمت پروردگارتان را یاد کنید و بگویید: «منزّه است آن که این [مرکب] را براى ما رام کرد وگرنه، ما توانایى این کار را نداشتیم"
        },
        {
            "chapter": 43,
            "verse": 14,
            "text": "و ما حتماً به سوى پروردگارمان بازخواهیم گشت.»"
        },
        {
            "chapter": 43,
            "verse": 15,
            "text": "و براى او از بندگانش جزئى [مانند فرزند] قرار دادند. بی‌گمان انسان، ناسپاسی آشکار است"
        },
        {
            "chapter": 43,
            "verse": 16,
            "text": "آیا از آنچه مى‌آفریند، دخترانى [برای خود] برگرفته، و شما را به [داشتن] پسران برگزیده است؟"
        },
        {
            "chapter": 43,
            "verse": 17,
            "text": "در صورتی که هرگاه یکى از آن مشرکان را به آنچه براى [خداوند] رحمان پسندیده است، مژده دهند، [و بگویند که دختردار شده است،] در حالی که خشم و اندوه خود را فرومی‌برد، چهره‌اش سیاه می‌گردد"
        },
        {
            "chapter": 43,
            "verse": 18,
            "text": "آیا کسى را که در زر و زیور پرورش یافته و در مجادله بیانش روشن نیست، [فرزند خدا می­خوانید]؟"
        },
        {
            "chapter": 43,
            "verse": 19,
            "text": "و فرشتگان را که خود بندگانِ [خداى] رحمان هستند، مؤنث پنداشتند! آیا شاهد آفرینش آنها بوده‌اند؟ گواهى آنان به زودى نوشته مى‌شود، و [از آن] بازخواست خواهند شد"
        },
        {
            "chapter": 43,
            "verse": 20,
            "text": "و گفتند: «اگر [خداى] رحمان مى‌خواست، ما آنها را نمى‌پرستیدیم.» آنان به این [گفتار]، هیچ آگاهى [و دلیل علمى] ندارند. آنان تنها از روى حدس و گمان سخنى مى‌گویند و دروغی مى‌بافند"
        },
        {
            "chapter": 43,
            "verse": 21,
            "text": "یا پیش از این به آنان کتابى داده‌ایم که [در ادّعاهایشان] آن را دستاویز ساخته‌اند؟"
        },
        {
            "chapter": 43,
            "verse": 22,
            "text": "[چنین نیست!] بلکه می‌گویند: «ما پدرانمان را بر آیینى یافتیم و ما نیز به پیروى آنان هدایت‌یافته‌ایم.»"
        },
        {
            "chapter": 43,
            "verse": 23,
            "text": "و بدین­گونه، ما پیش از تو در هر شهر و دیارى هشداردهنده‌اى فرستادیم، ثروتمندان مغرور آن گفتند: «ما پدرانمان را بر آیینى یافتیم، و از پیِ آنان می‌رویم.»"
        },
        {
            "chapter": 43,
            "verse": 24,
            "text": "[پیامبرشان] گفت: «هر چند من آیینى هدایت‌بخش‌تر از آنچه پدرانتان را بر آن یافتید، برایتان بیاورم؟» گفتند: «ما به آنچه شما را به آن فرستاده‌اند، کافریم.»"
        },
        {
            "chapter": 43,
            "verse": 25,
            "text": "پس ما از آنان انتقام گرفتیم. و بنگر که فرجام تکذیب‌کنندگان چگونه بود؟"
        },
        {
            "chapter": 43,
            "verse": 26,
            "text": "و [به یاد آور] هنگامى که ابراهیم به [آزَر، عموى مشرکش که به جای] پدرش [سرپرستی او را به عهده داشت]، و به قومش گفت: «من از آنچه شما مى‌پرستید، بیزارم"
        },
        {
            "chapter": 43,
            "verse": 27,
            "text": "مگر [پرستش] کسى که مرا پدید آورد، که البتّه او هدایتم خواهد کرد.»"
        },
        {
            "chapter": 43,
            "verse": 28,
            "text": "و آن [کلام توحید] را در میان نسل‌هاى بعد از خود، سخنی ماندگار قرار داد. باشد که آنان [به توحید] بازگردند"
        },
        {
            "chapter": 43,
            "verse": 29,
            "text": "بلکه آنان و پدرانشان را [که در مکّه بت می‌پرستیدند، از انواع نعمت‌ها] بهره‌مند ساختم، تا آن که [قرآن] حقّ و فرستاده‌اى روشنگر به سویشان آمد"
        },
        {
            "chapter": 43,
            "verse": 30,
            "text": "و چون حقّ به سراغشان آمد، گفتند: «این جادوست! و ما به آن کافریم.»"
        },
        {
            "chapter": 43,
            "verse": 31,
            "text": "و گفتند: «چرا این قرآن بر مردى بزرگ [و ثروتمند از یکی] از دو قریه‌ی [مکه و طائف] نازل نشده است؟»"
        },
        {
            "chapter": 43,
            "verse": 32,
            "text": "آیا آنان رحمت پروردگارت را [در مورد تعیین پیامبر، میان خود] تقسیم مى‌کنند؟ در حالى که معیشت آنان در زندگى دنیا را ما میانشان تقسیم کرده‌ایم. و درجات بعضى انسان‌ها را بر بعضى دیگر برترى دادیم تا برخى از آنان برخى دیگر را به خدمت گیرند. و رحمت پروردگارت از آنچه آنان مى‌اندوزند، بهتر است"
        },
        {
            "chapter": 43,
            "verse": 33,
            "text": "و اگر [بیم آن] نبود که مردم یکپارچه [کافر] شوند، براى خانه‌هاى کافران [به خداى] رحمان، سقف‌ها و نردبان‌هایى از نقره قرار مى‌دادیم که بر آنها بالا روند"
        },
        {
            "chapter": 43,
            "verse": 34,
            "text": "و براى خانه‌هایشان، درب‌هاى نقره‌ایِ متعدّد قرار مى‌دادیم، و تخت‌هایى سیمین که بر آنها تکیه زنند"
        },
        {
            "chapter": 43,
            "verse": 35,
            "text": "و هرگونه زینتى [براى آنان فراهم مى‌کردیم]، ولى اینها فقط کالاى اندک زندگى دنیاست، و آخرت نزد پروردگارت براى پرهیزکاران است"
        },
        {
            "chapter": 43,
            "verse": 36,
            "text": "و هر کس از یاد [خداى] رحمان روى‌گردان شود، شیطانى بر او مى‌گماریم که همراه و دمساز وى گردد"
        },
        {
            "chapter": 43,
            "verse": 37,
            "text": "و شیطان‌ها آنها را از راه [حقّ] بازمى‌دارند؛ ولى آنها گمان مى‌کنند که هدایت‌یافته‌اند"
        },
        {
            "chapter": 43,
            "verse": 38,
            "text": "تا هنگامى که [در قیامت] نزد ما آید، [و به شیطان همدم خود] گوید: «اى کاش میان من و تو، فاصله‌ی مشرق و مغرب بود.! چه بد همنشینى بودى!»"
        },
        {
            "chapter": 43,
            "verse": 39,
            "text": "[خداوند به آنان مى‌فرماید:] «امروز [آرزوى دورى از شیطان] هرگز براى شما سودى ندارد، چرا که [در دنیا] ستم کردید. [اینک] در عذاب همراه بکدیگرید.»"
        },
        {
            "chapter": 43,
            "verse": 40,
            "text": "[اى پیامبر!] آیا تو مى‌توانى سخن خود را به گوش کران برسانى؟ یا کوردلان، و کسانى را که در گمراهى آشکارند، هدایت کنى؟"
        },
        {
            "chapter": 43,
            "verse": 41,
            "text": "پس اگر تو را ببریم، از آنان انتقام خواهیم گرفت"
        },
        {
            "chapter": 43,
            "verse": 42,
            "text": "یا عذابى را که به آنان وعده داده‌ایم، به تو نشان مى‌دهیم. بی‌شک ما بر [نابودى] آنان توانا و چیره‌ایم"
        },
        {
            "chapter": 43,
            "verse": 43,
            "text": "پس آنچه را به تو وحى شده، محکم بگیر. همانا تو بر راهی راست هستى"
        },
        {
            "chapter": 43,
            "verse": 44,
            "text": "و این [قرآن] براى تو و قومت، مایه‌ی یادآورى است. و به زودى [درباره‌ی آن] بازخواست می‌شوید"
        },
        {
            "chapter": 43,
            "verse": 45,
            "text": "و از پیامبرانى که پیش از تو فرستاده‌ایم، جویا شو، که آیا به جای [خداوند] رحمان، معبودان دیگرى براى پرستش مردم قرار داده‌ایم؟"
        },
        {
            "chapter": 43,
            "verse": 46,
            "text": "و به راستی ما موسى را همراه با آیات [و معجزات] خود به سوى فرعون و اشراف قومش فرستادیم. پس گفت: «من فرستاده‌ی پروردگار جهانیانم.»"
        },
        {
            "chapter": 43,
            "verse": 47,
            "text": "پس چون معجزه‌هاى ما را براى آنان آورد، به آن خندیدند"
        },
        {
            "chapter": 43,
            "verse": 48,
            "text": "و ما هر معجزه‌اى به فرعونیان نشان مى‌دادیم، از همانندش بزرگ‌تر [و مهمّ‌تر] بود. و ما آنان را به [انواع] عذاب گرفتار کردیم، تا شاید بازگردند"
        },
        {
            "chapter": 43,
            "verse": 49,
            "text": "و [وقتى گرفتار شدند، به موسى] گفتند: «اى جادوگر! پروردگارت را به آنچه نزد تو عهد کرده است، براى ما بخوان، [تا عذاب را از ما بردارد، که در آن صورت] قطعاً هدایت تو را خواهیم پذیرفت.»"
        },
        {
            "chapter": 43,
            "verse": 50,
            "text": "ولى همین که عذاب را از آنان برداشتیم، همان­دم همگى پیمان شکستند"
        },
        {
            "chapter": 43,
            "verse": 51,
            "text": "و فرعون در میان قوم خود ندا داد: «اى قوم من! آیا فرمانرواییِ مصر از آن من نیست؟ و این نهرها از زیر [کاخ] من روان نیست؟ پس آیا [شکوه من و فقر موسی را] نمى‌بینید؟"
        },
        {
            "chapter": 43,
            "verse": 52,
            "text": "بلکه من از این کسى که بى‌مقدار است، و نمى‌تواند روشن سخن بگوید، بهترم"
        },
        {
            "chapter": 43,
            "verse": 53,
            "text": "چرا دستبندهایى از طلا بر او آویخته نیست؟ یا چرا با او فرشتگانى همراه نشده‌اند [تا گفتارش را تأیید کنند]؟»"
        },
        {
            "chapter": 43,
            "verse": 54,
            "text": "پس [فرعون]، قوم خود را سبک شمرد [و خوار و ذلیل داشت‌،] آنها هم اطاعتش کردند، زیرا قومى فاسق بودند"
        },
        {
            "chapter": 43,
            "verse": 55,
            "text": "پس چون ما را به خشم آوردند، از آنان انتقام گرفتیم و همه‌ی آنان را غرق کردیم"
        },
        {
            "chapter": 43,
            "verse": 56,
            "text": "پس آنان را پیشگامانى [بد،] و عبرتى براى آیندگان قرار دادیم"
        },
        {
            "chapter": 43,
            "verse": 57,
            "text": "و چون [بت‌پرستان] درباره‌ی [عیسى] پسر مریم مثالى زدند ناگهان قوم تو فریاد تمسخر برداشتند"
        },
        {
            "chapter": 43,
            "verse": 58,
            "text": "و گفتند: «آیا خدایان ما بهترند یا او؟» این مثال را براى تو تنها از راه جدال [و لجاجت] زدند، بلکه آنان گروهى کینه‌توز و پرخاشگرند"
        },
        {
            "chapter": 43,
            "verse": 59,
            "text": "عیسى فقط بنده‌اى بود که ما به او نعمت بخشیدیم و او را براى بنى‌اسرائیل الگو و نمونه قرار دادیم"
        },
        {
            "chapter": 43,
            "verse": 60,
            "text": "و اگر می­خواستیم به جای شما در زمین فرشتگانی می­گماشتیم که جانشین [شما] گردند"
        },
        {
            "chapter": 43,
            "verse": 61,
            "text": "و همانا او، [که مرده زنده مى‌کرد،] مایه‌ی علم و آگاهى به قیامت است. پس در قیامت شک نکنید و از من پیروى کنید، که این راهی راست است"
        },
        {
            "chapter": 43,
            "verse": 62,
            "text": "و شیطان شما را [از راه خدا] باز ندارد، که او دشمن آشکار شماست"
        },
        {
            "chapter": 43,
            "verse": 63,
            "text": "و چون عیسى با دلایل روشن [و معجزات] آمد، گفت: «همانا من براى شما حکمت آورده‌ام، [و آمده‌ام] تا برخى از آنچه را در آن اختلاف دارید، براى شما روشن کنم. پس از خداوند پروا و مرا اطاعت کنید"
        },
        {
            "chapter": 43,
            "verse": 64,
            "text": "خداوند، همان پروردگار من و پروردگار شماست، پس او را بپرستید که این راهی راست است.»"
        },
        {
            "chapter": 43,
            "verse": 65,
            "text": "پس گروه‌هایى از میان آنها [درباره‌ی مسیح] اختلاف ورزیدند، [و برخى او را خدا پنداشتند.] واى بر کسانى که ستم کردند، از عذاب روزى دردناک"
        },
        {
            "chapter": 43,
            "verse": 66,
            "text": "آیا جز قیامت را انتظار مى‌برند که ناگهان به سراغشان آید، در حالى که بى‌خبر باشند؟"
        },
        {
            "chapter": 43,
            "verse": 67,
            "text": "دوستانِ [امروز]، در آن روز با یکدیگر دشمنند، مگر پرهیزکاران"
        },
        {
            "chapter": 43,
            "verse": 68,
            "text": "[خداوند به آنان مى‌فرماید:] اى بندگان من! امروز نه ترسى بر شماست و نه غمگین مى‌شوید"
        },
        {
            "chapter": 43,
            "verse": 69,
            "text": "آنان که به آیات ما ایمان آوردند و همواره تسلیم [حقّ] هستند"
        },
        {
            "chapter": 43,
            "verse": 70,
            "text": "شما و همسرانتان شادمانه به بهشت درآیید"
        },
        {
            "chapter": 43,
            "verse": 71,
            "text": "ظرف‌هایى از طلا و جام‌هایى [زرین] بر گرد آنان مى‌چرخانند. و در آنجا آنچه دل‌ها بخواهد و چشم‌ها از آن لذّت برد، فراهم است. و شما [اى پرهیزکاران!] در آن جاودانه‌اید"
        },
        {
            "chapter": 43,
            "verse": 72,
            "text": "و این است بهشتى که به خاطر عملکردتان به میراث برده‌اید"
        },
        {
            "chapter": 43,
            "verse": 73,
            "text": "در آنجا براى شما میوه‌های فراوان است که از آنها مى‌خورید"
        },
        {
            "chapter": 43,
            "verse": 74,
            "text": "بی‌شک گناهکاران در عذاب دوزخ جاودانه‌اند"
        },
        {
            "chapter": 43,
            "verse": 75,
            "text": "[عذاب] از آنان کاسته نمى‌شود، و آنان در آنجا نومیدند"
        },
        {
            "chapter": 43,
            "verse": 76,
            "text": "و ما به آنان ستم نکردیم؛ بلکه آنان خود ستمگر بوده‌اند"
        },
        {
            "chapter": 43,
            "verse": 77,
            "text": "و فریاد مى‌کشند که: «اى نگهبان [دوزخ! بگو] پروردگارت حکم [مرگ] ما را صادر کند. [تا از این عذاب آسوده شویم.]» او مى‌گوید: «شما در این جا ماندنى هستید! [و مرگ در کار نیست.]»"
        },
        {
            "chapter": 43,
            "verse": 78,
            "text": "به راستی ما حقّ را براى شما آوردیم؛ ولى بیشتر شما حقّ را نمى‌پسندید"
        },
        {
            "chapter": 43,
            "verse": 79,
            "text": "بلکه آنان [برای توطئه علیه فرستاده‌ی ما‌] تصمیم قطعى گرفتند، پس ما نیز نقشه‌ی خود را علیه آنان محکم مى‌کنیم"
        },
        {
            "chapter": 43,
            "verse": 80,
            "text": "آیا آنان مى‌پندارند که ما رازهای پنهانى و سخنان درِ گوشى آنان را نمى‌شنویم؟ چرا! و فرستادگان ما نزد آنان حضور دارند و [همه چیز را] ثبت مى‌کنند"
        },
        {
            "chapter": 43,
            "verse": 81,
            "text": "[اى پیامبر! به آنان] بگو: «اگر براى [خداوند] رحمان فرزندى بود، من نخستین پرستنده [او] بودم»"
        },
        {
            "chapter": 43,
            "verse": 82,
            "text": "منزّه است پروردگار آسمان‌ها و زمین، پروردگار عرش، از آنچه او را وصف مى‌کنند"
        },
        {
            "chapter": 43,
            "verse": 83,
            "text": "پس آنان را [به حال خود] واگذار تا [در باطل] فروروند و سرگرم باشند، تا روزى را که وعده داده شده‌اند، ببینند"
        },
        {
            "chapter": 43,
            "verse": 84,
            "text": "و اوست آن که در آسمان‌ها پرستش مى‌شود، و در زمین نیز پرستش مى‌شود. و اوست حکیم دانا"
        },
        {
            "chapter": 43,
            "verse": 85,
            "text": "بلندمرتبه و پربرکت است، آن که فرمانروایی آسمان‌ها و زمین و آنچه میان آنهاست، از آنِ اوست. و آگاهى از قیامت، مخصوص اوست. و به سوى او بازگردانده مى‌شوید"
        },
        {
            "chapter": 43,
            "verse": 86,
            "text": "کسانى که به جاى او [به پرستش] مى‌خوانند، اختیار هیچ­ گونه شفاعتى ندارند، اختیار شفاعت تنها با کسانى است که شهادت به حقّ داده‌اند، و آنان خود مى‌دانند [چه کسی را شفاعت کنند]"
        },
        {
            "chapter": 43,
            "verse": 87,
            "text": "و اگر از مشرکان بپرسى: چه کسى آنان را آفریده است؟ قطعاً خواهند گفت: خدا.» پس چگونه به انحراف کشانده مى‌شوند؟"
        },
        {
            "chapter": 43,
            "verse": 88,
            "text": "و سخن رسول ما این است: «اى پروردگار! اینان قومى هستند که ایمان نمى‌آورند.»"
        },
        {
            "chapter": 43,
            "verse": 89,
            "text": "[اکنون که از هدایتشان ناامید شده‌اى،] پس از آنان روى­گردان و بگو: «بدرود!» در آینده خواهند فهمید. [که کیفرشان چیست؟]"
        },
        {
            "chapter": 44,
            "verse": 1,
            "text": "حا، میم"
        },
        {
            "chapter": 44,
            "verse": 2,
            "text": "به کتاب روشنگر سوگند"
        },
        {
            "chapter": 44,
            "verse": 3,
            "text": "ما آن را در شبى مبارک و فرخنده نازل کردیم. ما همواره هشداردهنده بوده‌ایم"
        },
        {
            "chapter": 44,
            "verse": 4,
            "text": "در آن [شب مبارک]، هر امر استواری [طبق حکمت الهى] تفصیل و تبیین مى‌شود"
        },
        {
            "chapter": 44,
            "verse": 5,
            "text": "امرى که از جانب ما است و ما فرستنده [آن] بودیم"
        },
        {
            "chapter": 44,
            "verse": 6,
            "text": "[اینها همه] رحمت بزرگى از سوی پروردگار توست. او خود شنواى داناست"
        },
        {
            "chapter": 44,
            "verse": 7,
            "text": "پروردگار آسمان‌ها و زمین و آنچه میان آنهاست، اگر اهل یقین باشید"
        },
        {
            "chapter": 44,
            "verse": 8,
            "text": "هیچ معبودى جز او نیست. اوست که زنده مى‌کند و مى‌میراند. پروردگار شما و پروردگار نیاکان شماست"
        },
        {
            "chapter": 44,
            "verse": 9,
            "text": "[کافران این را باور ندارند،] بلکه آنان در شک و تردید خود سرگرمند"
        },
        {
            "chapter": 44,
            "verse": 10,
            "text": "پس منتظر روزى باش که آسمان دودِ نمایانى را با خود مى‌آورد"
        },
        {
            "chapter": 44,
            "verse": 11,
            "text": "[دودى که] همه‌ی مردم را فرامى‌گیرد. این است عذابی دردناک"
        },
        {
            "chapter": 44,
            "verse": 12,
            "text": "[آن روز مردم مى‌گویند:] «پروردگارا! عذاب را از ما دفع کن! ما ایمان مى‌آوریم.»"
        },
        {
            "chapter": 44,
            "verse": 13,
            "text": "این پندپذیری و بیدارى براى آنان چه سود؟ و حال آن که پیامبرى روشنگر به سراغشان آمد"
        },
        {
            "chapter": 44,
            "verse": 14,
            "text": "سپس از او روى گرداندند و گفتند: «او جنّ‌زده‌اى است که تعلیمش داده‌اند.»"
        },
        {
            "chapter": 44,
            "verse": 15,
            "text": "البتّه ما اندک زمانى عذاب را برطرف مى‌کنیم، [امّا] شما باز [به کفر خود] برمى‌گردید"
        },
        {
            "chapter": 44,
            "verse": 16,
            "text": "روزى که [آنها را] با قدرتى بزرگ خواهیم گرفت، که ما انتقام گیرنده‌ایم"
        },
        {
            "chapter": 44,
            "verse": 17,
            "text": "و همانا ما پیش از این کافران، قوم فرعون را آزمودیم و پیامبرى بزرگوار براى آنان آمد"
        },
        {
            "chapter": 44,
            "verse": 18,
            "text": "[موسى به آنان گفت:] «بندگان خدا را به من بسپارید من براى شما پیامبرى امین هستم"
        },
        {
            "chapter": 44,
            "verse": 19,
            "text": "و بر خداوند برترى نجویید! من برهانى آشکار براى شما آورده‌ام"
        },
        {
            "chapter": 44,
            "verse": 20,
            "text": "و از این که مرا سنگسار کنید، به پروردگار خود و پروردگار شما پناه مى‌برم"
        },
        {
            "chapter": 44,
            "verse": 21,
            "text": "و اگر به من ایمان نمى‌آورید، پس از من کناره بگیرید، و مرا به حال خود واگذارید.»"
        },
        {
            "chapter": 44,
            "verse": 22,
            "text": "پس [چون فرعونیان سخنش را نپذیرفتند،] پروردگارش را خواند «که آنان قومى گنه‌پیشه‌اند.»"
        },
        {
            "chapter": 44,
            "verse": 23,
            "text": "پس [خداوند به او فرمود:] «بندگان مرا شبانه کوچ بده! زیرا که شما تحت تعقیب هستید"
        },
        {
            "chapter": 44,
            "verse": 24,
            "text": "و از دریا آرام بگذر که آنان لشکری غرق شده خواهند بود.»"
        },
        {
            "chapter": 44,
            "verse": 25,
            "text": "چه بسیار باغ‌ها و چشمه‌ساران که آنان بر جاى گذاشتند،"
        },
        {
            "chapter": 44,
            "verse": 26,
            "text": "و کشت‌ها و جایگاه‌هاى عالى،"
        },
        {
            "chapter": 44,
            "verse": 27,
            "text": "و ناز و نعمتى که در آن خوش بودند"
        },
        {
            "chapter": 44,
            "verse": 28,
            "text": "ما این­گونه [همه را از آنان گرفتیم] و آنها را به قوم دیگر به میراث دادیم"
        },
        {
            "chapter": 44,
            "verse": 29,
            "text": "پس نه آسمان بر آنان گریست، و نه زمین. و مهلت نیافتند"
        },
        {
            "chapter": 44,
            "verse": 30,
            "text": "و به راستی ما بنى‌اسرائیل را از آن عذاب خوارکننده نجات دادیم"
        },
        {
            "chapter": 44,
            "verse": 31,
            "text": "از [عذاب] فرعون، که برتری‌جو و از اسراف‌کاران بود"
        },
        {
            "chapter": 44,
            "verse": 32,
            "text": "و همانا ما آنان را با علم [خود] بر جهانیانِ [هم‌عصرشان] برگزیدیم"
        },
        {
            "chapter": 44,
            "verse": 33,
            "text": "و نشانه‌هایى [از قدرت خود] را به آنان دادیم که در آن آزمایشی آشکار بود. [اما چه سود؟ که آنان کافر شدند]"
        },
        {
            "chapter": 44,
            "verse": 34,
            "text": "البتّه این مشرکان [روزگار تو] پیوسته مى‌گویند"
        },
        {
            "chapter": 44,
            "verse": 35,
            "text": "«جز این مرگ نخستین ما، [چیز دیگرى در کار] نیست. و ما بار دیگر زنده نخواهیم شد"
        },
        {
            "chapter": 44,
            "verse": 36,
            "text": "پس اگر شما [پیامبران درباره‌ی معاد] راستگو هستید، پدران ما را بازآورید.»"
        },
        {
            "chapter": 44,
            "verse": 37,
            "text": "آیا مشرکان مکه بهترند یا قوم تُبَّع و دیگرانى که پیش از آنان بودند؟ ما آنان را به خاطر آن که قومى تبهکار بودند، نابود کردیم"
        },
        {
            "chapter": 44,
            "verse": 38,
            "text": "و ما آسمان‌ها و زمین، و آنچه را میان آنهاست، به بازى نیافریدیم"
        },
        {
            "chapter": 44,
            "verse": 39,
            "text": "ما آنها را فقط بر اساس حقّ آفریدیم؛ ولى بیشتر مشرکان نمى‌دانند"
        },
        {
            "chapter": 44,
            "verse": 40,
            "text": "همانا روز جدایى [حقّ از باطل]، وعده‌گاه همه‌ی آنهاست"
        },
        {
            "chapter": 44,
            "verse": 41,
            "text": "روزى که هیچ دوستى از دوست خود حمایتى نمى‌کند، و آنان یارى نمى‌شوند"
        },
        {
            "chapter": 44,
            "verse": 42,
            "text": "جز کسى که خداوند او را مورد رحمت قرار دهد. اوست که پیروز و مهربان است"
        },
        {
            "chapter": 44,
            "verse": 43,
            "text": "بی‌گمان درخت زقّوم،"
        },
        {
            "chapter": 44,
            "verse": 44,
            "text": "خوراک گناهکاران است"
        },
        {
            "chapter": 44,
            "verse": 45,
            "text": "همچون مس گداخته، در شکم آنها مى‌جوشد"
        },
        {
            "chapter": 44,
            "verse": 46,
            "text": "مانند جوشش آب داغ"
        },
        {
            "chapter": 44,
            "verse": 47,
            "text": "[به مأموران دوزخ گفته مى‌شود:] «این گنه‌کار را بگیرید، و او را به وسط آتش سوزان دوزخ بکشانید"
        },
        {
            "chapter": 44,
            "verse": 48,
            "text": "سپس از عذابِ آب سوزان، بر سرش بریزید"
        },
        {
            "chapter": 44,
            "verse": 49,
            "text": "[به او با تمسخر گفته مى‌شود:] «بچش! که تو همان عزیزِ بزرگوارى"
        },
        {
            "chapter": 44,
            "verse": 50,
            "text": "این همان است که همواره در آن تردید داشتید.»"
        },
        {
            "chapter": 44,
            "verse": 51,
            "text": "به راستى پرهیزکاران در جایگاهى امن هستند"
        },
        {
            "chapter": 44,
            "verse": 52,
            "text": "در میان باغ‌ها و [کنار] چشمه‌ساران"
        },
        {
            "chapter": 44,
            "verse": 53,
            "text": "لباس‌هاى ابریشمی نازک و ضخیم مى‌پوشند، در حالى که در برابر هم [بر تخت‌ها] نشسته‌اند"
        },
        {
            "chapter": 44,
            "verse": 54,
            "text": "این­گونه [ما پاداش مى‌دهیم.] و حوریان را به همسری آنان درمى‌آوریم"
        },
        {
            "chapter": 44,
            "verse": 55,
            "text": "در آن [باغ‌ها]، هر میوه‌ای را [که بخواهند،] با آسودگى مى‌طلبند"
        },
        {
            "chapter": 44,
            "verse": 56,
            "text": "در بهشت، جز مرگ نخستین [که پشت سر گذاشته‌اند،] مرگى نخواهند چشید. و خداوند آنان را از عذاب سوزان نگاه داشته است"
        },
        {
            "chapter": 44,
            "verse": 57,
            "text": "[اینها همه،] بخششى است از [سوی] پروردگارت. این است همان کامیابى بزرگ"
        },
        {
            "chapter": 44,
            "verse": 58,
            "text": "مسلماً ما قرآن را به زبان تو آسان ساختیم، تا شاید [آنان] پند گیرند"
        },
        {
            "chapter": 44,
            "verse": 59,
            "text": "[ولى اگر پند نگرفتند،] پس منتظر [سرانجام کار] باش! که آنان نیز منتظرند"
        },
        {
            "chapter": 45,
            "verse": 1,
            "text": "حا، میم"
        },
        {
            "chapter": 45,
            "verse": 2,
            "text": "نازل شدن کتاب، از سوى خداوند شکست‌ناپذیر و حکیم است"
        },
        {
            "chapter": 45,
            "verse": 3,
            "text": "در آسمان‌ها و زمین، براى مؤمنان نشانه‌هایى است"
        },
        {
            "chapter": 45,
            "verse": 4,
            "text": "و در آفرینش شما و جنبندگانی که [در هستى] پراکنده ساخته، براى اهل یقین، نشانه‌هایى [از قدرت الهى] است"
        },
        {
            "chapter": 45,
            "verse": 5,
            "text": "و شب و روز که در پى یکدیگر می‌آیند و آنچه از روزى که خداوند از آسمان فروفرستاده و زمین را با آن پس از پژمردگى‌اش، سبز و زنده نموده است و گردش بادها، براى کسانى که می‌اندیشند، نشانه‌هایى است"
        },
        {
            "chapter": 45,
            "verse": 6,
            "text": "این‌ها آیات الهى است که ما آنها را به حقّ بر تو تلاوت مى‌کنیم، [اگر اینها را نپذیرند،] پس به کدام سخن بعد از [سخن] خدا و آیات او، ایمان مى‌آورند؟"
        },
        {
            "chapter": 45,
            "verse": 7,
            "text": "واى بر هر دروغ‌پرداز گناه‌پیشه"
        },
        {
            "chapter": 45,
            "verse": 8,
            "text": "که آیات خدا را که پیوسته بر او تلاوت مى‌شود، مى‌شنود؛ ولى همچون کسى که آنها را نشنیده، متکبّرانه [بر انحراف خود] اصرار مى‌ورزد. پس او را به عذابى دردناک بشارت بده"
        },
        {
            "chapter": 45,
            "verse": 9,
            "text": "و هرگاه از آیات ما چیزى بفهمد، آن را به مسخره مى‌گیرد. آنانند که برایشان عذابى خفّت‌بار است"
        },
        {
            "chapter": 45,
            "verse": 10,
            "text": "دوزخ پیش روى آنهاست و دستاوردشان و سرورانى که به جاى خداوند برگزیده‌اند، ذرّه‌اى آنان را بى‌نیاز نمى‌کند و عذابى بزرگ [در پیش] دارند"
        },
        {
            "chapter": 45,
            "verse": 11,
            "text": "این [قرآن] مایه‌ى هدایت است و کسانى که به آیات پروردگارشان کفر ورزیدند، عذابى شدید و دردناک از هول و اضطراب خواهند داشت"
        },
        {
            "chapter": 45,
            "verse": 12,
            "text": "خداوند کسى است که دریا را براى شما رام کرد، تا به فرمان او کشتى‌ها در آن روان شوند و تا از فضل او [روزی] بجویید و شاید سپاسگزارى کنید"
        },
        {
            "chapter": 45,
            "verse": 13,
            "text": "و آنچه در آسمان‌ها و آنچه در زمین است، همه از اوست که براى شما رام نمود. قطعاً در این، براى کسانى که فکر می‌کنند، نشانه‌هایى است"
        },
        {
            "chapter": 45,
            "verse": 14,
            "text": "[اى پیامبر!] به کسانى که ایمان آورده‌اند، بگو: از کسانى که به روزهاى خدا امید ندارند، درگذرند [و آنان را به خدا واگذارند،] تا [خداوند در قیامت] هر قومى را به آنچه همواره مرتکب مى‌شوند، کیفر دهد"
        },
        {
            "chapter": 45,
            "verse": 15,
            "text": "هر کس کار شایسته‌اى کند، پس به سود خود اوست و هر کس کار بدى مرتکب شود، پس به زیان خود اوست. سپس به سوى پروردگارتان بازگردانده مى‌شوید"
        },
        {
            "chapter": 45,
            "verse": 16,
            "text": "و ما به بنى‌اسرائیل کتاب و حکومت و نبوّت دادیم و از [خوردنى‌هاى] پاکیزه و دلپسند روزیشان کردیم و آنان را بر جهانیان [آن روزگار] برترى دادیم"
        },
        {
            "chapter": 45,
            "verse": 17,
            "text": "و دلایل روشنى در امر [دین] به آنان دادیم، پس اختلاف نکردند، مگر پس از آن که حقیقت برایشان حاصل شد. [و این اختلاف] از روى حسادت و برترى‌جویى بود که میان آنان وجود داشت. بى‌تردید پروردگارت در قیامت درباره‌ی آنچه پیوسته اختلاف مى‌کردند، میانشان داورى خواهد کرد"
        },
        {
            "chapter": 45,
            "verse": 18,
            "text": "سپس تو را در امر [دین‌]، بر شریعت و آیینى ویژه و کامل قرار دادیم، پس آن را پیروى کن و از هوس‌ها و خواسته‌هاى نادانان پیروى مکن"
        },
        {
            "chapter": 45,
            "verse": 19,
            "text": "آنان در برابر [عذاب] خداوند، هرگز از تو دفاع نمی‌کنند و البتّه ستمگران یاور یکدیگرند و خداوند یار پرهیزکاران است"
        },
        {
            "chapter": 45,
            "verse": 20,
            "text": "این [کتاب و آیین] براى مردم، وسیله‌ى بصیرت و هدایت و براى اهل یقین، مایه‌ى رحمت است"
        },
        {
            "chapter": 45,
            "verse": 21,
            "text": "آیا کسانى که مرتکب کارهاى بد شدند، گمان کردند که ما آنان را همچون کسانى که ایمان آورده و کارهاى شایسته کرده‌اند، قرار خواهیم داد؟ و حیات و مرگشان یکسان است؟ چه بد داورى مى‌کنند"
        },
        {
            "chapter": 45,
            "verse": 22,
            "text": "و خداوند آسمان‌ها و زمین را به حقّ آفرید، تا هر کس به موجب آنچه کسب کرده است، پاداش داده شود و به آنان ستم نمی‌شود"
        },
        {
            "chapter": 45,
            "verse": 23,
            "text": "پس آیا دیدى [حال] کسى را که هواى [نفس] خویش را معبود خود قرار داده و خداوند او را با وجود آگاهیش به بیراهه گذاشت و بر گوش و قلبش مهر زد و بر چشمش پرده‌اى نهاد؟ پس بعد از خدا کیست که او را هدایت کند؟ پس آیا پند نمى‌گیرید؟"
        },
        {
            "chapter": 45,
            "verse": 24,
            "text": "وگفتند: «جز همین زندگى دنیایى، زندگى دیگرى نیست. [گروهی] مى‌میریم و [گروهی] زنده مى‌شویم و ما را چیزى جز طبیعت و روزگار نابود نمى‌کند.» در حالى که هیچ­گونه علمى بر این ادّعا ندارند. آنان تنها گروهى خیال­بافند"
        },
        {
            "chapter": 45,
            "verse": 25,
            "text": "و هرگاه آیات روشن ما [درباره‌ی معاد] بر آنان تلاوت گردد، دلیل و حجّتى ندارند، مگر آن که می‌گویند: «اگر راست مى‌گویید، پدران ما را [زنده کنید و] بیاورید!»"
        },
        {
            "chapter": 45,
            "verse": 26,
            "text": "بگو: «خداست که شما را زنده مى‌کند، سپس مى‌میراند و آن‌گاه براى روز قیامت که شکى در آن نیست، همه را گرد مى‌آورد؛ ولى بیشتر مردم نمى‌دانند.»"
        },
        {
            "chapter": 45,
            "verse": 27,
            "text": "فرمانروایى آسمان‌ها و زمین مخصوص خداست و روزى که رستاخیز برپا شود، آن روز یاوه‌سرایان زیانکارند"
        },
        {
            "chapter": 45,
            "verse": 28,
            "text": "و [در روز رستاخیز] هر امّتى را [از شدّت خضوع و وحشت] به زانو درآمده مى‌بینى، در حالى که هر امّتى به سوى [کارنامه و] کتابش فراخوانده شده است. [و به آنان می‌گوییم:] «امروز آنچه را عمل مى‌کردید، به شما پاداش مى‌دهند"
        },
        {
            "chapter": 45,
            "verse": 29,
            "text": "این است کتاب ما که به حقّ بر ضدّ شما سخن مى‌گوید. [و کردار شما را بازگو مى‌کند.] ما آنچه را انجام مى‌دادید، نسخه‌بردارى و ثبت مى‌کردیم.»"
        },
        {
            "chapter": 45,
            "verse": 30,
            "text": "پس کسانى که ایمان آوردند و کارهاى شایسته کرده‌اند، پروردگارشان آنان را در رحمت خویش وارد مى‌کند. این است آن رستگارى آشکار"
        },
        {
            "chapter": 45,
            "verse": 31,
            "text": "و امّا کسانى که کافر شدند، [به آنان می‌گوییم:] مگر آیات من بر شما خوانده نشد؟ پس استکبار ورزیدید و گروهى گنهکار بودید"
        },
        {
            "chapter": 45,
            "verse": 32,
            "text": "و هرگاه گفته شد: «وعده‌ی خداوند حقّ است و در قیامت شکى نیست.» گفتید: «ما نمى‌دانیم قیامت چیست؟! ما تنها گمانى [ضعیف] در این­باره داریم، و ما به هیچ وجه به یقین نرسیده‌ایم.»"
        },
        {
            "chapter": 45,
            "verse": 33,
            "text": "و [آن روز] بدى‌هاى اعمالشان برایشان روشن می‌شود و آنچه را به مسخره مى‌گرفتند، آنان را فرامی‌گیرد"
        },
        {
            "chapter": 45,
            "verse": 34,
            "text": "و به آنان گفته شود: «امروز ما شما را به فراموشى مى‌سپاریم، همان­گونه که شما دیدار امروزتان را به فراموشى سپردید و جایگاه شما آتش است و براى شما هیچ یاورى نیست"
        },
        {
            "chapter": 45,
            "verse": 35,
            "text": "این به خاطر آن است که شما آیات خدا را به مسخره گرفتید و زندگى دنیا فریبتان داد.» پس امروز نه از آن [دوزخ] بیرون آورده مى‌شوند و نه عذرخواهى آنان را مى‌پذیرند"
        },
        {
            "chapter": 45,
            "verse": 36,
            "text": "پس سپاس و ستایش مخصوص خداوند است، پروردگار آسمان‌ها و پروردگار زمین، پروردگار جهانیان"
        },
        {
            "chapter": 45,
            "verse": 37,
            "text": "و بزرگى در آسمان‌ها و زمین مخصوص اوست و اوست خداى شکست‌ناپذیر و حکیم"
        },
        {
            "chapter": 46,
            "verse": 1,
            "text": "حا، میم"
        },
        {
            "chapter": 46,
            "verse": 2,
            "text": "نازل شدن [این‌] کتاب [بر تو]، از سوى خداوند شکست‌ناپذیر و حکیم است"
        },
        {
            "chapter": 46,
            "verse": 3,
            "text": "ما آسمان‌ها و زمین و آنچه را میان آنهاست، جز بر اساس حقّ و زمان‌بندى مشخّص نیافریدیم؛ و[لى] کسانى که کفر ورزیدند، از آنچه بیمشان داده‌اند، روى‌گردانند"
        },
        {
            "chapter": 46,
            "verse": 4,
            "text": "بگو: «آیا آنچه را که به جاى خداوند مى‌خوانید، دیده‌اید؟ به من نشان دهید که چه چیزى را از زمین آفریده‌اند، یا در [آفرینش] آسمان‌ها چه مشارکتى داشته‌اند؟ اگر راست مى‌گویید، کتابى را که پیش از این [قرآن] بوده، یا دلیلی علمى براى من بیاورید.»"
        },
        {
            "chapter": 46,
            "verse": 5,
            "text": "و کیست گمراه‌تر از کسى که به جاى خداوند، کسانى را مى‌خواند که تا روز قیامت پاسخش را نمى‌دهند و حتّى از خوانده­ شدن خود بى‌خبرند؟"
        },
        {
            "chapter": 46,
            "verse": 6,
            "text": "و آن‌گاه که مردم محشور شوند، [معبودانی که مردم آنان را می‌خواندند،] با آنها دشمن خواهند بود و عبادتشان را انکار خواهند کرد"
        },
        {
            "chapter": 46,
            "verse": 7,
            "text": "و هرگاه آیات روشنگر ما بر آنان خوانده شود، کسانى که کافر شدند، درباره‌ی حقّى که برایشان آمده، می‌گویند: «این جادویی آشکار است!»"
        },
        {
            "chapter": 46,
            "verse": 8,
            "text": "یا این که مى‌گویند: «(محمّد) آن را به دروغ ساخته [و به خدا نسبت داده] است!» بگو: «اگر من آن را بافته و دروغ بسته باشم، شما نمى‌توانید در برابر خداوند از من دفاع کنید. خداوند به آنچه در آن وارد مى‌شوید، [و ناروا جدال مى‌کنید،] آگاه‌تر است. او براى گواه بودن میان من و شما کافى است و اوست بسیار آمرزنده و مهربان.»"
        },
        {
            "chapter": 46,
            "verse": 9,
            "text": "بگو: «من در میان پیامبران، بى‌سابقه و نوظهور نیستم و نمى‌دانم با من و شما چگونه رفتار خواهد شد و فقط از آنچه به من وحى مى‌شود، پیروى مى‌کنم و من تنها هشدار دهنده‌اى آشکارم!»"
        },
        {
            "chapter": 46,
            "verse": 10,
            "text": "بگو: «اگر [این قرآن] از نزد خدا باشد و شما به آن کفر ورزید، در حالى که گواهى از بنى‌اسرائیل، بر همانند آن گواهى داده و ایمان آورده؛ ولى شما [همچنان] تکبّر ورزیده‌اید، آیا [عاقبت کار را] دیده‌اید؟ خداوند قوم ستمگر را هدایت نمى‌کند.»"
        },
        {
            "chapter": 46,
            "verse": 11,
            "text": "و کسانى که کافر شدند، درباره‌ی کسانى که ایمان آورده‌اند، می‌گویند: «اگر [آیین محمّد] بهتر بود، آنان [در پذیرفتن آن] بر ما سبقت نمى‌گرفتند.» و چون خود به آن هدایت نیافتند، به زودى خواهند گفت: «این دروغى سابقه‌دار است!»"
        },
        {
            "chapter": 46,
            "verse": 12,
            "text": "و پیش از آن، کتاب موسى راهبر و [مایه‌ی] رحمت بود، و این کتاب که به زبان عربى است، تصدیق‌کننده [آن تورات] است تا ستمگران را بیم دهد و براى نیکوکاران بشارت باشد"
        },
        {
            "chapter": 46,
            "verse": 13,
            "text": "همانا کسانى که گفتند: «پروردگار ما تنها خداست.» سپس [بر گفته‌ی خود] پایدارى کردند، بیمى نخواهند داشت و اندوهگین نخواهند شد"
        },
        {
            "chapter": 46,
            "verse": 14,
            "text": "آنان به پاداش آنچه انجام مى‌دادند، اهل بهشتند و در آن جاودانه خواهند ماند"
        },
        {
            "chapter": 46,
            "verse": 15,
            "text": "و ما انسان را سفارش کردیم که به مادر و پدر خود نیکى کند. مادرش با سختى او را باردار بود و با سختى به دنیا آورد و دوران بارداری تا از شیر گرفتنش [دست کم] سى ماه است. تا آن‌گاه که به رشد کامل برسد و چهل ساله شود، بگوید: «پروردگارا! به دلم انداز که نعمتى را که بر من و بر پدر و مادر من لطف کردى، شکرگزارم و کار شایسته‌اى کنم که تو آن را بپسندى و فرزندانم را براى من صالح و شایسته گردان! من به سوى تو بازگشته‌ام و از تسلیم‌شدگانم.»"
        },
        {
            "chapter": 46,
            "verse": 16,
            "text": "آنانند کسانى که از آنها بهترینِ کارهایى را که کرده‌اند، مى‌پذیریم و در زمره‌ی بهشتیان، از بدى‌هایشان مى‌گذریم. همان وعده راستى که همواره به آنان داده مى‌شد"
        },
        {
            "chapter": 46,
            "verse": 17,
            "text": "و آن که به مادر و پدر خود [که درباره قیامت نصیحتش مى‌کنند،] می‌گوید: «اَه! [از من دور شوید!] آیا به من وعده مى‌دهید که [پس از مرگ از گور] بیرون آورده مى‌شوم؟ در حالى که نسل‌هاى بسیارى پیش از من گذشته‌اند [و هرگز زنده نشده‌اند].» ولى مادر و پدر او، خدا را به فریادرسى مى‌خوانند [و به او مى‌گویند]: «واى بر تو! ایمان بیاور! «قطعاً وعده‌ی خداوند حقّ است.» امّا او مى‌گوید: «این [وعده‌ها چیزی] جز افسانه‌های پیشینیان نیست.»"
        },
        {
            "chapter": 46,
            "verse": 18,
            "text": "آنان کسانى هستند که [به خاطر انکار وعده‌هاى حقّ،] در میان امّت‌هایى از جنّ و انس که پیش از آنان بودند، فرمان [عذاب] خدا بر آنان قطعى شده است. زیرا آنان زیانکار بودند"
        },
        {
            "chapter": 46,
            "verse": 19,
            "text": "و براى هر یک [از مؤمنان و کافران]، بر پایه‌ی آنچه انجام داده‌اند، درجاتى [از سعادت و شقاوت] است و [خداوند] جزاى کارهایشان را کامل می‌دهد و آنان مورد ستم قرار نمى‌گیرند"
        },
        {
            "chapter": 46,
            "verse": 20,
            "text": "و روزى که کافران بر آتش عرضه شوند، [به آنان گفته می‌شود:] «شما در زندگى دنیا، نعمت‌هاى پاکیزه‌ی خود را تلف کردید و از آنها کامیاب شدید، [و براى امروزتان چیزى نیاندوختید،] پس امروز به خاطر گردن‌کشی ناحقّى که در زمین داشتید و پیوسته نافرمانى مى‌کردید، به عذاب خوارکننده کیفر داده مى‌شوید.»"
        },
        {
            "chapter": 46,
            "verse": 21,
            "text": "و سرگذشت برادر قوم عاد [حضرت هود] را یاد کن، آن‌گاه که قومش را در سرزمین احقاف هشدار داد. در حالى که پیش از او و پس از او نیز هشداردهندگانى آمده بودند. [او به قومش گفت]: «جز خدا را نپرستید که من بر شما از عذاب روزی بزرگ مى‌ترسم.»"
        },
        {
            "chapter": 46,
            "verse": 22,
            "text": "آنها گفتند: «آیا به سراغ ما آمده‌اى تا ما را از خدایانمان برگردانى؟ پس اگر از راستگویانى، آن را که وعده مى‌دهى، براى ما بیاور!»"
        },
        {
            "chapter": 46,
            "verse": 23,
            "text": "[هود] گفت: «علم [به زمان عذاب،] تنها نزد خداست و من آنچه را به آن فرستاده شده‌ام، به شما ابلاغ مى‌کنم؛ ولى شما را گروهى جاهل مى‌بینم.»"
        },
        {
            "chapter": 46,
            "verse": 24,
            "text": "پس چون آن توده‌ى ابر را دیدند که به سمت سرزمینشان روى آورده است، گفتند: «این ابری باران زاست!» [هود گفت:] «بلکه آن عذابى است که با شتاب خواستارش بودید. بادى که در آن عذابى دردناک نهفته است"
        },
        {
            "chapter": 46,
            "verse": 25,
            "text": "[آن باد] به فرمان پروردگارش همه چیز را در هم مى‌کوبد.» پس چنان شدند که چیزى جز خانه‌هایشان دیده نمى‌شد. ما این گونه، تبهکاران را کیفر مى‌دهیم"
        },
        {
            "chapter": 46,
            "verse": 26,
            "text": "و همانا به قوم عاد چنان امکاناتى دادیم که به شما [اهل مکه] ندادیم و به آنان گوش و چشم و دل دادیم؛ ولى گوش و چشم و دل آنان به حالشان سودى نبخشید، زیرا پیوسته آیات خدا را انکار مى‌کردند و [سرانجام] عذابى که آن را به مسخره مى‌گرفتند، آنان را فراگرفت"
        },
        {
            "chapter": 46,
            "verse": 27,
            "text": "و بی‌گمان آبادى‌هایى را که در اطراف شما [اهل مکه] بود، نابود کردیم و [پیش از آن] آیات خود را به صورت‌هاى گوناگون [براى آنان] بیان کردیم تا شاید بازگردند"
        },
        {
            "chapter": 46,
            "verse": 28,
            "text": "پس چرا معبودانى که به جاى خداوند برگزیده بودند، به گمان این که آنان را به خدا نزدیک کند، آنان را یارى نکردند؟ بلکه [همه] گم شدند و از نزد آنان دور گشتند و این بود [سرانجام] دروغ و انحراف آنان و آنچه برمى‌بافتند"
        },
        {
            "chapter": 46,
            "verse": 29,
            "text": "و آن‌گاه که گروهى از جنّ را به سوى تو روانه ساختیم تا قرآن را بشنوند، پس چون نزد آن حاضر شدند، گفتند: «خاموش باشید! [و گوش فرادهید.]» پس چون [شنیدن آیات] به انجام رسید، به سوى قوم خود بازگشتند تا آنان را هشدار دهند"
        },
        {
            "chapter": 46,
            "verse": 30,
            "text": "گفتند: «اى قوم ما! ما [آیات] کتابى را شنیدیم که بعد از موسى نازل شده و کتاب‌هاى پیش از خود را تصدیق و به سوى حقّ و راه راست هدایت مى‌کند"
        },
        {
            "chapter": 46,
            "verse": 31,
            "text": "اى قوم ما! دعوت‌گر الهى را اجابت کنید و به او ایمان بیاورید تا [خداوند] پاره‌ای از گناهانتان را بر شما ببخشاید و از عذابی دردناک امانتان دهد"
        },
        {
            "chapter": 46,
            "verse": 32,
            "text": "و هر که دعوت‌گر الهى را پاسخ نگوید، پس نمى‌تواند [خدا را] در زمین درمانده کند [و از گستره‌ی قدرت او بیرون رود] و جز خداوند هیچ‌گونه یاورى نخواهد داشت. چنین کسانى در گمراهى آشکارند.»"
        },
        {
            "chapter": 46,
            "verse": 33,
            "text": "آیا درنیافته‌اند خدایى که آسمان‌ها و زمین را آفریده و در آفرینش آنها درنمانده است، مى‌تواند مردگان را زنده کند، آرى، او بر هر کارى بسیار تواناست"
        },
        {
            "chapter": 46,
            "verse": 34,
            "text": "و روزى که کافران بر آتش عرضه شوند، [به آنان گفته می‌شود:] «آیا این حقّ نیست؟» می‌گویند: «به پروردگارمان سوگند که چنین است!» [خداوند] می‌فرماید: «پس به خاطر کفرتان، عذاب را بچشید.»"
        },
        {
            "chapter": 46,
            "verse": 35,
            "text": "پس [اى پیامبر!] صبر کن، چنان که پیامبران اولوا العزم صبر کردند و براى [عذاب] آنان شتاب مکن! روزى که آنچه را وعده داده شده‌اند، بنگرند، گویى جز ساعتى از روز [در دنیا] نمانده‌اند. [این] ابلاغى است [براى همگان]، پس آیا جز گروه بدکار نابود مى‌شوند؟"
        },
        {
            "chapter": 47,
            "verse": 1,
            "text": "کسانى که کفر ورزیدند و [مردم را] از راه خدا بازداشتند، [خداوند] اعمالشان را تباه گردانید"
        },
        {
            "chapter": 47,
            "verse": 2,
            "text": "و کسانى که ایمان آورده و کارهاى نیکو کرده‌اند و به آنچه بر محمّد نازل شده، که حقّ است و از جانب پروردگارشان است، ایمان آورده‌اند، بدى‌هاى آنان را پوشاند و کارشان را به سامان رساند"
        },
        {
            "chapter": 47,
            "verse": 3,
            "text": "این [دوگونه سرانجام]، به خاطر آن است که کسانى که کافر شدند، از باطل پیروى کردند و کسانى که ایمان آوردند، از همان حقّى که از سوی پروردگارشان است، پیروى نمودند. این­گونه خدا براى مردم، مثال حالشان را بیان مى‌کند"
        },
        {
            "chapter": 47,
            "verse": 4,
            "text": "پس هرگاه [در میدان جنگ،] با کافران روبرو شدید، گردن‌هایشان را بزنید تا آن که آنان را از پا درآورید. [و چون به دست شما اسیر شوند،] پس آنان را سخت ببندید، [تا نگریزند.] سپس، یا بر آنان منّت نهید [و آزادشان کنید،] و یا با گرفتن فدیه، رهایشان کنید تا هنگامی که جنگ، بارهای سنگین خود را بر زمین نهد. این است [فرمان خداوند] و اگر خداوند مى‌خواست، [با دیگر بلایا،] از آن کافران انتقام مى‌گرفت؛ ولى [فرمان جنگ داد] تا شما را با یکدیگر بیازماید و کسانى که در راه خدا کشته شدند، [خداوند] هرگز اعمالشان را از بین نمى‌برد"
        },
        {
            "chapter": 47,
            "verse": 5,
            "text": "[خداوند] به زودى آنان را [به مقامات والا] هدایت مى‌کند و حال و کارشان را نیکو مى‌گرداند"
        },
        {
            "chapter": 47,
            "verse": 6,
            "text": "و آنان را در بهشتى که به آنان شناسانده، وارد مى‌سازد"
        },
        {
            "chapter": 47,
            "verse": 7,
            "text": "اى کسانى که ایمان آورده‌اید! اگر خدا را یارى کنید، شما را یارى مى‌کند و گام‌هایتان را استوار مى‌سازد"
        },
        {
            "chapter": 47,
            "verse": 8,
            "text": "و کسانى که کفر ورزیدند، بر آنان نگون‌سارى [و مرگ‌] باد! و [خدا] اعمالشان را نابود گردانید"
        },
        {
            "chapter": 47,
            "verse": 9,
            "text": "این [نابودی] برای آن است که آنان آنچه را خداوند فروفرستاده است، خوش نداشتند، پس [خدا] کارهایشان را تباه کرد"
        },
        {
            "chapter": 47,
            "verse": 10,
            "text": "پس آیا در زمین نگشتند، تا بنگرند سرانجام کسانى که پیش از آنان بودند، چگونه بود؟ خداوند آنان را نابود کرد و براى این کافران نیز همانند آن کیفرها خواهد بود"
        },
        {
            "chapter": 47,
            "verse": 11,
            "text": "این به خاطر آن است که خدا، سرپرست و یاور کسانى است که ایمان آورده‌اند و به راستی کافران سرپرست و یاورى ندارند"
        },
        {
            "chapter": 47,
            "verse": 12,
            "text": "خداوند کسانى را که ایمان آورده و کارهاى شایسته کرده‌اند، به باغ‌هایى [از بهشت] که نهرها از زیر [درختان] آن جارى است، وارد مى‌کند و کسانى که کافر شدند، همواره سرگرم بهره‌گیرى از [لذّت‌هاى زودگذر] دنیایند و مى‌خورند، همان­گونه که چهارپایان مى‌خورند و [سرانجام،] آتش، جایگاه آنهاست"
        },
        {
            "chapter": 47,
            "verse": 13,
            "text": "و چه بسیار شهرها که [مردمانش] از شهرى که تو را [از آن] بیرون کردند، نیرومندتر بودند. ما آنان را نابود کردیم و آنان هیچ یاورى نداشتند"
        },
        {
            "chapter": 47,
            "verse": 14,
            "text": "پس آیا کسى که از سوى پروردگارش دلیل روشنى دارد، همچون کسى است که بدى کردارش در نظرش آراسته شده و از هوس‌هایش پیروى کرده است؟"
        },
        {
            "chapter": 47,
            "verse": 15,
            "text": "وصف بهشتى که به پرهیزکاران وعده داده شده، [چنین است:] در آن نهرهایى است از آب که [رنگ و بو و طعمش] برنمی‌گردد و نهرهایى از شیر که مزه‌ی آن دگرگونى ندارد و نهرهایى از شراب که براى نوشندگان لذّت‌بخش است و نهرهایى از عسل ناب و در آنجا از هرگونه میوه براى آنان [فراهم‌] است و [از همه بالاتر،] آمرزشى از سوی پروردگارشان. [آیا اینان] همانند کسانى هستند که در آتش، جاودانه‌اند و آبى جوشان به خوردشان داده مى‌شود که دل و روده‌هایشان را پاره پاره مى‌کند و اندرونشان را مى‌سوزاند؟"
        },
        {
            "chapter": 47,
            "verse": 16,
            "text": "و گروهى از آنان کسانى هستند که به [سخنان] تو گوش مى‌سپارند، امّا همین که از نزد تو بیرون بروند، [از روى تمسخر] به دانش‌یافتگان می‌گویند: «او هم‌اکنون چه گفت؟ [ما که نفهمیدیم.]» آنان کسانى هستند که خداوند بر دل‌هایشان مهر نهاده و از هواى نفسشان پیروى کرده‌اند"
        },
        {
            "chapter": 47,
            "verse": 17,
            "text": "و کسانى که هدایت یافته‌اند، هدایتشان را می‌افزاید و روح پرهیزکارى به آنان عطا می‌کند"
        },
        {
            "chapter": 47,
            "verse": 18,
            "text": "پس آیا [کافران] چشم به راه قیامت هستند، که ناگهان به سراغشان آید؟ در حالى که نشانه‌هاى آن آمده است. پس آن‌گاه که [رستاخیز] به سراغشان آید، متذکر شدن چه سودى برایشان خواهد داشت؟"
        },
        {
            "chapter": 47,
            "verse": 19,
            "text": "پس بدان که هیچ معبودى جز اللّه نیست و براى گناه خود و مردان و زنان باایمان آمرزش بخواه و خدا، رفت و آمد و آرمیدن شما را مى‌داند"
        },
        {
            "chapter": 47,
            "verse": 20,
            "text": "و کسانى که ایمان آورده‌اند، مى‌گویند: «چرا سوره‌اى [براى جهاد] نازل نمى‌شود؟» پس هنگامى که سوره‌اى محکم و روشن نازل مى‌گردد که در آن نامى از جنگ رفته است، بیماردلان را مى‌بینى که به تو نگاه مى‌کنند، مانند نگاه کردن کسى که از [ترس] مرگ بى‌هوش شده است. پس همان مرگ برایشان سزاوارتر است"
        },
        {
            "chapter": 47,
            "verse": 21,
            "text": "فرمانبردارى و سخن سنجیده، [برای آنان شایسته است.] پس هنگامى که امر [کارزار] قطعى شد، اگر به خدا راست بگویند، [و صادقانه جهاد کنند،] قطعاً برایشان بهتر است"
        },
        {
            "chapter": 47,
            "verse": 22,
            "text": "پس [اى بیماردلانِ سست ایمان!] اگر روى گردانید، جز این از شما انتظار مى‌رود که در زمین فساد کنید و پیوندهاى خویشاوندى را بگسلید؟"
        },
        {
            "chapter": 47,
            "verse": 23,
            "text": "آنانند کسانى که خداوند از رحمت خویش دور و [گوششان را] کر و چشم‌هایشان را کور ساخته است. [نه حقّى مى‌شنوند و نه حقّى مى‌بینند]"
        },
        {
            "chapter": 47,
            "verse": 24,
            "text": "آیا در قرآن تدبّر و تأمّل نمى‌کنند؟ یا بر دل‌هایشان قفل‌هایی خورده است؟"
        },
        {
            "chapter": 47,
            "verse": 25,
            "text": "کسانى که پس از آن که راه هدایت برایشان روشن شد، به آن پشت کردند، شیطان [رفتار بدشان را] برایشان آراسته و آنان را با آرزوهاى دراز فریفته است"
        },
        {
            "chapter": 47,
            "verse": 26,
            "text": "این، به خاطر آن است که [بیماردلان] به کسانى که از دستورات الهى ناخشنود بودند، گفتند: «ما در بعضى امور، از شما اطاعت خواهیم کرد.» در حالى که خداوند پنهان‌کارى آنان را مى‌داند"
        },
        {
            "chapter": 47,
            "verse": 27,
            "text": "پس [حال آنان] چگونه خواهد بود، آن‌گاه که فرشتگان جانشان را بازگیرند، در حالى که به صورت و پشت آنان مى‌کوبند"
        },
        {
            "chapter": 47,
            "verse": 28,
            "text": "این [نوع جان دادن] برای آن است که آنان از آنچه خداوند را به خشم مى‌آورد، پیروى کردند و خشنودى خدا را خوش نداشتند، پس خداوند نیز اعمالشان را تباه کرد"
        },
        {
            "chapter": 47,
            "verse": 29,
            "text": "آیا کسانى که در دل‌هایشان بیمارى [نفاق و کفر] است، پنداشته‌اند که خداوند هیچ وقت کینه‌ها و حسادتشان را آشکار نخواهد کرد؟"
        },
        {
            "chapter": 47,
            "verse": 30,
            "text": "و اگر بخواهیم، آنان را به تو مى‌نمایانیم، آن‌گاه ایشان را به سیمایشان مى‌شناسى و در آهنگ کلامشان آنان را خواهى شناخت و خداوند کارهایتان را مى‌داند"
        },
        {
            "chapter": 47,
            "verse": 31,
            "text": "ما قطعاً شما را مى‌آزماییم، تا از میان شما، مجاهدان و صابران را نشان دهیم و اخبار [و اعمالتان] را آزمایش خواهیم کرد"
        },
        {
            "chapter": 47,
            "verse": 32,
            "text": "کسانى که کفر ورزیدند و [مردم را] از راه خدا بازداشتند و پس از آن که راه هدایت برایشان روشن شد، با پیامبر مخالفت کردند، هرگز به خداوند گزندى نمی‌رسانند و به زودی خداوند اعمال شما را تباه می‌سازد"
        },
        {
            "chapter": 47,
            "verse": 33,
            "text": "اى کسانى که ایمان آورده‌اید! خدا را اطاعت کنید و از پیامبر پیروى نمایید و [با نافرمانی] کارهایتان را باطل مسازید"
        },
        {
            "chapter": 47,
            "verse": 34,
            "text": "کسانى که کافر شدند و [مردم را] از راه خدا بازداشتند، سپس در حال کفر از دنیا رفتند، خداوند هرگز آنان را نخواهد بخشید"
        },
        {
            "chapter": 47,
            "verse": 35,
            "text": "پس سستى نورزید تا [دشمنان را] به صلح و سازش دعوت کنید، با این که شما برترید و خداوند با شماست و هرگز چیزى از [پاداش] اعمالتان را کم نمى‌کند"
        },
        {
            "chapter": 47,
            "verse": 36,
            "text": "زندگانى دنیا، تنها بازیچه و سرگرمى است و اگر ایمان بیاورید و تقوا پیشه کنید، خداوند به شما پاداش مى‌دهد و همه‌ی اموالتان را از شما نمى‌خواهد"
        },
        {
            "chapter": 47,
            "verse": 37,
            "text": "اگر خداوند اموالتان را بخواهد و بر آن اصرار ورزد، بخل مى‌ورزید و [خداوند] کینه‌هاى شما را آشکار مى‌سازد"
        },
        {
            "chapter": 47,
            "verse": 38,
            "text": "آگاه باشید! شمایید که براى انفاق در راه خدا دعوت مى‌شوید، پس برخى از شما بخل مى‌ورزند و هر کس بخل پیشه کند، نسبت به [نیکبختى‌] خود بخل کرده است و خداوند غنى و بى‌نیاز است و شمایید نیازمندان! و اگر روى بگردانید، قومى جز شما را جایگزین مى‌کند که همچون شما نباشند"
        },
        {
            "chapter": 48,
            "verse": 1,
            "text": "به راستی ما پیروزی آشکارى را براى تو پیش آوردیم"
        },
        {
            "chapter": 48,
            "verse": 2,
            "text": "تا خداوند پیامدهای ناگوار [دعوتت] را در گذشته و حال بر تو بپوشاند و نعمتش را بر تو تمام کند و تو را به راهی راست هدایت نماید"
        },
        {
            "chapter": 48,
            "verse": 3,
            "text": "و خداوند تو را با پیروزىِ شکست‌ناپذیرى یارى نماید"
        },
        {
            "chapter": 48,
            "verse": 4,
            "text": "اوست که آرامش را بر دل‌هاى مؤمنان فروفرستاد، تا ایمانى بر ایمانشان بیافزایند و لشکریان آسمان‌ها و زمین براى خداست و خداوند، دانایى فرزانه است"
        },
        {
            "chapter": 48,
            "verse": 5,
            "text": "[آن آرامش‌بخشی همچنین برای این بود] تا خداوند مردان و زنان باایمان را به باغ‌هایى [بهشتی] که نهرهایى از زیر [درختان] آن جارى است، درآورد، در حالى که جاودانه در آن باشند و گناهانشان را مى‌پوشاند و این نزد خداوند، رستگارى بزرگى است"
        },
        {
            "chapter": 48,
            "verse": 6,
            "text": "و مردان و زنان منافق و مردان و زنان مشرک را که به خداوند گمان بد دارند، [که پیامبرش را یارى نخواهد کرد،] عذاب کند. پیشامدِ بدِ زمانه بر آنان باد! خداوند بر آنان غضب کرده و از رحمت خود دورشان ساخته و برایشان جهنّم را آماده کرده است و بد سرانجامى است"
        },
        {
            "chapter": 48,
            "verse": 7,
            "text": "و لشکریان آسمان‌ها و زمین براى خداوند است و خدا شکست‌ناپذیر حکیم است"
        },
        {
            "chapter": 48,
            "verse": 8,
            "text": "ما تو را گواه [بر اعمال امّت] و بشارت‌دهنده و بیم‌دهنده فرستادیم"
        },
        {
            "chapter": 48,
            "verse": 9,
            "text": "تا [شما ای مردم!] به خدا و رسولش ایمان آورید و او را یارى کنید و بزرگش بدارید و خداوند را بامداد و شامگاه، تسبیح گویید"
        },
        {
            "chapter": 48,
            "verse": 10,
            "text": "کسانى که با تو بیعت مى‌کنند، در واقع با خدا بیعت مى‌کنند. دست خداست که بالاى دست آنهاست. پس هر کس پیمان بشکند، به زیان خود پیمان مى‌شکند و هر کس به آنچه با خداوند عهد بسته است، وفا کند، خداوند به زودى پاداش بزرگى به او خواهد داد"
        },
        {
            "chapter": 48,
            "verse": 11,
            "text": "به زودى بادیه‌نشینان بازمانده از جنگ و جهادگریزان، به تو خواهند گفت: «اموال و خانواده‌هایمان، ما را مشغول و سرگرم ساخت، پس براى ما [از خداوند] آمرزش بخواه!» آنان به زبان چیزى مى‌گویند که در دل‌هایشان نیست. [به آنان] بگو: «اگر خداوند براى شما زیانى اراده کند، یا براى شما سودى بخواهد، کیست که براى شما در برابر او اختیار چیزى را داشته باشد؟ خداوند همواره به آنچه مى‌کنید، آگاه است.»"
        },
        {
            "chapter": 48,
            "verse": 12,
            "text": "بلکه [گریز شما به خاطر آن بود که] گمان کردید پیامبر و مؤمنان هرگز نزد خانواده‌هاى خود بازنخواهند گشت و این [پندار] در دل‌هاى شما آراسته شد و گمان بد کردید و [این­گونه] مردمى بدبخت شدید"
        },
        {
            "chapter": 48,
            "verse": 13,
            "text": "و هر کس به خدا و پیامبرش ایمان نیاورد، پس [بداند که] ما براى کافران آتشی شعله‌ور آماده کرده‌ایم"
        },
        {
            "chapter": 48,
            "verse": 14,
            "text": "و فرمانروایی آسمان‌ها و زمین براى خداوند است. هر که را بخواهد، [و شایسته بداند،] مى‌بخشد و هر که را بخواهد، [و سزاوار بداند،] عذاب مى‌کند و خداوند همواره آمرزنده و مهربان است"
        },
        {
            "chapter": 48,
            "verse": 15,
            "text": "آن‌گاه که شما براى به دست آوردن غنیمت‌ها روانه [خیبر] مى‌شوید، جهادگریزان [حدیبیه] مى‌گویند: «بگذارید ما هم به دنبال شما بیاییم.» مى‌خواهند کلام خدا را تغییر دهند. [که متخلّفان حدیبیه را از غنایم بعدى محروم کرده است. به آنان] بگو: «شما هرگز دنبال ما نخواهید آمد! خداوند از پیش چنین فرموده است.» پس آنان به زودى مى‌گویند: «[خدا ما را بازنداشته، بلکه] شما نسبت به ما حسد مى‌ورزید.» [چنین نیست!] بلکه آنان جز اندکى نمى‌فهمند"
        },
        {
            "chapter": 48,
            "verse": 16,
            "text": "به جهادگریزان بادیه‌نشین بگو: «به زودى به [رویارویی با] گروهى سرسخت دعوت خواهید شد که با آنان بجنگید تا تسلیم شوند. پس اگر اطاعت کنید، خداوند پاداشى نیک به شما خواهد داد و اگر سرپیچى کنید، همان­گونه که پیش از این نافرمانى کردید، شما را به عذابى دردناک کیفر خواهد کرد.»"
        },
        {
            "chapter": 48,
            "verse": 17,
            "text": "بر نابینا و لنگ و بیمار گناهى نیست [که به جهاد نروند] و هر کس خدا و پیامبرش را پیروى کند، [خداوند] او را در باغ‌هایى [بهشتى] درآورد که نهرها از زیر [درختان] آن جارى است و هر کس سرپیچى کند، او را به عذابى دردناک، کیفر خواهد کرد"
        },
        {
            "chapter": 48,
            "verse": 18,
            "text": "بی‌تردید خداوند از مؤمنان خشنود شد، آن‌گاه که [در حُدَیبِیه] زیر آن درخت با تو بیعت می‌کردند و خدا آنچه را در دل‌هایشان [از ایمان و صداقت] بود، می‌دانست، پس آرامش را بر آنان فروفرستاد و پیروزى نزدیکى را [در خیبر] پاداش آنان قرار داد"
        },
        {
            "chapter": 48,
            "verse": 19,
            "text": "و [نیز] غنیمت‌هاى بسیارى که به چنگ خواهند آورد و خداوند همواره شکست‌ناپذیر و حکیم است"
        },
        {
            "chapter": 48,
            "verse": 20,
            "text": "خداوند، غنیمت‌هاى بسیارى به شما وعده داده است که آنها را خواهید گرفت. پس این [غنیمت‌هاى خیبر] را زودتر براى شما فراهم ساخت و دستان [تجاوزگر] مردم را از شما کوتاه کرد، تا براى مؤمنان نشانه [و عبرتى] باشد و شما را به راهى راست هدایت کند"
        },
        {
            "chapter": 48,
            "verse": 21,
            "text": "و [غنیمت‌هاى] دیگرى که شما بر آنها قدرت ندارید؛ ولى خداوند بر آنها احاطه دارد و خداوند بر هر چیزى تواناست"
        },
        {
            "chapter": 48,
            "verse": 22,
            "text": "و اگر کافران با شما بجنگند، حتماً پشت کرده، مى‌گریزند. آن‌گاه هیچ سرپرست و یاورى نخواهند یافت"
        },
        {
            "chapter": 48,
            "verse": 23,
            "text": "[این پیروزى مؤمنان و شکست کافران] سنّت خداوند است که از پیش جارى بوده است و هرگز براى سنّت‌هاى خداوند، تغییر و تبدیلى نخواهى یافت"
        },
        {
            "chapter": 48,
            "verse": 24,
            "text": "و اوست کسى که پس از آن که شما را [در حدیبیه] بر آنان پیروز ساخت، در درون مکه [نیز] دست آنان را از شما و دست شما را از آنان کوتاه کرد و خداوند به هر کارى که مى‌کنید، بیناست"
        },
        {
            "chapter": 48,
            "verse": 25,
            "text": "آنان کسانى هستند که کافر شدند و شما را از [ورود به] مسجدالحرام بازداشتند و نگذاشتند قربانى‌هایى که با خود آورده بودید، به قربانگاه برسد و اگر [در مکه] مردان و زنان باایمانى نبودند که بى­آن که آنان را بشناسید، ندانسته پایمالشان کنید و تاوانشان بر شما بماند، [فرمان حمله به مکه را صادر مى‌کردیم؛ ولى این فرمان را ندادیم] تا خداوند هر کس را بخواهد، در رحمت خود درآورد. اگر [مؤمنان و مشرکان] از هم جدا بودند، قطعاً کسانى از اهل مکه را که کفر ورزیدند، به عذابى دردناک کیفر مى‌کردیم"
        },
        {
            "chapter": 48,
            "verse": 26,
            "text": "[یاد کن] آن­گاه که کافران، در دل‌هاى خود تعصّب و خشم جای داده بودند، [آن هم] تعصّب شدید جاهلی. پس خداوند آرامش خود را بر پیامبرش و بر مؤمنان فروفرستاد. [و آنان براى صلح حدیبِیه آماده شدند.] و خداوند آنان را به حقیقت تقوا پای‌بند کرد که به آن سزاوارتر و اهل آن بودند و خداوند همواره به همه چیز آگاه است"
        },
        {
            "chapter": 48,
            "verse": 27,
            "text": "به راستی خداوند، رؤیاى پیامبرش را به حقّ تحقّق بخشید. شما مسلمانان به خواست خدا، آسوده‌خاطر، در حالى که سرهایتان را تراشیده و مو [یا ناخن] کوتاه کرده‌اید و از هیچ‌کس ترس و وحشتى ندارید، وارد مسجدالحرام خواهید شد. خداوند چیزى را دانست که شما نمى‌دانستید، پس غیر از این، پیروزى نزدیکى را [در خیبر] براى شما قرار داد"
        },
        {
            "chapter": 48,
            "verse": 28,
            "text": "او کسى است که پیامبرش را همراه با هدایت و دین حقّ فرستاد، تا آن را بر همه دین‌ها پیروز کند و کافى است که خداوند گواه [این] باشد"
        },
        {
            "chapter": 48,
            "verse": 29,
            "text": "محمّد، فرستاده‌ی خداست و کسانى که با او هستند، بر کافران، سختگیر و با یکدیگر مهربانند. آنان را پیوسته در رکوع و سجود مى‌بینى که بخشش و خشنودی را از خدا مى‌جویند. نشانه‌ی آنان در رخسارشان از اثر سجود پیداست. این است وصف ایشان در تورات، و وصف آنان در انجیل این است که وجودشان مانند زراعتى است که جوانه‌اش را از زمین رویانده، پس آن را نیرو داده تا سخت شود و بر ساقه‌ى خود [استوار] بایستد، آن گونه که کشاورزان را به شگفتى و شادى وامى‌دارد. تا خدا به واسطه‌ی [انبوهى و نیرومندى] مؤمنان، کافران را به خشم آورد. [ولی] خداوند به کسانى از کافران که ایمان آورده و کارهاى شایسته کنند، وعده‌ی آمرزش و پاداشى بزرگ داده است"
        },
        {
            "chapter": 49,
            "verse": 1,
            "text": "اى کسانى که ایمان آورده‌اید! [در هیچ کارى] بر خدا و پیامبر او پیشى نگیرید و از [نافرمانی] خداوند پروا کنید که خداوند شنوا و داناست"
        },
        {
            "chapter": 49,
            "verse": 2,
            "text": "اى کسانى که ایمان آورده‌اید! [در گفتگو با پیامبر،] صدایتان را بلندتر از صداى پیامبر نکنید و آن گونه که با یکدیگر بلند گفتگو مى‌کنید، با پیامبر بلند سخن مگویید! مبادا [به خاطر این بى‌ادبى،] اعمالتان نابود شود و شما آگاه نشوید"
        },
        {
            "chapter": 49,
            "verse": 3,
            "text": "کسانى که نزد رسول خدا صدایشان را پایین مى‌آورند، آنان کسانى هستند که خداوند دل‌هایشان را براى [پذیرش] تقوا آزمایش [و آماده] کرده است و آمرزش و پاداشی بزرگ خواهند داشت"
        },
        {
            "chapter": 49,
            "verse": 4,
            "text": "کسانى که از پشت اتاق‌ها[ى خانه‌ات] تو را با فریاد صدا مى‌زنند، بیشترشان نمی‌اندیشند. [که باید احترام تو را نگاه دارند]"
        },
        {
            "chapter": 49,
            "verse": 5,
            "text": "و اگر صبر می‌کردند تا تو خود به نزد آنان بیرون آیى، قطعاً برایشان بهتر بود و خداوند آمرزنده‌ی مهربان است"
        },
        {
            "chapter": 49,
            "verse": 6,
            "text": "اى کسانى که ایمان آورده‌اید! اگر فاسقى براى شما خبرى مهمّ آورد، درباره‌ی آن بررسی کنید، مبادا [از روى شتاب‌زدگى تصمیمی بگیرید و] ناآگاهانه به گروهى آسیب برسانید، سپس از کرده‌ى خود پشیمان شوید"
        },
        {
            "chapter": 49,
            "verse": 7,
            "text": "و بدانید که رسول خدا در میان شماست [و شما باید از او پیروى کنید.] اگر او در بسیارى از کارها پیرو شما باشد، قطعاً به سختى و مشقّت خواهید افتاد؛ ولى خدا ایمان را محبوب شما قرار داده و آن را در دل‌هایتان آراسته است و کفر، بدکارى و نافرمانى را مورد تنفّر شما قرار داده است. آنها [که داراى این ویژگى‌ها هستند،] همان رشدیافتگانند"
        },
        {
            "chapter": 49,
            "verse": 8,
            "text": "[علاقه به ایمان و تنفّر از کفر،] فضل و نعمتى بزرگ از سوی خداوند است و خداوند دانایی فرزانه است"
        },
        {
            "chapter": 49,
            "verse": 9,
            "text": "و اگر دو گروه از مؤمنان به نزاع و جنگ پرداختند، پس میان آنان صلح و آشتى برقرار کنید. سپس اگر یکى از دو گروه بر دیگرى تجاوز کرد، با متجاوز بجنگید تا به فرمان خداوند بازگردد. پس اگر متجاوز بازگشت، میان آن دو گروه به عدالت صلح برقرار کنید و عدالت ورزید که خداوند دادگران را دوست دارد"
        },
        {
            "chapter": 49,
            "verse": 10,
            "text": "همانا مؤمنان با یکدیگر برادرند، پس میان برادران خود، صلح و آشتى برقرار کنید و از [نافرمانی] خدا پروا کنید تا مورد رحمت قرار گیرید"
        },
        {
            "chapter": 49,
            "verse": 11,
            "text": "اى کسانى که ایمان آورده‌اید! مبادا گروهى [از شما]، گروهى دیگر را مسخره کنند. چه بسا که مسخره‌شدگان بهتر از مسخره‌کنندگان باشند و زنان نیز، زنان دیگر را مسخره نکنند، شاید که آنان بهتر از اینان باشند و از یکدیگر عیب‌جویى نکنید و یکدیگر را با لقب‌هاى بد و ناپسند نخوانید. [زیرا] این که انسانى را پس از ایمان آوردنش به لقب زشت نشان کنند، بد رسمى است و کسانی که [از این اعمال] توبه نکنند، پس آنان همان ستمگرانند"
        },
        {
            "chapter": 49,
            "verse": 12,
            "text": "اى کسانى که ایمان آورده‌اید! از بسیارى گمان‌ها دورى کنید، زیرا برخى گمان‌ها گناه است و [در کار دیگران] تجسّس و کنجکاوى نکنید و از یکدیگر غیبت نکنید. آیا هیچ یک از شما دوست دارد که گوشت برادر مرده‌ی خود را بخورد؟ [هرگز!] بلکه آن را ناپسند مى‌دانید و از [نافرمانی] خدا پروا کنید. همانا خداوند بسیار توبه‌پذیر و مهربان است"
        },
        {
            "chapter": 49,
            "verse": 13,
            "text": "اى مردم! ما شما را از یک مرد و زن آفریدیم و شما را تیره‌ها و قبیله‌ها قرار دادیم، تا یکدیگر را بشناسید. همانا گرامى‌ترینِ شما نزد خدا، باتقواترینِ شماست. خداوند داناى آگاه است"
        },
        {
            "chapter": 49,
            "verse": 14,
            "text": "آن اعراب بادیه‌نشین گفتند: «ما ایمان آورده‌ایم.» به آنان بگو: شما هنوز ایمان نیاورده‌اید، بلکه بگویید: اسلام آورده‌ایم، زیرا هنوز ایمان در دل‌هاى شما وارد نشده است و اگر خدا و رسولش را اطاعت کنید، خداوند ذرّه‌اى از اعمال شما کم نمى‌کند. خداوند آمرزنده‌ی مهربان است.»"
        },
        {
            "chapter": 49,
            "verse": 15,
            "text": "مؤمنان، تنها کسانى هستند که به خدا و فرستاده‌اش ایمان آوردند، سپس دچار تردید نشدند و با اموال و جان‌هاى خود در راه خدا جهاد کردند. اینانند که [در ادّعاى ایمان] راستگویند"
        },
        {
            "chapter": 49,
            "verse": 16,
            "text": "بگو: «آیا شما خدا را از ایمان خود آگاه مى‌کنید؟ در حالى که خداوند آنچه را در آسمان‌ها و آنچه را در زمین است، مى‌داند و خداوند به هر چیزى داناست.»"
        },
        {
            "chapter": 49,
            "verse": 17,
            "text": "آنان بر تو منّت مى‌گذارند که اسلام آورده‌اند. بگو: «اگر راست مى‌گویید، براى اسلام آوردنتان بر من منّت نگذارید؛ بلکه این خداوند است که بر شما منّت دارد که شما را به سوى ایمان هدایت کرده است،"
        },
        {
            "chapter": 49,
            "verse": 18,
            "text": "خداوند، نهان آسمان‌ها و زمین را مى‌داند و خداوند به آنچه مى‌کنید، بیناست.»"
        }
    ]
}
{
    "manzils": [
        {
            "chapter": 17,
            "verse": 1,
            "text": "پاک و منزّه است آن [خدایى‌] كه بنده‌اش [محمّد‌] را شبانه از مسجدالحرام تا مسجد‌الاقصى كه اطرافش را بركت داده‌ایم، برد، تا [بخشى‌] از نشانه‌هاى خود را به او نشان دهیم. یقیناً او شنوا و بیناست"
        },
        {
            "chapter": 17,
            "verse": 2,
            "text": "ما به موسى كتاب دادیم و او را هدایتگر بنى‌اسرائیل قرار دادیم، كه: «غیر از من تكیه‌گاه و كارسازى نگیرید.»"
        },
        {
            "chapter": 17,
            "verse": 3,
            "text": "[اى بنى‌اسرائیل!] اى فرزندانِ كسانى كه آنان را همراهِ نوح، سوار [بر كشتى] كردیم و [نجات دادیم!] همانا نوح، بنده‌اى بسیار شكرگزار بود [شما نیز مانند او باشید، تا نجات یابید]"
        },
        {
            "chapter": 17,
            "verse": 4,
            "text": "ما در كتاب [تورات]، به بنى‌اسرائیل اعلام كردیم كه قطعاً شما دو بار در زمین فساد مى‌كنید و برترى‌جویىِ بزرگى خواهید كرد"
        },
        {
            "chapter": 17,
            "verse": 5,
            "text": "پس همین كه وعده‌ى نخستین فتنه فرارسد، گروهى از بندگان توانمند و جنگجوى خویش را [براى سركوب شما] برانگیزیم. پس درون خانه‌ها را جستجو كنند [تا فتنه‌گران را یافته، كیفر دهند] و آن، وعده‌اى قطعى است"
        },
        {
            "chapter": 17,
            "verse": 6,
            "text": "سپس، جنگ را به سود شما و علیه آنان برگردانیم و شما را با اموال و فرزندان كمک كنیم و نفرات شما را بیشتر قرار دهیم"
        },
        {
            "chapter": 17,
            "verse": 7,
            "text": "اگر نیكى كنید، به خود نیكى كرده‌اید. و اگر بدى كنید، به خود بد كرده‌اید. پس همین كه وعده‌ى دوم فرارسد، [بندگانى دیگر را مى‌فرستیم،] تا سیماى شما را زشت نمایند و [براى گرفتن قدرت] به مسجدالاقصى وارد شوند، همان‌گونه كه بار نخست وارد شدند و تا آنچه را زیر سلطه درآورده‌اند، به سختى ویران كنند"
        },
        {
            "chapter": 17,
            "verse": 8,
            "text": "امید است كه پروردگارتان بر شما رحم كند و اگر بازگردید [و دوباره فتنه كنید]، ما نیز برمى‌گردیم [و قهر خود را مى‌فرستیم]. و ما دوزخ را براى كافران، زندانى سخت قرار داده‌ایم"
        },
        {
            "chapter": 17,
            "verse": 9,
            "text": "به راستی این قرآن، به استوارترین راه، هدایت مى‌كند. و به مؤمنانى كه كارهاى شایسته انجام مى‌دهند، بشارت مى‌دهد كه برایشان پاداش بزرگى است"
        },
        {
            "chapter": 17,
            "verse": 10,
            "text": "و آنان كه به آخرت ایمان نمى‌آورند، برایشان عذابى دردناک، آماده كرده‌ایم"
        },
        {
            "chapter": 17,
            "verse": 11,
            "text": "و انسان، همان‌گونه كه نیکی را مى‌طلبد، بدی را هم مى‌طلبد. و انسان همواره عجول است"
        },
        {
            "chapter": 17,
            "verse": 12,
            "text": "و ما شب و روز را دو نشانه قرار دادیم، پس [ماه،] نشانه‌ى شب را زدودیم و [خورشید،] نشانه‌ى روز را روشنگر ساختیم تا فضل و روزى از پروردگارتان بجویید، و تا شمار سال‌ها و حساب را بدانید. و ما هر چیز را به روشنى بیان كردیم"
        },
        {
            "chapter": 17,
            "verse": 13,
            "text": "و كارنامه‌ى هر انسانى را در گردنش بسته‌ایم. و روز قیامت براى او نوشته‌اى بیرون می‌آوریم كه آن را در برابر خود گشوده مى‌بیند"
        },
        {
            "chapter": 17,
            "verse": 14,
            "text": "«كتابت را بخوان! كافى است كه امروز، خود حسابگر خویش باشى.»"
        },
        {
            "chapter": 17,
            "verse": 15,
            "text": "هر كس هدایت یافت، پس به سود خویش هدایت یافته است و هر كس گمراه شد، تنها به زیان خویش گمراه شده است و هیچ كس بار [گناه] دیگرى را به دوش نمى‌كشد. و ما تا پیامبرى برنیانگیزیم [و اتمام حجت نكنیم، كسى را] عذاب نمى‌كنیم"
        },
        {
            "chapter": 17,
            "verse": 16,
            "text": "و هرگاه بخواهیم [مردم] منطقه‌اى را [به كیفر گناهشان] هلاک كنیم، به مرفّهین و خوش­گذرانانشان فرمانِ [بندگى و دورى از گناه‌] مى‌دهیم، چون در آن، سرپیچى و عصیان مى‌كنند، مستحق عذاب و قهر الهى مى‌شوند، سپس آنجا را به سختى در هم مى‌كوبیم"
        },
        {
            "chapter": 17,
            "verse": 17,
            "text": "و چه بسیار مردمانى را كه پس از نوح نابود كردیم. و همین كافى است كه پروردگارت به گناهان بندگانش آگاه و بیناست"
        },
        {
            "chapter": 17,
            "verse": 18,
            "text": "هر كس پیوسته زندگىِ دنیاىِ زودگذر را بخواهد، به مقدارى كه بخواهیم و براى هر كس اراده كنیم، در این دنیا به شتاب فراهم مى‌كنیم، سپس جهنّم را برایش قرار مى‌دهیم كه شرمنده و رانده، وارد آن خواهد شد"
        },
        {
            "chapter": 17,
            "verse": 19,
            "text": "و هر كس خواهان آخرت باشد و براى آن تلاش شایسته و در خور كند، و مؤمن باشد، تلاش آنان سپاس گزارده مى‌شود"
        },
        {
            "chapter": 17,
            "verse": 20,
            "text": "ما از عطاى پروردگارت، هر یك از دو گروه دنیاطلب و آخرت‌خواه را [در این دنیا] كمك مى‌كنیم. و عطاى پروردگارت [در این دنیا از كسى‌] منع نمى‌شود"
        },
        {
            "chapter": 17,
            "verse": 21,
            "text": "بنگر كه چگونه بعضى از آنان را بر بعضی دیگر برترى دادیم. و قطعاً درجات آخرت، بزرگ‌تر و ارزشمندتر است"
        },
        {
            "chapter": 17,
            "verse": 22,
            "text": "با خداوند، معبود دیگرى قرار مده كه نكوهیده و سرافكنده خواهى نشست"
        },
        {
            "chapter": 17,
            "verse": 23,
            "text": "پروردگارت مقرّر داشت كه جز او را نپرستید و به پدر و مادر نیكى كنید. اگر یكى از آن دو یا هر دو نزد تو به پیرى رسیدند، [در مقابل آنها اظهار ناراحتى مكن، حتى] به آنان «اُف» مگو و آنان را از خود مران. و با آنان سنجیده و بزرگوارانه سخن بگو"
        },
        {
            "chapter": 17,
            "verse": 24,
            "text": "و از روى مهربانى و لطف، بال فروتنی خویش را براى آنان فرود آور و بگو: «پروردگارا! بر آن دو رحمت آور، همان‌گونه كه مرا در كودكى تربیت كردند.»"
        },
        {
            "chapter": 17,
            "verse": 25,
            "text": "پروردگارتان به آنچه در درون شماست، آگاه‌تر [از خودتان] است. اگر صالح باشید، قطعاً او آمرزنده‌ی توبه‌كنندگان است"
        },
        {
            "chapter": 17,
            "verse": 26,
            "text": "حقّ خویشاوند و بیچاره و در راه مانده را ادا كن. و هیچ‌گونه ولخرجی و اسرافى مكن"
        },
        {
            "chapter": 17,
            "verse": 27,
            "text": "بی‌تردید اسراف‌كاران برادران شیطان‌هایند. و شیطان نسبت به پروردگارش همواره ناسپاس است"
        },
        {
            "chapter": 17,
            "verse": 28,
            "text": "و اگر [به خاطر تهی‌دستى] از آنان [كه به پرداخت حقّشان سفارش شدى،‌] روى بگردانى، [و این روى‌گردانى‌] براى طلب رزقى است كه از پروردگارت، رسیدن به آن را امید دارى، پس با آنان [تا رسیدن رزق خدا] سخنى نرم و امیدوار كننده بگو"
        },
        {
            "chapter": 17,
            "verse": 29,
            "text": "و نه دست خود را به گردنت بسته بدار [كه هیچ انفاقى نكنى]، و نه آن را كاملاً باز بگذار كه [چیزى براى خودت نماند و] سرزنش شده و حسرت خورده [به كنجى] بنشینى"
        },
        {
            "chapter": 17,
            "verse": 30,
            "text": "پروردگارت براى هر كس بخواهد، روزى را گشاده یا تنگ مى‌سازد، همانا او نسبت به بندگانش آگاه و بیناست"
        },
        {
            "chapter": 17,
            "verse": 31,
            "text": "فرزندان خود را از بیم تنگدستى نكشید! ما هستیم كه آنان و شما را روزى مى‌دهیم. یقیناً كشتن آنان گناهى است بزرگ"
        },
        {
            "chapter": 17,
            "verse": 32,
            "text": "و به زنا نزدیک نشوید، كه كاری زشت، و راهی بد است"
        },
        {
            "chapter": 17,
            "verse": 33,
            "text": "و كسى را كه خداوند، [كشتنش را] حرام كرده است، نكشید، مگر به حقّ. و هر كس مظلوم كشته شود، قطعاً براى ولىّ او، تسلّطى بر قاتل قرار داده‌ایم، پس نباید در كشتن [و قصاص] زیاده‌روى كند، چرا كه او مورد حمایت [خداوند] قرار گرفته است"
        },
        {
            "chapter": 17,
            "verse": 34,
            "text": "و به مال یتیم، جز به بهترین راه [كه به نفع او باشد،] نزدیک نشوید، تا آن كه به حدّ بلوغ و رشدش برسد. [آن­گاه اموالش را به او برگردانید.] و به پیمان وفا كنید، كه [در قیامت] از عهد و پیمان سؤال خواهد شد"
        },
        {
            "chapter": 17,
            "verse": 35,
            "text": "و چون با پیمانه داد و ستد كنید، پیمانه را تمام دهید و با ترازوى درست وزن كنید، كه این بهتر و سرانجامش نیكوتر است"
        },
        {
            "chapter": 17,
            "verse": 36,
            "text": "و از آنچه به آن علم ندارى، پیروى مكن. چون گوش و چشم و دل، همه‌ى اینها مورد بازخواست قرار خواهد گرفت"
        },
        {
            "chapter": 17,
            "verse": 37,
            "text": "و در زمین با تكبّر و سرمستى راه مرو. قطعاً تو زمین را نخواهى شكافت و در بلندى به كوه‌ها نخواهى رسید"
        },
        {
            "chapter": 17,
            "verse": 38,
            "text": "همه‌ى اینها، گناهش نزد پروردگارت ناپسند است"
        },
        {
            "chapter": 17,
            "verse": 39,
            "text": "این [دستورات] از حكمت‌هایى است كه پروردگارت بر تو وحى كرده است. و با خدا معبودى دیگر قرار مده كه سرزنش‌شده و رانده شده در دوزخ افكنده خواهى شد"
        },
        {
            "chapter": 17,
            "verse": 40,
            "text": "[اى مشركان!] آیا پروردگارتان شما را با داشتن پسران، برگزیده و خودش از فرشتگان، دخترانى گرفته است؟ به راستی شما سخن [و تهمت] بزرگى مى‌گویید"
        },
        {
            "chapter": 17,
            "verse": 41,
            "text": "و به یقین، ما در این قرآن [حقایق را] به گونه‌هاى مختلف بیان كردیم تا پند گیرند، در حالى كه جز بر رمیدنشان نمى‌افزاید"
        },
        {
            "chapter": 17,
            "verse": 42,
            "text": "بگو: «اگر با خداوند، خدایانى بود، آن‌گونه كه مشركان مى‌گویند، در آن هنگام آن خدایان در پى یافتن راه نفوذى به سوى خداى صاحب عرش بودند [تا قدرت را از او بگیرند].»"
        },
        {
            "chapter": 17,
            "verse": 43,
            "text": "خداوند منزّه و برتر است از آنچه مى‌گویند. بسی برتر و والاتر"
        },
        {
            "chapter": 17,
            "verse": 44,
            "text": "آسمان‌هاى هفت‌گانه و زمین، و هر كه در آنهاست، تسبیح خداوند را مى‌گویند، و هیچ چیز نیست مگر آن كه با ستایش، از او به پاكى یاد مى‌كند، ولى شما تسبیح آنها را نمى‌فهمید. همانا او بردبار و آمرزنده است"
        },
        {
            "chapter": 17,
            "verse": 45,
            "text": "و هرگاه قرآن مى‌خوانى، میان تو و كسانى كه به قیامت ایمان ندارند، حجابى ناپیدا قرار مى‌دهیم"
        },
        {
            "chapter": 17,
            "verse": 46,
            "text": "و بر دل‌هاى آنان پوشش‌هایى قرار دادیم تا آن [قرآن] را نفهمند و در گوش‌هایشان سنگینى [نهادیم تا حقّ را نشنوند]. و چون پروردگارت را در قرآن به یگانگى یاد كنى، آنان پشت می‌كنند و گریزان مى‌شوند"
        },
        {
            "chapter": 17,
            "verse": 47,
            "text": "هنگامى كه به تو گوش مى‌دهند، ما به هدفى كه براى آن گوش مى‌دهند، داناتریم. و آن‌گاه كه با هم نجوا مى‌كنند [نیز، به كارشان آگاه‌تریم‌]؛ آن زمان كه ستمگران مى‌گویند: شما از مردى افسون­شده پیروى می‌کنید.»"
        },
        {
            "chapter": 17,
            "verse": 48,
            "text": "[اى پیامبر!] بنگر كه چگونه براى تو مثل‌ها زدند، و [تو را شاعر، كاهن، ساحر، مجنون و افسون شده خواندند،] در نتیجه گمراه شدند، پس نمى‌توانند راه حقّ را بیابند"
        },
        {
            "chapter": 17,
            "verse": 49,
            "text": "و گفتند: «آیا آن‌گاه كه ما استخوان‌هایى پوسیده و پراكنده شویم، آیا به راستى ما با آفرینشى تازه، برانگیخته مى‌شویم؟»"
        },
        {
            "chapter": 17,
            "verse": 50,
            "text": "بگو: «[استخوان خردشده كه آسان است، شما] سنگ باشید یا آهن،"
        },
        {
            "chapter": 17,
            "verse": 51,
            "text": "یا هر آفریده‌ای از آنچه كه در نظر شما از آن هم سخت‌تر است [باز خدا مى‌تواند شما را زنده كند].» آنان به زودى خواهند گفت: «چه كسى ما را بازمى‌گرداند؟» بگو: «همان كسى كه نخستین بار شما را آفرید.» پس به زودى سرهاى خویش را [با تعجّب و تمسخر] به سوى تو می‌جنبانند و می‌گویند: «[آن روز] چه هنگام خواهد بود؟» بگو: «شاید نزدیك باشد!»"
        },
        {
            "chapter": 17,
            "verse": 52,
            "text": "روزى كه شما را [از قبرهایتان] فرامى‌خواند، پس شما ستایش‌گویان اجابت مى‌كنید. و مى‌پندارید كه جز مدّت كوتاهى [در دنیا یا برزخ] درنگ نكرده‌اید"
        },
        {
            "chapter": 17,
            "verse": 53,
            "text": "و به بندگانم بگو: سخنى بگویند كه نیكوتر است، چرا كه شیطان میان آنان فتنه و فساد مى‌كند. شیطان همواره براى انسان، دشمنى آشكار بوده است"
        },
        {
            "chapter": 17,
            "verse": 54,
            "text": "پروردگار شما به شما داناتر است. اگر بخواهد بر شما رحمت مى‌آورد، یا اگر بخواهد [به خاطر كردارتان] شما را عذاب مى‌كند. و ما تو را بر آنان نگهبان و كارساز نفرستاده‌ایم [تا به ایمان­آوردن مجبورشان كنى]"
        },
        {
            "chapter": 17,
            "verse": 55,
            "text": "و پروردگارت به هر كه در آسمان‌ها و زمین است، داناتر است. و البتّه ما بعضى از پیامبران را بر بعضی دیگر برترى بخشیدیم. و به داوود زبور دادیم"
        },
        {
            "chapter": 17,
            "verse": 56,
            "text": "بگو: «كسانى را كه به جاى خدا [معبودان خود] پنداشتید، بخوانید. [تا دریابید كه‌] آنها نمى‌توانند آسیب و گزندى را از شما برطرف كنند، و [اختیار] هیچ تغییرى را نیز ندارند.»"
        },
        {
            "chapter": 17,
            "verse": 57,
            "text": "آنان را كه مى‌خوانند، [مانند عیسى و فرشتگان،] آنان خود وسیله‌اى براى تقرّب به پروردگارشان مى‌جویند، وسیله‌اى هر چه نزدیك‌تر، و به رحمت او امیدوارند و از عذابش بیمناك. همانا عذاب پروردگارت در خور پرهیز و وحشت است"
        },
        {
            "chapter": 17,
            "verse": 58,
            "text": "و هیچ منطقه‌ی آبادى نیست، مگر آن كه پیش از روز قیامت، [مردم] آن را هلاك مى‌كنیم یا [به خاطرگناهانشان] به شدّت عذاب مى‌نماییم. این در كتاب الهى ثبت شده است"
        },
        {
            "chapter": 17,
            "verse": 59,
            "text": "و هیچ چیز ما را از فرستادن آیات [و معجزاتی که مردم خواسته‌اند،] بازنداشت، جز این كه امّت‌هاى پیشین، آنها را تكذیب كردند. [و به این سبب نابود شدند.] ما به قوم ثمود ماده شترى دادیم كه [معجزه‌ای] روشنگر بود، امّا به آن ستم كردند. و ما معجزات را نمى‌فرستیم مگر براى بیم دادن"
        },
        {
            "chapter": 17,
            "verse": 60,
            "text": "و [به یادآور] آن‌گاه كه به تو گفتیم: «پروردگارت بر مردم احاطه دارد.» و آن رؤیایى را كه نشانت دادیم، و آن درخت نفرین شده در قرآن را، جز براى آزمایش مردم قرار ندادیم. و ما مردم را بیم مى‌دهیم، ولى [هشدار ما] جز طغیان و سركشى بزرگ، چیزى بر آنان نمى‌افزاید"
        },
        {
            "chapter": 17,
            "verse": 61,
            "text": "و به [یادآور] زمانى كه به فرشتگان گفتیم: «براى آدم سجده كنید.» پس همه جز ابلیس سجده کردند، او گفت: «آیا براى كسى سجده كنم كه [او را] از گل آفریده‌اى؟!»"
        },
        {
            "chapter": 17,
            "verse": 62,
            "text": "و گفت: «به من خبر ده، این است آن كسى كه بر من گرامى داشتى؟ اگر تا قیامت مهلتم دهى، یقیناً بر نسل او افسار می­زنم و آنان را به زیر سلطه مى‌كشانم، مگر اندكى را [که مخلَصند و توان فریب آنان را ندارم].»"
        },
        {
            "chapter": 17,
            "verse": 63,
            "text": "[خداوند به ابلیس] فرمود: «برو! هر كس از آدمیان از تو پیروى كند، قطعاً كیفرتان دوزخ است، كیفرى سخت و كامل"
        },
        {
            "chapter": 17,
            "verse": 64,
            "text": "و [اى شیطان!] هر كس از مردم را مى‌توانى با صداى خود بلغزان و نیروهاى سواره و پیاده‌ات را ضدّ آنان گسیل دار، و در اموال و فرزندان با آنان شریك شو، و به آنان وعده بده. و شیطان جز فریب، وعده‌اى به آنان نمى‌دهد"
        },
        {
            "chapter": 17,
            "verse": 65,
            "text": "قطعاً تو بر بندگان [خالص­شده‌ی] من تسلّطى ندارى. و حمایت و نگهبانى پروردگارت [براى آنان] كافى است.»"
        },
        {
            "chapter": 17,
            "verse": 66,
            "text": "پروردگار شما كسى است كه برایتان كشتى را در دریا به حركت درمى‌آورد، تا با تلاش خود از فضل و رحمتش بهره برید. البتّه او همواره نسبت به شما مهربان است"
        },
        {
            "chapter": 17,
            "verse": 67,
            "text": "و هرگاه در دریا به شما محنت و رنج رسد، هر كه را جز خداوند بخوانید، محو و گم مى‌شود. پس چون شما را نجات دهد و به خشكى رساند، از او روی مى‌گردانید. و انسان بسیار ناسپاس است"
        },
        {
            "chapter": 17,
            "verse": 68,
            "text": "پس آیا ایمِن شده‌اید از این كه شما را در ناحیه‌ى خشكى فروبرد؟ یا باران ریگ بر شما ببارد؟ سپس کارسازی براى خود نیابید"
        },
        {
            "chapter": 17,
            "verse": 69,
            "text": "یا ایمن شده‌اید از این كه خداوند دوباره شما را به دریا ببرد و طوفانى شكننده بر شما بفرستد؟ پس شما را به خاطر كفرتان غرق كند. آن‌گاه براى خود هیچ دادخواه و پی‌جویى در برابر قهر ما نیابید"
        },
        {
            "chapter": 17,
            "verse": 70,
            "text": "و بی‌گمان فرزندان آدم را گرامى داشتیم. و آنان را در خشكى و دریا [بر مركب‌ها] حمل كردیم و از چیزهاى پاكیزه روزى‌شان دادیم و آنان را بر بسیارى از آفریده‌هاى خود برترى كامل دادیم"
        },
        {
            "chapter": 17,
            "verse": 71,
            "text": "[یاد كن‌] روزى كه هر گروهى از مردم را با پیشوایشان فرامى‌خوانیم، پس هر كس نامه عملش به دست راستش داده شود، آنان نامه‌ى خود را [با شادى] مى‌خوانند. و كمترین ستمى بر آنان نمى‌شود"
        },
        {
            "chapter": 17,
            "verse": 72,
            "text": "و هر كس در این دنیا كوردل و گمراه باشد، در آخرت نیز كور، و گمراه‌تر خواهد بود"
        },
        {
            "chapter": 17,
            "verse": 73,
            "text": "و بسا نزدیک بود كه تو را از آنچه به تو وحى كردیم، غافل كنند تا چیز دیگرى غیر از وحى را به ما نسبت دهى، و آن‌گاه تو را دوست خود گیرند"
        },
        {
            "chapter": 17,
            "verse": 74,
            "text": "واگر ما تو را [با نیروی عصمت] استوار نكرده بودیم، نزدیک بود كه اندكى به آنان تمایل پیدا كنى"
        },
        {
            "chapter": 17,
            "verse": 75,
            "text": "آن‌گاه دو برابر [كیفر مشركان] در زندگى، و دو برابر در مرگ، عذابت مى‌چشاندیم. و براى خویش در برابر قهر ما یاورى نمى‌یافتى"
        },
        {
            "chapter": 17,
            "verse": 76,
            "text": "و بسا نزدیک بود كافِران [با نیرنگ یا غلبه،] تو را از این سرزمین بلغزانند تا از آن بیرونت كنند. و در آن هنگام، جز مدّت كمى پس از تو [پایدار] نمى‌ماندند"
        },
        {
            "chapter": 17,
            "verse": 77,
            "text": "این، سنّت [هلاكت طغیان‌گران] درباره پیامبرانی که پیش از تو فرستادیم جاری بوده است و برای سنّت ما هیچ تغییری نمى‌یابى"
        },
        {
            "chapter": 17,
            "verse": 78,
            "text": "نماز را به هنگام بازگشت خورشید [به سمت مغرب كه شروعِ ظهرِ شرعى است،] تا نهایت تاریكى شب، به پادار. و نیز قرآنِ سپیده‌دمان را. همانا [قَرائت] قرآن [هنگام] فجر [در نماز صبح] مورد مشاهده [فرشتگان] است"
        },
        {
            "chapter": 17,
            "verse": 79,
            "text": "و پاسى از شب را بیدار باش و تهجّد و عبادت كن. و این وظیفه‌اى افزون براى توست. باشد كه پروردگارت تو را به مقامى درخور ستایش و پسندیده برانگیزد"
        },
        {
            "chapter": 17,
            "verse": 80,
            "text": "و بگو: «پروردگارا! مرا با ورودى نیكو و صادقانه وارد [كارها] كن و با خروجى نیكو بیرون آر! و از نزد خویش براى من برهانى یاری‌گر بگمار!»"
        },
        {
            "chapter": 17,
            "verse": 81,
            "text": "و بگو: «حقّ آمد و باطل نابود شد. همانا باطل، نابود شدنى است.»"
        },
        {
            "chapter": 17,
            "verse": 82,
            "text": "و آنچه از قرآن فرومى‌فرستیم، مایه‌ى شفا [ى دل] و رحمتى براى مؤمنان است. و ستمگران را جز زیان نمى‌افزاید"
        },
        {
            "chapter": 17,
            "verse": 83,
            "text": "و هرگاه به انسان نعمتى عطا كردیم، [از ما] روى­گرداند و خود را مغرورانه از ما دور كند. و چون گزندى به او برسد، مأیوس و نومید می‌شود"
        },
        {
            "chapter": 17,
            "verse": 84,
            "text": "بگو: «هر كس بر ساختار و خلق و خوى خویش عمل مى‌كند، پس پروردگارتان داناتر است كه چه كس ره‌یافته‌تر است.»"
        },
        {
            "chapter": 17,
            "verse": 85,
            "text": "و از تو درباره‌ى روح مى‌پرسند. بگو: «روح از امر پروردگارم [و مربوط به او] است. و از دانش جز اندكى به شما نداده‌اند.»"
        },
        {
            "chapter": 17,
            "verse": 86,
            "text": "و اگر بخواهیم، آنچه را به تو وحى كرده‌ایم، [از یادت] مى‌بریم، سپس كسى را نمى‌یابى كه در برابر ما از تو دفاع كند"
        },
        {
            "chapter": 17,
            "verse": 87,
            "text": "[محو نشدن وحی از یادها و نوشته‌ها، نیست‌] جز رحمتی از پروردگارت. قطعا فضل خداوند نسبت به تو بزرگ است"
        },
        {
            "chapter": 17,
            "verse": 88,
            "text": "بگو: «اگر [تمام] انس و جنّ، گرد آیند تا همانند این قرآن را بیاورند، نمى‌توانند مانندش را بیاورند، هر چند كه بعضى پشتیبان و یاور دیگرى باشند.»"
        },
        {
            "chapter": 17,
            "verse": 89,
            "text": "و به­راستی در این قرآن، از هرگونه مثال براى مردم آوردیم، ولى بیشتر مردم سر باز زده، جز انكار كارى نكردند"
        },
        {
            "chapter": 17,
            "verse": 90,
            "text": "و گفتند: «ما هرگز به تو ایمان نمى‌آوریم، مگر براى ما چشمه‌اى از زمین جارى سازى،"
        },
        {
            "chapter": 17,
            "verse": 91,
            "text": "یا براى تو باغى از خرما و انگور باشد كه از میان آن، نهرها جارى گردانى،"
        },
        {
            "chapter": 17,
            "verse": 92,
            "text": "یا آسمان را همان‌گونه كه مى‌پندارى [قدرت دارى،‌] پاره پاره بر [سر] ما بیافكنى، یا خداوند و فرشتگان را پیش روى ما بیاورى"
        },
        {
            "chapter": 17,
            "verse": 93,
            "text": "یا خانه‌اى از زر و زیور داشته باشی، یا در آسمان پرواز كنى. و [البته] به پرواز و بالا رفتن تو [نیز] ایمان نخواهیم آورد، تا آن كه نوشته‌ای بر ما فرود آورى كه آن را بخوانیم.» بگو: «پروردگار من منزّه است [از این كه خواسته‌هایى بیهوده را پاسخ دهد]. آیا جز این است كه من بشرى فرستاده شده‌ام؟! [مرا براى هدایت شما فرستاده‌اند، نه براى این كه درخواست‌هاى بى‌مورد شما را پاسخ دهم.]»"
        },
        {
            "chapter": 17,
            "verse": 94,
            "text": "و آن­گاه كه هدایت به سراغ مردم آمد، چیزى مردم را از ایمان آوردن بازنداشت، جز آن كه گفتند: «آیا خداوند، بشرى را به عنوان پیامبر، برانگیخته است؟»"
        },
        {
            "chapter": 17,
            "verse": 95,
            "text": "بگو: «اگر در زمین [به جاى بشر] فرشتگانى بودند كه با آرامش راه مى‌رفتند، حتماً ما از آسمان فرشته‌اى را به عنوان پیامبر بر آنان مى‌فرستادیم.»"
        },
        {
            "chapter": 17,
            "verse": 96,
            "text": "بگو: «میان من و شما خداوند براى گواهى كافى است، او نسبت به بندگانش آگاه و بیناست.»"
        },
        {
            "chapter": 17,
            "verse": 97,
            "text": "و هر كه را خدا هدایت كند، پس او هدایت‌یافته است. و هر كه را گمراه سازد، هرگز یاورانى جز خدا براى آنان نخواهى یافت. و آنان را روز رستاخیز گرد مى‌آوریم، در حالى كه كور و گنگ و کرند، بر صورت‌هایشان [كشیده مى‌شوند،] و جایگاهشان دوزخ است، كه هرگاه [شعله‌ی آن] خاموش شود، آتش آنان را بیافزاییم"
        },
        {
            "chapter": 17,
            "verse": 98,
            "text": "آن [دوزخ] كیفر آنان است، بدان جهت كه كافر شدند و گفتند: «آیا پس از آن كه [مردیم و به صورت] استخوان، و [پراکنده و] ریز ریز شدیم، آیا واقعاً به صورت آفریده‌ى جدیدى برانگیخته خواهیم شد؟»"
        },
        {
            "chapter": 17,
            "verse": 99,
            "text": "آیا نیندیشیده‌اند خداوندى كه آسمان‌ها و زمین را آفریده است، تواناست كه همانند آنان را [نیز] بیافریند. و خداوند براى آنان مدّتى معین كرده كه شكّى در آن نیست، امّا ستمگران سر باز می‌زنند و جز به كفر به چیزى تن نمى‌دهند"
        },
        {
            "chapter": 17,
            "verse": 100,
            "text": "بگو: «اگر شما خزانه‌دار رحمت پروردگارم بودید، قطعاً از ترس انفاق [و تهى‌دستى،] چیزى به كسى نمى‌دادید. و انسان تنگ‌نظر و بخیل است!»"
        },
        {
            "chapter": 17,
            "verse": 101,
            "text": "به راستی به موسى نُه معجزه‌ى روشن دادیم. پس، از [آگاهان‌] بنى‌اسرائیل بپرس. آن‌گاه كه [موسى] به سراغشان آمد، پس فرعون به او گفت: «اى موسى! من تو را افسون‌شده مى‌پندارم.»"
        },
        {
            "chapter": 17,
            "verse": 102,
            "text": "موسى گفت: «تو مى‌دانى كه این [معجزات] را فقط پروردگار آسمان‌ها و زمین فرستاده است، براى بصیرت شما. و من تو را اى فرعون! هلاك شده مى‌پندارم.»"
        },
        {
            "chapter": 17,
            "verse": 103,
            "text": "پس [فرعون] تصمیم گرفت كه آنان را از آن سرزمین تبعید كند، پس ما او و همه‌ى همراهانش را [در دریا] غرق كردیم"
        },
        {
            "chapter": 17,
            "verse": 104,
            "text": "و پس از آن به بنى‌اسرائیل گفتیم: «در این سرزمین جاى گیرید، پس چون موعد آخرت فرارسد، همه‌ى شما را با هم گرد خواهیم آورد.»"
        },
        {
            "chapter": 17,
            "verse": 105,
            "text": "و آن [قرآن‌] را به حقّ فروفرستادیم و به حقّ فرود آمد و ما تو را جز بشارت‌دهنده و بیم‌رسان نفرستادیم"
        },
        {
            "chapter": 17,
            "verse": 106,
            "text": "و قرآنى كه آن را بخش­بخش كردیم تا آن را با دِرنگ بر مردم بخوانى و آن را به تدریج فروفرستادیم"
        },
        {
            "chapter": 17,
            "verse": 107,
            "text": "بگو: «به قرآن ایمان بیاورید یا ایمان نیاورید، [براى خداوند یکسان است]، بى‌گمان چون بر كسانى كه پیش از این [به آنان] دانش داده‌اند، تلاوت شود، سجده‌كنان با چانه [و صورت بر زمین] مى‌افتند.»"
        },
        {
            "chapter": 17,
            "verse": 108,
            "text": "و مى‌گویند: «پروردگارمان منزّه است، همانا وعده‌ى پروردگار ما انجام‌شدنى است.»"
        },
        {
            "chapter": 17,
            "verse": 109,
            "text": "و گریه‌كنان بر چانه [و صورت به زمین] مى‌افتند و همواره بر خشوعشان افزوده مى‌شود"
        },
        {
            "chapter": 17,
            "verse": 110,
            "text": "بگو: «نام اللّه را بخوانید یا نام رحمان را، هر كدام را بخوانید، [او را خوانده‌اید،] بهترینِ نام‌ها از آنِ اوست.» و نمازت را خیلى بلند یا خیلى آهسته نخوان و میان این دو، راهِ [میانه‌اى] را برگزین"
        },
        {
            "chapter": 17,
            "verse": 111,
            "text": "و بگو: «ستایش از آنِ خداوندى است كه نه فرزندى براى خود گرفته است، و نه در حاكمیت، شریكى براى او بوده، و نه هرگز به خاطر ذلّت و ناتوانی، یاورى گرفته است.» و او را چنان كه باید، بزرگ بشمار"
        },
        {
            "chapter": 18,
            "verse": 1,
            "text": "ستایش مخصوص خدایى است كه كتاب بر بنده‌ى خود نازل كرد و براى آن هیچ‌گونه انحرافى قرار نداد"
        },
        {
            "chapter": 18,
            "verse": 2,
            "text": "[كتابى] استوار، تا از عذاب شدیدى كه از سوى اوست، بترساند و به مؤمنانى كه كارهاى شایسته انجام مى‌دهند، بشارت دهد كه براى آنان پاداشى نیكوست"
        },
        {
            "chapter": 18,
            "verse": 3,
            "text": "براى همیشه در آن [بهشت] ماندگارند"
        },
        {
            "chapter": 18,
            "verse": 4,
            "text": "و تا بیم دهد به آنان كه گفتند: «خداوند براى خود فرزندى گرفته است!»"
        },
        {
            "chapter": 18,
            "verse": 5,
            "text": "نه آنان به این [سخن بى‌پایه‌] یقین و دانشى دارند و نه پدرانشان. این سخنى که از دهانشان بیرون مى‌آید، تهمت بزرگى است و جز دروغ نمى‌گویند"
        },
        {
            "chapter": 18,
            "verse": 6,
            "text": "پس [اى پیامبر!] بیم آن مى‌رود که اگر به این سخن [الهی] ایمان نیاورند، تو در پى آنان خود را از شدت اندوه هلاک کنى"
        },
        {
            "chapter": 18,
            "verse": 7,
            "text": "همانا ما آنچه را روى زمین است، زینت براى آن قرار دادیم تا آنان را بیازماییم که کدامشان بهتر و نیکوتر عمل مى‌کنند"
        },
        {
            "chapter": 18,
            "verse": 8,
            "text": "و ما [سرانجام] آنچه را روى آن است، به صورت خاک، و زمینى بى‌گیاه قرار مى‌دهیم"
        },
        {
            "chapter": 18,
            "verse": 9,
            "text": "آیا پنداشته‌اى که اصحاب کهف و رقیم، از نشانه‌هاى شگفت ما بودند؟ [ما را نشانه‌هایى شگفت‌انگیزتر از آن نیز هست]"
        },
        {
            "chapter": 18,
            "verse": 10,
            "text": "آن‌گاه که آن جوانمردان [از شرّ حکومت طاغوت‌] به غار پناه بردند، گفتند: «پروردگارا! از سوى خود رحمتى به ما عطا کن و براى ما [زمینه‌ی‌] رشدى در کارمان فراهم ساز!»"
        },
        {
            "chapter": 18,
            "verse": 11,
            "text": "پس ما تا چند سالى که در آن غار بودند، بر گوش‌هاى آنان [پرده‌ى خواب و بی‌هوشى] زدیم"
        },
        {
            "chapter": 18,
            "verse": 12,
            "text": "سپس آنان را برانگیختیم [و بیدارشان کردیم] تا معلوم سازیم کدام یک از آن دو گروه، مدّت خواب و درنگ خود را دقیق‌تر حساب مى‌کند"
        },
        {
            "chapter": 18,
            "verse": 13,
            "text": "ما داستان آنان را به درستى براى تو حکایت مى‌کنیم. آنان جوانمردانى بودند که به پروردگارشان ایمان آوردند و ما بر هدایتشان افزودیم"
        },
        {
            "chapter": 18,
            "verse": 14,
            "text": "و ما به دل‌هایشان نیرو و استحکام بخشیدیم، آن‌گاه که آنان به­پاخاستند و گفتند: «پروردگار ما همان پروردگار آسمان‌ها و زمین است، هرگز جز او [کسى را به] خدایى نخواهیم خواند، چرا که در این صورت سخنی نادرست گفته‌ایم"
        },
        {
            "chapter": 18,
            "verse": 15,
            "text": "آنان، قوم [نادان‌] ما هستند که به جاى خدا، معبودانى دیگر گرفته‌اند. چرا آنان دلیل آشکارى بر [حقّانیت] خدایان خود نمى‌آورند؟ پس کیست ستمکارتر از کسى که بر خداوند، دروغ بندد؟"
        },
        {
            "chapter": 18,
            "verse": 16,
            "text": "و آن‌گاه که از مشرکان و آنچه جز خدا مى‌پرستند، فاصله گرفتید، پس به غار پناه برید، تا پروردگارتان رحمت خود را براى شما بگسترد، و در کارتان براى شما آسایشی فراهم آورد.»"
        },
        {
            "chapter": 18,
            "verse": 17,
            "text": "و [اگر آنجا بودى] خورشید را مى‌دیدى که هنگام طلوع، به سمت راست آنان متمایل مى‌شود و چون غروب کند، ایشان را وامى‌گذارد و به چپ متمایل مى‌گردد و آنان در محلّى وسیع از آن غار قرار داشتند. این از آیات و نشانه‌هاى خداست. هر کس را خدا هدایت کند، او هدایت‌یافته‌ى راستین است و هر که را [به بیراهه واگذارد و] گمراه کند، هرگز براى او یاورى راهنما نخواهى یافت"
        },
        {
            "chapter": 18,
            "verse": 18,
            "text": "و آنان را بیدار مى‌پنداشتى، [زیرا چشمانشان باز بود،] در حالى که آنان خواب بودند و ما آنان را به پهلوى راست و چپ مى‌گرداندیم [تا بدنشان سالم بماند.] و سگشان دست‌هاى خود را بر آستانه‌ى غار گشوده بود. اگر نگاهشان مى‌کردى، پشت کرده، از آنان مى‌گریختى و همه‌ی وجودت از آنان پر از ترس مى‌شد"
        },
        {
            "chapter": 18,
            "verse": 19,
            "text": "و ما آن‌گونه [که خوابشان کردیم]، آنان را [از خواب] برانگیختیم تا میان خود از یکدیگر پرسش کنند. یکى از آنان گفت: «چه مدّت [در این غار] مانده‌اید؟» گفتند: «یک روز، یا بخشى از روز.» [سرانجام] گفتند: «پروردگارتان داناتر است که چه مقدار مانده‌اید. پس یکى از خودتان را با این پولتان به شهر بفرستید تا ببیند کدام‌یک [از مغازه‌داران] غذاى پاکیزه‌ترى دارد؟ پس غذایى از آن برایتان بیاورد و باید [در این کار] زیرکى و دقّت به خرج دهد، مبادا کسى را از شما آگاه کند"
        },
        {
            "chapter": 18,
            "verse": 20,
            "text": "زیرا اگر آنان بر شما دست یابند، سنگسارتان خواهند کرد، یا شما را به آیین خودشان بازخواهند گرداند و در این صورت هرگز رستگار نخواهید شد.»"
        },
        {
            "chapter": 18,
            "verse": 21,
            "text": "و بدین‌گونه [مردم آن شهر را‌] بر حالشان آگاه کردیم تا بدانند وعده‌ی خدا [در برانگیختن مردگان‌] حقّ است و در فرارسیدن قیامت هیچ تردیدى نیست. هنگامى که [کاشفانِ غار] میان خود در کار آنان نزاع و ستیز داشتند، [یک گروه‌] گفتند: بر روی [جایگاه‌] آنان بِناى یادبودى بسازید، پروردگارشان به [حال] آنان داناتر است.» اما کسانى که بر کارشان [نسبت به اصحاب کهف‌] پیروز شدند، گفتند: «ما بر [جایگاه‌] آنان معبد و مسجدى مى‌سازیم.»"
        },
        {
            "chapter": 18,
            "verse": 22,
            "text": "به زودى خواهند گفت: «آنان سه نفر بودند، چهارمینشان سگشان بود.» و [عدّه‌اى] می‌گویند: «پنج نفر بودند، ششمینِ آنان سگشان بود.» [این سخنى بى‌دلیل و] پرتاب تیرِ گمان به گذشته‌اى ناپیداست و [عدّه‌اى دیگر] می‌گویند: «هفت تن بودند و هشتمین آنان سگشان بود.» بگو: «پروردگارم به تعدادشان داناتر است، [و شمار] آنان را جز اندکى، کسى نمى‌داند.» پس درباره‌ى آنان جز به ظاهر [و آنچه آشکار کرده‌ایم]، مجادله مکن و درباره‌ى ایشان از هیچ‌کس نظر مخواه"
        },
        {
            "chapter": 18,
            "verse": 23,
            "text": "درباره‌ى هیچ چیز و هیچ کار، مگو که من، آن را فردا انجام مى‌دهم"
        },
        {
            "chapter": 18,
            "verse": 24,
            "text": "مگر آنکه [بگویى:] «اگر خدا بخواهد.» و اگر [گفتنِ ان‌شاءاللَّه را] فراموش کردى، [هرگاه یادت آمد،] پروردگارت را یاد کن و بگو: «امید است که پروردگارم مرا به راهى که [به درستی] نزدیک‌تر است، راهنمایى کند.»"
        },
        {
            "chapter": 18,
            "verse": 25,
            "text": "و آنان در غارشان سیصد و نُه سال ماندند"
        },
        {
            "chapter": 18,
            "verse": 26,
            "text": "[در برابرِکسانى که اختلاف دارند،] بگو: خداوند به مدّتى که در غار ماندند، داناتر است. غیب آسمان‌ها و زمین از آنِ اوست. چه بینا و شنواست! جز او براى مردم هیچ یار و یاورى نیست و هیچ کس را در حکم و فرمانروایىِ خود شریک نمى‌گیرد.»"
        },
        {
            "chapter": 18,
            "verse": 27,
            "text": "و آنچه را که از کتاب پروردگارت به تو وحى شده است، [بر مردم] بخوان. [سنّت‌ها و] کلمات الهى را تغییردهنده‌اى نیست و هرگز جز او پناهگاهى نخواهى یافت"
        },
        {
            "chapter": 18,
            "verse": 28,
            "text": "و همراه با کسانى که پروردگارشان را هر صبحگاه و شامگاه مى‌خوانند و خشنودى او را مى‌جویند، خود را شکیبا ساز و دیدگانت را از آنان برمگیر که زیور دنیا را بطلبى و از کسانى که دلشان را از یاد خود غافل کرده‌ایم و در پى هوس خویشند و کارشان بر گزافه و زیاده‌روى است، پیروى مکن"
        },
        {
            "chapter": 18,
            "verse": 29,
            "text": "و بگو: «حقّ از سوى پروردگار شما رسیده است، پس هر که خواست ایمان آورد و هر که خواست کافر شود.» همانا ما براى ستمگران آتشى مهیا کرده‌ایم که [شعله‌هایش] همچون سراپرده‌اى آنان را فراگرفته، و اگر فریادرسى خواهند، با آبى [چون مس] گداخته به فریادشان مى‌رسند که [گرماى آن] چهره‌ها را بریان مى‌کند! چه بد نوشیدنى و چه بد جایگاهى است"
        },
        {
            "chapter": 18,
            "verse": 30,
            "text": "آنان که ایمان آورده و کارهاى نیک کرده‌اند، [بدانند که] ما پاداش نیکوکاران را تباه نمى‌کنیم"
        },
        {
            "chapter": 18,
            "verse": 31,
            "text": "آنان باغ‌هایى جاوِدانه دارند که نهرها از زیر [قصرها و تخت‌هایشان] جارى است. در آنجا با دستبندهایى طلایى آراسته مى‌شوند و جامه‌هایى سبز از حریر نازک و دیبای ضخیم مى‌پوشند، در آنجا برتخت‌ها تکیه می‌دهند. چه نیکو پاداشى و چه خوش جایگاهى"
        },
        {
            "chapter": 18,
            "verse": 32,
            "text": "[اى پیامبر!] براى آنان [سرگذشت] دو مردى را مثل بزن که براى یکى از آن دو، دو باغ انگور قرار دادیم و دور آنها را با نخل پوشاندیم و میان آن دو باغ را کشت‌زار قرار دادیم"
        },
        {
            "chapter": 18,
            "verse": 33,
            "text": "هر دو باغ، میوه [فراوان] خود را داد و چیزى از آن نکاست و میان آن دو [باغ]، نهرى روان ساختیم"
        },
        {
            "chapter": 18,
            "verse": 34,
            "text": "و آن مرد را میوه‌اى [فراوان] بود. پس به دوستش که با او گفتگو مى‌کرد، گفت: «من از تو مالدارترم، و از نظر نفرات، [نیز] نیرومندترم.»"
        },
        {
            "chapter": 18,
            "verse": 35,
            "text": "و او در حالى که بر خویش ستمکار بود، به درون باغ آمد [و با غرور] گفت: «گمان ندارم که هرگز این [باغ] نابود شود،"
        },
        {
            "chapter": 18,
            "verse": 36,
            "text": "و گمان نمى‌کنم که قیامت برپا شود و اگر هم به سوى پروردگارم بازگردانده شوم، یقیناً بهتر از این [باغ] را در بازگشت، خواهم یافت.»"
        },
        {
            "chapter": 18,
            "verse": 37,
            "text": "دوستش که با او گفتگو مى‌کرد، گفت: «آیا به آن کسی کفر می‌ورزی که تو را از خاک، سپس از نطفه آفرید، آن‌گاه تو را مردى کامل و تمام اندام قرار داد؟"
        },
        {
            "chapter": 18,
            "verse": 38,
            "text": "ولى من [می‌گویم:] اوست خداوند، پروردگار من و هیچ کس را با پروردگارم شریک نمى‌سازم"
        },
        {
            "chapter": 18,
            "verse": 39,
            "text": "و چرا آن‌گاه که وارد باغت شدى، نگفتى: آنچه خدا بخواهد [همان شود!] هیچ نیرویى جز به [قدرت] خدا نیست. اگر مرا از نظر مال و فرزند، کمتر از خویش مى‌بینى،"
        },
        {
            "chapter": 18,
            "verse": 40,
            "text": "پس امید است که پروردگارم بهتر از باغِ تو را به من عطا کند و مجازات حساب شده‌ای بر باغ تو از آسمان بفرستد تا به زمینى بى‌گیاه و لغزنده تبدیل شود،"
        },
        {
            "chapter": 18,
            "verse": 41,
            "text": "یا آبِ آن فروکش کند، پس هرگز نتوانى آن را بازیابى.»"
        },
        {
            "chapter": 18,
            "verse": 42,
            "text": "و [سرانجام] میوه­‌هاى باغ آن [مرد مغرور، با قهر خدا] احاطه شد [و از بین رفت]. پس او چنان شد که دو دست خویش را به خاطر خرج‌هایى که در باغ کرده بود، [از شدّت حسرت] برهم مى‌مالید، در حالى که همه داربست‌ها فروریخته بود و مى‌گفت: «اى کاش کسى را شریک پروردگارم قرار نمى‌دادم.»"
        },
        {
            "chapter": 18,
            "verse": 43,
            "text": "و هیچ گروهى نداشت که او را در برابر [قهر] خدا یارى کنند و نمى‌توانست خودش را یارى کند"
        },
        {
            "chapter": 18,
            "verse": 44,
            "text": "آنجا [ثابت شد که] قدرت تنها از آنِ خداى حقّ است و [نزد] اوست بهترین پاداش و نیکوترین فرجام"
        },
        {
            "chapter": 18,
            "verse": 45,
            "text": "و [اى پیامبر!] براى آنان زندگى دنیا را مثَل بزن که همچون آبى است که از آسمان فروفرستادیم، پس گیاه زمین به وسیله‌ى آن [چنان انبوه شود که] در هم فرورود، پس ناگهان خشک شود، آن چنان که بادها پراکنده‌اش سازند و خداوند بر هر چیزى تواناست"
        },
        {
            "chapter": 18,
            "verse": 46,
            "text": "مال و فرزندان، زینت زندگى دنیایند و کارهاى ماندگار شایسته، نزد پروردگارت پاداشى بهتر دارند و امید داشتن به آنها نیکوتر است"
        },
        {
            "chapter": 18,
            "verse": 47,
            "text": "و روزى که کوه‌ها را به حرکت درآوریم و زمین را آشکار [صاف و هموار] مى‌بینى در حالى که همگان را برانگیخته‌ایم، پس هیچ یک از آنان را نمى‌نهیم"
        },
        {
            "chapter": 18,
            "verse": 48,
            "text": "و [در آن روز مردم] صف کشیده، بر پروردگارت عرضه مى‌شوند. [خدا به آنان مى‌فرماید:] «همان‌گونه که نخستین بار شما را آفریدیم، [امروز هم] به سوى ما آمدید، بلکه پنداشتید ما برایتان وعده‌گاهى نمى‌نهیم؟»"
        },
        {
            "chapter": 18,
            "verse": 49,
            "text": "و کتاب [و نامه‌ى اعمال] در میان نهاده مى‌شود، پس مجرمان را مى‌بینى که از آنچه در آن است بیمناکند و مى‌گویند: «واى بر ما! این چه کارنامه‌اى است که هیچ کوچک و بزرگى را فروگذار نکرده، مگر اینکه برشمرده است!» آنچه را انجام داده‌اند، [در برابر خود] حاضر مى‌یابند و پروردگارت به هیچ‌کس ستم نمى‌کند"
        },
        {
            "chapter": 18,
            "verse": 50,
            "text": "و[یاد کن] هنگامى که به فرشتگان گفتیم: «براى آدم سجده کنید.» پس همه جز ابلیس سجده کردند! او از جنّ بود و از فرمان پروردگارش سر برتافت. آیا [با این حال] او و نسل او را به جاى من سرپرستان خود مى‌گیرید؟ در حالى که آنان دشمن شمایند! ستمگران بد چیزى را به جاى خدا برگزیدند"
        },
        {
            "chapter": 18,
            "verse": 51,
            "text": "من ابلیس و فرزندانش را نه در آفرینش آسمان‌ها و زمین گواه گرفتم و نه در آفرینش خودشان و من گمراه‌گنندگان را دستیار خود نمى‌گیرم"
        },
        {
            "chapter": 18,
            "verse": 52,
            "text": "و روزى که [خداوند به مشرکان] مى‌فرماید: «آنان را که شریک من مى‌پنداشتید، فرابخوانید [تا کمکتان کنند].» پس آنها را مى‌خوانند؛ ولى پاسخى به آنان نمى‌دهند و ما میانشان ورطه هلاکت قرار مى‌دهیم"
        },
        {
            "chapter": 18,
            "verse": 53,
            "text": "و گناهکاران آتش دوزخ را مى‌بینند، پس درمى‌یابند که در آن خواهند افتاد و راه فرارى از آن نمى‌یابند"
        },
        {
            "chapter": 18,
            "verse": 54,
            "text": "و البتّه ما در این قرآن، از هر مثلى براى مردم، گوناگون بیان کردیم، [ولى مردم به انکار آنها برخاستند.] و آدمى بیش از هر چیزى جدال کننده است"
        },
        {
            "chapter": 18,
            "verse": 55,
            "text": "و هنگامى که هدایت به سوى مردم آمد، چه چیزى آنان را از ایمان­آوردن و آمرزش‌خواهى از پروردگارشان بازداشت؟ جز آنکه سنّت خداوند درباره‌ى پیشینیان براى آنان [نیز] بیاید، یا آنکه عذاب، رویاروى آنان قرار گیرد! [تا ایمان بیاورند و درخواست آمرزش کنند]"
        },
        {
            "chapter": 18,
            "verse": 56,
            "text": "و ما پیامبران را جز بشارت‌دهندگان و بیم‌دهندگان نمى‌فرستیم، ولى کافران به باطل مجادله و ستیز مى‌کنند تا به وسیله‌ى آن حقّ را درهم کوبند و آنان نشانه‌ها و آیات مرا و آنچه را که به آن بیم داده شدند، به مسخره گرفتند"
        },
        {
            "chapter": 18,
            "verse": 57,
            "text": "و کیست ستمکارتر از کسی که آیات پروردگارش را به او یادآور شوند، ولی او از آنها روی گرداند و [گناهان و] دستاورد پیشینه‌ى خویش را فراموش کند؟! البتّه ما بر دل‌هایشان پرده‌هایى نهادیم تا آیات قرآن را نفهمند و در گوش‌هایشان سنگینى قرار دادیم که اگر به سوى هدایتشان فراخوانى، هرگز به راه نخواهند آمد"
        },
        {
            "chapter": 18,
            "verse": 58,
            "text": "و پروردگارت آمرزنده‌ى صاحب رحمت است. اگر [بخواهد] مردم را به خاطر آنچه کسب کرده‌اند، مجازات کند، هرچه زودتر عذاب بر آنان مى‌فرستد، [ولى چنین نمى‌کند؛] بلکه براى آنان موعدى قرار داده که [با فرارسیدنش] جز خداوند هرگز پناهگاهى نمى‌یابند"
        },
        {
            "chapter": 18,
            "verse": 59,
            "text": "و آن آبادى‌ها را هنگامى که ستم کردند، هلاکشان کردیم و براى نابود کردنشان زمانى را قرار دادیم"
        },
        {
            "chapter": 18,
            "verse": 60,
            "text": "و [به یادآور] زمانى که موسى به جوان [همراهش] گفت: «من دست از جستجو برنمى‌دارم تا به محلّ برخورد دو دریا برسم، حتّى اگر سال‌ها [به راه خود] ادامه دهم.»"
        },
        {
            "chapter": 18,
            "verse": 61,
            "text": "پس چون به محلّ تلاقى آن دو [دریا] رسیدند، ماهى خود را [که براى غذا همراه داشتند،] فراموش کردند. ماهى هم راه خود را در دریا برگرفت و رفت"
        },
        {
            "chapter": 18,
            "verse": 62,
            "text": "چون از آن محل گذشتند موسى به جوان [همراه] خود گفت: «صبحانه ما را بیاور! به راستى که از این سفر رنج و خستگیِ بسیار دیده‌ایم!»"
        },
        {
            "chapter": 18,
            "verse": 63,
            "text": "او گفت: «آیا به یاد دارى که ما، جایى [لب دریا ایستادیم و براى رفع خستگى‌] پشت به صخره‌ها دادیم؟ من فراموش کردم [ماجرای] ماهى را [براى تو بگویم] و کسى جز شیطان آن را از یاد من نبرد، تا آن را یادآورى کنم و در [کمال] شگفتى، ماهى راه خود را در دریا پیش گرفت [و رفت]!»"
        },
        {
            "chapter": 18,
            "verse": 64,
            "text": "[موسى] گفت: «این همان [نشانه قرارگاهى] است که در پى آن بودیم.» پس از همان راه بازگشتند، در حالى که ردّ پاى خود را دنبال مى‌کردند"
        },
        {
            "chapter": 18,
            "verse": 65,
            "text": "پس [در آنجا] بنده‌اى از بندگان ما را یافتندکه از جانب خود، رحمتى [عظیم] به او عطا کرده بودیم و از نزد خود علمى [فراوان] به او آموخته بودیم"
        },
        {
            "chapter": 18,
            "verse": 66,
            "text": "موسى به او گفت: «آیا [اجازه مى‌دهى] در پى تو بیایم، تا از آنچه براى رشد وکمال به تو آموخته‌اند، به من بیاموزى؟»"
        },
        {
            "chapter": 18,
            "verse": 67,
            "text": "[خضر] گفت: «تو هرگز نمى‌توانى بر همراهى من صبر کنى"
        },
        {
            "chapter": 18,
            "verse": 68,
            "text": "و چگونه بر چیزى که آگاهى کامل به [راز] آن ندارى، صبر مى‌کنى؟»"
        },
        {
            "chapter": 18,
            "verse": 69,
            "text": "[موسى] گفت: «به خواست خدا مرا شکیبا خواهى یافت و در هیچ کارى، تو را نافرمانى نخواهم کرد.»"
        },
        {
            "chapter": 18,
            "verse": 70,
            "text": "[خضر] گفت: «پس اگر دنبال من آمدى، چیزى از من مپرس، تا آنکه خودم درباره‌ى آن سخن آغاز کنم.»"
        },
        {
            "chapter": 18,
            "verse": 71,
            "text": "پس آن دو به راه افتادند، تا آنکه سوار کشتى شدند. [خضر] آن را سوراخ کرد. موسى گفت: «آیا آن را شکافتی تا سرنشینانش را غرق کنى؟ راستى که کار ناروایى کردى!»"
        },
        {
            "chapter": 18,
            "verse": 72,
            "text": "[خضر] گفت: «آیا نگفتم تو هرگز نمى‌توانى همراه من شکیبا باشى؟»"
        },
        {
            "chapter": 18,
            "verse": 73,
            "text": "[موسى] گفت: «مرا به خاطر فراموشى‌ام بازخواست مکن و از این کارم بر من سخت مگیر.»"
        },
        {
            "chapter": 18,
            "verse": 74,
            "text": "پس به راه خود ادامه دادند تا به نوجوانى برخورد کردند، پس [خضر] او را کشت. موسى گفت: «آیا بى‌گناهى را بدون آنکه کسى را کشته باشد، کشتى؟ به راستى کاری زشت و ناپسند کردى!»"
        },
        {
            "chapter": 18,
            "verse": 75,
            "text": "گفت: «آیا نگفتمت که نمى‌توانى همپاى من صبر کنى؟»"
        },
        {
            "chapter": 18,
            "verse": 76,
            "text": "[موسى] گفت: «اگر از این پس چیزى از تو پرسیدم، دیگر با من همراه مباش، قطعاً از سوى من معذور خواهى بود.»"
        },
        {
            "chapter": 18,
            "verse": 77,
            "text": "پس آن دو به راه خود ادامه دادند تا به یک آبادى رسیدند. از اهل آنجا غذا خواستند. [ولی] آنان از پذیرایی آن دو خودداری کردند. پس آن دو در آنجا دیوارى را یافتند که در حال ریزش بود. [خضر،] دیوار را [تعمیر و] برپا کرد. [موسى با تعجّب] گفت: «[اینها که به ما غذا ندادند،] اگر مى‌خواستى، براى این کار مزد مى‌گرفتى!»"
        },
        {
            "chapter": 18,
            "verse": 78,
            "text": "[خضر] گفت: «این [بار، هنگام] جدایى میان من و توست. اکنون تو را از اسرار آنچه نتوانستى بر آن شکیبایى ورزى، آگاه خواهم کرد"
        },
        {
            "chapter": 18,
            "verse": 79,
            "text": "اما آن کشتى، از آنِ بینوایانى بود که در دریا کار مى‌کردند و در کمین آنان پادشاهى بود که به زور، هر کشتى [سالمى] را مى‌گرفت. من خواستم معیوبش کنم [تا به دست آن ستمگر نیفتد]"
        },
        {
            "chapter": 18,
            "verse": 80,
            "text": "و امّا آن نوجوان [که او را کشتم،] پدر و مادرش هر دو مؤمن بودند. ترسیدیم که او آن دو را به کفر و طغیان وادارد"
        },
        {
            "chapter": 18,
            "verse": 81,
            "text": "[از این رو] خواستیم که پروردگارشان به جاى او [فرزندى] پاک‌تر و بهتر و با محبّت‌تر به آن دو بدهد"
        },
        {
            "chapter": 18,
            "verse": 82,
            "text": "و امّا آن دیوار، از آنِ دو نوجوان یتیم در آن شهر بود، و زیر آن دیوار، گنجى براى آن دو بود و پدرشان مردى صالح بود. پس پروردگارت اراده کرد که آن دو به حدّ رشد خود برسند و گنج خویش را که رحمتى از سوى پروردگارت بود، بیرون آورندو من این کارها را خودسرانه نکردم. این بود تأویل و راز آنچه نتوانستى بر آن صبر و شکیبایى ورزى.»"
        },
        {
            "chapter": 18,
            "verse": 83,
            "text": "و از تو درباره ذوالقرنین مى‌پرسند. بگو: «به زودى بخشى از سرگذشت او را براى شما خواهم خواند.»"
        },
        {
            "chapter": 18,
            "verse": 84,
            "text": "ما در زمین به او قدرت دادیم و از هر چیزى [که نیاز بود،] وسیله‌اى به او عطا کردیم"
        },
        {
            "chapter": 18,
            "verse": 85,
            "text": "پس او راهى را [براى سفر به غرب‌] پی گرفت"
        },
        {
            "chapter": 18,
            "verse": 86,
            "text": "تا آن‌گاه که به غروب‌گاهِ خورشید رسید. [غروب‌] خورشید را چنان یافت که در چشمه‌اى تیره و گل‌آلود فرومى‌رود و نزد آن قومى را یافت [که فساد و ستم مى‌کردند]. گفتیم: «اى ذوالقرنین! یا [آنها را] عذاب مى‌کنى و یا میان آنان نیکى در پیش مى‌گیرى [و همه را مى‌بخشایى].»"
        },
        {
            "chapter": 18,
            "verse": 87,
            "text": "[ذوالقرنین] گفت: «امّا هرکس ستم کند، او را عذاب خواهیم کرد، سپس به سوى پروردگارش بازگردانده مى‌شود. او هم وى را به سختى عذاب مى‌کند"
        },
        {
            "chapter": 18,
            "verse": 88,
            "text": "و امّا هر کس ایمان آورد و کار شایسته کند، پس پاداشی بهتر براى اوست و کار را بر او آسان خواهیم گرفت.»"
        },
        {
            "chapter": 18,
            "verse": 89,
            "text": "سپس [ذوالقرنین در ادامه] راهی را پی­گرفت"
        },
        {
            "chapter": 18,
            "verse": 90,
            "text": "تا آنکه به محلّ طلوع خورشید رسید، آن را چنان یافت که بر قومى طلوع مى‌کند که در برابر [تابش] آن پوششى براى آنان قرار نداده بودیم"
        },
        {
            "chapter": 18,
            "verse": 91,
            "text": "[سرگذشت ذوالقرنین و ملت‌ها] این‌گونه [بود]، و یقیناً ما به آنچه نزد او بود، احاطه داشتیم. [و کارهایش زیر نظر ما بود]"
        },
        {
            "chapter": 18,
            "verse": 92,
            "text": "سپس [ذوالقرنین براى سفری دیگر] راهی را پی­گرفت"
        },
        {
            "chapter": 18,
            "verse": 93,
            "text": "تا آن‌گاه که به میان دو کوه رسید، پشت آن دو کوه، مردمى را یافت که گویا هیچ سخنى رانمى‌فهمیدند"
        },
        {
            "chapter": 18,
            "verse": 94,
            "text": "گفتند: «اى ذوالقرنین! [قوم] یأجوج و مَأجوج در این سرزمین فساد مى‌کنند. آیا اگر ما هزینه را بپردازیم، تو میان ما و آنها سدّى مى‌سازى [تا از شرّشان ایمِن شویم]؟»"
        },
        {
            "chapter": 18,
            "verse": 95,
            "text": "[ذوالقرنین] گفت: «آنچه پروردگارم در آن به من قدرت داده، [از کمک مالى شما] بهتر است. پس مرا با نیروی خود کمک کنید تا میان شما و آنان سدّى محکم بسازم"
        },
        {
            "chapter": 18,
            "verse": 96,
            "text": "براى من پاره‌هاى آهن بیاورید [و در شکاف این دو کوه بریزید.]» تا آن‌گاه که میان دو کوه هم سطح و برابر شد. آن‌گاه گفت: «[اینک آتش بیفروزید و در کوره‌ها] بدمید.» تا وقتى که آن‌ها را [مانند] آتشى [سرخ] گرداند. گفت: «[اکنون] مس گداخته بیاورید تا روى آهن‌ها[ی مذاب] بریزم.»"
        },
        {
            "chapter": 18,
            "verse": 97,
            "text": "[چنان سدی ساخته شد که قوم یأجوج و مأجوج] نتوانستند از آن بالا روند و نتوانستند در آن رخنه‌اى پدید آورند"
        },
        {
            "chapter": 18,
            "verse": 98,
            "text": "[ذوالقرنین] گفت: «این، رحمت بزرگى از پروردگار من است [و تا موعد مقرّر پابرجاست]، پس هرگاه وعده‌ى پروردگار من فرارسد، آن [سدّ] را در هم مى‌کوبد. و وعده‌ى پروردگارم حقّ است.»"
        },
        {
            "chapter": 18,
            "verse": 99,
            "text": "و در آن روز [پایان جهان]، مردم را رها مى‌کنیم تا بعضى در بعضى همچون موج درآمیزند، و [چون] در صور دمیده شود، همه را یکجا گرد خواهیم آورد"
        },
        {
            "chapter": 18,
            "verse": 100,
            "text": "و آن روز، دوزخ را چنان که باید، بر کافران عرضه خواهیم کرد"
        },
        {
            "chapter": 18,
            "verse": 101,
            "text": "آنان که چشمانشان از یاد من در پرده‌ى غفلت بود و [از شدّت تعصّب و لجاجت،] توان شنیدن [سخن حقّ را] نداشتند"
        },
        {
            "chapter": 18,
            "verse": 102,
            "text": "آیا آنان که کفر ورزیدند، پنداشتند که [اگر] بندگان مرا به جاى من به سرپرستى بگیرند، [آنها را سود مى‌بخشد؟ هرگز!] قطعاً ما جهنّم را براى پذیرایى از کافران آماده کرده‌ایم"
        },
        {
            "chapter": 18,
            "verse": 103,
            "text": "بگو: «آیا شما را از زیانکارترینِ مردم آگاه کنیم؟"
        },
        {
            "chapter": 18,
            "verse": 104,
            "text": "آنان که در زندگى دنیا تلاششان [به هدر رفته، و] گم و نابود مى‌شود، در حالى که مى‌پندارند کار شایسته و نیک انجام مى‌دهند.»"
        },
        {
            "chapter": 18,
            "verse": 105,
            "text": "آنان، کسانى هستند که به آیات پروردگارشان و دیدار او [در قیامت] کفر ورزیدند، پس کارهایشان تباه و نابود شد. ما براى آنان در قیامت، میزانى برپا نخواهیم کرد، [چون کارشان ارزشى ندارد تا نیاز به میزان باشد]"
        },
        {
            "chapter": 18,
            "verse": 106,
            "text": "این است که کیفر آنان دوزخ است، به خاطر کفرى که ورزیدند و آیات من و فرستادگانم را به مسخره گرفتند"
        },
        {
            "chapter": 18,
            "verse": 107,
            "text": "یقیناً آنان که ایمان آوردند و کارهاى شایسته کردند، بهشت برین منزلگاه پذیرایى آنهاست"
        },
        {
            "chapter": 18,
            "verse": 108,
            "text": "همواره در آن جاوِدانه‌اند و درخواست دگرگونى و جابه‌جایى نمى‌کنند"
        },
        {
            "chapter": 18,
            "verse": 109,
            "text": "بگو: «اگر دریا براى [نوشتن] کلمات پروردگارم مرکب شود، پیش از آنکه کلمات پروردگارم پایان پذیرد، [آب] دریا تمام مى‌شود، هر چند دریایى همانند آن را به کمک آوریم.»"
        },
        {
            "chapter": 18,
            "verse": 110,
            "text": "بگو: «بی‌گمان من بشرى همچون شمایم، [جز اینکه] به من وحى مى‌شود که خداى شما خداى یگانه است. پس هر که به دیدار پروردگارش امید و ایمان دارد، کارى شایسته کند و هیچ‌کس را در عبادت پروردگارش شریک نسازد.»"
        },
        {
            "chapter": 19,
            "verse": 1,
            "text": "كاف، ها، یا، عین، صاد"
        },
        {
            "chapter": 19,
            "verse": 2,
            "text": "[این آیات،] یادى است از لطف پروردگارت به بنده‌اش زكریا"
        },
        {
            "chapter": 19,
            "verse": 3,
            "text": "هنگامی كه پروردگارش را با ندایى پنهان خواند"
        },
        {
            "chapter": 19,
            "verse": 4,
            "text": "[زكریا] گفت: «پروردگارا! به راستی استخوانم سست، و [موى] سرم از پیرى، سپید شده است. و پروردگارا! من هرگز در دعا به پیشگاهت [از اجابت] محروم نبوده‌ام"
        },
        {
            "chapter": 19,
            "verse": 5,
            "text": "و من براى پس از [مرگ] خود، از بستگانم بیمناكم. و همسرم [از آغاز زندگى‌] نازا بوده است، پس از جانب خود جانشینى به من عطا فرما"
        },
        {
            "chapter": 19,
            "verse": 6,
            "text": "[جانشینى] كه وارث من و دودمان یعقوب باشد. و پروردگارا! او را پسندیده قرار ده!»"
        },
        {
            "chapter": 19,
            "verse": 7,
            "text": "[خداوند فرمود:] «اى زكریا! ما تو را به پسرى نوید مى‌دهیم كه نامش یحیى است. پیش از این همنامى براى او قرار نداده‌ایم.»"
        },
        {
            "chapter": 19,
            "verse": 8,
            "text": "[زكریا] گفت: «پروردگارا! چگونه براى من پسرى خواهد بود در حالى كه همسرم نازا بوده است و خود نیز از پیرى به فرتوتى رسیده‌ام؟!»"
        },
        {
            "chapter": 19,
            "verse": 9,
            "text": "[فرشته وحى] گفت: «چنین است [كه گفتى، ولى‌] پروردگارت فرمود: این [كار] بر من آسان است، و من تو را پیش از این آفریدم، در حالى كه چیزى نبودى.»"
        },
        {
            "chapter": 19,
            "verse": 10,
            "text": "[زكریا] گفت: «پروردگارا! براى من نشانه‌اى قرار ده [تا علم من به یقین تبدیل شود.]» [خداوند] فرمود: «نشانه تو آن است كه تا سه شبانه‌روز [زبان تو، از كار مى‌افتد و] با مردم سخن نخواهى گفت، [با اینكه تندرستى.]»"
        },
        {
            "chapter": 19,
            "verse": 11,
            "text": "آن‌گاه [زكریا] از محراب عبادت به سوى مردمش بیرون شد، پس به آنان اشاره كرد كه: بامدادان و شامگاهان خدا را تسبیح گویید.»"
        },
        {
            "chapter": 19,
            "verse": 12,
            "text": "[پس یحیى را به وى عطا كردیم و به او گفتیم:] «اى یحیى! كتاب [خدا] را با قدرت بگیر و در كودكى به او حكمت [و نبوّت] دادیم"
        },
        {
            "chapter": 19,
            "verse": 13,
            "text": "و نیز از جانب خود، مهربانى و پاكى به او دادیم و او تقواپیشه بود"
        },
        {
            "chapter": 19,
            "verse": 14,
            "text": "و نسبت به پدر و مادرش نیكوكار بود و هرگز [نسبت به مردم، زورگو،] سركش و نافرمان نبود"
        },
        {
            "chapter": 19,
            "verse": 15,
            "text": "و سلامی [شایسته] بر او باد، روزی که زاده شد و روزی که می‌میرد و روزی که زنده برانگیخته می‌شود"
        },
        {
            "chapter": 19,
            "verse": 16,
            "text": "و در این كتاب، مریم را یاد كن، هنگامى كه از خاندانش جدا شد و در مكانى شرقى قرار گرفت"
        },
        {
            "chapter": 19,
            "verse": 17,
            "text": "آن‌گاه دور از دیگران، براى خود پرده‌اى قرار داد. پس ما روح [الامین] خود، [جبرئیل] را به سوى او فرستادیم که به شكل انسانى خوش­اندام بر او نمایان شد"
        },
        {
            "chapter": 19,
            "verse": 18,
            "text": "[مریم به او] گفت: «من از تو به [خداى] رحمان پناه مى‌برم، اگر پرهیزكارى [از من دور شو]!»"
        },
        {
            "chapter": 19,
            "verse": 19,
            "text": "[فرشته]گفت: «همانا من فرستاده‌ى پروردگار توام، [و آمده‌ام] تا پسرى پاكیزه به تو ببخشم.»"
        },
        {
            "chapter": 19,
            "verse": 20,
            "text": "[مریم] گفت: «چگونه ممكن است براى من فرزندى باشد؟ در حالى كه دست هیچ بشرى به من نرسیده است، و بدكاره هم نبوده‌ام؟»"
        },
        {
            "chapter": 19,
            "verse": 21,
            "text": "[فرشته‌] گفت: چنین است! [ولى‌] پروردگارت فرمود: این كار بر من آسان است و براى این [است‌] که او را براى مردم نشانه‌اى [از قدرت خود] و رحمتى از جانب خویش قرار دهیم، و این كارى است شدنى و قطعى.»"
        },
        {
            "chapter": 19,
            "verse": 22,
            "text": "پس مریم [به عیسى] باردار شد و با وى در مكانى دور خلوت گزید"
        },
        {
            "chapter": 19,
            "verse": 23,
            "text": "آن‌گاه دردِ زایمان او را به سوى تنه‌ى درخت خرمایى كشاند. [مریم از شدّت ناراحتى و بیم رسوایی] گفت: «اى كاش پیش از این مرده بودم، و فراموش شده بودم.»"
        },
        {
            "chapter": 19,
            "verse": 24,
            "text": "پس، از فرودست او را صدا زد كه: « [اى مریم!] غم مخور! همانا پروردگارت زیر [پاى] تو چشمه‌ى آبى روان ساخت"
        },
        {
            "chapter": 19,
            "verse": 25,
            "text": "و شاخه‌ی این نخل را به سوى خود تكان بده، [تا] رطب تازه بر تو فرو ریزد"
        },
        {
            "chapter": 19,
            "verse": 26,
            "text": "پس [از آن رطب] بخور و [از آب نهر] بنوش و چشمت را [به داشتن فرزند] روشن بدار. پس اگر کسى از آدمیان را دیدى، [که درباره‌ی نوزاد مى‌پرسند، با اشاره] بگو: «من براى [خداوند] رحمان، روزه‌ى سکوت نذر کرده‌ام، بنابراین امروز با هیچ انسانى سخن نخواهم گفت.»"
        },
        {
            "chapter": 19,
            "verse": 27,
            "text": "پس مریم در حالى که نوزادش را در آغوش گرفته بود، او را نزد قوم خود آورد. گفتند: «اى مریم! به راستى کار بسیار ناپسندى مرتکب شده‌اى"
        },
        {
            "chapter": 19,
            "verse": 28,
            "text": "اى خواهر هارون! پدرت مرد بدى نبود، و مادرت [نیز] بدکاره نبود.»"
        },
        {
            "chapter": 19,
            "verse": 29,
            "text": "پس مریم به نوزادش اشاره کرد [که از او بپرسید]. گفتند: «چگونه با کسى که در گهواره [و] کودک است سخن بگوییم؟»"
        },
        {
            "chapter": 19,
            "verse": 30,
            "text": "[عیسى به سخن آمد و] گفت: «منم بنده‌ى خدا! او به من کتاب داده و مرا پیامبر کرده است"
        },
        {
            "chapter": 19,
            "verse": 31,
            "text": "و هرجا که باشم، خداوند مرا مایه‌ى برکت قرار داده، و تا زنده‌ام مرا به نماز و زکات سفارش کرده است"
        },
        {
            "chapter": 19,
            "verse": 32,
            "text": "و مرا نسبت به مادرم نیکوکار قرار داده، و [نسبت به مردم،] ستمگر و سنگدل قرار نداده است"
        },
        {
            "chapter": 19,
            "verse": 33,
            "text": "و درود بر من، روزى که زاده شدم، و روزى که مى‌میرم، و روزى که زنده برانگیخته مى‌شوم.»"
        },
        {
            "chapter": 19,
            "verse": 34,
            "text": "این است [ماجرای] عیسى، پسر مریم؛ [همان] گفتار درستى که [یهود و نصارا‌] در آن شک مى‌کنند"
        },
        {
            "chapter": 19,
            "verse": 35,
            "text": "شایسته نیست که خداوند فرزندى برگزیند، او منزّه است، هرگاه انجام کارى را اراده کند، همین­قدر که بگوید: موجود باش، بى‌درنگ موجود مى‌شود"
        },
        {
            "chapter": 19,
            "verse": 36,
            "text": "و [عیسى گفت:] «در حقیقت خدا پروردگار من و پروردگار شماست، پس او را بپرستید که راه مستقیم، همین [بندگى او] است.»"
        },
        {
            "chapter": 19,
            "verse": 37,
            "text": "پس گروه‌هایى از میان پیروانش [درباره وى] به اختلاف پرداختند، [برخى او را خدا دانستند، و برخى فرزند خدا،] پس واى بر کافران از حضور در روز بزرگ [قیامت]"
        },
        {
            "chapter": 19,
            "verse": 38,
            "text": "چه خوب شنوا و بینایند روزى که به سوى ما مى‌آیند، ولى ستمگران امروز در گمراهىِ آشکارند"
        },
        {
            "chapter": 19,
            "verse": 39,
            "text": "و آنان را از روز ندامت و حسرت، [روز رستاخیز‌] بترسان، آن هنگام که کار تمام شود [و همه چیز پایان یابد؛ ولی اکنون] آنان در غفلتند و ایمان نمى‌آورند"
        },
        {
            "chapter": 19,
            "verse": 40,
            "text": "تنها ماییم که زمین و اهلش را به ارث مى‌بریم و [همه] به سوى ما بازگردانده مى‌شوند"
        },
        {
            "chapter": 19,
            "verse": 41,
            "text": "و در این کتاب، ابراهیم را یاد کن، که او پیامبرى راستگو و راست‌کردار بود"
        },
        {
            "chapter": 19,
            "verse": 42,
            "text": "آن‌گاه که به [عموى مشرکش آزر که به جای] پدرش [سرپرستی او را به عهده داشت]، گفت: «اى پدر! چرا چیزى را مى‌پرستى که نمى‌شنود و نمى‌بیند و تو را از هیچ چیز بى‌نیاز نمى‌کند؟"
        },
        {
            "chapter": 19,
            "verse": 43,
            "text": "اى پدر! به راستی دانشى [از جانب حقّ] براى من آمده که براى تو نیامده است؛ بنابراین، از من پیروى کن تا تو را به راه راست هدایت کنم"
        },
        {
            "chapter": 19,
            "verse": 44,
            "text": "اى پدر! شیطان را [با اطاعت از او] پرستش مکن، که شیطان [خداى] رحمان را نافرمان است"
        },
        {
            "chapter": 19,
            "verse": 45,
            "text": "اى پدر! من مى‌ترسم که از جانب [خداى] رحمان عذابى به تو رسد، و تو براى شیطان دوست و یاور باشى.»"
        },
        {
            "chapter": 19,
            "verse": 46,
            "text": "گفت: «اى ابراهیم! آیا از خدایان من بیزارى؟ اگر [از این روش] دست برندارى، قطعاً تو را سنگسار خواهم کرد و [اکنون] براى مدّتى طولانى از من دور شو!»"
        },
        {
            "chapter": 19,
            "verse": 47,
            "text": "[ابراهیم] گفت: «بدرود! به زودى از پروردگارم براى تو آمرزش مى‌خواهم، زیرا او همواره نسبت به من بسیار مهربان بوده است"
        },
        {
            "chapter": 19,
            "verse": 48,
            "text": "و من از شما و آنچه غیر خدا مى‌خوانید، کناره مى‌گیرم و پروردگارم را مى‌خوانم. امیدوارم که در خواندن پروردگارم محروم [و بى‌پاسخ] نمانم.»"
        },
        {
            "chapter": 19,
            "verse": 49,
            "text": "چون ابراهیم از مشرکان و از آنچه به جاى خدا مى‌پرستیدند، کناره گرفت، ما اسحاق و [فرزندش] یعقوب را به او بخشیدیم و همه را پیامبر قرار دادیم"
        },
        {
            "chapter": 19,
            "verse": 50,
            "text": "و از رحمت خویش به آنها عطا کردیم و براى آنان [در میان مردم] نام نیکو و آوازه‌ی بلند قرار دادیم"
        },
        {
            "chapter": 19,
            "verse": 51,
            "text": "و در این کتاب، از موسى یاد کن، زیرا که او بنده‌ى [برگزیده و] خالص‌شده [خدا] و فرستاده‌اى پیامبر بود"
        },
        {
            "chapter": 19,
            "verse": 52,
            "text": "و او را از جانبِ راستِ [کوهِ] طور ندا دادیم و رازگویان [به خود] نزدیکش ساختیم"
        },
        {
            "chapter": 19,
            "verse": 53,
            "text": "و از رحمت خویش، برادرش هارون را که پیامبر بود، به او بخشیدیم. [تا وزیرش باشد]"
        },
        {
            "chapter": 19,
            "verse": 54,
            "text": "و در این کتاب از اسماعیل یاد کن که او همواره در وعده‌هایش صادق، و فرستاده‌اى پیامبر بود"
        },
        {
            "chapter": 19,
            "verse": 55,
            "text": "و همواره خاندان خود را به نماز و زکات فرمان مى‌داد، و پیوسته نزد پروردگارش پسندیده بود"
        },
        {
            "chapter": 19,
            "verse": 56,
            "text": "و در این کتاب، از اِدریس یاد کن، به راستی او پیامبرى بسیار راستگو بود"
        },
        {
            "chapter": 19,
            "verse": 57,
            "text": "و ما او را به مقام والایى بالا بردیم"
        },
        {
            "chapter": 19,
            "verse": 58,
            "text": "آنان پیامبرانى بودند که خداوند بر آنها نعمت [ویژه] ارزانى داشت؛ [پیامبرانى] از نسل آدم و از [فرزندان] کسانى که با نوح [در کشتى] سوارشان کردیم، و از نسل ابراهیم و یعقوب، و از کسانى که هدایت نمودیم و برگزیدیم. هرگاه آیات [خداى] رحمان بر آنان خوانده مى‌شد، سجده‌کنان و گریان به خاک مى‌افتادند"
        },
        {
            "chapter": 19,
            "verse": 59,
            "text": "آن‌گاه پس از آنان، جانشینان بد و ناشایستى آمدند که نماز را تباه کردند و هوس‌ها را پى گرفتند. پس به زودى [کیفر] گمراهى خود را خواهند دید"
        },
        {
            "chapter": 19,
            "verse": 60,
            "text": "مگر کسانی که توبه کنند و ایمان آورند و کار شایسته کنند، که آنها داخل بهشت مى‌شوند و کمترین ستمی به آنان نخواهد شد"
        },
        {
            "chapter": 19,
            "verse": 61,
            "text": "بهشت‌هاى جاویدى که [خداى] رحمان از غیب به بندگانش وعده داده است. حتماً وعده‌ی او شدنى است"
        },
        {
            "chapter": 19,
            "verse": 62,
            "text": "در آنجا سخن بیهوده‌اى نمى‌شنوند، بلکه آنچه مى‌شنوند فقط سلام و درود است و در آنجا هر بامداد و شامگاه، روزى آنان برایشان [آماده‌] است"
        },
        {
            "chapter": 19,
            "verse": 63,
            "text": "این، همان بهشتى است که به هریک از بندگان پرهیزکار خود به میراث می‌دهیم"
        },
        {
            "chapter": 19,
            "verse": 64,
            "text": "[پس از مدّتی تأخیر در نزول وحى، جبرئیل بر پیامبر نازل شد و گفت:] «ما [فرشتگان] جز به فرمان پروردگارت فرود نمى‌آییم؛ آینده و گذشته‌ی ما و آنچه میان آنهاست، از آنِ اوست و پروردگار تو فراموشکار نیست"
        },
        {
            "chapter": 19,
            "verse": 65,
            "text": "پروردگار آسمان‌ها و زمین، و آنچه میان آن دو قرار دارد؛ تنها او را بپرست و براى عبادتش شکیبا باش، آیا براى او همتا و هم‌نامى مى‌شناسى؟»"
        },
        {
            "chapter": 19,
            "verse": 66,
            "text": "و انسان مى‌گوید: «آیا آن‌گاه که مردم، دوباره زنده [از خاک‌] بیرونم مى‌آورند؟»"
        },
        {
            "chapter": 19,
            "verse": 67,
            "text": "آیا انسان به یاد نمى‌آورد که ما او را پیش از این آفریده‌ایم، در حالى که هیچ چیز نبود؟"
        },
        {
            "chapter": 19,
            "verse": 68,
            "text": "پس به پروردگارت سوگند که ما همه‌ی آنها را [که منکر معاد شده‌اند،] با شیطان‌ها گرد مى‌آوریم، سپس در حالى که به زانو درآمده‌اند، گرداگرد دوزخ حاضر خواهیم کرد"
        },
        {
            "chapter": 19,
            "verse": 69,
            "text": "سپس از هر گروهى، کسانى را که بر [خداى] رحمان سرکش‌تر بودند، جدا خواهیم کرد"
        },
        {
            "chapter": 19,
            "verse": 70,
            "text": "آن‌گاه ما بهتر مى‌دانیم چه کسانى براى سوختن در دوزخ سزاوارترند"
        },
        {
            "chapter": 19,
            "verse": 71,
            "text": "و همه‌ی شما وارد دوزخ مى‌شوید. [این امر] از جانب پروردگارت حکمى است قطعی"
        },
        {
            "chapter": 19,
            "verse": 72,
            "text": "سپس پرهیزکاران را نجات مى‌دهیم و ستمکاران را [که از ضعف و ذلّت] به زانو درآمده [اند]، در آن رها مى‌کنیم"
        },
        {
            "chapter": 19,
            "verse": 73,
            "text": "و هرگاه آیات روشن ما بر آنان خوانده شود، کسانى که کفر ورزیده‌اند به آنان که ایمان آورده‌اند، مى‌گویند: «کدام یک از ما دو گروه، جایگاهش بهتر و محفلش آراسته‌تر است؟!»"
        },
        {
            "chapter": 19,
            "verse": 74,
            "text": "و چه بسیار ملت‌ها را پیش از آنان [به سبب طغیانشان‌] نابود کردیم که مال و ثروتشان بهتر بود و ظاهرى آراسته‌تر داشتند"
        },
        {
            "chapter": 19,
            "verse": 75,
            "text": "بگو: «هرکه در گمراهى است، [خداوند] رحمان او را تا مدّتى یارى و مهلت می‌دهد، تا وقتى که آنچه را وعده داده مى‌شوند، ببینند، یا عذاب [این دنیا] یا [عذاب] قیامت را. پس [در آن روز] خواهند دانست چه کسى جایگاهش بدتر و لشکرش ناتوان‌تر است.»"
        },
        {
            "chapter": 19,
            "verse": 76,
            "text": "کسانى که هدایت یافته‌اند، خداوند بر هدایتشان مى‌افزاید و ثوابِ نیکى‌هاى ماندگار، نزد پروردگارت بهتر و خوش‌فرجام‌تر است"
        },
        {
            "chapter": 19,
            "verse": 77,
            "text": "پس آیا دیدى کسى را که به آیات ما کفر ورزید و گفت: «قطعاً به من مال و فرزند [بسیار] داده خواهد شد!»"
        },
        {
            "chapter": 19,
            "verse": 78,
            "text": "آیا او از غیب آگاه است؟ یا از [خداى] رحمان تعهّدى گرفته است؟"
        },
        {
            "chapter": 19,
            "verse": 79,
            "text": "هرگز [چنین نیست،] به زودى هر چه مى‌گوید، [در پرونده‌ی عملش‌] مى‌نویسیم و براى همیشه عذابش مى‌کنیم"
        },
        {
            "chapter": 19,
            "verse": 80,
            "text": "و هر چه را [از مال و فرزند] که مى‌گوید، ما وارث خواهیم شد و او بى‌کس و تنها نزد ما خواهد آمد"
        },
        {
            "chapter": 19,
            "verse": 81,
            "text": "و به جاى خداى یگانه خدایانى [دروغین] برگزیدند تا براى ایشان مایه‌ی عزّت و توانمندی باشد"
        },
        {
            "chapter": 19,
            "verse": 82,
            "text": "هرگز [به این آرزو نمى‌رسند؛ بلکه] به زودى [معبودها] پرستش آنان را انکار می‌کنند و در برابر آنان به دشمنی برمى‌خیزند"
        },
        {
            "chapter": 19,
            "verse": 83,
            "text": "آیا ندیدى که ما شیطان‌ها را به سوى کافران فرستادیم تا آنان را شدیداً تحریک کنند؟"
        },
        {
            "chapter": 19,
            "verse": 84,
            "text": "پس بر [عذاب] آنان شتاب مکن. ما حساب آنها را شماره می‌کنیم [تا موعدشان فرارسد و به کیفر آنچه مرتکب مى‌شدند، برسند]"
        },
        {
            "chapter": 19,
            "verse": 85,
            "text": "روزى که ما پرهیزکاران را دسته‌جمعى به سوى [ضیافت خداى] رحمان گردآوریم"
        },
        {
            "chapter": 19,
            "verse": 86,
            "text": "و مجرمان را تشنه به سوى دوزخ مى‌رانیم"
        },
        {
            "chapter": 19,
            "verse": 87,
            "text": "[در آن روز،] اختیار شفاعت ندارند مگر کسانى که از نزد [خداى‌] رحمان، پیمانى [بر اذن شفاعت‌] گرفته باشند"
        },
        {
            "chapter": 19,
            "verse": 88,
            "text": "و [کافران] گفتند: «[خداى] رحمان [براى خود] فرزندى انتخاب کرده است!»"
        },
        {
            "chapter": 19,
            "verse": 89,
            "text": "راستى، چیز زشت و زننده‌ای [بر زبان‌] آوردید"
        },
        {
            "chapter": 19,
            "verse": 90,
            "text": "نزدیک است از این سخن، آسمان‌ها متلاشى، و زمین شکافته شود و کوه‌ها به شدّت فروریزد"
        },
        {
            "chapter": 19,
            "verse": 91,
            "text": "زیرا براى [خداى] رحمان، فرزندى قائل شدند"
        },
        {
            "chapter": 19,
            "verse": 92,
            "text": "در حالى که براى [خداى] رحمان، سزاوار نیست که فرزندی برگزیند"
        },
        {
            "chapter": 19,
            "verse": 93,
            "text": "تمام موجودات آسمان‌ها و زمین، بنده‌وار نزد [خداوندِ] رحمان مى‌آیند"
        },
        {
            "chapter": 19,
            "verse": 94,
            "text": "قطعاً آنان را برشمرده و حساب آنها را درست نگه داشته است"
        },
        {
            "chapter": 19,
            "verse": 95,
            "text": "و همگى روز قیامت تنها [و تهى‌دست] نزد او خواهند آمد"
        },
        {
            "chapter": 19,
            "verse": 96,
            "text": "بی‌گمان کسانى که ایمان آورده و کارهاى شایسته انجام داده‌اند، به زودى [خداى] رحمان براى آنان [در دل‌ها] محبّتى قرار مى‌دهد"
        },
        {
            "chapter": 19,
            "verse": 97,
            "text": "پس قرآن را بر زبان تو آسان ساختیم تا پرهیزکاران را به وسیله‌ى آن مژده دهى و مردم ستیزه‌جو را بدان بترسانى"
        },
        {
            "chapter": 19,
            "verse": 98,
            "text": "و چه بسیار ملّت‌ها را پیش از آنان [به سبب طغیانشان‌] نابود کردیم. آیا کسى از آنها را مى‌یابى؟ یا کمترین صدایى از ایشان مى‌شنوى؟"
        },
        {
            "chapter": 20,
            "verse": 1,
            "text": "طاها"
        },
        {
            "chapter": 20,
            "verse": 2,
            "text": "ما قرآن را بر تو نازل نکردیم که به زحمت و مشقّت بیفتى"
        },
        {
            "chapter": 20,
            "verse": 3,
            "text": "[بلکه آن را نازل کردیم‌] تا براى کسى که [از خدا] مى‌ترسد، مایه‌ى تذکر و یادآورى باشد"
        },
        {
            "chapter": 20,
            "verse": 4,
            "text": "[این قرآن‌] از سوی کسى نازل شده که زمین و آسمان‌هاى بلند را آفریده است"
        },
        {
            "chapter": 20,
            "verse": 5,
            "text": "[خداوند] رحمان بر عرش (تخت فرمانروایى هستى) چیره است"
        },
        {
            "chapter": 20,
            "verse": 6,
            "text": "آنچه در آسمان‌ها و آنچه در زمین، و آنچه در میان آنها و آنچه در زیر زمین است، براى اوست"
        },
        {
            "chapter": 20,
            "verse": 7,
            "text": "و اگر سخنت را آشکار بگویى [یا پنهان کنى]، او اسرار [شما] و پنهان‌تر [از آن] را مى‌داند"
        },
        {
            "chapter": 20,
            "verse": 8,
            "text": "خدایى که معبودى جز او نیست. نیکوترینِ نام‌ها مخصوص اوست"
        },
        {
            "chapter": 20,
            "verse": 9,
            "text": "و آیا خبر موسى به تو رسیده است؟"
        },
        {
            "chapter": 20,
            "verse": 10,
            "text": "آن­گاه که [در سفر از مَدین به مصر،] آتشى را دید، پس به خانواده‌ى خود گفت: «قدرى درنگ کنید، من آتشى دیدم، شاید شعله‌اى از آن را براى شما بیاورم، یا نزد آتش راهنمایى بیابم.»"
        },
        {
            "chapter": 20,
            "verse": 11,
            "text": "پس همین که نزد آتش آمد، ندا داده شد: «اى موسى"
        },
        {
            "chapter": 20,
            "verse": 12,
            "text": "من پروردگار توام! پس کفش‌های خود را از پای بیرون آر! به درستى که تو در سرزمین مقدّس طُوى هستى"
        },
        {
            "chapter": 20,
            "verse": 13,
            "text": "و من تو را [به پیامبرى] برگزیده‌ام، پس به آنچه وحى مى‌شود، گوش ­فراده"
        },
        {
            "chapter": 20,
            "verse": 14,
            "text": "همانا منم اللّه، جز من خدایى نیست، پس مرا بندگى کن و نماز را به پای دار تا به یاد من باشى"
        },
        {
            "chapter": 20,
            "verse": 15,
            "text": "همانا قیامت خواهد آمد، [ولى] من مى‌خواهم [زمان] آن را پنهان دارم، تا هر کس برابر سعى و تلاش خود، جزا داده شود"
        },
        {
            "chapter": 20,
            "verse": 16,
            "text": "پس مبادا کسى که به قیامت ایمان ندارد و پیرو هواى نفس خویش است، تو را از توجّه به قیامت بازدارد که نابود مى‌شوى"
        },
        {
            "chapter": 20,
            "verse": 17,
            "text": "و اى موسى! آنچه به دست راست تو، چیست؟»"
        },
        {
            "chapter": 20,
            "verse": 18,
            "text": "گفت: «این، عصاى من است که بر آن تکیه مى‌دهم، و با آن براى گوسفندانم برگ مى‌ریزم، و کارهاى دیگرى هم براى من از آن برمى‌آید.»"
        },
        {
            "chapter": 20,
            "verse": 19,
            "text": "[خداوند] فرمود: «اى موسى! عصا را بیفکن!»"
        },
        {
            "chapter": 20,
            "verse": 20,
            "text": "پس آن را افکند، ناگهان مارى شد که مى‌شتافت"
        },
        {
            "chapter": 20,
            "verse": 21,
            "text": "[خداوند] فرمود: «آن را بگیر و نترس، ما به زودى آن را به حال نخستینش برمى‌گردانیم"
        },
        {
            "chapter": 20,
            "verse": 22,
            "text": "و دستت را در گریبانت فرو ببر تا بدون هیچ عیبى، سپید و درخشان بیرون آید، [که این نیز‌] معجزه‌اى دیگر است"
        },
        {
            "chapter": 20,
            "verse": 23,
            "text": "تا برخی از نشانه‌هاى بزرگ خویش را به تو نشان دهیم"
        },
        {
            "chapter": 20,
            "verse": 24,
            "text": "[اى موسى! اکنون] به سوى فرعون برو، که او سرکشى کرده است"
        },
        {
            "chapter": 20,
            "verse": 25,
            "text": "[موسى] گفت: «پروردگارا! سینه‌ام را گشاده گردان [و بر صبر و حوصله‌ام بیافزا]"
        },
        {
            "chapter": 20,
            "verse": 26,
            "text": "و کارم را برایم آسان فرما"
        },
        {
            "chapter": 20,
            "verse": 27,
            "text": "و گرهى را [که مانع روان سخن گفتن من است،‌] از زبانم باز کن"
        },
        {
            "chapter": 20,
            "verse": 28,
            "text": "تا سخنان مرا [خوب] بفهمند"
        },
        {
            "chapter": 20,
            "verse": 29,
            "text": "و از خاندانم دستیارى برایم قرار بده،"
        },
        {
            "chapter": 20,
            "verse": 30,
            "text": "برادرم هارون را"
        },
        {
            "chapter": 20,
            "verse": 31,
            "text": "با او پشتوانه‌ام را محکم ساز"
        },
        {
            "chapter": 20,
            "verse": 32,
            "text": "و او را در کارم شریک گردان"
        },
        {
            "chapter": 20,
            "verse": 33,
            "text": "تا ما تو را بسیار به پاکى بستاییم"
        },
        {
            "chapter": 20,
            "verse": 34,
            "text": "و تو را بسیار یاد کنیم"
        },
        {
            "chapter": 20,
            "verse": 35,
            "text": "[پروردگارا!] همانا تو همواره به کار و حال ما آگاه و بینایى!»"
        },
        {
            "chapter": 20,
            "verse": 36,
            "text": "[خداوند] فرمود: «اى موسى! آنچه را درخواست کردى، به تو داده شد"
        },
        {
            "chapter": 20,
            "verse": 37,
            "text": "و ما بار دیگر بر تو منّت گذاشتیم [و تو را مشمول نعمت‌هاى خویش ساختیم]"
        },
        {
            "chapter": 20,
            "verse": 38,
            "text": "آن‌گاه که به مادرت آنچه را باید الهام کرد، وحى کردیم"
        },
        {
            "chapter": 20,
            "verse": 39,
            "text": "که کودک خود را در صندوقى بگذار و آن را به دریا بینداز، تا دریا آن را به ساحل افکند و دشمن من و دشمن او آن را برگیرد و من محبّتى از جانب خویش بر تو افکندم [تا تو را دوست بدارند] و تا زیر نظر من ساخته شوى [و پرورش یابى]"
        },
        {
            "chapter": 20,
            "verse": 40,
            "text": "آن‌گاه که خواهرت [نزد آنان] مى‌رفت تا بگوید: «آیا مى‌خواهید کسى را به شما نشان دهم که او را سرپرستى کند؟» [و آنان پذیرفتند.] پس [این‌گونه] ما تو را به سوى مادرت بازگرداندیم تا چشم او روشن شود و اندوهگین نگردد و تو شخصى [از فرعونیان] را به قتل رساندى، پس تو را از غم نجات دادیم و تو را در آزمون‌هاى مختلف آزمودیم. پس چند سالى را در میان مردم مَدین درنگ کردى، [اینک] در زمان مقدّر [براى پذیرش رسالت به اینجا] آمدى"
        },
        {
            "chapter": 20,
            "verse": 41,
            "text": "[اى موسى!] من تو را براى خودم ساختم [و پروردم]"
        },
        {
            "chapter": 20,
            "verse": 42,
            "text": "[اکنون] تو و برادرت [هارون] با [معجزات و] نشانه‌هایى که من به شما داده‌ام، بروید و درباره ذکر من [که ابلاغ وحی است،] من سستى نکنید"
        },
        {
            "chapter": 20,
            "verse": 43,
            "text": "به سوى فرعون بروید که او سرکشى کرده است"
        },
        {
            "chapter": 20,
            "verse": 44,
            "text": "پس به نرمى با او سخن بگویید، شاید پند پذیرد، یا [از خدا] بهراسد"
        },
        {
            "chapter": 20,
            "verse": 45,
            "text": "[موسى و هارون] گفتند: «پروردگارا! مى‌ترسیم که بر ما پیشى گیرد [و ما را بیازارد]، یا [نپذیرد و] بر سرکشى خود بیافزاید.»"
        },
        {
            "chapter": 20,
            "verse": 46,
            "text": "[خداوند] فرمود: نترسید! من با شما هستم [و همه چیز را] مى‌شنوم و مى‌بینم"
        },
        {
            "chapter": 20,
            "verse": 47,
            "text": "پس به سراغ او بروید و بگویید: ما دو فرستاده‌ى پروردگار توایم، بنى‌اسرائیل را به همراه ما بفرست [و بیش از این] آنها را آزار مده! البتّه ما با معجزه‌اى از جانب پروردگارت به سوى تو آمده‌ایم، و درود بر کسى که هدایت را پیروى کند"
        },
        {
            "chapter": 20,
            "verse": 48,
            "text": "به ما وحى گردیده که عذاب بر کسى است که [آیات الهى را] تکذیب کند و سرپیچى نماید.»"
        },
        {
            "chapter": 20,
            "verse": 49,
            "text": "[فرعون] گفت: «اى موسى! پروردگار شما دو نفر کیست؟!»"
        },
        {
            "chapter": 20,
            "verse": 50,
            "text": "[موسى] گفت: «پروردگار ما کسى است که هر چیزى را، آفرینشی که درخور اوست، عطا کرد و آن‌گاه [آن را به راه کمال] هدایت فرمود.»"
        },
        {
            "chapter": 20,
            "verse": 51,
            "text": "[فرعون] گفت: «پس حال مردمان دوره‌هاى نخستین چه مى‌شود [که به اینها ایمان نداشتند]؟!»"
        },
        {
            "chapter": 20,
            "verse": 52,
            "text": "[موسى] گفت: «علم آن در کتابى نزد پروردگار من است. پروردگارم نه اشتباه مى‌کند، و نه از یاد مى‌برد.»"
        },
        {
            "chapter": 20,
            "verse": 53,
            "text": "خدایى که زمین را براى شما بستر آسایش قرار داد، و راه‌هایى را در آن براى شما پدید آورد و از آسمان آبى فرستاد. پس با آن، انواعى از گیاهان گوناگون را [از خاک] بیرون آوردیم"
        },
        {
            "chapter": 20,
            "verse": 54,
            "text": "[هم خودتان از آن] بخورید، و [هم] چهارپایانتان را [در آن] بچرانید. البتّه در این [امور] نشانه‌هایى براى خردمندان است"
        },
        {
            "chapter": 20,
            "verse": 55,
            "text": "ما شما را از آن [زمین] آفریدیم، و در آن بازمى‌گردانیم و بار دیگر شما را از همان برمى‌آوریم"
        },
        {
            "chapter": 20,
            "verse": 56,
            "text": "و بى‌گمان ما تمام آیات و معجزات خویش را به فرعون نشان دادیم، ولى او تکذیب و خودداری کرد"
        },
        {
            "chapter": 20,
            "verse": 57,
            "text": "[فرعون]گفت: «اى موسى! آیا تو آمده‌اى تا با جادوی خود، ما را از سرزمینمان بیرون کنى؟"
        },
        {
            "chapter": 20,
            "verse": 58,
            "text": "پس ما [هم] حتماً جادویى همانند آن را براى تو خواهیم آورد. پس [اکنون] میان ما و خود زمانى را قرار بده که هیچ کدام از آن تخلّف نکنیم، [آن هم در] سرزمینى هموار، و با فاصله‌اى که نسبت به همه یکسان باشد.»"
        },
        {
            "chapter": 20,
            "verse": 59,
            "text": "[موسى]گفت: «وعده‌گاه [ما و] شما، روز زینت، [روز عید،] و در وقت نیمروز، که همه‌ى مردم جمع شده باشند.»"
        },
        {
            "chapter": 20,
            "verse": 60,
            "text": "پس فرعون بازگشت و [تمام] مکر و حیله‌ى خود را فراهم آورد، سپس [در روز موعود] بازآمد"
        },
        {
            "chapter": 20,
            "verse": 61,
            "text": "موسى به آنان گفت: «واى بر شما! بر خدا دروغ نبندید، که شما را با عذابى [سخت] هلاک و ریشه‌کن خواهد کرد و آن کس که [به خدا] دروغ ببندد، بی‌تردید ناکام و زیانکار می‌گردد.»"
        },
        {
            "chapter": 20,
            "verse": 62,
            "text": "پس آنان در کارشان به کشمکش پرداختند و رازگویى [خود] را پنهان داشتند"
        },
        {
            "chapter": 20,
            "verse": 63,
            "text": "[فرعونیان] گفتند: «همانا این دو، (موسى و هارون) قطعاً جادوگرند و مى‌خواهند با سحرشان شما را از سرزمینتان بیرون کنند و آیین برتر شما را براندازند"
        },
        {
            "chapter": 20,
            "verse": 64,
            "text": "پس [اینک تمام] حیله و نیرنگ خود را گرد آورید، سپس در یک صف [و منظّم] بیایید. که بی‌تردید امروز پیروزى از آنِ کسى است که برترى یابد [و سحر او غالب شود].»"
        },
        {
            "chapter": 20,
            "verse": 65,
            "text": "[ساحران] گفتند: «اى موسى! آیا تو [عصاى خود را] مى‌افکنى، یا ما اوّل کسى باشیم که بیافکند؟!»"
        },
        {
            "chapter": 20,
            "verse": 66,
            "text": "[موسى] گفت: «بلکه شما بیفکنید.» پس از جادوى آنان چنان به نظرش آمد که ریسمان‌ها و چوبدست‌هایشان مى‌شتابد"
        },
        {
            "chapter": 20,
            "verse": 67,
            "text": "پس موسى در دل خود احساس ترسی کرد [که مبادا مردم فریب بخورند]"
        },
        {
            "chapter": 20,
            "verse": 68,
            "text": "ما گفتیم: نترس! که تو خود برترى"
        },
        {
            "chapter": 20,
            "verse": 69,
            "text": "و آنچه را در دست راستت دارى، بیفکن تا هر چه را آنان ساخته‌اند، در کام خود فروبرد. آنچه آنان ساخته‌اند، نیرنگ جادوگر است و جادوگر هر جا رود، [پیروز و] رستگار نگردد"
        },
        {
            "chapter": 20,
            "verse": 70,
            "text": "[چون موسی عصایش را افکند، دریافتند که کار موسی معجزه است، نه جادو، پس تمام] ساحران به سجده افتادند و گفتند: «ما به پروردگار هارون و موسى ایمان آوردیم.»"
        },
        {
            "chapter": 20,
            "verse": 71,
            "text": "[فرعون] گفت: «آیا پیش از آنکه به شما اجازه دهم، به او ایمان آوردید؟! بى‌گمان او سردسته‌ی شماست که به شما جادو آموخته است. پس دست‌ها و پاهاى شما را یکى از راست و یکى از چپ می‌برم و شما را بر شاخه‌هاى نخل به دار خواهم آویخت و به زودى خواهید دانست که شکنجه و مجازات کدام یک از ما سخت‌تر و پایدارتر است؟ [من یا خداى موسى‌؟]»"
        },
        {
            "chapter": 20,
            "verse": 72,
            "text": "[ساحران] گفتند: «ما هرگز تو را بر دلایل روشنى که برای ما آمده، و بر کسى که ما را آفریده، ترجیح نخواهیم داد. پس تو هر حکم و قضاوتى که مى‌خواهى بکن، تو فقط در این زندگانىِ دنیا حکم مى‌کنى"
        },
        {
            "chapter": 20,
            "verse": 73,
            "text": "ما به پروردگارمان ایمان آورده‌ایم تا خطاهاى ما، و آن جادویى که ما را به آن واداشتى، بر ما بیامرزد و خداوند بهتر و پاینده‌تر است.»"
        },
        {
            "chapter": 20,
            "verse": 74,
            "text": "چنین است که هرکس گناهکار و مجرم نزد پروردگار خود بیاید، دوزخ براى اوست، نه در آن مى‌میرد و نه [با خوشى] زندگى مى‌کند"
        },
        {
            "chapter": 20,
            "verse": 75,
            "text": "و کسانى که مؤمن نزد او بیایند، در حالى که کارهاى شایسته کرده‌اند، پس براى آنان درجات عالى و برتر است"
        },
        {
            "chapter": 20,
            "verse": 76,
            "text": "باغ‌هاى جاویدانى که درزیر [درختان] آنها نهرها جارى است، همیشه در آنجا خواهند بود و این پاداش کسى است که [خود را از کفر و گناه] پاکیزه گرداند"
        },
        {
            "chapter": 20,
            "verse": 77,
            "text": "و ما به موسى وحى کردیم که بندگان مرا شبانه [از مصر] کوچ بده و براى آنان راهى خشک در میان دریا بگشا، [چنان که] نه از تعقیب [فرعونیان] بترسى و نه [از غرق شدن،] بیمناک باشى"
        },
        {
            "chapter": 20,
            "verse": 78,
            "text": "پس فرعون با سپاهیانش آنان را دنبال کرد، اما [موجى] از دریا آنان را گرفت، و به طور کامل غرق کرد"
        },
        {
            "chapter": 20,
            "verse": 79,
            "text": "و فرعون قوم خود را به گمراهی برد و هیچ هدایت نکرد"
        },
        {
            "chapter": 20,
            "verse": 80,
            "text": "اى بنى‌اسرائیل! ما شما را از دشمنانتان نجات دادیم و با شما در سمت راست کوه طور، وعده گذاردیم، و بر شما [غذاهاى آماده‌اى چون] مَنّ و سَلوى نازل کردیم"
        },
        {
            "chapter": 20,
            "verse": 81,
            "text": "[اینک] از چیزهاى پاکیزه‌اى که روزى شما کرده‌ایم، بخورید، و در آن طغیان نکنید که خشم من شما را فراگیرد و هر کس که خشم من او را فراگیرد، بى‌گمان نابود خواهد شد"
        },
        {
            "chapter": 20,
            "verse": 82,
            "text": "و البتّه من آمرزنده‌ی آن کسم که توبه کند و ایمان آورد و کارى شایسته کند، سپس هدایت شود"
        },
        {
            "chapter": 20,
            "verse": 83,
            "text": "و [چون موسى با برگزیدگان قومش به کوه طور آمدند، موسى پیش‌تر رسید، به او گفتیم:] اى موسى! چه چیز تو را به شتاب واداشت که پیش از قوم خود آمدى؟»"
        },
        {
            "chapter": 20,
            "verse": 84,
            "text": "[موسى] گفت: «آنها به دنبال من می‌آیند و پروردگارا! من براى خشنودى تو به سویت شتاب کردم.»"
        },
        {
            "chapter": 20,
            "verse": 85,
            "text": "[خدا] فرمود: «ما قوم تو را بعد از [آمدن] تو آزمایش کردیم، و سامرى آنها را گمراه کرد.»"
        },
        {
            "chapter": 20,
            "verse": 86,
            "text": "پس موسى خشگمین و اندوهناک به سوى قوم خود بازگشت [و] گفت: «اى قوم من! آیا پروردگارتان به شما وعده‌اى نیکو نداد [که تورات را بر شما فروفرستد]؟ آیا مدّت [رفتن من] بر شما طولانى شد؟ یا اینکه مى‌خواستید خشمى از پروردگارتان بر شما فرود آید، که از وعده‌ی من تخلّف کردید؟!»"
        },
        {
            "chapter": 20,
            "verse": 87,
            "text": "[مردم به موسى] گفتند: «ما به میل و اراده‌ى خود با وعده‌ی تو مخالفت نکردیم، بلکه بارهایى [گران] از زیورآلات قومِ [فرعون] بر دوش ما نهادند، پس ما آنها را [در آتش] افکندیم، آن‌گاه سامِرى [نیز] این چنین [طرح] افکند.»"
        },
        {
            "chapter": 20,
            "verse": 88,
            "text": "پس [سامرى] براى آنها پیکر گوساله‌اى پدید آورد که بانگ گاو داشت. آن‌گاه [با پیروانش] گفتند: «این خداى شما و خداى موسى است!» پس سامرى [پیمان خدا و همه تعلیمات موسى را] فراموش کرد"
        },
        {
            "chapter": 20,
            "verse": 89,
            "text": "آیا نمى‌بینند که [این گوساله، هنگامى که آن را مى‌خوانند،] برایشان پاسخى ندارد، و مالک سود و زیانى براى آنها نیست؟"
        },
        {
            "chapter": 20,
            "verse": 90,
            "text": "و البته هارون پیش از این به آنان گفته بود: «اى قوم من! شما قطعاً با آن [گوساله]، مورد آزمایش قرار گرفته‌اید و همانا پروردگار شما، [خداوند] رحمان است، پس از من پیروى کنید و دستور مرا اطاعت نمایید.»"
        },
        {
            "chapter": 20,
            "verse": 91,
            "text": "[اما آنان به هارون] گفتند: «ما یکسره در پرستش آن [گوساله] خواهیم بود، تا موسى به سوى ما بازگردد.»"
        },
        {
            "chapter": 20,
            "verse": 92,
            "text": "[هنگامى که موسى بازگشت،‌] گفت: «اى هارون! زمانى که دیدى آنان گمراه شدند، چه چیز تو را بازداشت،"
        },
        {
            "chapter": 20,
            "verse": 93,
            "text": "از اینکه مرا [در برخورد شدید با فتنه‌گران‌] پیروى کنى؟ آیا از فرمان من سرپیچى کردى؟»"
        },
        {
            "chapter": 20,
            "verse": 94,
            "text": "[هارون] گفت: «[برادرم!] اى فرزند مادرم! [موى] ریش و سر مرا [به بازخواست] مگیر! من ترسیدم [آنها پراکنده شوند و] تو بگویى میان بنى‌اسرائیل تفرقه انداختى و سفارش مرا [در حفظ وحدت‌] پاس نداشتى!»"
        },
        {
            "chapter": 20,
            "verse": 95,
            "text": "[سپس موسى به سامرى] گفت: «اى سامرى! [منظور تو از] این کار خطرناک [و فتنه] بزرگ که کردى، چه بود؟»"
        },
        {
            "chapter": 20,
            "verse": 96,
            "text": "[سامرى] گفت: «من به چیزى پى بردم که [دیگران] به آن پى نبردند، من مشتى از آثار رسول را برگرفتم، پس آن را افکندم و این­گونه نفسم این کار را در نظرم آراست [و فریب داد].»"
        },
        {
            "chapter": 20,
            "verse": 97,
            "text": "[موسى] گفت: «پس برو! [دور شو!] همانا بهره‌ى تو در دنیا این است که [به دردى مبتلا خواهى شد که پیوسته] مى‌گویى: «به من دست نزنید!» و براى تو [در آخرت] میعادگاهى است که هرگز از آن تخلّف نخواهد شد و [اکنون] به سوى معبودت که پیوسته آن را می‌پرستیدى، بنگر! ما آن را مى‌سوزانیم [و] خاکستر و ذرات آن را به دریا خواهیم پاشید"
        },
        {
            "chapter": 20,
            "verse": 98,
            "text": "[اى قوم من!] همانا معبود شما «اللّه» است که معبودى جز او نیست [و] علم او همه چیز را فرا‌گرفته است.»"
        },
        {
            "chapter": 20,
            "verse": 99,
            "text": "[اى پیامبر!] ما این­گونه از اخبار گذشته بر تو حکایت مى‌کنیم و ما از جانب خویش به تو ذکری [چون قرآن] داده‌ایم"
        },
        {
            "chapter": 20,
            "verse": 100,
            "text": "پس هرکس از آن روى­برگرداند، قطعاً در روز قیامت، بار سنگینى را بر دوش خواهد کشید"
        },
        {
            "chapter": 20,
            "verse": 101,
            "text": "براى همیشه در آن خواهند ماند و چه بد بارى است براى آنها، در روز قیامت"
        },
        {
            "chapter": 20,
            "verse": 102,
            "text": "روزى که در صور دمیده مى‌شود و ما در آن روز، مجرمان را با چشمان تیره محشور مى‌کنیم"
        },
        {
            "chapter": 20,
            "verse": 103,
            "text": "[آنها] میان خویش آهسته با یکدیگر مى‌گویند: «شما [در دنیا] ده روزى بیش درنگ نداشته‌اید.»"
        },
        {
            "chapter": 20,
            "verse": 104,
            "text": "[البتّه] ما به آنچه آنها می‌گویند، داناتریم، آن‌گاه که بهترینِ آنان در رفتار، مى‌گوید: «شما یک روز [بیشتر] درنگ نکردید!»"
        },
        {
            "chapter": 20,
            "verse": 105,
            "text": "و از تو درباره‌ى کوه‌ها [در قیامت] مى‌پرسند، بگو: «پروردگار من آنها را از بن برکنده و متلاشى مى‌کند"
        },
        {
            "chapter": 20,
            "verse": 106,
            "text": "پس آنها را [همچون] کویرى صاف و هموار، رها مى‌سازد"
        },
        {
            "chapter": 20,
            "verse": 107,
            "text": "که در آن هیچ پستى و بلندى مشاهده نمى‌کنى.»"
        },
        {
            "chapter": 20,
            "verse": 108,
            "text": "در آن روز، [مردم] از دعوت‌کننده‌اى که [هیچ] انحرافى ندارد، پیروى می‌کنند. [و گوش به صداى اسرافیل هستند.] و همه‌ی صداها در برابر [عظمت خدا] رحمان فرومی‌نشیند. پس جز صدایى آهسته [چیزى‌] نمی‌شنوی"
        },
        {
            "chapter": 20,
            "verse": 109,
            "text": "در آن روز، شفاعت [هیچ‌کس] سودى ندارد، مگر کسى که [خداى] رحمان به او اجازه دهد و از گفتار او [در مورد شفاعت دیگران‌] راضى باشد"
        },
        {
            "chapter": 20,
            "verse": 110,
            "text": "[خداوند] به آنچه آنان در پیش روى دارند و آنچه [در دنیا] پشت سر گذاشته‌اند، آگاه است؛ ولى مردم بر او احاطه علمى ندارند"
        },
        {
            "chapter": 20,
            "verse": 111,
            "text": "و [در آن روز] همه‌ى چهره‌ها در برابر خداوندِ زنده‌ى پاینده، خوار و فروتن مى‌شود و البتّه هر کس که بار ستم برداشت، نومید و زیانکار است"
        },
        {
            "chapter": 20,
            "verse": 112,
            "text": "و هر کس برخى [کارهاى‌] نیکو انجام دهد و مؤمن باشد، از هیچ ستم وکاستى [در پاداشش] نمى‌ترسد"
        },
        {
            "chapter": 20,
            "verse": 113,
            "text": "و بدین‌سان ما آن را قرآنى عربى نازل کردیم و در آن با انواع بیان‌ها، هشدار دادیم، شاید آنها پروا کنند یا برایشان پندى پدید آید"
        },
        {
            "chapter": 20,
            "verse": 114,
            "text": "پس [بدان که] بلندمرتبه است خداى فرمانرواى بر حقّ! و تو [اى پیامبر!] بر خواندن قرآن، پیش از آنکه وحىِ آن بر تو پایان یابد، شتاب مکن و بگو: «پروردگارا! بر دانش من بیافزاى!»"
        },
        {
            "chapter": 20,
            "verse": 115,
            "text": "و به یقین، پیش از این با آدم پیمان بستیم، امّا او فراموش کرد و ما عزم استوارى براى او نیافتیم"
        },
        {
            "chapter": 20,
            "verse": 116,
            "text": "و زمانى که به فرشتگان گفتیم: «براى آدم سجده کنید!» پس همگى سجده کردند، مگر ابلیس که سر باز زد"
        },
        {
            "chapter": 20,
            "verse": 117,
            "text": "پس گفتیم: «اى آدم! این [ابلیس] دشمن تو و همسر توست، پس [مراقب باش که] شما را از [این] باغ بیرون نکند که به رنج و مشقّت خواهى افتاد"
        },
        {
            "chapter": 20,
            "verse": 118,
            "text": "قطعاً تو در آن [باغ]، نه گرسنه مى‌شوى و نه برهنه مى‌مانى"
        },
        {
            "chapter": 20,
            "verse": 119,
            "text": "و در آنجا، نه تشنه مى‌شوى، و نه از حرارت آفتاب آزار مى‌بینى.»"
        },
        {
            "chapter": 20,
            "verse": 120,
            "text": "پس شیطان او را وسوسه کرد [و] گفت: «اى آدم! آیا تو را به درخت جاوِدانگى و فرمانرواییِ فناناپذیر راهنمایى کنم؟!»"
        },
        {
            "chapter": 20,
            "verse": 121,
            "text": "پس [آدم و همسرش فریفته شدند و] هر دو از آن [درخت ممنوعه] خوردند، پس شرمگاهشان براى آنان نمایان شد و [ناچار] هر دو شروع کردند به چسباندن برگ [درختان] بهشت بر خود و [این چنین] آدم پروردگارش را نافرمانى کرد و بیراهه رفت"
        },
        {
            "chapter": 20,
            "verse": 122,
            "text": "سپس پروردگارش او را برگزید، پس [لطف خویش را] بر او بازگرداند و او را هدایت کرد"
        },
        {
            "chapter": 20,
            "verse": 123,
            "text": "[خداوند] فرمود: از آن [بهشت، و مقام والا] فرود آیید [که] برخى از شما دشمن برخى دیگر خواهند بود، پس اگر از سوى من رهنمودى براى شما آمد، هر کس از هدایت من پیروى کند، نه گمراه مى‌شود و نه در رنج مى‌افتد"
        },
        {
            "chapter": 20,
            "verse": 124,
            "text": "و هر کس از یاد من روى گردانَد، بی‌گمان براى او زندگىِ [سخت و] تنگی خواهد بود و ما او را در قیامت نابینا محشور مى‌کنیم"
        },
        {
            "chapter": 20,
            "verse": 125,
            "text": "[او خواهد] گفت: «پروردگارا! چرا مرا نابینا محشور کردى؟ درحالى که من [در دنیا] بینا بودم!»"
        },
        {
            "chapter": 20,
            "verse": 126,
            "text": "[و خداوند خواهد] فرمود: «همان‌گونه که آیات ما به تو رسید و تو آنها را فراموش کردى، امروز هم همان‌طور فراموش گردیده‌اى.»"
        },
        {
            "chapter": 20,
            "verse": 127,
            "text": "و ما این‌گونه هر کس را که اسراف کند، و به آیات پروردگارش ایمان نیاورد، کیفر مى‌دهیم و قطعاً عذاب آخرت سخت‌تر و پایدارتر است"
        },
        {
            "chapter": 20,
            "verse": 128,
            "text": "پس آیا براى هدایتشان کافى نیست که ملت‌هاى پیشین را [که سرکشی و فساد کردند،] نابود کردیم، و [اینان امروز] در خانه‌هاى آنان رفت و آمد مى‌کنند؟! همانا در آن [حوادث] براى خردمندان نشانه‌هاست"
        },
        {
            "chapter": 20,
            "verse": 129,
            "text": "و اگر نبود سنّت سابق پروردگارت، و مدتى که [براى زندگى آنان‌] مشخص شده است، حتماً [عذاب الهى بی‌درنگ] لازم مى‌آمد"
        },
        {
            "chapter": 20,
            "verse": 130,
            "text": "پس [ای پیامبر!] بر آنچه مى‌گویند، شکیبا باش و پیش از طلوع آفتاب و قبل از غروب آن، با ستایش پروردگارت [او را] تسبیح کن و [نیز] برخى از ساعات شب و حوالى روز را به نیایش بپرداز، باشد که خشنود شوى"
        },
        {
            "chapter": 20,
            "verse": 131,
            "text": "و به آنچه با آن گروه‌هایى از آنان را بهره‌مند گردانده‌ایم، چشم مدوز، که [این] شکوفه و جلوه‌ى زندگى دنیاست [و ما مى‌خواهیم] تا آنها را در آن بیازماییم و [به یقین] روزىِ پروردگارت بهتر و پایدارتر است"
        },
        {
            "chapter": 20,
            "verse": 132,
            "text": "و خانواده‌ات را به نماز فرمان ده و بر آن شکیبا باش. ما از تو روزى نمى‌خواهیم، [بلکه] ما تو را روزى مى‌دهیم، و سرانجامِ [نیکو] براى [اهل] تقواست"
        },
        {
            "chapter": 20,
            "verse": 133,
            "text": "و [کافران] گفتند: «چرا [محمّد] از جانب پروردگارش، معجزه و نشانه‌اى براى ما نمى‌آورد؟» آیا دلیل و نشانه‌ى روشن در کتاب‌های [آسمانی] پیشین برایشان نیامده [تا ایمان بیاورند]؟"
        },
        {
            "chapter": 20,
            "verse": 134,
            "text": "و اگر ما آنان را پیش از این با عذابى هلاک مى‌کردیم، مى‌گفتند: «پروردگارا! چرا پیامبرى براى ما نفرستادى تا ما از آیات تو پیروى کنیم، پیش از آنکه خوار و رسوا شویم.»"
        },
        {
            "chapter": 20,
            "verse": 135,
            "text": "بگو: «هر یک [از ما و شما] در انتظاریم، پس انتظار بکشید که به زودى خواهید دانست یاران راه راست کیانند و چه کسى راه یافته است.»"
        },
        {
            "chapter": 21,
            "verse": 1,
            "text": "[هنگام] حساب مردم نزدیک شده است، در حالى که آنان در بى‌خبرى، [از آن] روى‌گردانند"
        },
        {
            "chapter": 21,
            "verse": 2,
            "text": "هیچ پند تازه‌اى از طرف پروردگارشان براى آنان نیامد، مگر این که آن را شنیدند و [باز] سرگرم بازى شدند"
        },
        {
            "chapter": 21,
            "verse": 3,
            "text": "در حالى که دل‌هاى آنان [از حقّ، غافل و به چیز دیگرى] سرگرم است و کسانى که [کافر شدند و به خود] ستم کردند، مخفیانه راز مى‌گویند که: «آیا جز این است که این [محمّد] بشرى همانند شماست؟ آیا با این که مى‌بینید به جادو روی می‌آورید؟!»"
        },
        {
            "chapter": 21,
            "verse": 4,
            "text": "[پیامبر] گفت: «پروردگار من، هر سخنى که در آسمان و زمین باشد، مى‌داند. او شنواى داناست.»"
        },
        {
            "chapter": 21,
            "verse": 5,
            "text": "[کافران] گفتند: « [آنچه محمّد آورده است، وحى نیست؛] بلکه خواب‌هاى آشفته است. بلکه آنها را به دروغ به خدا نسبت داده، بلکه او یک شاعر است، پس باید همان‌گونه که [پیامبران] پیشین [با معجزه] فرستاده شده بودند، او [نیز] براى ما معجزه‌اى بیاورد.»"
        },
        {
            "chapter": 21,
            "verse": 6,
            "text": "تمام آبادى‌هایى که پیش از اینها هلاکشان کردیم، [تقاضاى این‌گونه معجزات را کردند؛ ولى همین که خواسته­شان عملى شد،] ایمان نیاوردند. پس آیا اینان ایمان مى‌آورند؟"
        },
        {
            "chapter": 21,
            "verse": 7,
            "text": "و ما [هیچ پیامبرى را] پیش از تو نفرستادیم، مگر این که [آنها نیز] مردانى بودند که ما به ایشان وحى مى‌کردیم، پس اگر نمى‌دانید از آگاهان بپرسید"
        },
        {
            "chapter": 21,
            "verse": 8,
            "text": "و ما براى آنها بدن‌هایى که به غذا نیاز نداشته باشند، قرار ندادیم و آنها جاویدان نبودند"
        },
        {
            "chapter": 21,
            "verse": 9,
            "text": "سپس ما به وعده‌اى که به آنان داده بودیم، وفا کردیم. پس آنان و هر که را خواستیم، نجات دادیم و اسراف‌کاران را نابود کردیم"
        },
        {
            "chapter": 21,
            "verse": 10,
            "text": "همانا بر شما کتابى فرستاده‌ایم که وسیله تذکر [و بیدارى] شما در آن است، آیا نمى‌اندیشید؟"
        },
        {
            "chapter": 21,
            "verse": 11,
            "text": "و ما چه بسیار آبادى‌ها را درهم شکستیم که [مردمش] ستمگر بودند و پس از آنها قومى دیگر را پدید آوردیم"
        },
        {
            "chapter": 21,
            "verse": 12,
            "text": "پس چون قهر ما را احساس کردند، ناگهان پا به فرار گذاشتند"
        },
        {
            "chapter": 21,
            "verse": 13,
            "text": "[از روى استهزا و تحقیر به آنان گفتند:] «فرار نکنید! و به سوى زندگى مرفّهى که در آن نازپرورده بودید و به خانه‌هایتان بازگردید، تا شاید [بار دیگر توسط تهی‌دستان‌] از شما درخواست کمک شود [و شما آنان را با کبر و نِخوت برانید]"
        },
        {
            "chapter": 21,
            "verse": 14,
            "text": "[و چون عذاب ما را جدّى دیدند،] گفتند: «اى واى بر ما! به یقین ما ستمکار بوده‌ایم.»"
        },
        {
            "chapter": 21,
            "verse": 15,
            "text": "و پیوسته، این سخنِ آنان بود تا ما آنها را درو کردیم و خاموش و بى‌حرکت ساختیم"
        },
        {
            "chapter": 21,
            "verse": 16,
            "text": "و ما، آسمان و زمین و آنچه را که میان آنهاست، براى بازى نیافریدیم"
        },
        {
            "chapter": 21,
            "verse": 17,
            "text": "[به فرض محال] اگر مى‌خواستیم سرگرمى برگزینیم، چیزى متناسب [با شأن] خود انتخاب مى‌کردیم"
        },
        {
            "chapter": 21,
            "verse": 18,
            "text": "بلکه ما حقّ را بر باطل مى‌کوبیم تا مغز آن را درهم بشکند [و از هم بپاشد]. پس بى‌درنگ، باطل محو و نابود مى‌شود و واى بر شما از آنچه [خداوند را به آن] وصف مى‌کنید [و نسبت بیهوده‌کارى به او مى‌دهید]"
        },
        {
            "chapter": 21,
            "verse": 19,
            "text": "و براى اوست هر که در آسمان‌ها و زمین است و کسانى که نزد او هستند، [فرشتگان،] از عبادت او تکبّر نمى‌ورزند و خسته و درمانده نمى‌شوند"
        },
        {
            "chapter": 21,
            "verse": 20,
            "text": "آنان شبانه‌روز بى­آنکه سستى ورزند، خداوند را به پاکى مى‌ستایند"
        },
        {
            "chapter": 21,
            "verse": 21,
            "text": "آیا خدایانى که [کفّار] از زمین برگزیده‌اند، مردگان را زنده مى‌کنند؟"
        },
        {
            "chapter": 21,
            "verse": 22,
            "text": "اگر در آسمان‌ها و زمین، خدایان دیگرى غیر از اللَّه وجود داشت، حتماً آن دو تباه مى‌شدند [و نظام جهان به هم مى‌خورد]. پس منزّه است خداوندِ پروردگار عرش، از آنچه [ناآگاهان] وصف مى‌کنند"
        },
        {
            "chapter": 21,
            "verse": 23,
            "text": "هیچ‌کس نمى‌تواند بر کار او خرده بگیرد؛ ولى در کارهاى آنها، جاى سؤال و ایراد است"
        },
        {
            "chapter": 21,
            "verse": 24,
            "text": "آیا آنها به جاى خداوند [یکتا] خدایان دیگرى گرفته‌اند؟ بگو: «دلیلتان را بیاورید! این [قرآن] یادنامه‌ى پیروان من و یادنامه‌ى کسانى است که پیش از من بوده‌اند [که همه بر یکتایی خدا هم‌نظرند.]» امّا بیشتر مردم، حقّ را نمى‌دانند، پس [از آن] روى‌گردانند"
        },
        {
            "chapter": 21,
            "verse": 25,
            "text": "و هر پیامبرى پیش از تو فرستادیم، به او وحى کردیم که معبودى جز من نیست، پس [تنها] مرا بپرستید"
        },
        {
            "chapter": 21,
            "verse": 26,
            "text": "و [کافران] گفتند: «[خداوند] رحمان فرزند گرفته است!» منزّه است او! [فرشتگان، فرزند خدا نیستند؛] بلکه بندگانى گرامى هستند"
        },
        {
            "chapter": 21,
            "verse": 27,
            "text": "آنان در کلام بر او پیشی نمى‌گیرند و به فرمان او عمل مى‌کنند"
        },
        {
            "chapter": 21,
            "verse": 28,
            "text": "[خداوند] آینده و گذشته‌ى آنها را مى‌داند و آنان جز براى کسى که خداوند از او خرسند باشد، شفاعت نمى‌کنند و خود از بیم او هراسانند"
        },
        {
            "chapter": 21,
            "verse": 29,
            "text": "و هر که از آنها، [فرشتگان و انسان‌ها و جنّیان] بگوید: من به جاى خداوند، معبود هستم!» پس کیفر او را دوزخ قرار مى‌دهیم. ما این‌گونه ستمکاران را کیفر خواهیم داد"
        },
        {
            "chapter": 21,
            "verse": 30,
            "text": "آیا کافران نمى‌بینند که آسمان‌ها و زمین به هم بسته و پیوسته بودند و ما، آن دو را شکافته و از یکدیگر باز کردیم؟ و هر چیز زنده را از آب پدید آوردیم. آیا باز ایمان نمى‌آورند؟"
        },
        {
            "chapter": 21,
            "verse": 31,
            "text": "و در زمین، کوه‌هاى ثابت و استوار قرار دادیم تا [مبادا زمین] آنها را بلرزاند و در [میان] کوه‌ها، [دره‌هایى گشاده و] راه‌هاى فراخ پدید آوردیم، شاید که آنها راه یابند"
        },
        {
            "chapter": 21,
            "verse": 32,
            "text": "و آسمان را سقفى نگه‌داشته قرار دادیم و آنها از نشانه‌هاى آن روى‌گردانند"
        },
        {
            "chapter": 21,
            "verse": 33,
            "text": "و او کسى است که شب و روز و خورشید و ماه را آفرید. هر یک [از آنها] در مدارى [معین]، شناور [و در حرکت] است"
        },
        {
            "chapter": 21,
            "verse": 34,
            "text": "و ما پیش از تو براى [هیچ] انسانى، جاودانگى قرار ندادیم، پس آیا اگر تو از دنیا بروى، آنان زندگانى جاوید خواهند یافت؟"
        },
        {
            "chapter": 21,
            "verse": 35,
            "text": "هر کسی [طعم] مرگ را مى‌چشد! و ما شما را با بدى‌ها و خوبى‌ها مى‌آزماییم و [سرانجام] به سوى ما بازگردانده مى‌شوید"
        },
        {
            "chapter": 21,
            "verse": 36,
            "text": "و هرگاه کافران تو را ببینند، کارى جز به مسخره گرفتن تو ندارند، [و با همدیگر مى‌گویند:] «آیا این است آن کسی که خدایان شما را [به بدى] یاد مى‌کند؟» در حالى که خود، یاد [خداى] رحمان را منکرند [و به او کفر مى ورزند]"
        },
        {
            "chapter": 21,
            "verse": 37,
            "text": "[طبیعتِ] انسان [به­گونه‌اى است که گویا] از عجله آفریده شده است؛ [عذاب را به شتاب مى‌خواهد؛ امّا] من به زودى نشانه‌های [عذاب] خود را به شما نشان خواهم داد، پس [آن را] به شتاب از من نخواهید"
        },
        {
            "chapter": 21,
            "verse": 38,
            "text": "[کافران] مى‌گویند: اگر راست مى‌گویید، این وعده [قیامت] کى فرامى‌رسد؟»"
        },
        {
            "chapter": 21,
            "verse": 39,
            "text": "اگر کفّار مى‌دانستند زمانى که [آن فرارسد، دیگر] نمى‌توانند شعله‌هاى آتش را از صورت‌ها و از پشت‌هایشان دور کنند و کسى آنان را یارى نمى‌کند"
        },
        {
            "chapter": 21,
            "verse": 40,
            "text": "بلکه [این آتش] ناگهان به سراغشان خواهد آمد و آنان را بهت‌زده خواهد کرد. پس نه قدرت دفع آن را دارند و نه به آنان مهلتى داده خواهد شد"
        },
        {
            "chapter": 21,
            "verse": 41,
            "text": "و همانا پیامبران پیش از تو [نیز] مورد استهزا قرار گرفتند. امّا [سرانجام،] آنچه استهزا مى‌کردند، دامان مسخره‌کنندگان را گرفت [و مجازات الهى آنها را در هم کوبید]"
        },
        {
            "chapter": 21,
            "verse": 42,
            "text": "بگو: «کیست که شما را در شب و روز از [عذاب خداى] رحمان نگاه مى‌دارد؟!» امّا آنان از یاد پروردگارشان روى مى‌گردانند"
        },
        {
            "chapter": 21,
            "verse": 43,
            "text": "یا براى آنان خدایانى است که آنان را در برابر [عذاب] ما نگه دارد؟ اینها قادر بر یارى [و حفظ] خودشان نیستند، [تا چه رسد به دیگران] و از جانب ما نیز همراهى نمى‌شوند"
        },
        {
            "chapter": 21,
            "verse": 44,
            "text": "با این وجود، ما آنها و پدرانشان را [از انواع نعمت‌ها] بهره‌مند ساختیم تا آنجا که عمرشان طولانى شد [و مایه‌ى غرور و سرکشی آنان گردید]. آیا نمى‌بینند که ما همواره به زمین مى‌پردازیم و از وسعت سرزمین‌ها[یى که در اختیار کافران بوده،‌] مى‌کاهیم؟ آیا ایشان [بر ما] غلبه دارند؟"
        },
        {
            "chapter": 21,
            "verse": 45,
            "text": "بگو: «من تنها با وحى، به شما هشدار مى‌دهم!» امّا کسانى که کر هستند، زمانى که بیم داده مى‌شوند، آن را نمى‌شنوند"
        },
        {
            "chapter": 21,
            "verse": 46,
            "text": "در حالى که اگر دمى از عذاب پروردگارت به آنان برسد، قطعاً خواهند گفت: «اى واى بر ما! به یقین ما ستمکار بوده‌ایم.»"
        },
        {
            "chapter": 21,
            "verse": 47,
            "text": "و ما براى روز قیامت، ترازوهاى عدل برپا خواهیم کرد، پس هیچ ستمى به احدى نخواهد شد و اگر [عملى] همسنگ دانه خردلى [هم] باشد، ما آن را خواهیم آورد و [در دقّت محاسبات همین] بس است که ما حساب‌رس باشیم"
        },
        {
            "chapter": 21,
            "verse": 48,
            "text": "و همانا ما به موسى و هارون، [کتابى که‌] جداکننده [حق از باطل‌] و نور و مایه‌ی یادآورى براى پرهیزکاران [است‌،] عطا کردیم"
        },
        {
            "chapter": 21,
            "verse": 49,
            "text": "[همان] کسانى که از پروردگارشان در نهان مى‌ترسند و همانانى که از قیامت در هراسند"
        },
        {
            "chapter": 21,
            "verse": 50,
            "text": "و این [قرآن]، مبارک ذکرى است که ما آن را فروفرستادیم. آیا شما آن را انکار مى‌کنید؟"
        },
        {
            "chapter": 21,
            "verse": 51,
            "text": "و همانا ما پیش از این، ابراهیم را به رشد و کمال خود رساندیم و ما به [شایستگى‌هاى] او آگاه بودیم"
        },
        {
            "chapter": 21,
            "verse": 52,
            "text": "آن هنگام که به [آزر، عموى مشرکش که به جای] پدرش [سرپرستی او را به عهده داشت] و به قومش گفت: «چیست این تندیس‌هاى بى‌روحى که شما همواره آنها را می‌پرستید؟»"
        },
        {
            "chapter": 21,
            "verse": 53,
            "text": "آنان گفتند: «ما پدرانمان را پرستش­کنندگان آنها یافته‌ایم!»"
        },
        {
            "chapter": 21,
            "verse": 54,
            "text": "[ابراهیم] گفت: «بی‌تردید شما و پدرانتان در گمراهى آشکار بوده و هستید!»"
        },
        {
            "chapter": 21,
            "verse": 55,
            "text": "آنان گفتند: «آیا تو سخن حقّى براى ما آورده‌اى؟ یا این که شوخى مى‌کنى؟!»"
        },
        {
            "chapter": 21,
            "verse": 56,
            "text": "[ابراهیم] گفت: «البتّه [که حقّ مى‌گویم.] پروردگار شما پروردگار آسمان‌ها و زمین است که آنها را به وجود آورده و من بر این حقیقت از گواهانم"
        },
        {
            "chapter": 21,
            "verse": 57,
            "text": "و به خداوند سوگند پس از آن که پشت کردید و رفتید، نقشه‌اى براى بت‌هایتان خواهم کشید.»"
        },
        {
            "chapter": 21,
            "verse": 58,
            "text": "پس [ابراهیم در یک فرصت مناسب] همه‌ی آنها، جز بزرگشان را خرد کرد تا شاید آنها به سراغ آن بیایند"
        },
        {
            "chapter": 21,
            "verse": 59,
            "text": "[بت‌پرستان چون بت‌های شکسته را دیدند،‌] گفتند: «چه کسى با خدایان ما چنین کرده؟ بی‌گمان او از ستمکاران است.»"
        },
        {
            "chapter": 21,
            "verse": 60,
            "text": "گفتند: «شنیده‌ایم جوانى که به او ابراهیم مى‌گویند، آن [بت]ها را [به بدى] یاد مى‌کرد.»"
        },
        {
            "chapter": 21,
            "verse": 61,
            "text": "[بزرگان قوم] گفتند: «پس او را در پیش چشم مردم بیاورید تا آنها [بر مجرم بودن او] گواهى دهند.»"
        },
        {
            "chapter": 21,
            "verse": 62,
            "text": "گفتند: «اى ابراهیم! آیا تو با خدایان ما این چنین کرده‌اى؟»"
        },
        {
            "chapter": 21,
            "verse": 63,
            "text": "[ابراهیم] گفت: «بلکه این کار را بزرگشان کرده است! از خودشان بپرسید، اگر سخن مى‌گویند!»"
        },
        {
            "chapter": 21,
            "verse": 64,
            "text": "پس به [وجدان‌هاى] خود بازگشتند، [و به یکدیگر] گفتند: «شما خودتان [با پرستش این سنگ‌های ناتوان] ستمکارید [نه ابراهیم.]»"
        },
        {
            "chapter": 21,
            "verse": 65,
            "text": "سپس [دوباره] به اندیشه‌هاى باطلى که در سر داشتند، بازگشتند [و به ابراهیم گفتند:] «به راستى تو خود مى‌دانى که اینها سخن نمی‌گویند.»"
        },
        {
            "chapter": 21,
            "verse": 66,
            "text": "[ابراهیم] گفت: «پس آیا شما به جاى خداوند، چیزى را مى‌پرستید که هیچ سودى براى شما ندارد؟ و هیچ زیانى به شما نمى‌رساند؟"
        },
        {
            "chapter": 21,
            "verse": 67,
            "text": "ننگ بر شما و بر هر چه جز خدا می‌پرستید. آیا نمى‌اندیشید؟!»"
        },
        {
            "chapter": 21,
            "verse": 68,
            "text": "[بزرگان قوم] گفتند: «اگر مى‌خواهید کارى کنید! او را بسوزانید و خدایانتان را یارى کنید.»"
        },
        {
            "chapter": 21,
            "verse": 69,
            "text": "[آتشى بزرگ فراهم کردند و ابراهیم را به درون آن افکندند؛ ولی ما] گفتیم: اى آتش! بر ابراهیم سرد و سلامت باش"
        },
        {
            "chapter": 21,
            "verse": 70,
            "text": "و آنان نیرنگی سخت براى او اراده کردند، ولى ما آنها را از زیانکارترینِ [مردم] قرار دادیم"
        },
        {
            "chapter": 21,
            "verse": 71,
            "text": "و ما، او و لوط را [از آن سرزمین پر از شرک و فساد] نجات دادیم و به سوى سرزمینى که در آن براى جهانیان برکت نهاده‌ایم، بردیم"
        },
        {
            "chapter": 21,
            "verse": 72,
            "text": "و اسحاق و [فرزندش] یعقوب را، [به عنوان نعمتى] افزون به ابراهیم بخشیدیم و همه را از صالحان قرار دادیم"
        },
        {
            "chapter": 21,
            "verse": 73,
            "text": "و آنان را پیشوایانى قرار دادیم که به فرمان ما [مردم را] هدایت مى‌کردند و به آنان، انجام کارهاى نیک و برپایى نماز و پرداخت زکات را وحى کردیم و آنان فقط ما را عبادت می‌کردند"
        },
        {
            "chapter": 21,
            "verse": 74,
            "text": "و به لوط، حکمت و دانش عطا کردیم و او را از قریه‌اى که کارهاى زشت مى‌کردند، رهانیدیم. به راستى آنان مردمى بد و منحرف بودند"
        },
        {
            "chapter": 21,
            "verse": 75,
            "text": "و او را در رحمت خویش وارد کردیم. همانا او از شایستگان بود"
        },
        {
            "chapter": 21,
            "verse": 76,
            "text": "و نوح را پیش‌تر [از ابراهیم و لوط]، آن زمان که [ما را] ندا داد، پس [خواسته‌ى] او را اجابت کردیم. او و خاندانش را از بلاى بزرگ، نجات بخشیدیم"
        },
        {
            "chapter": 21,
            "verse": 77,
            "text": "و او را در برابر مردمى که نشانه‌هاى ما را تکذیب کردند، یارى دادیم. به درستى که آنان، مردم بدى بودند، پس همه‌ى آنها را غرق کردیم"
        },
        {
            "chapter": 21,
            "verse": 78,
            "text": "و داوود و سلیمان [را یاد کن] آن هنگام که درباره‌ى کشت‌زارى که گوسفندان قوم، شبانگاه در آن چریده [و آن را تباه ساخته] بودند، داورى مى‌کردند و ما شاهد داورى آنان بودیم"
        },
        {
            "chapter": 21,
            "verse": 79,
            "text": "پس ما [حکم] آن را به سلیمان فهماندیم و هر یک [از آن دو] را، حکمت و دانش دادیم و کوه‌ها و پرندگان را با داوود به نیایش و تسبیح واداشتیم و ما کننده [این کار] بودیم"
        },
        {
            "chapter": 21,
            "verse": 80,
            "text": "و براى شما به داوود فنّ زره‌سازى را آموختیم، تا شما را از [خطرات] جنگتان نگه دارد. پس آیا شما سپاسگزار هستید؟"
        },
        {
            "chapter": 21,
            "verse": 81,
            "text": "و براى سلیمان، تندباد را [رام کردیم] که به فرمان او به سوى سرزمینى که درآن برکت قرار دادیم، روان مى‌شد و ما به هر چیزى آگاه بوده‌ایم"
        },
        {
            "chapter": 21,
            "verse": 82,
            "text": "و گروهى از شیطان‌ها [را نیز رامِ سلیمان قرار دادیم که] براى او غوّاصى مى‌کردند و کارهایى غیر از این انجام مى‌دادند و ما آنها را [از سرکشى] حفظ مى‌کردیم"
        },
        {
            "chapter": 21,
            "verse": 83,
            "text": "و [به یاد آور] ایوب را، آن زمان که پروردگارش را ندا داد که: «[پروردگارا!] به من آسیب و سختی رسیده است و تو مهربان‌ترینِ مهربانانى!»"
        },
        {
            "chapter": 21,
            "verse": 84,
            "text": "پس [دعاى] او را مستجاب کردیم و رنج و سختى او را برداشتیم و خانواده‌اش را به او بازگرداندیم و همانندشان را با ایشان [به او عطا کردیم، تا هم] رحمتى از سوى ما [به او باشد و هم مایه‌ی یادآورى] و پندى براى عبادت‌کنندگان"
        },
        {
            "chapter": 21,
            "verse": 85,
            "text": "و اسماعیل و ادریس و ذو‌الکفل [را یاد کن که این پیامبران،] همه از شکیبایان بودند"
        },
        {
            "chapter": 21,
            "verse": 86,
            "text": "و ما آنان را در رحمت خویش وارد ساختیم. به درستى که آنان از شایستگان بودند"
        },
        {
            "chapter": 21,
            "verse": 87,
            "text": "و [یونس] ذوالنون [را به یاد آور.] آن هنگام که خشمگین [از میان قومش بیرون] رفت و پنداشت که [آسوده شد و] ما بر او تنگ نخواهیم گرفت، [امّا همین که در کام نهنگ فرو رفت،] پس در آن تاریکی‌ها[ى شکم نهنگ‌] ندا داد که: « [خداوندا!] جز تو معبودى نیست! تو پاک و منزهى! همانا من از ستمکاران بودم [و نباید مردم را به خاطر سرسختى‌شان رها می‌کردم و تنها می‌گذاشتم].»"
        },
        {
            "chapter": 21,
            "verse": 88,
            "text": "پس [دعاى] او را اجابت کردیم و او را از آن اندوه نجات دادیم و ما این چنین، مؤمنان را نجات مى‌دهیم"
        },
        {
            "chapter": 21,
            "verse": 89,
            "text": "و زکریا [را یاد کن] آن‌گاه که پروردگارش را ندا داد: «پروردگارا! مرا تنها [و بى‌فرزند و بی‌وارث] مگذار و [البتّه که] تو خود، بهترینِ وارثانى.»"
        },
        {
            "chapter": 21,
            "verse": 90,
            "text": "پس [دعاى] او را مستجاب کردیم و یحیى را به او بخشیدیم و همسرش را [که نازا بود،] براى او شایسته قرار دادیم. [چرا که] آنان در کارهاى نیک، شتاب داشتند و ما را از روى امید و بیم مى‌خواندند و در برابر ما همواره فروتن بودند"
        },
        {
            "chapter": 21,
            "verse": 91,
            "text": "و [به یاد آور مریم را، آن] زنى که دامان خویش را پاک نگاه داشت، پس ما از روح خود در او دمیدیم و او و پسرش [عیسى] را نشانه‌اى براى جهانیان قرار دادیم"
        },
        {
            "chapter": 21,
            "verse": 92,
            "text": "این [پیامبران بزرگ و پیروانشان] همه امّت یگانه‌ای بودند، [دارای یک آیین و پیرو یک هدف.] و من پروردگار شما هستم! پس مرا بپرستید"
        },
        {
            "chapter": 21,
            "verse": 93,
            "text": "ولى آنها کار خود را در میانشان به تفرقه کشاندند. [بدانند که] همگى به سوى ما بازمى‌گردند"
        },
        {
            "chapter": 21,
            "verse": 94,
            "text": "پس هر کس برخى [کارهاى‌] شایسته را انجام دهد و مؤمن باشد، براى تلاش او هیچ‌گونه ناسپاسى نخواهد شد و ما [کارهاى نیکویش را] براى او ثبت مى‌کنیم"
        },
        {
            "chapter": 21,
            "verse": 95,
            "text": "و بر [مردم] آبادى‌هایى که آنها را [به خاطر فساد و گناه] هلاک نمودیم، حرام است [که به دنیا بازگردند،] آنان بازنمى‌گردند"
        },
        {
            "chapter": 21,
            "verse": 96,
            "text": "تا آن‌گاه که [راه بر] یأجوج و مأجوج [با شکستن سدّ] گشوده شود و آنان از هر بلندى بتازند و به شتاب سرازیر شوند"
        },
        {
            "chapter": 21,
            "verse": 97,
            "text": "و وعده‌ى حقّ [در برپایى قیامت] نزدیک گردید. پس در آن هنگام چشم‌هاى کافران [از وحشت و حیرت] خیره و باز می‌ماند [و با خود می‌گویند:] «اى واى بر ما! به راستى که ما از این [روز] سخت در بی‌خبری بودیم، بلکه ما ستمگر بودیم.»"
        },
        {
            "chapter": 21,
            "verse": 98,
            "text": "[به آنان گفته مى‌شود:] «شما و هر آنچه که جز خدا مى‌پرستید، هیزم دوزخ خواهد بود. [و قطعاً] در آن وارد خواهید شد.»"
        },
        {
            "chapter": 21,
            "verse": 99,
            "text": "اگر اینها خدایان [راستین] بودند، وارد آن [دوزخ] نمى‌شدند، در حالى که همگى براى همیشه در آن ماندگار خواهند بود"
        },
        {
            "chapter": 21,
            "verse": 100,
            "text": "براى آنان در دوزخ، ناله‌ها و نعره‌هاست و آنان در آنجا [هیچ پاسخى] نمى‌شنوند"
        },
        {
            "chapter": 21,
            "verse": 101,
            "text": "[امّا مؤمنان،] کسانى که پیش‌تر، از جانب ما به آنان [وعده‌ی] نیکو داده شده است، آنان از آن [دوزخ] دور نگاه داشته خواهند شد"
        },
        {
            "chapter": 21,
            "verse": 102,
            "text": "آنان صداى [زبانه کشیدن] آن را نمى‌شنوند و در آنچه [از نعمت‌ها و کامیابى‌ها] که دلخواه آنهاست، جاودانه‌اند"
        },
        {
            "chapter": 21,
            "verse": 103,
            "text": "بزرگ‌ترین وحشت [آن روز]، آنان را غمگین [و مضطرب] نمى‌سازد و فرشتگان به [پیشواز و] ملاقات آنان مى‌روند [و مى‌گویند:] « این است روزِ شما! که به شما وعده مى‌دادند.»"
        },
        {
            "chapter": 21,
            "verse": 104,
            "text": "روزى که آسمان را همچون طومارِ نوشته‌ها درهم مى‌پیچیم، [و] همان‌گونه که آفرینشِ نخستین را آغاز کردیم، آن را بازمى‌گردانیم. [این] وعده‌اى است که بر عهده‌ی ماست و قطعاً آن را انجام خواهیم داد"
        },
        {
            "chapter": 21,
            "verse": 105,
            "text": "و همانا ما پس از تورات، در زبور نوشتیم که: بی‌گمان بندگان شایسته‌ام وارث [حکومت بر] زمین خواهند شد"
        },
        {
            "chapter": 21,
            "verse": 106,
            "text": "همانا در این [پیش‌گویى]، براى گروهی پرستنده، پیامی روشن است"
        },
        {
            "chapter": 21,
            "verse": 107,
            "text": "و ما تو را [ای پیامبر!] مایه رحمتی برای جهانیان فرستاده‌ایم"
        },
        {
            "chapter": 21,
            "verse": 108,
            "text": "[پس به آنان] بگو: «تنها چیزى که به من وحى مى‌شود این است که معبود شما فقط خداى یگانه است. پس آیا شما [به حقّ] گردن مى‌نهید؟!»"
        },
        {
            "chapter": 21,
            "verse": 109,
            "text": "پس اگر روى برگرداندند، [به آنان] بگو: «به همه‌ى شما یکسان اعلام [خطر] کردم و نمى‌دانم [زمان وقوع] آن وعده که به شما داده شده، نزدیک است، یا دور"
        },
        {
            "chapter": 21,
            "verse": 110,
            "text": "او هم سخن آشکار را مى‌داند و هم آنچه را که پنهان مى‌کنید"
        },
        {
            "chapter": 21,
            "verse": 111,
            "text": "و من نمى‌دانم، شاید این [تأخیر در عذاب] براى شما آزمونى باشد و [فرصتى براى] کامیابى تا مدّتى دیگر.»"
        },
        {
            "chapter": 21,
            "verse": 112,
            "text": "[پیامبر] گفت: «پروردگارا! [میان ما و مشرکان] به حقّ داورى کن! و پروردگار همه‌ی ما [خداوند] مهربان است که در برابر آنچه [او را ناروا] وصف مى‌کنید، باید از او یارى جست.»"
        },
        {
            "chapter": 22,
            "verse": 1,
            "text": "اى مردم! از پروردگارتان پروا کنید، که زلزله‌ى قیامت، حادثه‌اى بزرگ و هولناک است"
        },
        {
            "chapter": 22,
            "verse": 2,
            "text": "روزى که آن را مشاهده کنید، [از ترس و وحشت،] هر مادر شیردهى، شیرخواره‌اش را از یاد می‌برد، و هر باردارى، سقط جنین می‌کند. و مردم را مست مى‌بینى، ولى مست نیستند، بلکه عذاب خداوند شدید است"
        },
        {
            "chapter": 22,
            "verse": 3,
            "text": "و از مردم، کسی هست که ناآگاهانه درباره‌ى خداوند به جدال مى‌پردازد و از هر شیطانِ سرکشى پیروى مى‌کند"
        },
        {
            "chapter": 22,
            "verse": 4,
            "text": "بر آن [شیطان] مقرّر شده که هر کس ولایت او را بپذیرد، قطعاً او را گمراه مى‌کند و به آتش سوزانش مى‌کشاند"
        },
        {
            "chapter": 22,
            "verse": 5,
            "text": "اى مردم! اگر درباره‌ى قیامت شک دارید، [با دقّت در وجود خویش، شک خود را برطرف کنید.] ما شما را از خاک آفریدیم، سپس از نطفه، سپس لخته خون، سپس پاره گوشت، که بعضى خلقتِ کامل یافته، [به دنیا می‌آیند،] و برخی خلقت کامل نیافته، [سقط می‌شوند، چنین کردیم] تا براى شما روشن سازیم [که بر هر چیز تواناییم]. و آنچه را که بخواهیم تا سرآمدى معین در رحم مادران قرار می‌دهیم، سپس شما را به صورت طفل بیرون مى‌آوریم، تا به حدّ رشد و بلوغ برسید. و [در این میان] بعضى از شما مى‌میرند، و برخى به پست‌ترین مرحله‌ى زندگى [و پیرى] مى‌رسند تا جایى که دانسته‌هاى خود را از دست می‌دهند. [همچنین در زمستان] زمین را خشک و مرده مى‌بینى، امّا هنگامى که باران بر آن فرومى‌باریم، به حرکت در می‌آید و نُمُوّ می‌کند و انواع گیاهان زیبا مى‌رویاند"
        },
        {
            "chapter": 22,
            "verse": 6,
            "text": "[بیان] این [مطالب] به خاطر آن است که [بدانید] خداوند حقّ است، و اوست که مردگان را زنده مى‌کند و بر هر چیزى تواناست"
        },
        {
            "chapter": 22,
            "verse": 7,
            "text": "و این که قیامت آمدنى است و شکى در آن نیست. و خداوند تمام کسانى را که در قبرها آرمیده‌اند، زنده خواهد کرد"
        },
        {
            "chapter": 22,
            "verse": 8,
            "text": "و از مردم، کسی هست که بدون هیچ دانش و هدایت و کتاب روشنى، درباره‌ى خداوند به جدال مى‌پردازد،"
        },
        {
            "chapter": 22,
            "verse": 9,
            "text": "با تکبر و غرور، مى‌خواهد مردم را از راه خدا گمراه کند. در این دنیا رسوایى دارد و در قیامت، عذاب سوزان به او مى‌چشانیم"
        },
        {
            "chapter": 22,
            "verse": 10,
            "text": "«این عذاب دستاوَرد پیشین توست. و قطعاً خدا به بندگانش ستم نمى‌کند.»"
        },
        {
            "chapter": 22,
            "verse": 11,
            "text": "و از مردم، کسى است که خداوند را تنها با زبان مى‌پرستد، [و با حادثه‌اى کوچک مى‌لغزد،] پس اگر خیرى به او برسد، بدان آرامش یابد، و اگر مصیبت و آزمایشى به او برسد، دگرگون می‌شود [و به سوى کفر می‌رود، چنین کسى] در دنیا و آخرت زیانکار است. این همان زیان آشکار است"
        },
        {
            "chapter": 22,
            "verse": 12,
            "text": "او جز خداوند چیزى را مى‌خواند که نه زیانى به او مى‌رساند و نه سودى. این همان گمراهی دور و دراز است"
        },
        {
            "chapter": 22,
            "verse": 13,
            "text": "بلکه کسى را مى‌خواند که زیانش از سودش بیشتر است. چه مولا و سرپرست بدى! و چه همدم زشتى"
        },
        {
            "chapter": 22,
            "verse": 14,
            "text": "خداوند مؤمنانِ نیکوکار را در باغ‌هایى [از بهشت] وارد مى‌کند که نهرها از زیر [درختان] آن جارى است. [آرى!] خداوند هرچه اراده کند، انجام مى‌دهد"
        },
        {
            "chapter": 22,
            "verse": 15,
            "text": "هر کس گمان مى‌کند که خداوند هرگز پیامبرش را در دنیا و آخرت یارى نمى‌کند، [و به این خاطر ناامید و خشمگین است‌] طنابى از سقف بیاویزد، سپس [رشته‌ی زندگى خود را] بِبُرَد، آن­گاه بنگرد که آیا نیرنگش خشم او را فرومى‌نشاند؟"
        },
        {
            "chapter": 22,
            "verse": 16,
            "text": "و این‌گونه قرآن را [به صورت] آیاتی روشن فروفرستادیم. و البتّه خداوند هر كس را بخواهد، هدایت مى‌كند"
        },
        {
            "chapter": 22,
            "verse": 17,
            "text": "خداوند در قیامت، میان مؤمنان [مسلمان]، و یهودیان و صابِئان، و نصارا و مجوس، و مشركان، داورى می‌كند. [و حقّ را از باطل جدا خواهد نمود،] همانا خداوند بر هر چیزى گواه است"
        },
        {
            "chapter": 22,
            "verse": 18,
            "text": "آیا ندیدى كه هركه در آسمان‌ها و هر كه در زمین است، و خورشید و ماه و ستارگان، و كوه‌ها و درختان و جنبندگان، و بسیارى از مردم براى خدا سجده مى‌كنند؟ البتّه بسیارى از مردم [نیز به خاطر تكبر و لجاجت،] قطعاً گرفتار عذابند. و هر كس را خدا خوار كند، هیچ كس او را گرامى نخواهد داشت. همانا خداوند هر چه را بخواهد، انجام مى‌دهد"
        },
        {
            "chapter": 22,
            "verse": 19,
            "text": "این دوگروه درباره‌ى پروردگارشان به ستیزه و جدال پرداختند. پس براى كسانى كه كفر ورزیدند، لباس‌هایى از آتش بریده شده است، [و] از بالاى سرشان [روی آنها] مایع جوشان ریخته مى‌شود"
        },
        {
            "chapter": 22,
            "verse": 20,
            "text": "با آن مایع جوشان، آنچه در شكم‌هاى آنهاست، و [نیز] پوست بدنشان گداخته مى‌شود"
        },
        {
            "chapter": 22,
            "verse": 21,
            "text": "و گرزهایى آهنین براى [عذاب] آنان [آماده] است"
        },
        {
            "chapter": 22,
            "verse": 22,
            "text": "هرگاه بخواهند به خاطر اندوه [فراوان] از دوزخ بیرون آیند، به آن برگردانده مى‌شوند [و به آنان گفته مى‌شود:] «بچشید عذاب سوزان را!»"
        },
        {
            "chapter": 22,
            "verse": 23,
            "text": "بی‌گمان خداوند كسانى را كه ایمان آوردند و كارهاى نیكو کردند، به باغ‌هایى [بهشتی] وارد مى‌كند كه نهرها از زیر [درختان] آن جارى است. در آنجا با دستبندهایى از طلا و مروارید آراسته مى‌شوند. و در آنجا لباسشان از ابریشم است"
        },
        {
            "chapter": 22,
            "verse": 24,
            "text": "و [بهشتیان] به گفتار پاک [و دلنشین] هدایت مى‌شوند. و به راه خداوندى که شایسته ستایش است، راهنمایى مى‌گردند"
        },
        {
            "chapter": 22,
            "verse": 25,
            "text": "کسانى که کفر ورزیدند و [مؤمنان را] از راه خدا و مسجدالحرام که آن را براى همه‌ى مردم، بومى و غیر بومى، یکسان قرار داده‌ایم، بازمى‌دارند، و [نیز] هر کس بخواهد در آنجا به ستم [از حقّ‌] منحرف شود، به او از عذابى دردناک مى‌چشانیم"
        },
        {
            "chapter": 22,
            "verse": 26,
            "text": "و [به یادآور] آن‌گاه که مکان کعبه را براى ابراهیم آماده ساختیم، [به او گفتیم:] هیچ‌گونه شرکى نسبت به من روا مدار! و خانه‌ى مرا براى طواف‌کنندگان و قیام‌کنندگان و رکوع‌کنندگانِ سجده‌گزار پاکیزه بدار"
        },
        {
            "chapter": 22,
            "verse": 27,
            "text": "و در میان مردم، بانگ حج برآور! تا آنان، پیاده و [یا] سوار بر مرکب‌هاى چابک، از هر راه دورى به سراغ تو بیایند"
        },
        {
            "chapter": 22,
            "verse": 28,
            "text": "تا منافع گوناگون خود را [از برکت این سفر معنوى‌] مشاهده کنند، و نام خدا را در روزهایى معین بر دام‌هاى زبان بسته‌اى که روزیشان شده، ذکر کنند. پس [چون قربانى کردید،] از [گوشت] آنها بخورید و بینواى فقیر را [نیز] بخورانید"
        },
        {
            "chapter": 22,
            "verse": 29,
            "text": "[زائران خانه‌ی خدا] سپس باید آلودگى خود را برطرف سازند، و به نذرهاى خود وفا کنند، و بر گرد خانه‌ى کهن و آزاد [کعبه] طواف نمایند"
        },
        {
            "chapter": 22,
            "verse": 30,
            "text": "این است [مناسک حج] و هر کس آنچه را خداوند محترم شمرده، گرامى بدارد، قطعاً براى او نزد پروردگارش بهتر است. و چهارپایان براى شما حلال شده است، مگر آنچه [حرام بودنش، در آیات دیگر] بر شما خوانده مى‌شود. پس از پلیدى بت‌ها دورى کنید و از گفتار باطل بپرهیزید"
        },
        {
            "chapter": 22,
            "verse": 31,
            "text": "[حج گزارید،] در حالى که همگى خالص براى خدا باشید، و هیچ‌گونه شرکى به خداوند نورزید. و هر کس به خدا شرک ورزد، گویى از آسمان سقوط کرده و پرنده‌اى [شکاری در هوا] او را مى‌رباید، یا باد او را به مکانى دور پرتاب مى‌کند"
        },
        {
            "chapter": 22,
            "verse": 32,
            "text": "این است [دستورات خداوند درباره‌ى حج]. و هر کس شعائر خدا را گرامى بدارد، پس این [بزرگداشت] از تقواى دل‌هاست"
        },
        {
            "chapter": 22,
            "verse": 33,
            "text": "براى شما در آن [دام‌هاى قربانى] تا رسیدن زمان معین [عید قربان] منافعى است، [مانند سوارى و تغذیه از شیر آنها،] سپس جایگاه آن [قربانى‌ها،] به سوى [کعبه،] خانه‌ی کهن و آزاد است"
        },
        {
            "chapter": 22,
            "verse": 34,
            "text": "و ما براى هر اُمّتى آیینى قرار دادیم، تا هنگام قربانى، نام خدا را بر دام‌هایى که خدا روزى آنان کرده، ببرند. خداى شما معبود یکتاست، پس فقط تسلیم او باشید. و فرمانبردارانِ فروتن را مژده بده"
        },
        {
            "chapter": 22,
            "verse": 35,
            "text": "همانان که هرگاه نام خدا برده شود، دل‌هایشان [از خوف خداوند] مى‌لرزد، و بر آنچه [از سختى‌ها] به آنان مى‌رسد، شکیبایند. و برپاکنندگان نمازند، و از آنچه به آنان روزى داده‌ایم، انفاق مى‌کنند"
        },
        {
            "chapter": 22,
            "verse": 36,
            "text": "و شترهاى چاق را براى شما از شعائر الهى قرار دادیم. در آنها براى شما خیر [و برکت] است. پس در حالى که [براى قربانى] در صف ایستاده‌اند، نام خدا را بر آنها ببرید، پس چون به پهلو افتادند [و جان دادند]، از آنها بخورید. و به [نیازمندان] قانع و [فقیران] درخواست‌کننده بخورانید، این‌گونه دام‌هاى قربانى را براى شما [رام و] مسخّر کردیم، شاید سپاسگزارى کنید"
        },
        {
            "chapter": 22,
            "verse": 37,
            "text": "هرگز گوشت و خون حیوانات قربانى، به خداوند نمى‌رسد؛ بلکه آنچه از طرف شما به او مى‌رسد، تقواست. این‌گونه خداوند حیوانات را براى شما مسخّر نمود، تا خدا را به خاطر آن که شما را هدایت کرده است، به بزرگى یاد کنید. و نیکوکاران را مژده بده"
        },
        {
            "chapter": 22,
            "verse": 38,
            "text": "قطعاً خداوند از کسانى که ایمان آورده‌اند، دفاع مى‌کند. بى‌شک خداوند هیچ خیانتکار ناسپاسى را دوست ندارد"
        },
        {
            "chapter": 22,
            "verse": 39,
            "text": "به کسانى که مظلومانه مورد تهاجم و کشتار قرار گرفته‌اند، اجازه‌ی دفاع و جهاد داده شده است. و البتّه خداوند بر یارى آنان تواناست"
        },
        {
            "chapter": 22,
            "verse": 40,
            "text": "کسانى که به ناحقّ از خانه و کاشانه‌ى خود رانده شدند [و گناهى نداشتند،] جز این که مى‌گفتند: «پروردگار ما خداى یکتاست.» و اگر خداوند بعضى از مردم را به وسیله‌ى بعضى دیگر دفع نمی‌کرد، صومعه‌ها و کنیسه‌ها و کلیساها و مساجدى که نام خداوند در آنها بسیار برده مى‌شود، ویران مى‌گردید. و قطعاً خداوند کسى که [دین] او را یارى کند، یارى مى‌دهد. همانا خداوند نیرومند شکست‌ناپذیر است"
        },
        {
            "chapter": 22,
            "verse": 41,
            "text": "همانان که اگر آنان را در زمین به قدرت برسانیم، نماز برپا مى‌دارند و زکات مى‌دهند و [دیگران را] به خوبى دعوت مى‌کنند و از بدى بازمى‌دارند. و پایان کارها با خداوند است"
        },
        {
            "chapter": 22,
            "verse": 42,
            "text": "و [اى پیامبر!] اگر تو را تکذیب مى‌کنند، قوم نوح و عاد و ثمود نیز که پیش از اینها بودند، [پیامبران را] تکذیب کردند"
        },
        {
            "chapter": 22,
            "verse": 43,
            "text": "و قوم ابراهیم و لوط،"
        },
        {
            "chapter": 22,
            "verse": 44,
            "text": "و مردم مَدْین، [نیز پیامبرشان را تکذیب کردند،] و موسى [نیز از سوى فرعونیان] تکذیب شد، پس به کافران مهلت دادم [تا آن که] آنان را [به قهر] گرفتم. [دیدى] چگونه [کار آنها را] انکار کردم؟"
        },
        {
            "chapter": 22,
            "verse": 45,
            "text": "پس چه بسیار آبادى‌هایى که آنها را نابود کردیم و [مردمش] ستمگر بودند، سقف‌هایش فروریخت. و [چه بسیار] چاه [پر آب،] متروک مانده، و کاخ‌هاى برافراشته [که بى‌ساکن است]"
        },
        {
            "chapter": 22,
            "verse": 46,
            "text": "آیا در زمین نگشته‌اند تا براى آنان دل‌هایى پیدا شود که با آن بیندیشند [و حقیقت را بفهمند]؟ یا گوش‌هایى که با آن [حقیقت را] بشنوند؟ البتّه چشم‌هاى آنان کور نیست، لکن دل‌هایى که در سینه دارند، نابیناست"
        },
        {
            "chapter": 22,
            "verse": 47,
            "text": "و [کافران] از تو مى‌خواهند که در عذاب شتاب ورزى، و خداوند هرگز از وعده‌ى خود تخلف نمى‌کند. و یک روز نزد پروردگارت، همانند هزار سال [از سال‌هایى] است که شما مى‌شمرید"
        },
        {
            "chapter": 22,
            "verse": 48,
            "text": "و چه بسیار آبادى‌هایى که به [اهل] آن مهلت دادم، در حالى که ستمگر بودند؛ سپس آن را با قهر خود گرفتم. و بازگشت [همه] به سوى من است"
        },
        {
            "chapter": 22,
            "verse": 49,
            "text": "[ای پیامبر!] بگو: «اى مردم! من براى شما هشداردهنده‌اى روشنگرم!»"
        },
        {
            "chapter": 22,
            "verse": 50,
            "text": "پس کسانى که ایمان آوردند و کارهاى شایسته انجام دادند، آمرزش و روزی نیکویی دارند"
        },
        {
            "chapter": 22,
            "verse": 51,
            "text": "و کسانى که در [انکار و ردّ] آیات ما تلاش کردند و چنین پنداشتند که مى‌توانند ما را عاجز کنند، آنان اهل دوزخند"
        },
        {
            "chapter": 22,
            "verse": 52,
            "text": "و پیش از تو هیچ رسول و پیامبرى را نفرستادیم، مگر این که هرگاه آرزو مى‌کرد، [و براى پیشبرد اهداف الهى طرحى مى‌ریخت،] شیطان در [طرح و] آرزوى او [خلل] مى‌افکند؛ امّا خداوند هر چه را که شیطان مى‌افکند، از بین مى‌برد، سپس آیات خود را محکم و استوار مى‌سازد. و خداوند آگاه و حکیم است"
        },
        {
            "chapter": 22,
            "verse": 53,
            "text": "تا [خداوند،] آنچه را شیطان [در دل‌ها] مى‌افکند، آزمونى قرار دهد براى آنان که در دل‌هایشان [نوعی] بیمارى است، و [نیز] براى سنگ‌دلان. و قطعاً ستمگران در جدایى [و ستیزى] دور و درازند"
        },
        {
            "chapter": 22,
            "verse": 54,
            "text": "و نیز [برای آن که] آگاهان بدانند [وحى کدام است، و القائات شیطان کدام. و بدانند] که [طرح و آرزوى پیامبران] حقّى است از طرف پروردگار تو، پس به آن ایمان بیاورند و دل‌هایشان در برابر آن فروتن گردد. و قطعاً خدا کسانى را که ایمان آورده‌اند، به راهی راست هدایت مى‌کند"
        },
        {
            "chapter": 22,
            "verse": 55,
            "text": "و کسانى که کفر ورزیدند، همواره نسبت به این [قرآن و نبوّت تو] در تردید به سر می‌برند، تا زمانى که قیامت ناگهان براى آنان فرارسد، یا عذاب روز عَقیم به سراغشان آید"
        },
        {
            "chapter": 22,
            "verse": 56,
            "text": "آن روز، فرمانروایى [مطلق] براى خداست. او در میان مردم داورى مى‌کند. پس کسانى که ایمان آورده و کارهاى شایسته انجام داده‌اند، در باغ‌هاى پر نعمت [بهشت] خواهند بود"
        },
        {
            "chapter": 22,
            "verse": 57,
            "text": "و کسانى که کفر ورزیدند و آیات ما را تکذیب کردند، پس براى آنان عذاب خوارکننده‌اى است"
        },
        {
            "chapter": 22,
            "verse": 58,
            "text": "و کسانى که در راه خدا هجرت کردند، سپس کشته شده یا مرده‌اند، قطعاً خداوند رزق نیکویى به آنان خواهد داد. و خداوند بهترینِ روزى‌دهندگان است"
        },
        {
            "chapter": 22,
            "verse": 59,
            "text": "بى‌تردید خداوند آنان را به جایگاهی وارد مى‌کند که مورد رضایتشان باشد، همانا خداوند دانا و بردبار است"
        },
        {
            "chapter": 22,
            "verse": 60,
            "text": "[آرى،] چنین است. [اگر] هر کس به همان مقدار که به او ستم شده، [ستمگر را] مجازات کند، ولی باز هم به او ستم شود، قطعاً خداوند او را یارى خواهد کرد. البتّه خداوند بخشایشگر و آمرزنده است"
        },
        {
            "chapter": 22,
            "verse": 61,
            "text": "این [وعده‌ى نصرت الهى] به خاطر آن است که خداوند [بر هر چیزى تواناست. اوست که] شب را در روز و روز را در شب فرومى‌برد. البتّه خداوند شنوا و بیناست"
        },
        {
            "chapter": 22,
            "verse": 62,
            "text": "این [قدرت بى‌نهایت] به خاطر آن است که خداوند حقّ است و هر چه را غیر از او بخوانند، آن باطل است. البتّه خداوند، بلندمرتبه و بزرگ است"
        },
        {
            "chapter": 22,
            "verse": 63,
            "text": "آیا ندیدى که خداوند از آسمان، آبى فروفرستاد، آن‌گاه زمین سرسبز گشت؟ همانا خدا داراى لطف و آگاه است"
        },
        {
            "chapter": 22,
            "verse": 64,
            "text": "آنچه در آسمان‌ها و آنچه در زمین است، از آنِ اوست. و در حقیقت، خداوند است که بى‌نیاز و ستوده است"
        },
        {
            "chapter": 22,
            "verse": 65,
            "text": "آیا ندیدى که خداوند آنچه را در زمین است، و کشتى‌هایى را که به امر او در دریا مى‌روند، براى شما رام کرده است؟ و آسمان [و کرات و سنگ‌هاى آن‌] را نگاه داشته تا جز به فرمان او بر زمین نیفتد؟"
        },
        {
            "chapter": 22,
            "verse": 66,
            "text": "و او کسى است که به شما زندگى بخشید، سپس شما را مى‌میراند، بار دیگر زنده مى‌کند؛ البتّه انسان بسیار ناسپاس است"
        },
        {
            "chapter": 22,
            "verse": 67,
            "text": "براى هر امّتى آیینى قرار داده‌ایم که آنها به آن عمل کنند، پس نباید در این امر با تو نزاع کنند [که چگونه آیین تازه‌اى آورده‌اى؟ مردم را] به راه پروردگارت فراخوان! همانا تو بر راهی راست قرار دارى"
        },
        {
            "chapter": 22,
            "verse": 68,
            "text": "و اگر [کافران] با تو به جدال برخاستند، پس به آنان بگو: «خداوند به آنچه شما مى‌کنید، آگاه‌تر است"
        },
        {
            "chapter": 22,
            "verse": 69,
            "text": "خداوند در روز قیامت، در آنچه اختلاف داشتید، میان شما داورى خواهد کرد.»"
        },
        {
            "chapter": 22,
            "verse": 70,
            "text": "آیا نمى‌دانى که خداوند آنچه را در زمین و آسمان است، مى‌داند؟ همه‌ى اینها در کتابی [چون لوح محفوظ، ثبت] است. و این [ثبت] بر خداوند، آسان است"
        },
        {
            "chapter": 22,
            "verse": 71,
            "text": "و کافران، به جاى خداوند، چیزى را مى‌پرستند که او هیچ دلیلى بر آن نازل نکرده است. و آنها نسبت به آن هیچ اطلاعى ندارند. و ستمگران را هیچ یاورى نیست"
        },
        {
            "chapter": 22,
            "verse": 72,
            "text": "و هنگامى که آیات روشن ما بر آنان خوانده مى‌شود، در چهره‌ى کسانى که کفر ورزیدند، [نشانه‌هاى] انکار را مى‌شناسى، [به­گونه‌اى که] نزدیک است به کسانى که آیات ما را بر آنان مى‌خوانند، حمله کنند. [به آنان] بگو: «آیا شما را به چیزى بدتر از این خبر دهم؟ آتشى که خداوند به کافران وعده داده است. و چه بد سرانجامى است!»"
        },
        {
            "chapter": 22,
            "verse": 73,
            "text": "اى مردم! مثلى زده شده است، پس [با دقّت] به آن گوش فرادهید. كسانى را كه به جاى خداى یكتا مى‌خوانید، هرگز نمى‌توانند [حتّى‌] مگسى بیافرینند، هر چند براى این كار دست به دست هم دهند. و اگر آن مگس، چیزى از آنان برباید، نمى‌توانند از او بازپس گیرند! طالب و مطلوب هر دو ناتوانند. [هم پرستش‌كنندگان و هم معبودان]"
        },
        {
            "chapter": 22,
            "verse": 74,
            "text": "[مشركان،] خدا را آن‌گونه كه شایسته‌ی اوست، بزرگ نداشتند. قطعاً خداوند نیرومند و شكست‌ناپذیر است"
        },
        {
            "chapter": 22,
            "verse": 75,
            "text": "خداوند از میان فرشتگان و مردم، رسولانى برمى‌انگیزد. همانا خداوند شنوا و بیناست"
        },
        {
            "chapter": 22,
            "verse": 76,
            "text": "آینده و گذشته‌ی آنها را مى‌داند. و تمام كارها به خدا بازگردانده مى‌شود"
        },
        {
            "chapter": 22,
            "verse": 77,
            "text": "اى كسانى كه ایمان آورده‌اید! ركوع كنید و سجده نمایید و پروردگارتان را عبادت كنید و كار نیک انجام دهید، باشد كه رستگار شوید"
        },
        {
            "chapter": 22,
            "verse": 78,
            "text": "و در راه خدا جهاد كنید، چنان كه شایسته‌ی جهاد [در راه] اوست. او شما را [بر همه‌ى امّت‌ها] برگزید و در دین [اسلام] هیچ‌گونه دشوارى بر شما قرار نداد. آیین پدرتان ابراهیم [را پیروى كنید]، او كه شما را از پیش مسلمان نامید، و در این [كتاب نیز چنین است،] تا این پیامبر بر شما گواه باشد، و شما [نیز] بر مردم گواه باشید. پس نماز برپا دارید و زكات بپردازید، و به [ریسمان] خداوند چنگ زنید، كه او مولا و سرپرست شماست. پس چه خوش مولایی و چه خوب یاورى"
        },
        {
            "chapter": 23,
            "verse": 1,
            "text": "به راستی مؤمنان رستگار شدند"
        },
        {
            "chapter": 23,
            "verse": 2,
            "text": "همان كسانى كه در نمازشان فروتنی دارند"
        },
        {
            "chapter": 23,
            "verse": 3,
            "text": "و آنان كه از بیهودگی روى‌گردانند"
        },
        {
            "chapter": 23,
            "verse": 4,
            "text": "و همان كسانى كه زكات مى‌پردازند"
        },
        {
            "chapter": 23,
            "verse": 5,
            "text": "و آنان كه دامان خود را نگه مى‌دارند"
        },
        {
            "chapter": 23,
            "verse": 6,
            "text": "مگر با همسرانشان، یا كنیزانى كه به دست آورده‌اند، پس آنان [در آمیزش با این دو گروه] سرزنش نمى‌شوند"
        },
        {
            "chapter": 23,
            "verse": 7,
            "text": "پس كسانی که فراتر از این بجویند، آنان [از حدود الهی‌] تجاوز كرده‌اند"
        },
        {
            "chapter": 23,
            "verse": 8,
            "text": "و [مؤمنان رستگار] كسانى هستند كه امانت‌ها و پیمان‌هاى خود را رعایت مى‌كنند"
        },
        {
            "chapter": 23,
            "verse": 9,
            "text": "و آنان بر نمازهاى خود مواظبت دارند"
        },
        {
            "chapter": 23,
            "verse": 10,
            "text": "آنان وارثانند،"
        },
        {
            "chapter": 23,
            "verse": 11,
            "text": "كسانى كه بهشت برین را ارث مى‌برند، و در آن جاوِدانه خواهند ماند"
        },
        {
            "chapter": 23,
            "verse": 12,
            "text": "و همانا ما انسان را از عصاره‌اى از گِل آفریدیم"
        },
        {
            "chapter": 23,
            "verse": 13,
            "text": "سپس او را به صورت نطفه در جایگاهى استوار قرار دادیم"
        },
        {
            "chapter": 23,
            "verse": 14,
            "text": "سپس از نطفه، لخته خونى آفریدیم. آن‌گاه لخته خون را پاره گوشتى ساختیم، و پاره گوشت را به صورت استخوان‌هایى درآوردیم، و استخوان‌ها را گوشتی پوشاندیم. سپس آن را آفرینش تازه‌اى دادیم، پس آفرین بر خدا، و پرخیر و بركت است او كه بهترینِ آفرینندگان است"
        },
        {
            "chapter": 23,
            "verse": 15,
            "text": "سپس شما بی‌تردید بعد از آن [مراحل،] مى‌میرید"
        },
        {
            "chapter": 23,
            "verse": 16,
            "text": "آن‌گاه روز قیامت برانگیخته مى‌شوید"
        },
        {
            "chapter": 23,
            "verse": 17,
            "text": "و همانا ما بالاى سر شما، هفت راه [آسمانی] آفریدیم، و ما از خلق [و جهان هستى] غافل نبوده‌ایم"
        },
        {
            "chapter": 23,
            "verse": 18,
            "text": "و از آسمان، آبى به اندازه فروفرستادیم، و آن را در زمین جاى دادیم. و همانا ما بر [از بین‌] بُردن آن تواناییم"
        },
        {
            "chapter": 23,
            "verse": 19,
            "text": "پس به وسیله‌ى آن [آب] براى شما باغ‌هایى از خرما و انگور پدید آوردیم که در آن باغ‌ها براى شما میوه‌هاى فراوانى است، و از آنها مى‌خورید"
        },
        {
            "chapter": 23,
            "verse": 20,
            "text": "و [نیز زیتون‌،] درختى که از طور سینا مى‌روید، [و] روغن و خوراک براى خورندگان به بار مى‌آورد"
        },
        {
            "chapter": 23,
            "verse": 21,
            "text": "و براى شما در چهارپایان عبرتى است، از آنچه در درون آنهاست، به شما [شیر] مى‌نوشانیم. و در آنها براى شما منافع بسیاری است. و از [گوشت] آنها مى‌خورید"
        },
        {
            "chapter": 23,
            "verse": 22,
            "text": "و بر آنها، و بر کشتى‌ها سوار مى‌شوید"
        },
        {
            "chapter": 23,
            "verse": 23,
            "text": "و همانا نوح را به سوى قومش فرستادیم، پس [به آنها] گفت: «اى قوم من! خداوند [یکتا] را بپرستید. جز او هیچ معبودى براى شما نیست، آیا پروا نمى‌کنید؟»"
        },
        {
            "chapter": 23,
            "verse": 24,
            "text": "پس اشراف قوم او که کافر شدند، گفتند: «این [نوح] انسانى همانند شماست. او مى‌خواهد بر شما برترى جوید. اگر خداوند مى‌خواست [براى ما پیامبرى بفرستد،] قطعاً فرشتگانى مى‌فرستاد. ما چنین چیزى را در میان نیاکان خود نشنیده‌ایم [که بشرى ادّعاى پیامبرى کند]"
        },
        {
            "chapter": 23,
            "verse": 25,
            "text": "او فقط مردى است که مبتلا به [نوعى‌] دیوانگی است. پس تا مدّتى درباره‌ى او صبر کنید. [تا از جنون نجات یابد یا بمیرد.]»"
        },
        {
            "chapter": 23,
            "verse": 26,
            "text": "نوح گفت: «پروردگارا! مرا در برابر تکذیب آنان یارى فرما!»"
        },
        {
            "chapter": 23,
            "verse": 27,
            "text": "پس ما به نوح وحى کردیم: «زیر نظر ما و [مطابق دستور و آموزش و] وحى ما کشتى بساز.» پس همین که فرمان [قهر] ما آمد و [آب از] تنور جوشید، از تمام حیوانات، یک جفت، [نر و ماده،] و [نیز] خانواده‌ات را واردِ کشتى کن، مگر کسى از آنان که پیش‌تر درباره‌ى او سخن به میان آمده [و وعده‌ى هلاکتش داده شده] است. و درباره ستمگران با من سخن مگو، که قطعاً آنان غرق خواهند شد"
        },
        {
            "chapter": 23,
            "verse": 28,
            "text": "پس هنگامى که تو و همراهانت بر کشتى سوار شدید، بگو: «حمد و سپاس براى خداوندى است که ما را از گروه ستمگران نجات داد.»"
        },
        {
            "chapter": 23,
            "verse": 29,
            "text": "و بگو: «پروردگارا! مرا به جایگاهى خجسته و پر برکت فرودآور، که تو بهترینِ میزبانانى.»"
        },
        {
            "chapter": 23,
            "verse": 30,
            "text": "البتّه در این داستان نشانه‌هایى است. و همانا ما آزمایش کننده بودیم"
        },
        {
            "chapter": 23,
            "verse": 31,
            "text": "سپس بعد از قوم نوح، نسل دیگرى پدید آوردیم"
        },
        {
            "chapter": 23,
            "verse": 32,
            "text": "و در میان آنان [نیز] پیامبرى از خودشان فرستادیم که [به آنان گفت:] «خدا را بپرستید. جز او معبودى براى شما نیست، پس آیا پروا نمى‌کنید؟»"
        },
        {
            "chapter": 23,
            "verse": 33,
            "text": "و اشرافى از قوم آن پیامبر که کفر ورزیدند و دیدار قیامت را تکذیب کردند، و آنان را در دنیا در ناز و نعمت قرار داده بودیم، [به مردم] گفتند: «این، تنها انسانى مانند شماست. از هر چه مى‌خورید، مى‌خورد، و از هر چه مى‌نوشید، مى‌نوشد"
        },
        {
            "chapter": 23,
            "verse": 34,
            "text": "و اگر از بشرى همانند خودتان اطاعت کنید، قطعاً زیانکارید"
        },
        {
            "chapter": 23,
            "verse": 35,
            "text": "آیا [او] به شما وعده مى‌دهد که وقتى مردید، و خاک، و استخوان‌هایى [پوسیده] شدید، [دیگر بار از قبر] بیرون آورده مى‌شوید؟"
        },
        {
            "chapter": 23,
            "verse": 36,
            "text": "[هرگز!] دور است، دور! آنچه به شما وعده می‌دهند"
        },
        {
            "chapter": 23,
            "verse": 37,
            "text": "جز این زندگى دنیا، [زندگى‌] دیگرى نیست. [برخى] مى‌میریم و [برخى دیگر] به دنیا مى‌آییم. و ما [هرگز پس از مرگ] برانگیخته نخواهیم شد"
        },
        {
            "chapter": 23,
            "verse": 38,
            "text": "او فقط مردى است که بر خدا دروغ مى‌بندد. و ما هرگز به او ایمان نخواهیم آورد.»"
        },
        {
            "chapter": 23,
            "verse": 39,
            "text": "[پیامبرشان] گفت: «پروردگارا! مرا در برابر تکذیب‌هاى آنان یارى فرما!»"
        },
        {
            "chapter": 23,
            "verse": 40,
            "text": "[خداوند] فرمود: «قطعاً به زودى پشیمان خواهند شد.»"
        },
        {
            "chapter": 23,
            "verse": 41,
            "text": "پس [قهر خدا آمد و] صیحه‌ی مرگبار که سزاوارش بودند، آنان را فراگرفت، و آنان را همچون خاشاکى که بر آب افتد، قرار دادیم، پس گروه ستمگر [از رحمت خدا] دور باد"
        },
        {
            "chapter": 23,
            "verse": 42,
            "text": "آن‌گاه پس از [نابودی] این گروه، نسل‌هاى دیگرى پدید آوردیم"
        },
        {
            "chapter": 23,
            "verse": 43,
            "text": "هیچ امّتى از سرآمد [عمر] خود، نه پیش مى‌افتد و نه پس مى‌ماند"
        },
        {
            "chapter": 23,
            "verse": 44,
            "text": "سپس پیامبرانمان را پى­درپى فرستادیم. هر بار که پیامبر هر امّتى، به سراغ قومش آمد، مردم او را تکذیب کردند. آن‌گاه آنان را در پى یکدیگر [به هلاکت] آوردیم، و آنها را [موضوع] افسانه‌ها گرداندیم. پس دور [از رحمت خدا] باد قومى که ایمان نمى‌آورند"
        },
        {
            "chapter": 23,
            "verse": 45,
            "text": "سپس موسى و برادرش هارون را با معجزات و دلیلى روشن فرستادیم،"
        },
        {
            "chapter": 23,
            "verse": 46,
            "text": "به سوى فرعون و اشراف قومش، ولى آنان تکبّر ورزیدند. و آنان مردمى برترى‌جوى و گردنکش بودند"
        },
        {
            "chapter": 23,
            "verse": 47,
            "text": "پس گفتند: «آیا ما به دو انسان مانند خودمان ایمان بیاوریم، در حالى که قوم این دو برده‌ى ما بودند؟»"
        },
        {
            "chapter": 23,
            "verse": 48,
            "text": "پس آن دو را تکذیب کردند، و از هلاک‌شدگان گشتند"
        },
        {
            "chapter": 23,
            "verse": 49,
            "text": "و به راستی ما به موسى کتاب دادیم، شاید [قومش] هدایت شوند"
        },
        {
            "chapter": 23,
            "verse": 50,
            "text": "و ما [عیسى] فرزند مریم و مادرش را معجزه قرار دادیم، و آن دو را در سرزمینى مرتفع که داراى آرامش، امنیت و [آب] گوارا بود، جاى دادیم"
        },
        {
            "chapter": 23,
            "verse": 51,
            "text": "اى پیامبران! از غذاهاى پاکیزه بخورید و کار نیکو کنید. همانا من به آنچه مى‌کنید، آگاهم"
        },
        {
            "chapter": 23,
            "verse": 52,
            "text": "و البتّه این اُمت شما، اُمت واحدى است، و من پروردگار شمایم؛ پس، از من پروا کنید"
        },
        {
            "chapter": 23,
            "verse": 53,
            "text": "امّا مردم، کارشان را در میان خود، به پراکندگى کشاندند، هر گروهى به راهى رفتند، و هر حزب و دسته‌اى به آنچه نزدشان بود، دل خوش کردند"
        },
        {
            "chapter": 23,
            "verse": 54,
            "text": "پس آنان را تا مدّتى در گرداب جهلشان واگذار"
        },
        {
            "chapter": 23,
            "verse": 55,
            "text": "آیا مى‌پندارند آنچه از مال و فرزندان که آنان را بدان یارى مى‌رسانیم،"
        },
        {
            "chapter": 23,
            "verse": 56,
            "text": "شتاب مى‌کنیم که خیرهایى به آنان برسانیم؟ [چنین نیست!] بلکه آنان نمى‌فهمند [مال و فرزند وسیله آزمایش است]"
        },
        {
            "chapter": 23,
            "verse": 57,
            "text": "کسانى که از خوف پروردگارشان بیمناکند،"
        },
        {
            "chapter": 23,
            "verse": 58,
            "text": "و آنان که به آیات پروردگارشان ایمان دارند،"
        },
        {
            "chapter": 23,
            "verse": 59,
            "text": "و به پروردگارشان شرک نمى‌ورزند،"
        },
        {
            "chapter": 23,
            "verse": 60,
            "text": "و کسانى که [در راه خدا] مى‌دهند، آنچه را دادند، در حالى که دل‌هایشان ترسان است از این که به سوى پروردگارشان بازمى‌گردند،"
        },
        {
            "chapter": 23,
            "verse": 61,
            "text": "چنین کسانى در خیرات شتاب مى‌ورزند. و همانان هستندکه در [رسیدن به] خیرات از یکدیگر پیشى مى‌گیرند"
        },
        {
            "chapter": 23,
            "verse": 62,
            "text": "و ما هیچ‌کس را جز به مقدار توانش، تکلیف نمى‌کنیم. و نزد ما کتابى است که به حقّ سخن مى‌گوید و به آنان هیچ ستمى نمى‌شود"
        },
        {
            "chapter": 23,
            "verse": 63,
            "text": "بلکه دل‌هاى آنان از این [کتاب] در غَفلَت و بى‌خبرى است. و کارهای دیگرى جز این دارند که پیوسته آن را انجام مى‌دهند"
        },
        {
            "chapter": 23,
            "verse": 64,
            "text": "تا زمانى که مرفّهان [مغرور] را به قهر خود گرفتار سازیم. در این هنگام ناله سر مى‌دهند"
        },
        {
            "chapter": 23,
            "verse": 65,
            "text": "«امروز ناله نکنید! قطعاً شما از جانب ما یارى نخواهید شد.»"
        },
        {
            "chapter": 23,
            "verse": 66,
            "text": "آیات من پیوسته بر شما تلاوت مى‌شد؛ ولى شما روی‌گردانده، به عقب بازمى‌گشتید"
        },
        {
            "chapter": 23,
            "verse": 67,
            "text": "درحالى که نسبت به آن تکبّر مى‌ورزیدید، و در شب‌نشینی [خود درباره‌ی آن‌] هَذیان مى‌گفتید"
        },
        {
            "chapter": 23,
            "verse": 68,
            "text": "آیا آنها در این گفتار نیندیشیدند؟ یا مطالبى [تازه] براى آنان آمده که براى نیاکانشان نیامده است؟"
        },
        {
            "chapter": 23,
            "verse": 69,
            "text": "یا این که پیامبرشان را نشناختند [و از سوابق او آگاه نیستند]؟ پس براى همین او را انکار مى‌کنند؟"
        },
        {
            "chapter": 23,
            "verse": 70,
            "text": "یا مى‌گویند: «او جنون دارد؟» [چنین نیست!] بلکه او حقّ را براى آنان آورده، امّا بیشترشان [پذیرش] حقّ را خوش ندارند"
        },
        {
            "chapter": 23,
            "verse": 71,
            "text": "و اگر حقّ، از هوس‌هاى آنان پیروى مى‌کرد، قطعاً آسمان‌ها و زمین، و کسانى که در آنها هستند، تباه مى‌شدند؛ بلکه ما وسیله یادآوری [و بیداری] آنها را براى آنها آورده‌ایم، اما آنان از [قرآنِ] یادآورِ خویش روی‌گردانند"
        },
        {
            "chapter": 23,
            "verse": 72,
            "text": "[ای پیامبر!] آیا تو از آنها مزدى خواسته‌اى؟ با این که پاداش دائمى پروردگارت بهتر است. و او بهترینِ روزى‌دهندگان است"
        },
        {
            "chapter": 23,
            "verse": 73,
            "text": "و قطعاً تو مردم را به راهی راست دعوت مى‌کنى"
        },
        {
            "chapter": 23,
            "verse": 74,
            "text": "و کسانى که به آخرت ایمان نمى‌آورند، از [این‌] راه منحرفند"
        },
        {
            "chapter": 23,
            "verse": 75,
            "text": "و اگر به آنها رحم کنیم و بدبختى‌هاى آنان را برطرف سازیم، [به­جاى هوشیارى و شکرگزاری،] کوردلانه در طغیانشان لجاجت مى‌ورزند"
        },
        {
            "chapter": 23,
            "verse": 76,
            "text": "و بی‌گمان آنان را به عذاب گرفتار کردیم؛ ولى آنان در برابر پروردگارشان، نه فروتنى کردند و نه زارى مى‌کنند"
        },
        {
            "chapter": 23,
            "verse": 77,
            "text": "[ما هم این سنگ‌دلان را رها مى‌کنیم،] تا زمانى که درى از عذاب شدید به روى آنان بگشاییم، [و چنان گرفتار شوند که] ناگهان در آن [عذاب] نومید شوند"
        },
        {
            "chapter": 23,
            "verse": 78,
            "text": "و اوست که براى شما گوش و چشم‌ها و دل‌ها آفرید. چه اندک سپاسگزاری مى‌کنید"
        },
        {
            "chapter": 23,
            "verse": 79,
            "text": "و اوست که شما را در زمین آفرید، و به سوى او محشور مى‌شوید"
        },
        {
            "chapter": 23,
            "verse": 80,
            "text": "و اوست که زنده مى‌کند و مى‌میراند؛ و رفت و آمد شب و روز از آنِ او [و به دست او] است، پس آیا نمى‌اندیشید؟"
        },
        {
            "chapter": 23,
            "verse": 81,
            "text": "بلکه [آنان نیز] سخنى همانند گفته‌ى پیشینیان گفتند"
        },
        {
            "chapter": 23,
            "verse": 82,
            "text": "گفتند: «آیا اگر مردیم، و خاک و استخوان‌هایى [پوسیده] شدیم، آیا ما بار دیگر برانگیخته خواهیم شد؟"
        },
        {
            "chapter": 23,
            "verse": 83,
            "text": "البتّه به ما و پدرانمان، پیش از این [نیز] این وعده را داده‌اند. این [سخنان و وعده‌ها] جز افسانه‌هاى پیشینیان نیست.»"
        },
        {
            "chapter": 23,
            "verse": 84,
            "text": "[به این کافران] بگو: «اگر شما می‌دانید، زمین و کسانى که در آن زندگى مى‌کنند، از آنِ کیست؟»"
        },
        {
            "chapter": 23,
            "verse": 85,
            "text": "آنان خواهند گفت: «براى خداست.» بگو: «پس آیا پند نمی‌گیرید؟ [و قدرت او را بر معاد، انکار مى‌کنید]؟!»"
        },
        {
            "chapter": 23,
            "verse": 86,
            "text": "بگو: «پروردگار آسمان‌هاى هفت‌گانه و پروردگار عرش بزرگ کیست؟»"
        },
        {
            "chapter": 23,
            "verse": 87,
            "text": "[باز هم] خواهند گفت: «براى خداست.» بگو: «آیا پروا نمى‌کنید؟»"
        },
        {
            "chapter": 23,
            "verse": 88,
            "text": "بگو: «اگر مى‌دانید، فرمانروایى همه‌ى موجودات به دست کیست؟ او که [به همه] پناه مى‌دهد، ولى هیچ‌کس در برابر او پناه ندارد؟»"
        },
        {
            "chapter": 23,
            "verse": 89,
            "text": "به زودى خواهند گفت: «براى خداست.» بگو: «پس چگونه [مى‌گویید] جادو شده‌اید [و این سخنان سحر و افسون است]؟!»"
        },
        {
            "chapter": 23,
            "verse": 90,
            "text": "بلکه حقّ را براى آنان آوردیم. و قطعاً آنان دروغ مى‌گویند"
        },
        {
            "chapter": 23,
            "verse": 91,
            "text": "خداوند، هرگز فرزندى براى خود نگرفته است، و هیچ معبودى با او نیست. [اگر چنین بود،] قطعاً هر معبودى [براى آنکه تدبیرِ امور کند،] آفریده‌هاى خود را با خود مى‌برد. و بى‌تردید بعضى از خدایان بر بعضى دیگر برترى مى‌جستند. خداوند از آنچه وصف مى‌کنند، منزّه است"
        },
        {
            "chapter": 23,
            "verse": 92,
            "text": "او به غیب و شهود، [نهان و آشکار،] آگاه است. و از هر چیزى که براى او شریک مى‌گیرند، برتر است"
        },
        {
            "chapter": 23,
            "verse": 93,
            "text": "[ای پیامبر!] بگو: «پروردگارا! اگر آنچه را به آنان وعده داده شده، به من نشان دهى،"
        },
        {
            "chapter": 23,
            "verse": 94,
            "text": "پس پروردگارا! مرا در میان گروه ستمکاران قرار مده»"
        },
        {
            "chapter": 23,
            "verse": 95,
            "text": "و بی‌شک ما مى‌توانیم آنچه را به آنان وعده مى‌دهیم، به تو نشان دهیم"
        },
        {
            "chapter": 23,
            "verse": 96,
            "text": "[اى پیامبر!] بدى را به بهترین شیوه دور کن! [و در مقام مقابله به مثل مباش!] ما به آنچه [مخالفان] وصف مى‌کنند، آگاه‌تریم"
        },
        {
            "chapter": 23,
            "verse": 97,
            "text": "و بگو: «پروردگارا! من از وسوسه‌هاى شیطان‌ها به تو پناه مى‌برم"
        },
        {
            "chapter": 23,
            "verse": 98,
            "text": "و پناه مى‌برم به تو اى پروردگار! از این که آنان نزد من حاضر شوند.»"
        },
        {
            "chapter": 23,
            "verse": 99,
            "text": "[آنها به کردارهاى زشت ادامه مى‌دهند،] تا زمانى که مرگ به سراغ یکى از آنان آید، [آن‌گاه] مى‌گوید: «پروردگارا! مرا بازگردان"
        },
        {
            "chapter": 23,
            "verse": 100,
            "text": "شاید در آنچه از خود به جاى گذاشته‌ام، کار نیکى انجام دهم. هرگز!» این سخنى است که مى‌گوید، [ولى اگر برگردد، به آن عمل نمى‌کند.] و در پى آنان برزخى است تا روزى که برانگیخته شوند"
        },
        {
            "chapter": 23,
            "verse": 101,
            "text": "پس آن‌گاه که در صور دمیده شود، در آن روز، نه میانشان خویشاوندى است، و نه [از حال یکدیگر] مى‌پرسند"
        },
        {
            "chapter": 23,
            "verse": 102,
            "text": "پس کسانى که ترازوهای اعمالشان سنگین [و باارزش] باشد، آنان همان رستگارانند"
        },
        {
            "chapter": 23,
            "verse": 103,
            "text": "و کسانى که ترازوهای اعمالشان سبک [و بی‌ارزش] باشد، آنان کسانى هستند که سرمایه‌ى وجود خود را از دست داده‌اند و همیشه در جهنّم مى‌مانند"
        },
        {
            "chapter": 23,
            "verse": 104,
            "text": "آتش، صورت آنها را مى‌سوزاند. و آنان در دوزخ، چهره‌اى [زشت و] عبوس دارند"
        },
        {
            "chapter": 23,
            "verse": 105,
            "text": "[خدا به آنان مى‌فرماید:] «آیا آیات من بر شما خوانده نمى‌شد، پس آنها را دروغ مى‌شمردید؟»"
        },
        {
            "chapter": 23,
            "verse": 106,
            "text": "می‌گویند: «پروردگارا! شقاوت [و بدبختى] ما بر ما چیره شد. و گروهى گمراه بودیم"
        },
        {
            "chapter": 23,
            "verse": 107,
            "text": "پروردگارا! ما را از دوزخ بیرون آور! اگر بار دیگر [به کفر و گناه] بازگشتیم، قطعاً ستمگریم. [و سزاوار عذاب!]»"
        },
        {
            "chapter": 23,
            "verse": 108,
            "text": "[خداوند] مى‌فرماید: در آتش دور و گم شوید، و با من سخن مگویید"
        },
        {
            "chapter": 23,
            "verse": 109,
            "text": "[آیا فراموش کردید که] گروهى از بندگان من مى‌گفتند: «پروردگارا! ایمان آوردیم، پس ما را ببخش و بر ما رحم کن. و تو بهترینِ رحم‌کنندگانى.»"
        },
        {
            "chapter": 23,
            "verse": 110,
            "text": "[امّا] شما آنان را به مسخره گرفتید تا آن که [سرگرمی شما به تمسخر آنان‌] یاد مرا از خاطرتان برد، و شما همواره به آنان مى‌خندیدید"
        },
        {
            "chapter": 23,
            "verse": 111,
            "text": "من امروز به خاطر آن که [مؤمنان در برابر تمسخر شما] صبر کردند، به آنان پاداش دادم. که ایشانند رستگاران"
        },
        {
            "chapter": 23,
            "verse": 112,
            "text": "[آن­گاه] از آنان مى‌پرسد: «چقدر در زمین ماندید؟»"
        },
        {
            "chapter": 23,
            "verse": 113,
            "text": "مى‌گویند: «یک روز یا بخشى از یک روز، پس از شمارندگان [خود] بپرس!»"
        },
        {
            "chapter": 23,
            "verse": 114,
            "text": "مى‌فرماید: اگر آگاهى داشتید، مى‌دانستید که جز اندکى درنگ نکرده‌اید"
        },
        {
            "chapter": 23,
            "verse": 115,
            "text": "پس آیا مى‌پندارید که ما شما را بیهوده آفریده‌ایم؟ و شما به سوى ما بازگردانده نمى‌شوید؟"
        },
        {
            "chapter": 23,
            "verse": 116,
            "text": "پس برتر است خداوندى که فرمانرواى حقّ است. معبودى جز او نیست، او پروردگار عرش گران‌قدر است"
        },
        {
            "chapter": 23,
            "verse": 117,
            "text": "و هر کس با خداوند، معبود دیگرى را بخواند، هیچ برهانى بر کار خود ندارد. پس قطعاً حساب او نزد پروردگارش خواهد بود. بی‌گمان کافران رستگار نمى‌شوند"
        },
        {
            "chapter": 23,
            "verse": 118,
            "text": "و بگو: «پروردگارا! بیامرز و رحم کن که تو بهترینِ رحم‌کنندگانی!»"
        },
        {
            "chapter": 24,
            "verse": 1,
            "text": "[این] سوره‌اى است که آن را فروفرستادیم و [عمل به] آن را واجب نمودیم و در آن آیاتى روشن فرستادیم. باشد که شما پند گیرید"
        },
        {
            "chapter": 24,
            "verse": 2,
            "text": "هر یک از زن و مرد زناکار را صد تازیانه بزنید. و اگر به خدا و روز قیامت ایمان دارید، در اجراى [حکم] دینِ خدا، نسبت به آن دو، گرفتار دلسوزى نشوید. و هنگام کیفر آن دو، گروهى از مؤمنان حاضر و ناظر باشند"
        },
        {
            "chapter": 24,
            "verse": 3,
            "text": "مرد زناکار، جز با زن زناکار یا مشرک ازدواج نمى‌کند. و زن زناکار را، جز مرد زناکار یا مشرک، به همسرى نمی‌گیرد. و این [زناشویى] بر مؤمنان حرام است"
        },
        {
            "chapter": 24,
            "verse": 4,
            "text": "و کسانى که نسبت زنا به زنان پاکدامن مى‌دهند و چهار شاهد نمى‌آورند، پس هشتاد تازیانه به آنان بزنید و گواهى آنان را هرگز نپذیرید، که آنان همان فاسقانند"
        },
        {
            "chapter": 24,
            "verse": 5,
            "text": "مگر کسانى که پس از آن [تهمت زدن،] توبه کنند و در مقام اصلاح و جبران برآیند، که قطعاً خداوند آمرزنده و مهربان است"
        },
        {
            "chapter": 24,
            "verse": 6,
            "text": "و کسانى که به همسران خود نسبت زنا مى‌دهند، و جز خودشان شاهدى ندارند، هر یک از آنان براى اثبات ادّعاى خود، باید چهار بار به خدا سوگند یاد کند که قطعاً [درباره‌ی همسرش] از راستگویان است"
        },
        {
            "chapter": 24,
            "verse": 7,
            "text": "و در پنجمین بار بگوید که لعنت خدا بر او باد اگر [در این اتهام بستن‌،] از دروغگویان باشد"
        },
        {
            "chapter": 24,
            "verse": 8,
            "text": "و کیفر [زنا] از آن زن ساقط می‌شود، بدین‌گونه که [در مقام دفاع،] چهار بار به خدا قسم بخورد که آن مرد [در نسبتى که به او مى‌دهد] از دروغگویان است"
        },
        {
            "chapter": 24,
            "verse": 9,
            "text": "و بار پنجم بگوید که غضب خدا بر او باد، اگر آن مرد از راستگویان باشد"
        },
        {
            "chapter": 24,
            "verse": 10,
            "text": "و اگر فضل و رحمت خداوند بر شما نبود، [رسوا مى‌شدید. و نظام خانوادگى شما مختل مى‌شد.] قطعاً خداوند توبه‌پذیر و حکیم است"
        },
        {
            "chapter": 24,
            "verse": 11,
            "text": "کسانى که آن دروغِ بزرگ را [نسبت به یکى از همسران پیامبر به میان‌] آوردند، گروهى از خودِ شما بودند. آن را براى خود شر نپندارید، بلکه آن [در نهایت] به نفع شماست. [زیرا سبب رسوایى منافقان است.] هر کدام از آنان، به اندازه‌ی گناهی که مرتکب شده است، به کیفر می‌رسد. و براى کسى که بخش بزرگ گناه را بر عهده گرفته، عذابی بزرگ است"
        },
        {
            "chapter": 24,
            "verse": 12,
            "text": "چرا زمانى که تهمت را شنیدید، مردان و زنان با ایمان، نسبت به خویش گمان خوب نبردند. و نگفتند: «این تهمتی بزرگ و آشکار است!»"
        },
        {
            "chapter": 24,
            "verse": 13,
            "text": "چرا چهار شاهد بر آن نیاوردند؟ پس چون گواهان لازم را نیاوردند، آنان نزد خدا همان دروغگویانند"
        },
        {
            "chapter": 24,
            "verse": 14,
            "text": "و اگر فضل و رحمت الهى در دنیا و آخرت بر شما نبود، به سزاى آن سخنان که مى‌گفتید، قطعاً عذابى بزرگ به شما مى‌رسید"
        },
        {
            "chapter": 24,
            "verse": 15,
            "text": "آن‌گاه که از زبان یکدیگر [آن تهمت را] مى‌گرفتید و با آنکه هیچ اطّلاعی از آن نداشتید، دهان به دهان مى‌گفتید. و این را ساده و ناچیز مى‌پنداشتید، در حالى که آن نزد خدا بزرگ است"
        },
        {
            "chapter": 24,
            "verse": 16,
            "text": "چرا هنگامى که [آن را] شنیدید، نگفتید: «روا نیست که ما در این [باره از پیش خود] حرفى بزنیم. [پروردگارا!] تو منزّهى! این بهتانى بزرگ است.»"
        },
        {
            "chapter": 24,
            "verse": 17,
            "text": "خداوند شما را اندرز مى‌دهدکه اگر ایمان دارید، هرگز امثال این تهمت‌ها را تکرار نکنید"
        },
        {
            "chapter": 24,
            "verse": 18,
            "text": "خداوند براى شما آیات خود را بیان مى‌کند. و او دانا و حکیم است"
        },
        {
            "chapter": 24,
            "verse": 19,
            "text": "کسانى که دوست دارند فحشا و زشتى‌ها در میان اهل ایمان فاش و آشکار شود، در دنیا و آخرت برای آنها عذاب دردناکى است. و خداوند [عواقب آن را] مى‌داند، و شما نمى‌دانید"
        },
        {
            "chapter": 24,
            "verse": 20,
            "text": "و اگر فضل و رحمت الهى بر شما نبود و این که خداوند رئوف و مهربان است [شما را سخت کیفر مى‌داد]"
        },
        {
            "chapter": 24,
            "verse": 21,
            "text": "اى کسانى که ایمان آورده‌اید! گام‌هاى شیطان را پیروى نکنید. و هر کس پیرو گام‌هاى شیطان شود، [گمراه مى‌شود، زیرا] او به فحشا و منکر فرمان مى‌دهد. و اگر فضل و رحمت خداوند بر شما نبود، هرگز هیچ یک از شما پاک نمى‌شد؛ ولى خداوند هر کس را بخواهد، پاک مى‌سازد. و خداوند شنوا و داناست"
        },
        {
            "chapter": 24,
            "verse": 22,
            "text": "آنها که از میان شما داراى برترى [مالى] و وسعت زندگى هستند، نباید سوگند بخورند که به نزدیکان و مستمندان و مهاجرانِ در راه خدا چیزى ندهند؛ بلکه باید [آنان را] ببخشند و از آنان درگذرند. آیا دوست ندارید که خداوند شما را ببخشد؟ و خداوند آمرزنده و مهربان است"
        },
        {
            "chapter": 24,
            "verse": 23,
            "text": "کسانى که زنان پاکدامن باایمان را که [از شدّت ایمان از بى‌عفتى] بى‌خبرند، متّهم به فحشا کنند، در دنیا و آخرت از رحمت الهى دورند و براى آنان عذابى بزرگ است"
        },
        {
            "chapter": 24,
            "verse": 24,
            "text": "روزى که زبان‌ها و دست‌ها و پاهایشان، به آنچه همواره انجام مى‌دادند، به زیان آنان، گواهى مى‌دهند"
        },
        {
            "chapter": 24,
            "verse": 25,
            "text": "آن روز، خداوند جزاى حقّ آنان را بى‌کم و کاست خواهد داد. و آنان خواهند دانست که خداوند همان حقیقت آشکار است"
        },
        {
            "chapter": 24,
            "verse": 26,
            "text": "زنان پلید، سزاوار مردان پلیدند، و مردان پلید، سزاوار زنان پلید. زنان پاک، براى مردان پاکند، و مردان پاک، براى زنان پاک. آنان از آنچه درباره‌ی آنها مى‌گویند، برکنارند. و براى آنان آمرزش و روزى نیکویى است"
        },
        {
            "chapter": 24,
            "verse": 27,
            "text": "اى کسانى که ایمان آورده‌اید! به خانه‌هایى که منزل شما نیست، پیش از آنکه اجازه بگیرید و بر اهل آن سلام کنید، وارد نشوید. این براى شما بهتر است. شاید پند گیرید"
        },
        {
            "chapter": 24,
            "verse": 28,
            "text": "پس اگر کسى را در خانه نیافتید، وارد آنجا نشوید، تا آنکه به شما اجازه‌ى ورود داده شود. و اگر به شما گفته شد: «برگردید!» پس برگردید [و آزرده نشوید]. این براى پاک‌تر ماندن شما [بهتر] است. و خداوند به عملکرد شما آگاه است"
        },
        {
            "chapter": 24,
            "verse": 29,
            "text": "بر شما گناهى نیست که به منازل غیر مسکونى که در آن کالایى دارید، وارد شوید. و خداوند به آنچه آشکار یا پنهان مى‌کنید، آگاه است"
        },
        {
            "chapter": 24,
            "verse": 30,
            "text": "به مردان مؤمن بگو: چشم‌هاى خود را [از نگاه به نامحرمان] فروگیرند، و دامان خود را [از آلودگی] حفظ نمایند. این براى پاک‌تر ماندن آنان [بهتر] است. خداوند به آنچه مى‌کنند، آگاه است"
        },
        {
            "chapter": 24,
            "verse": 31,
            "text": "و به زنان با ایمان بگو: چشم‌هاى خود را [از نگاه هوس‌آلود] فروگیرند، و دامان خود را [از آلودگی] حفظ نمایند. و زینت خود را، جز آن مقدار که [به طور طبیعى] نمایان است، آشکار نکنند. و مقنعه‌ى خود را بر گردنشان بیفکنند [تا علاوه بر سر، گردن و سینه‌ى آنان نیز پوشیده باشد]. و زینت خود را آشکار نکنند، مگر براى شوهرشان، یا پدرشان، یا پدرشوهر، یا پسرشان، یا پسرشوهرشان [که از همسر دیگر است]، یا برادرشان، یا پسربرادر، یا پسرخواهر، یا زنان [هم‌کیش] خود، یا آنچه را مالک شده‌اند [از کنیز و برده]، یا مردان سفیه که تمایل جنسى ندارند، یا کودکانى که از امور جنسى زنان آگاه نیستند. و نیز، [هنگام راه رفتن] پاى خود را به­گونه‌اى به زمین نکوبند که زیور پنهانشان دانسته شود. اى مؤمنان! همگى به سوى خدا بازگردید و به درگاه خدا توبه کنید، تا رستگار شوید"
        },
        {
            "chapter": 24,
            "verse": 32,
            "text": "پسران و دختران بى‌همسر خود را همسر دهید. و [نیز] غلامان وکنیزان شایسته [ازدواج] را. [و از فقر نترسید که] اگر تنگدست باشند، خداوند از فضل خود بى‌نیازشان مى‌گرداند. خداوند، گشایشگر داناست"
        },
        {
            "chapter": 24,
            "verse": 33,
            "text": "و کسانى که [امکان] ازدواج نمى‌یابند، پاکدامنى و عفّت پیشه کنند، تا آن که خداوند از فضل و کرم خویش، آنان را بى‌نیاز کند. و هر کدام از غلامان و کنیزان شما که خواهان [قرارداد] بازخرید و آزادى [تدریجى] باشند، اگر در آنان خیر و شایستگى دیدید، تقاضاى آنان را بپذیرید [و براى آزاد شدن آنان،] از مالى که خدا به شما داده، به آنان بدهید. و کنیزان جوان خود را که تصمیم بر پاکدامنى دارند، به خاطر رسیدن به مال ناپایدار دنیا، به فحشا وادار نکنید، و هر کس آنان را [به فحشا] وادارد، البتّه خداوند براى آن کنیزان که به اکراه بدان کار وادار گشته‌اند، بخشنده‌ى مهربان است"
        },
        {
            "chapter": 24,
            "verse": 34,
            "text": "به راستی ما به سوى شما آیاتى روشنگر، و از کسانى که پیش از شما بودند، نمونه‌هایى برجسته و تاریخى، و پندى براى پرهیزکاران فرستادیم"
        },
        {
            "chapter": 24,
            "verse": 35,
            "text": "خداوند، نور آسمان‌ها و زمین است. مثل نور او، همچون چراغدانى است که در آن چراغى [پر فروغ] باشد. آن چراغ در میان شیشه‌اى، و آن شیشه، همچون ستاره‌اى تابان و درخشان. این چراغ از روغن درخت پر برکت زیتون برافروخته است، که نه شرقى است و نه غربى [و پیوسته خورشید بر آن مى‌تابد. روغنش به قدرى صاف و شفّاف است] که بدون تماس آتش، نزدیک است [شعله‌ور شود و] روشنى دهد. نورى است بر فراز نور دیگر. هر کس را که خداوند بخواهد، به نور خویش هدایت مى‌کند. و خداوند براى مردم مثل‌ها مى‌زند، و به هر چیزى آگاه است"
        },
        {
            "chapter": 24,
            "verse": 36,
            "text": "[این نور هدایت] در خانه‌هایى است که خداوند اذن داده [قدر و مَنزِلت آنها] رفعت یابد، و نام او در شود، و در آنها بامدادان و شامگاهان او را تسبیح گویند"
        },
        {
            "chapter": 24,
            "verse": 37,
            "text": "مردانى که هیچ تجارت و داد و ستدی، آنان را از یاد خدا و برپاداشتن نماز و پرداخت زکات، غافل نمى‌کند. [آنان] از روزى که در آن، دل‌ها و چشم‌ها دگرگون مى‌شود، بیمناکند"
        },
        {
            "chapter": 24,
            "verse": 38,
            "text": "تا خداوند به آنان، نیکوتر از آنچه کرده‌اند، پاداش بدهد و از فضل و رحمت خویش، بر پاداششان بیافزاید. و خداوند هر کس را بخواهد، بی‌حساب روزى مى‌دهد"
        },
        {
            "chapter": 24,
            "verse": 39,
            "text": "و اعمال کسانى که کافر شدند، همچون سرابى در بیابان است که تشنه، آن را آب مى‌پندارد؛ [امّا] همین که به سراغ آن مى‌آید، آن را چیزى نمی‌یابد، و خدا را نزد آن مى‌یابد که حساب او را بى‌کم و کاست مى‌دهد. و خداوند زود به حساب‌ها مى‌رسد"
        },
        {
            "chapter": 24,
            "verse": 40,
            "text": "یا همچون تاریکى‌هایى است در دریایى عمیق و متلاطم،که موجى بزرگ روى آن را مى‌پوشاند، و روى آن، موج بزرگ دیگرى است و بالاى آن موج، ابرى است، ظُلُماتى تو در تو. همین که دست خود را برآوَرَد، ممکن نیست کسی دست او را ببیند [تا نجاتش دهد]. و خداوند براى هر کس نورى قرار ندهد، هیچ نورى براى او نخواهد بود"
        },
        {
            "chapter": 24,
            "verse": 41,
            "text": "آیا ندیدى که هر کس در آسمان‌ها و زمین است، و پرندگان بال گشوده، براى خدا تسبیح مى‌گویند؟ و همه نماز و تسبیح خود را مى‌دانند؟ و خداوند به آنچه مى‌کنند، داناست"
        },
        {
            "chapter": 24,
            "verse": 42,
            "text": "و فرمانروایى آسمان‌ها و زمین، تنها از آنِ خداست. و بازگشت [همه] به سوى اوست"
        },
        {
            "chapter": 24,
            "verse": 43,
            "text": "آیا ندیدى که خداوند، ابرها را [به آرامى] مى‌راند؟ سپس بین [اجزاى] آن پیوند برقرار مى‌کند. آن‌گاه آن را متراکم مى‌سازد، پس مى‌بینى که باران از میان آن بیرون مى‌آید. و خداوند از آسمان، از ابرهایى کوه­پیکر، تگرگ فرومى‌فرستد. پس آن را به هر کس بخواهد، مى‌رساند و از هر کس بخواهد، بازمى‌دارد. نزدیک است درخشندگى برق آن، دیدگان را ببرد"
        },
        {
            "chapter": 24,
            "verse": 44,
            "text": "خداوند، شب و روز را جا به جا مى‌کند. همانا در این [قدرت‌نمایى] براى اهل بصیرت، عبرتى است"
        },
        {
            "chapter": 24,
            "verse": 45,
            "text": "و خداوند هر جنبده‌اى را از آب آفرید. پس برخى از آنها بر شکم حرکت مى‌کنند، و برخى بر دو پا راه مى‌روند، و بعضى بر چهار پا. خداوند هر چه بخواهد، مى‌آفریند، زیرا خدا بر هر چیزى تواناست"
        },
        {
            "chapter": 24,
            "verse": 46,
            "text": "به­راستى که آیاتى روشنگر فروفرستادیم. و خداوند هر کس را بخواهد، به راهی راست هدایت مى‌کند"
        },
        {
            "chapter": 24,
            "verse": 47,
            "text": "و مى‌گویند: «ما به خدا و رسول ایمان آوردیم، و اطاعت مى‌کنیم.» امّا گروهى از آنان بعد از این اقرار، پشت مى‌کنند. و آنان مؤمنِ واقعى نیستند"
        },
        {
            "chapter": 24,
            "verse": 48,
            "text": "و هرگاه به سوى خدا و رسولش خوانده شوند، تا [پیامبر] میانشان داورى کند، ناگهان گروهى از آنان، روى‌گردان مى‌شوند"
        },
        {
            "chapter": 24,
            "verse": 49,
            "text": "و اگر حقّ با آنان باشد، با رضایت و تسلیم به سوى پیامبر مى‌آیند"
        },
        {
            "chapter": 24,
            "verse": 50,
            "text": "آیا در دل‌هایشان بیماری است؟ یا دچار شک شده‌اند؟ یا بیم آن دارند که خداوند و پیامبرش حقّى از آنان تباه کنند؟ بلکه آنان همان ستمگرانند"
        },
        {
            "chapter": 24,
            "verse": 51,
            "text": "[ولى] چون مؤمنان را به سوی خدا و رسولش فراخوانند، تا [پیامبر] میانشان داورى کند، سخنشان جز این نیست که مى‌گویند: «شنیدیم و اطاعت کردیم!» و اینان همان رستگارانند"
        },
        {
            "chapter": 24,
            "verse": 52,
            "text": "و کسانی که از خدا و رسولش پیروى کنند و از خدا بترسند و از او پروا کنند، پس آنان کامیابند"
        },
        {
            "chapter": 24,
            "verse": 53,
            "text": "و [منافقان] سخت‌ترینِ سوگندهایشان را به نام خدا خوردند، که اگر [براى جهاد] دستور بدهى، قطعاً از خانه خارج مى‌شوند. [به آنان] بگو: «سوگند نخورید! اطاعتِ پسندیده [بهتر از گزافه‌گویى است]! البتّه خداوند به کارهایى که مى‌کنید، آگاه است.»"
        },
        {
            "chapter": 24,
            "verse": 54,
            "text": "بگو: «خدا را اطاعت کنید و پیامبر را فرمان برید!» پس اگر سرپیچى کنید، پیامبر مسئول اعمال خویش است، و شما مسئول اعمال خود! و اگر اطاعتش کنید، هدایت مى‌یابید. و پیامبر جز رساندن آشکار [پیام وحى‌]، مسئولیتى ندارد"
        },
        {
            "chapter": 24,
            "verse": 55,
            "text": "خداوند به کسانى از شما که ایمان آورده و کارهاى شایسته کرده‌اند، وعده داده است که حتماً آنان را در زمین، جانشین [و حکمران] قرار دهد، همان‌گونه که کسانى پیش از ایشان را جانشین کرد. و قطعاً دینى را که خداوند براى آنان پسندیده است، پابرجا و ریشه‌دار خواهد ساخت. و ترسشان را تبدیل به امنیت کند. تا مرا بپرستند [و] چیزى را شریک من نسازند. وکسانی که بعد از این [نعمت‌ها]، کفر ورزند، پس آنان، همان فاسقانند"
        },
        {
            "chapter": 24,
            "verse": 56,
            "text": "و نماز را به­پا دارید و زکات را بپردازید و از پیامبر اطاعت کنید. باشد که مورد رحمت قرار گیرید"
        },
        {
            "chapter": 24,
            "verse": 57,
            "text": "هرگز گمان مبر که کافران، ما را در زمین ناتوان و درمانده مى‌کنند. [آنان نمى‌توانند از مجازات الهى بگریزند!] جایگاهشان آتش است. و به راستى که سرانجام بدى است"
        },
        {
            "chapter": 24,
            "verse": 58,
            "text": "اى کسانى که ایمان آورده‌اید! بردگان شما و کودکانتان که به سنّ بلوغ نرسیده‌اند، باید در سه وقت از شما [براى ورود به اتاق شخصى] اجازه بگیرند: پیش از نماز صبح، و نیمروز، هنگامى که لباس از تن بیرون مى‌کنید، و بعد از نماز عشاء. این سه وقت هنگام استراحت و خلوت شماست، در غیر این سه وقت، بر شما و بر آنان گناهى نیست، [که بی‌اجازه وارد شوند؛ زیرا آنان] گرد شما در گردشند و با یکدیگر به سر مى‌برید. خداوند این‌گونه آیات را براى شما بیان مى‌کند. و خداوند دانایى فرزانه است"
        },
        {
            "chapter": 24,
            "verse": 59,
            "text": "و چون کودکان شما به حد بلوغ رسیدند، باید [در تمام اوقات براى ورود به اتاق خصوصى پدر و مادر] اجازه بگیرند. مانند کسانی که پیش از آنان اجازه می­گرفتند. خداوند این‌گونه آیات خود را براى شما بیان مى‌کند. و خداوند دانایى فرزانه است"
        },
        {
            "chapter": 24,
            "verse": 60,
            "text": "و بر زنان سالخورده‌اى که امیدى به ازدواج ندارند، گناهی نیست که حجاب و روپوش خود را کنار بگذارند، به شرطى که زیورشان را آشکار و خودآرایى نکنند. و پاکدامنى [و پوشش] براى آنان بهتر است. و خداوند شنوای دانا است"
        },
        {
            "chapter": 24,
            "verse": 61,
            "text": "بر نابینا و لنگ و بیمار و بر خود شما ایرادى نیست که [بدون اجازه از این خانه‌ها، غذا] بخورید: از خانه‌هاى خود، یا خانه‌هاى پدرانتان، یا خانه‌هاى مادرانتان، یا خانه‌هاى برادرانتان، یا خانه‌هاى خواهرانتان، یا خانه‌هاى عموهایتان، یا خانه‌هاى عمّه‌هایتان، یا خانه‌هاى دایى‌هایتان، یا خانه‌هاى خاله‌هایتان، یا آن خانه‌هایى که کلیدهایش را در اختیار دارید، یا خانه‌هاى دوستانتان. بر شما گناهی نیست که دسته‌جمعى بخورید یا پراکنده [و تنها]. و چون وارد هر خانه‌اى شدید، پس بر یکدیگر سلام کنید، سلام و تحیتى از سوى خداوند، سلامى خجسته و پاکیزه! خداوند آیات را این چنین براى شما بیان مى‌کند. باشد که بیندیشید"
        },
        {
            "chapter": 24,
            "verse": 62,
            "text": "مؤمنان [راستین] تنها کسانى هستند که به خدا و پیامبرش ایمان آورده‌اند و هرگاه در کارى همگانى همراه پیامبر باشند، بدون اجازه‌ی او نمى‌روند. [اى پیامبر!] کسانى که [براى رفتن‌] اجازه مى‌گیرند، آنانند که به خدا و پیامبرش ایمان دارند. پس اگر براى برخى از کارهایشان از تو اجازه خواستند، به هر کدام از آنان که خواستى [و مصلحت دانستی،] اجازه بده. و براى آنان از خدا آمرزش بخواه، که خداوند بخشنده‌ی مهربان است"
        },
        {
            "chapter": 24,
            "verse": 63,
            "text": "[ای مؤمنان!] آن‌گونه که یکدیگر را صدا مى‌زنید، پیامبر را صدا نزنید. خدا مى‌داند [چه‌] کسانى از شما با پنهان شدن پشت سر دیگران، آهسته [از نزد او] بیرون مى‌روند. پس کسانى که از فرمان او سرپیچى مى‌کنند، باید بترسند از این که [در دنیا] فتنه‌اى دامنشان را بگیرد، یا [در آخرت‌] به عذابی دردناک گرفتار شوند"
        },
        {
            "chapter": 24,
            "verse": 64,
            "text": "آگاه باش! آنچه در آسمان‌ها و زمین است، از آنِ خداست. بى‌شک مى‌داند که بر چه کارید. و روزى را که به سوى او بازگردانده مى‌شوند، [مى‌داند،] پس آنان را از آنچه کرده‌اند، آگاه مى‌کند. و خداوند به هر چیزى آگاه است"
        },
        {
            "chapter": 25,
            "verse": 1,
            "text": "مبارک است آن [خداوندی] که قرآن، وسیله‌ى شناخت حقّ از باطل را بر بنده‌اش فروفرستاد، تا براى جهانیان مایه‌ى هشدار باشد"
        },
        {
            "chapter": 25,
            "verse": 2,
            "text": "خداوندى که فرمانروایى آسمان‌ها و زمین براى اوست، و هیچ فرزندى نگزیده و در فرمانروایى شریکى ندارد. و هر چیزى را آفرید وآن را به شایستگى اندازه نهاد"
        },
        {
            "chapter": 25,
            "verse": 3,
            "text": "[مشرکان] به جاى او معبودانى گرفتند که هیچ چیز نمى‌آفرینند، و خود آفریده شده‌اند. مالک هیچ زیان و سودى براى خود نیستند. و تسلّطى بر مرگ و حیات و برانگیختن [پس از مرگ] ندارند"
        },
        {
            "chapter": 25,
            "verse": 4,
            "text": "و کسانى که کافر شدند، گفتند: «این [قرآن] فقط دروغى بزرگ است که او ساخته است. و گروه دیگرى او را بر این کار یارى کرده‌اند.» پس به راستى مرتکب ستمى سنگین و دروغى بزرگ شده‌اند"
        },
        {
            "chapter": 25,
            "verse": 5,
            "text": "و گفتند: «[این قرآن،] افسانه‌هاى پیشینیان است که او نوشتن آنها را [از نویسندگان‌] درخواست کرده است، و آن [نوشته‌] هر صبح و شام بر او خوانده مى‌شود [تا از بر کند، و بر ما بخواند، و بگوید: این وحى است]!»"
        },
        {
            "chapter": 25,
            "verse": 6,
            "text": "بگو: «[این قرآن را] کسى فروفرستاد که رازهاى پوشیده در آسمان‌ها و زمین را مى‌داند. قطعاً او آمرزنده و مهربان است.»"
        },
        {
            "chapter": 25,
            "verse": 7,
            "text": "[کافران] گفتند: «این چه پیامبرى است که [مانند ما] غذا مى‌خورد، و در بازارها راه مى‌رود؟ چرا فرشته‌اى به سوى او نازل نشده تا همراه او بیم‌دهنده باشد؟"
        },
        {
            "chapter": 25,
            "verse": 8,
            "text": "یا [چرا از آسمان] بر او گنجى نمی‌افکنند؟ یا چرا او باغى ندارد تا از [میوه‌های] آن بخورد؟» و ستمگران [به مؤمنان] گفتند: «شما جز مردی جادو شده را پیروى نمى‌کنید.»"
        },
        {
            "chapter": 25,
            "verse": 9,
            "text": "بنگر که چگونه براى تو مَثَل‌ها زدند؟ [و تو را چگونه وصف کردند؟] پس گمراه شدند؛ در نتیجه نمى‌توانند راهى [به حقیقت] بیابند"
        },
        {
            "chapter": 25,
            "verse": 10,
            "text": "مبارک است خدایى که اگر بخواهد، بهتر از آنچه را آنها توقّع دارند، براى تو قرار مى‌دهد؛ باغ‌هایى که از زیر [درختان] آن نهرها جریان دارد، و قصرهایى براى تو قرار مى‌دهد"
        },
        {
            "chapter": 25,
            "verse": 11,
            "text": "[کافران نه تنها تو،] بلکه قیامت را انکار کرده‌اند. و ما براى منکران قیامت، آتشى فروزان و سوزان آماده کرده‌ایم"
        },
        {
            "chapter": 25,
            "verse": 12,
            "text": "چون [دوزخ] از فاصله‌ى دور آنان را ببیند، خشم و خروشى [هولناک] از آن مى‌شنوند"
        },
        {
            "chapter": 25,
            "verse": 13,
            "text": "و چون به زنجیر بسته شده، در مکانى تنگ انداخته شوند، آنجاست که ناله می‌زنند"
        },
        {
            "chapter": 25,
            "verse": 14,
            "text": "[به آنان گفته مى‌شود:] «امروز یک بار درخواست مرگ نکنید، بلکه بسیار درخواست مرگ کنید.»"
        },
        {
            "chapter": 25,
            "verse": 15,
            "text": "[اى پیامبر!] به مردم بگو: «آیا این [ذلّت و عذاب] بهتر است، یا بهشت جاوِدانى که به پرهیزکاران وعده داده شده، و سزا و سرانجام آنان است؟»"
        },
        {
            "chapter": 25,
            "verse": 16,
            "text": "جاودانه هر چه بخواهند، در آنجا دارند. [این پاداش] وعده‌اى است درخواست شده، بر عهده‌ی پروردگارت"
        },
        {
            "chapter": 25,
            "verse": 17,
            "text": "روزى که خداوند، مشرکان و آنچه را از غیر خدا مى‌پرستیدند، [یک جا] گرد مى‌آورد، پس [به معبودهاى آنان] می­فرماید: «آیا شما بندگان مرا گمراه کردید؟ یا خودشان راه را گم کردند؟»"
        },
        {
            "chapter": 25,
            "verse": 18,
            "text": "آنها می‌گویند: تو منزّهى! ما را نرسد که جز تو سرپرستى بگیریم؛ ولى تو اینان و پدرانشان را [از نعمت‌ها] برخوردار کردى، تا آن که یاد [تو] را فراموش کردند، و گروهى هلاک و سر در گم شدند.»"
        },
        {
            "chapter": 25,
            "verse": 19,
            "text": "[خداوند مى‌فرماید:] «پس [این معبودها] گفته‌هاى شما را تکذیب کردند. [اکنون] در چاره‌اندیشى [براى خود] و یارى رساندن [به خویش] توانى ندارید. و هر کس از شما ستم کند [و شرک ورزد]، عذاب بزرگى به او مى‌چشانیم.»"
        },
        {
            "chapter": 25,
            "verse": 20,
            "text": "و ما هیچ پیامبرى پیش از تو نفرستادیم، مگر آن که آنان [نیز مانند مردم] غذا مى‌خوردند و در بازارها راه مى‌رفتند. و ما برخى از شما را وسیله‌ى آزمایش برخى دیگر قرار دادیم، [تا ببینیم] آیا صبر و تحمّل از خود نشان مى‌دهید؟ و پروردگارت همواره بیناست"
        },
        {
            "chapter": 25,
            "verse": 21,
            "text": "و کسانى که به ملاقات ما امید ندارند، [و رستاخیز را نمى‌پذیرند،] گفتند: «چرا فرشتگان بر ما نازل نمى‌شوند؟ یا چرا پروردگارمان را نمى‌بینیم؟» به راستى خود را بزرگ شمردند و سرکشى بزرگى ورزیدند"
        },
        {
            "chapter": 25,
            "verse": 22,
            "text": "روزى که فرشتگان را مى‌بینند، آن روز براى گناهکاران مژده‌اى نیست، و [به فرشتگان] مى‌گویند: «ما را امان دهید و [عذاب را از ما] دور کنید!»"
        },
        {
            "chapter": 25,
            "verse": 23,
            "text": "ما به [حساب‌] هر کارى که کرده‌اند، مى‌پردازیم، و آن را غبارى پراکنده مى‌سازیم"
        },
        {
            "chapter": 25,
            "verse": 24,
            "text": "آن روز، اهل بهشت، جایگاهی خوش و آسایشگاهی نیکو دارند"
        },
        {
            "chapter": 25,
            "verse": 25,
            "text": "و روزى که آسمان با ابرها شکافته می‌شود، و فرشتگان با فرودی ویژه فرود آیند"
        },
        {
            "chapter": 25,
            "verse": 26,
            "text": "آن روز، فرمانروایىِ حقّ، از آن [خداى] رحمان است. و روزى است که بر کافران سخت و سنگین است"
        },
        {
            "chapter": 25,
            "verse": 27,
            "text": "و روزى که ستمکارِ [مشرک] دو دست خود را [از روى حسرت] به دندان مى‌گزد، و مى‌گوید: «اى کاش همراه با پیامبر راهى به سوى حق برمى‌گرفتم"
        },
        {
            "chapter": 25,
            "verse": 28,
            "text": "واى بر من! ای کاش آن [نابکار و فاسق] را به دوستى برنگزیده بودم"
        },
        {
            "chapter": 25,
            "verse": 29,
            "text": "[آن دوست] بعد از آن که حقّ به سراغ من آمد، مرا از یادآورى [آن] گمراه ساخت. و شیطان، هنگام امید، انسان را رها مى‌کند.»"
        },
        {
            "chapter": 25,
            "verse": 30,
            "text": "و پیامبر [در روز قیامت،] مى‌گوید: «پروردگارا! قوم من این قرآن را رها کردند.»"
        },
        {
            "chapter": 25,
            "verse": 31,
            "text": "و ما این‌گونه براى هر پیامبرى، دشمنى از گناهکاران قرار دادیم. و پروردگارت براى راهنمایى و یاری تو بس است"
        },
        {
            "chapter": 25,
            "verse": 32,
            "text": "و کسانى که کفر ورزیدند، گفتند: «چرا قرآن یک‌جا بر او نازل نشده است؟» [غافل از آن که ما] این‌گونه [قرآن را به تدریج فروفرستادیم،] تا دل تو را به آن استوار کنیم و آن را پى­درپى و به آرامى بر تو خواندیم"
        },
        {
            "chapter": 25,
            "verse": 33,
            "text": "و هیچ مَثَلى براى تو نمی‌آورند، مگر آن که پاسخِ به حقّ و بهترین بیان را براى تو می‌آوریم"
        },
        {
            "chapter": 25,
            "verse": 34,
            "text": "کسانى که به رو درافتاده، به سوى جهنّم محشور مى‌شوند، آنان بدترین جای را دارند، و گمراه‌ترینِ مردمند"
        },
        {
            "chapter": 25,
            "verse": 35,
            "text": "و همانا به موسى کتاب دادیم. و برادرش هارون را همراه او وزیر [و دستیارش] قرار دادیم"
        },
        {
            "chapter": 25,
            "verse": 36,
            "text": "پس به آن دو گفتیم: «به سوى قومى که آیات ما را تکذیب کردند، بروید.» آن‌گاه آنان را [به­ خاطر عِنادشان] به سختى قلع و قمع کردیم"
        },
        {
            "chapter": 25,
            "verse": 37,
            "text": "و قوم نوح را که پیامبران را تکذیب کردند، غرق نمودیم و آنان را براى مردم [تاریخ] عبرت قرار دادیم. و براى ستمکاران عذابى دردناک آماده کردیم"
        },
        {
            "chapter": 25,
            "verse": 38,
            "text": "و قوم عاد و ثمود، و اصحاب رَسّ، و نسل‌هاى فراوانِ میان آنان را [نابود کردیم]"
        },
        {
            "chapter": 25,
            "verse": 39,
            "text": "و براى هر یک [از آنها] نمونه‌هایى آوردیم، [و چون عبرت نگرفتند،] همه را به سختى نابود کردیم"
        },
        {
            "chapter": 25,
            "verse": 40,
            "text": "به­راستی [مشرکان مکه، هنگام مسافرت به شام] بر آبادى [قوم لوط] که بارانِ عذاب بر آن باریده، گذر کرده‌اند. پس آیا آنجا را ندیده‌اند؟ چرا! ولى [عبرت نگرفته‌اند، زیرا] آنان به رستاخیز، امید و ایمانى ندارند"
        },
        {
            "chapter": 25,
            "verse": 41,
            "text": "و هرگاه تو را ببینند، جز به مسخره‌ات نگیرند: «آیا این همان کسى است که خداوند او را پیامبر قرار داده است؟"
        },
        {
            "chapter": 25,
            "verse": 42,
            "text": "اگر ما بر پرستش بت‌ها ایستادگى نمى‌کردیم، نزدیک بود که [او،] ما را از خدایانمان منحرف کند.» آن‌گاه که عذاب را ببینند، خواهند دانست که چه کسى گمراه‌تر است"
        },
        {
            "chapter": 25,
            "verse": 43,
            "text": "آیا کسى که هواى نفس خود را معبود خود قرار داده است، دیده‌اى؟ آیا تو مى‌توانى کارساز او باشى؟"
        },
        {
            "chapter": 25,
            "verse": 44,
            "text": "آیا گمان مى‌کنى که بیشتر کافران مى‌شنوند، یا مى‌اندیشند؟ آنان همچون چهارپایانند، بلکه گمراه‌ترند"
        },
        {
            "chapter": 25,
            "verse": 45,
            "text": "آیا به [قدرت] پروردگارت نمى‌نگرى که چگونه سایه را گسترده است؟ و اگر مى‌خواست، آن را ساکن [و ثابت] قرار مى‌‌داد. سپس خورشید را براى آن راهنما و نمایانگرِ آن قرار دادیم"
        },
        {
            "chapter": 25,
            "verse": 46,
            "text": "سپس آن سایه را [با بلند شدن آفتاب‌،] به سوى خود جمع مى‌کنیم"
        },
        {
            "chapter": 25,
            "verse": 47,
            "text": "و او کسى است که شب را براى شما، پوشش، و خواب را، آرام‌بخش گردانید. و روز را زمان برخاستن [و تلاش] شما قرار داد"
        },
        {
            "chapter": 25,
            "verse": 48,
            "text": "و او کسی است که بادها را مژده‌اى پیشاپیش [باران] رحمتش فرستاد. و از آسمان، آبى پاکیزه و پاک‌کننده فروفرستادیم،"
        },
        {
            "chapter": 25,
            "verse": 49,
            "text": "تا با آن سرزمینی مرده را زنده گردانیم، و آن را به آفریده‌هاى خود از چهارپایان و مردمان بسیار بنوشانیم"
        },
        {
            "chapter": 25,
            "verse": 50,
            "text": "و بی‌گمان، ما آن [آیات] را در میانشان به صورت‌هاى گوناگون بیان کردیم، تا شاید به یاد [خدا] بیفتند. امّا بیشتر مردم جز ناسپاسى نخواستند"
        },
        {
            "chapter": 25,
            "verse": 51,
            "text": "و اگر مى‌خواستیم، در هر آبادى، [پیامبر، و] هشداردهنده‌اى برمى‌انگیختیم"
        },
        {
            "chapter": 25,
            "verse": 52,
            "text": "پس، از کافران پیروى مکن، و به [وسیله] آن [قرآن]، با آنان به جهادى بزرگ بپرداز"
        },
        {
            "chapter": 25,
            "verse": 53,
            "text": "و او خدایى است که دو دریا را به هم پیوست؛ این یکى شیرین و گوارا، و آن دیگرى شور و تلخ. و میان این دو حایلى قرار داد که همیشه از هم جدا باشند"
        },
        {
            "chapter": 25,
            "verse": 54,
            "text": "و او کسى است که انسان را از آب آفرید و او را [داراى پیوند] نسبى و سببی گردانید [و نسل او را از این دو راه گسترش داد]. و پروردگار تو همواره تواناست"
        },
        {
            "chapter": 25,
            "verse": 55,
            "text": "و آنان به جای خدا، چیزهایى را مى‌پرستند که نه سودشان مى‌دهد و نه زیانشان مى‌رساند. و کافران همواره در برابر پروردگارشان، پشتیبان یکدیگرند"
        },
        {
            "chapter": 25,
            "verse": 56,
            "text": "و تو را نفرستادیم، مگر [آنکه] مژده‌رسان و بیم‌دهنده [باشى]"
        },
        {
            "chapter": 25,
            "verse": 57,
            "text": "بگو: «من از شما هیچ مزدى در برابر رسالتم درخواست نمى‌کنم، مگر [این که] کسى بخواهد به سوى پروردگارش راهى در پیش گیرد. [این پاداش من است.]»"
        },
        {
            "chapter": 25,
            "verse": 58,
            "text": "و بر زنده‌اى که هرگز نمى‌میرد، توکّل کن! و به ستایش او تسبیح گوى! همین بس که او به گناهان بندگانش آگاهى دقیق دارد"
        },
        {
            "chapter": 25,
            "verse": 59,
            "text": "خدایى که آسمان‌ها و زمین، و آنچه را میان آنهاست، در شش روز [و دوران] آفرید. سپس بر عرش [قدرت و تدبیر جهان هستی] قرار گرفت. اوست [خداى] رحمان، پس درباره‌ی او از خبیر آگاه بپرس"
        },
        {
            "chapter": 25,
            "verse": 60,
            "text": "و چون به آنان گفته شود: «برای [خداى] رحمان سجده کنید!» می‌گویند: رحمان چیست؟ آیا به چیزى که تو فرمانمان مى‌دهى، سجده کنیم؟» [این دعوت] بر رمیدگى آنان مى‌افزاید"
        },
        {
            "chapter": 25,
            "verse": 61,
            "text": "مبارک است کسى که در آسمان بُرج‌هایى قرار داد [که منزلگاه‌هاى ستارگان است،] و در آن، خورشید و ماه تابانى نهاد"
        },
        {
            "chapter": 25,
            "verse": 62,
            "text": "و اوست که شب و روز را براى هر کس که بخواهد عبرت گیرد، یا بخواهد سپاسگزارى نماید، جانشین یکدیگر قرار داد"
        },
        {
            "chapter": 25,
            "verse": 63,
            "text": "و بندگان [خداى] رحمان کسانى هستند که بر زمین، بى‌تکبّر راه مى‌روند. و هرگاه نادانان، آنان را طرف خِطاب قرار دهند، [و سخنان نابخردانه گویند،] با نرمی پاسخ دهند"
        },
        {
            "chapter": 25,
            "verse": 64,
            "text": "و آنان براى پروردگارشان، در حال سجده و قیام، شب‌زنده‌دارى مى‌کنند"
        },
        {
            "chapter": 25,
            "verse": 65,
            "text": "و آنان مى‌گویند: «پروردگارا! عذاب جهنّم را از ما بازگردان که عذاب آن دامن‌گیر است"
        },
        {
            "chapter": 25,
            "verse": 66,
            "text": "به­درستى که دوزخ، جایگاه و منزلگاه بدى است!»"
        },
        {
            "chapter": 25,
            "verse": 67,
            "text": "و آنان که هرگاه انفاق کنند، نه از حد بگذرند، و نه تنگ گیرند و میان این دو، اعتدال دارند"
        },
        {
            "chapter": 25,
            "verse": 68,
            "text": "و [بندگان خدا] کسانى هستند که با خداوند، معبود دیگرى را نمى‌خوانند، و انسانى را که خداوند [خونش را] حرام کرده است، جز به حقّ نمى‌کشند، و زنا نمى‌کنند، و هر کس این [گناهان] را مرتکب شود، عقوبت گناهش را خواهد دید"
        },
        {
            "chapter": 25,
            "verse": 69,
            "text": "در روز قیامت عذاب او دوچندان مى‌شود. و همیشه به خوارى در آن خواهد ماند"
        },
        {
            "chapter": 25,
            "verse": 70,
            "text": "مگر کسانى که توبه کنند و ایمان آورند و کار شایسته کنند. پس اینانند که خداوند بدى‌هایشان را به نیکى تبدیل مى‌کند. و خداوند همواره آمرزنده و مهربان است"
        },
        {
            "chapter": 25,
            "verse": 71,
            "text": "و هر کس توبه کند و کار شایسته کند، در حقیقت به سوى خدا بازگشتى پسندیده دارد"
        },
        {
            "chapter": 25,
            "verse": 72,
            "text": "و [بندگان خدا] کسانى هستند که به دروغ گواهى نمى‌دهند و در مجلس [غِنا، و گفتار و کردار] باطل حاضر نمى‌شوند. و چون بر [گفتار] لغوى عبور کنند، کریمانه بگذرند"
        },
        {
            "chapter": 25,
            "verse": 73,
            "text": "و آنان کسانى هستند که چون آیات پروردگارشان به آنان گوشزد شود، کر و کور، [چشم و گوش بسته،] به سجده نمى‌افتند. [بلکه عمل آنان آگاهانه است]"
        },
        {
            "chapter": 25,
            "verse": 74,
            "text": "و کسانى که مى‌گویند: «پروردگارا! به ما از همسران و فرزندانمان آن ده که مایه روشنى چشمان باشد! و ما را پیشواى پرهیزکاران قرار ده!»"
        },
        {
            "chapter": 25,
            "verse": 75,
            "text": "به آنان به خاطر صبرشان، غرفه [‌هاى بهشتى] پاداش داده مى‌شود و در آنجا با تحیت و سلامی گرم روبرو خواهند شد"
        },
        {
            "chapter": 25,
            "verse": 76,
            "text": "در آنجا، جاوِدانه هستند. چه نیکو جایگاه و منزلگاهى است"
        },
        {
            "chapter": 25,
            "verse": 77,
            "text": "بگو: «اگر دعاى شما نباشد، پروردگار من براى شما ارزشى قائل نیست. شما حقّ را تکذیب کرده‌اید، و به زودى کیفر تکذیبتان، دامن شما را خواهد گرفت.»"
        }
    ]
}
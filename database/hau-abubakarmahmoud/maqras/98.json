{
    "maqras": [
        {
            "chapter": 12,
            "verse": 77,
            "text": "Suka ce: \"Idan ya yi sãta, to, lalle ne wani ɗan'uwansa yã taɓa yin sãta a gabãninsa.\" Sai Yũsufu ya bõye ta a cikin ransa. Kuma bai bayyana ta ba a gare su, ya ce: \"Kũ ne mafi sharri ga wuri. Kuma Allah ne Mafi sani daga abin da kuke siffantãwa"
        },
        {
            "chapter": 12,
            "verse": 78,
            "text": "Suka ce: \"Yã kai Azĩzu! Lalle ne yanã da wani ubã, tsoho mai daraja, sabõda haka ka kãma ɗayanmu amatsayinsa. Lalle ne mũ, muna ganin ka daga mãsu kyautatãwa"
        },
        {
            "chapter": 12,
            "verse": 79,
            "text": "Ya ce: \"Allah Ya tsare mu daga mu kãma wani fãce wanda muka sãmi kãyanmu a wurinsa. Lalle ne mũ, a lõkacin nan, haƙĩƙa, azzãlumai ne"
        },
        {
            "chapter": 12,
            "verse": 80,
            "text": "Sabõda haka, a lõkacin da suka yanke tsammãni daga gare shi, sai suka fita sunã mãsu gãnãwa. Babbansu ya ce: \"Shin, ba ku sani ba cẽwa lalle ne ubanku yariƙi alkawari daga Allah a kanku, kuma daga gabanin haka akwai abin da kuka yi na sakaci game da Yũsufu? Sabõda haka, bã zan gushe daga ƙasar nan ba fãce ubana yã yi mini izni, kõ kuwa Allah Ya yi hukunci a gare ni, kuma Shĩ ne Mafi alhẽrin mahukunta"
        },
        {
            "chapter": 12,
            "verse": 81,
            "text": "Ku kõma zuwa ga ubanku, ku gaya masa: Yã bãbanmu, lalle ne ɗanka yã yi sãta, kuma ba mu yi shaida ba fãce da abin da muka sani, kuma ba mu kasance mun san gaibu ba"
        },
        {
            "chapter": 12,
            "verse": 82,
            "text": "Kuma ka tambayi alƙarya wadda muka kasance a cikinta da ãyari wanda muka gabãto acikinsa, kuma lalle ne haƙĩƙa, mũ mãsu gaskiya ne"
        },
        {
            "chapter": 12,
            "verse": 83,
            "text": "Ya ce: \"Ã'a, zukatanku sun ƙawãta wani al'amari a gare ku. Sai haƙuri mai kyãwo, akwai tsammãnin Allah Ya zo mini da su gabã ɗaya (Yũsufu da 'yan'uwansa). Lalle ne Shĩ ne Masani, Mai hikima"
        },
        {
            "chapter": 12,
            "verse": 84,
            "text": "Kuma ya jũya daga gare su, kuma ya ce: \"Yã baƙin cikina a kan Yũsufu!\" Kuma idãnunsa suka yi fari sabõda huznu sa'an nan yanã ta haɗẽwar haushi"
        },
        {
            "chapter": 12,
            "verse": 85,
            "text": "Suka ce: \"Tallahi! Bã zã ka gushe ba, kanã ambaton Yũsufu, har ka kasance Mai rauni ƙwarai, kõ kuwa ka kasance daga mãsu halaka"
        },
        {
            "chapter": 12,
            "verse": 86,
            "text": "Ya ce: \"Abin sani kawai, inã kai ƙarar baƙin cikĩna da sunõna zuwa ga Allah, kuma na san abin da ba ku sani ba daga Allah"
        },
        {
            "chapter": 12,
            "verse": 87,
            "text": "Yã ɗiyãna! Sai ku tafi ku nẽmo lãbãrin Yũsufu da ɗan'uwansa. Kada ku yanke tsammãni daga rahamar Allah. Lalle ne, bãbu Mai yanke tsammãni daga rahamar Allah fãce mutãne kãfirai"
        },
        {
            "chapter": 12,
            "verse": 88,
            "text": "Sa'an nan a lõkacin da suka shiga gare shi suka ce: \"Yã kai Azĩzu! Cũta ta shãfe mu, mũ da iyãlinmu, kuma mun zo da wata hãja maras kuma. Sai ka cika mana ma'auni, kuma ka yi sadaka a gare mu. Lalle ne Allah Yanã sãka wa mãsu yin sadaka"
        },
        {
            "chapter": 12,
            "verse": 89,
            "text": "Ya ce: \"Shin, kan san abin da kuka aikata ga Yũsufu da ɗan'uwansa a lõkacin da kuke jãhilai"
        },
        {
            "chapter": 12,
            "verse": 90,
            "text": "Saka ce: \"Shin kõ, lalle ne, kai ne Yũsufu?\" Ya ce: \"Nĩ ne Yũsufu, kuma wamian shĩ ne ɗan'uwãna. Hƙĩƙa Allah Yã yi falala a gare mu. Lalle ne, shi wanda ya bi Allah da taƙawa, kuma ya yi haƙuri, to, Lalle ne Allah bã Ya tõzarta lãdar mãsu kyautatãwa"
        },
        {
            "chapter": 12,
            "verse": 91,
            "text": "Suka ce: \"Tallahi! Lalle ne haƙĩƙa, Allah Yã zãɓe ka akannmu, kuma lalle ne mun kasance, haƙĩƙa, mãsu kuskure"
        },
        {
            "chapter": 12,
            "verse": 92,
            "text": "Ya ce: \"Bãbu zargi akanku a yau, Allah Yanã gãfartã muku, kuma Shĩ ne Mafi rahamar mãsu rahama"
        },
        {
            "chapter": 12,
            "verse": 93,
            "text": "Ku tafi da rĩgãta wannan, sa'an nan ku jẽfa ta a kan fuskar mahaifina, zai kõma mai gani. Kuma ku zo mini da iyãlinku bãki ɗaya"
        },
        {
            "chapter": 12,
            "verse": 94,
            "text": "Kuma, a lõkacin da ãyari ya bar (Masar) ubansa ya ce: \"Lalle ne nĩ inã shãƙar iskar Yũsufu, bã dõmin kanã ƙaryata ni ba"
        },
        {
            "chapter": 12,
            "verse": 95,
            "text": "Suka ce: \"Tallahi lalle ne, kai, haƙĩƙa, kanã a cikin ɓatarka daɗaɗɗa"
        },
        {
            "chapter": 12,
            "verse": 96,
            "text": "Sa'an nan a lõkacin da mai bãyar da bushãra ya je, sai ya jẽfa ta a kan fuskarsa, sai ya kõma mai gani. Ya ce: \"Shin, ban gaya muku ba, lalle ne, ni inã sanin abin da ba ku sani ba, daga Allah"
        },
        {
            "chapter": 12,
            "verse": 97,
            "text": "Suka ce: \"Yã ubanmu! ka nẽma mana gãfara ga zunubanmu, lalle ne mũ, mun kasance mãsu kuskure"
        },
        {
            "chapter": 12,
            "verse": 98,
            "text": "Ya ce: \"Da sannu zã ni nẽma muku gãfara daga Ubangijina. Shi ne Mai gãfara, Mai jin ƙai"
        },
        {
            "chapter": 12,
            "verse": 99,
            "text": "Sa'an nan a lõkacin da suka shiga gun Yũsufu, yã tattara mahaifansa biyu a gare shi, kuma ya ce: \"Ku shiga Masar in Allah Ya so, kuna amintattu"
        },
        {
            "chapter": 12,
            "verse": 100,
            "text": "Kuma ya ɗaukaka iyãyensa biyu a kan karaga, sa'an nan suka fãɗi a gare shi, suna mãsu sujada. Kuma ya ce: \"Ya bãbãna! Wannan ita ce fassarar mafarkin nan nãwa. Lalle ne Ubangijina Ya sanya shi ya tabbata sõsai, kuma lalle ne Ya kyautata game da ni a lõkacin da Ya fitar da ni daga kurkuku. Kuma Ya zo da ku daga ƙauye, a bãyan Shaiɗan yã yi fisgar ɓarna a tsakãnĩna da tsakãnin 'yan'uwana, Lalle ne Ubangijina Mai tausasawa ne ga abin da Yake so. Lalle ne Shĩ, Shĩ ne Masani, Mai hikima"
        }
    ]
}
{
    "maqras": [
        {
            "chapter": 72,
            "verse": 1,
            "text": "Ka ce: \"An yi wahayi zuwa gare ni cewa wasu jama'a na aljannu sun saurũri (karatuna), sai suka ce: Lalle ne mũ mun ji wani abin karantãwa (Alƙui'ãni), mai ban mãmãki"
        },
        {
            "chapter": 72,
            "verse": 2,
            "text": "Yana nũni zuwa ga hanyar ƙwarai, sabõda haka mun yi ĩmãni da shi bã zã mu kõma bautã wa Ubangijinmu tãre da kõwa ba"
        },
        {
            "chapter": 72,
            "verse": 3,
            "text": "Kuma lalle ne shĩ girman Ubangijinmu, Ya ɗaukaka, bai riƙi mãta ba, kuma bai riƙi ɗã ba"
        },
        {
            "chapter": 72,
            "verse": 4,
            "text": "Kuma lalle ne shi, wãwanmu ya kasance yana faɗar abin da ya ƙetare haddi ga Allah"
        },
        {
            "chapter": 72,
            "verse": 5,
            "text": "Kuma lalle ne mũ, mun yi zaton mutum da aljani bã zã su iya faɗar ƙarya ba ga Allah"
        },
        {
            "chapter": 72,
            "verse": 6,
            "text": "Kuma lalle ne shi wasu maza daga cikin mutãne, sun kasance sunã nẽman tsari da wasu maza daga cikin aljannu, sabõda haka suka ƙara musu girman kai"
        },
        {
            "chapter": 72,
            "verse": 7,
            "text": "Kuma lalle ne sũ, sun yi zato, kamar yadda kuka yi zato, cewa Allah bã zai aiko kowa ba"
        },
        {
            "chapter": 72,
            "verse": 8,
            "text": "Kuma lalle ne mũ mun nẽmi (hawan) sama, sai muka, sãme ta an cika ta da tsaro mai tsanani da kuma yũlãye"
        },
        {
            "chapter": 72,
            "verse": 9,
            "text": "Kuma lalle ne mũ, mun kasance muna zama daga garẽta, a wurãren zama dõmin saurare. To wanda ya yi saurãre a yanzu, zai sãmi yũla, mai dãko dõminsa"
        },
        {
            "chapter": 72,
            "verse": 10,
            "text": "Kuma lalle ne mũ ba mu sani ba, shin, sharri ne aka yi nufi ga waɗanda ke cikin ƙasa, ko Ubangijinsu Yã yi nufin shiriya a gare su ne"
        },
        {
            "chapter": 72,
            "verse": 11,
            "text": "Kuma lalle ne mũ, akwai sãlaihai a cikinmu, kuma akwai a cikinmu waɗanda ba haka bã mun kasance ƙungiyõyi dabam-dabam"
        },
        {
            "chapter": 72,
            "verse": 12,
            "text": "Kuma lalle ne mũ mun tabbatã bã zã mu buwãyi Allah ba, a cikin ƙasa, kuma bã zã mu buwãye Shi da gudu ba"
        },
        {
            "chapter": 72,
            "verse": 13,
            "text": "Kuma lalle ne mũ, a lõkacin da muka ji shiriya, mun yi ĩmãni da ita. To wanda ya yi ĩimãni da Uhangijinsa, bã zai ji tsõron nakkasa ba, kuma bã zai ji tsõron zãlunci ba"
        },
        {
            "chapter": 72,
            "verse": 14,
            "text": "Kuma lalle ne mũ akwai a cikinmu, waɗanda suka mĩƙa wuya, kuma akwai a cikinmu karkatattu. to, wanda ya mĩƙa wuya waɗancan kam sun nufi shiryuwa"
        },
        {
            "chapter": 72,
            "verse": 15,
            "text": "Kuma amma karkatattu sai suka kasance makãmashi ga Jahannama"
        },
        {
            "chapter": 72,
            "verse": 16,
            "text": "Kuma dã sun tsayu sõsai a kan hanya, dã lalle Mun shãyar da su ruwa mai yawa"
        },
        {
            "chapter": 72,
            "verse": 17,
            "text": "Domin Mu jarraba su a ciki, kuma wanda ya kau da kai daga tuna Ubangijinsa, Ubangijinsa zai shigar da shi azãba mai hauhawa"
        },
        {
            "chapter": 72,
            "verse": 18,
            "text": "Kuma lalle ne wurãren sujada na Allah ne, saboda haka kada ku kira kõwa tãre da Allah (da su, a cikinsu)"
        },
        {
            "chapter": 72,
            "verse": 19,
            "text": "Kuma, lalle ne shi, a lõkacin da bãwan Allah ke kiran Sa sun yi kusa su zama kamar shirgi a kansa"
        },
        {
            "chapter": 72,
            "verse": 20,
            "text": "Ka ce: \"lna kiran Ubangijina ne kawai, kuma bã zan tãra kowa da Shi ba"
        },
        {
            "chapter": 72,
            "verse": 21,
            "text": "Ka ce: \"Lalle ne, nĩ bã ni mallakar wata cũta gare ku, kuma bã ni mallakar wani alhẽri"
        },
        {
            "chapter": 72,
            "verse": 22,
            "text": "Ka ce: \"Lalle ne, nĩ kõwa bã ya iya cẽtona daga Allah, kuma bã zan iya sãmun mafaka ba daga gare Shi"
        },
        {
            "chapter": 72,
            "verse": 23,
            "text": "Fãce iyarwa, daga Allah, da manzancinsa. To, wanda ya sãɓa wa Allah da ManzonSa, to, lalle yana da wutar Jahannama suna mãsu dawwama a cikinta, har abada"
        },
        {
            "chapter": 72,
            "verse": 24,
            "text": "Har idan sun ga abin da ake yi musu gargaɗi da shi, to, zã su san wanda ya zama mafi raunin mataimaki da mafi ƙarancin adadi"
        },
        {
            "chapter": 72,
            "verse": 25,
            "text": "Ka ce: \"Ban sani ba a kusa ne abin da ake yi muku gargaɗi da shi, ko Ubangijina Ya sanya maSa dõgon ajali"
        },
        {
            "chapter": 72,
            "verse": 26,
            "text": "Shi ɗai ne Masanin fake sabõda haka, bã Ya bayyana gaibinSa ga kowa"
        },
        {
            "chapter": 72,
            "verse": 27,
            "text": "Fãce ga wanda Yã yarda da shi, wato wani manzo sa'an nan lalle ne, zai sanya gãdi a gaba gare shi da bãya gare shi"
        },
        {
            "chapter": 72,
            "verse": 28,
            "text": "Dõmin Ya san lalle, sun iyar da sãƙonnin Ubangijinsu, kuma (Shi Ubangijin) Yã kẽwaye su da sani, kuma Yã lissafe dukan kõme da ƙididdiga"
        },
        {
            "chapter": 73,
            "verse": 1,
            "text": "Yã wanda ya lulluɓe"
        },
        {
            "chapter": 73,
            "verse": 2,
            "text": "Ka tsayu domin yin salla a cikin dare (duka) fãce kaɗan"
        },
        {
            "chapter": 73,
            "verse": 3,
            "text": "Rabinsa, ko ka rage abu kaɗan daga gare shi"
        },
        {
            "chapter": 73,
            "verse": 4,
            "text": "Ko ka ƙara kansa kuma ka kyautata karanta Alƙu'ãni, daki daki"
        },
        {
            "chapter": 73,
            "verse": 5,
            "text": "Lalle ne, Mũ, zã Mu jẽfa maka magana mai nauyi"
        },
        {
            "chapter": 73,
            "verse": 6,
            "text": "Lalle ne, tashin dare shi ne mafi tsananin natsuwa, kuma mafi daidaituwa ga magana"
        },
        {
            "chapter": 73,
            "verse": 7,
            "text": "Lalle ne, kanã da, a cikin yini, wani tasĩhi mai tsawo"
        },
        {
            "chapter": 73,
            "verse": 8,
            "text": "Kuma ka ambaci sũnan Ubangijinka, kuma ka yanke (ƙauna daga kowa ka koma) zuwa gare Shi, yankewa"
        },
        {
            "chapter": 73,
            "verse": 9,
            "text": "Shi ne Ubangijin mafitar rãnã da mafãɗarta, bãbu abin bautawa fãce Shi. Sabõda haka ka riƙe Shi wakili"
        },
        {
            "chapter": 73,
            "verse": 10,
            "text": "Kuma ka yi haƙuri ga abin da suke faɗã, kuma ka ƙaurace musu, ƙauracẽwa mai kyãwo"
        },
        {
            "chapter": 73,
            "verse": 11,
            "text": "Kuma ka bar Ni da mãsu ƙaryatãwa, mawadãta, kuma ka jinkirta musu kaɗan"
        },
        {
            "chapter": 73,
            "verse": 12,
            "text": "Lalle ne, a wurinMu, akwai wasu marũruwa mãsu nauyi da Jahĩm"
        },
        {
            "chapter": 73,
            "verse": 13,
            "text": "Da wani abinci mai mãƙara da azãba mai raɗaɗi"
        },
        {
            "chapter": 73,
            "verse": 14,
            "text": "Rãnar da ƙasa ke raurawa, da duwãtsu kuma duwãtsu su kasance tudun rairayi mai malãlã"
        },
        {
            "chapter": 73,
            "verse": 15,
            "text": "Lalle ne, Mũ. Mun aika zuwa gare ku, wani Manzo mai shaida a kanku, kamar yadda Muka aika wani Manzo zuwaga Fir'auna"
        },
        {
            "chapter": 73,
            "verse": 16,
            "text": "Sai Fir'auna ya saɓa wa Manzon, saboda haka Muka kãma shi kãmu mai tsanani"
        },
        {
            "chapter": 73,
            "verse": 17,
            "text": "To, yãya, idan kun kãfirta, zã ku kãre (azabar) wani yini mai mayar da yãra (tsofaffi) mãsu hurhura"
        },
        {
            "chapter": 73,
            "verse": 18,
            "text": "Sama za ta tsãge a cikinsa, wa'adinsa yã kasance mai aukuwa"
        },
        {
            "chapter": 73,
            "verse": 19,
            "text": "Lalle ne, wannan wata tunãtarwa ce, sai dai wanda ya so, ya kãma hanyar ƙwarai zuwa ga Ubangijinsa"
        }
    ]
}
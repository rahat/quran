{
    "maqras": [
        {
            "chapter": 16,
            "verse": 111,
            "text": "A rãnar da kõwane rai zai je yanã jãyayyar tunkuɗẽwa daga kansa, kuma a cika wa kõwane rai (sakamakon) abin da ya aikata, kuma sũ bã zã a zãlunce su ba"
        },
        {
            "chapter": 16,
            "verse": 112,
            "text": "Kuma Allah Ya buga misãli, wata alƙarya ta kasance amintacciyã, natsattsiyã, arzikinta yanã je mata a wadãce daga kõwane wuri sai ta kãfirta da ni'imõmin Allah, sabõda haka Allah ya ɗanɗana mata tufãfin yunwa da tsõro, sabõda abin da suka kasance sunã sanã'antãwa"
        },
        {
            "chapter": 16,
            "verse": 113,
            "text": "Kuma lalle ne haƙĩƙa wani Manzo daga gare su, ya jẽmusu, sai suka ƙaryata shi, sabõda haka azãba ta kãma su, alhãli kuwa sũ ne mãsu zãlunci"
        },
        {
            "chapter": 16,
            "verse": 114,
            "text": "Sa'an nan ku ci daga abin da Allah Ya azurta ku da shi, halas, kuma mai dãɗi, kuma ku gõde wa ni'imar Allah idan kun kasance shi kuke bautãwa"
        },
        {
            "chapter": 16,
            "verse": 115,
            "text": "Abin sani kawai (Allah) Ya haramta muku mussai da jini da nãman alade da abin da aka ambaci sũnan wanin Allah game da shi. Sa'an nan wanda aka tĩlastaa kan jama'a kuma baicin mai zãlunci, to, lalle Allah ne Mai gãfara, Mai jin ƙai"
        },
        {
            "chapter": 16,
            "verse": 116,
            "text": "Kuma kada ku ce, dõmin abin da harsunanku suke siffantawa da ƙarya, \"Wannan halas ne, kuma wannan harãmun ne.\" Dõmin ku ƙirƙira ƙarya ga Allah. Lalle ne, waɗanda suke ƙirƙira ƙarya ga Allah bã zã su ci nasara ba"
        },
        {
            "chapter": 16,
            "verse": 117,
            "text": "Jin dãɗi ne kaɗan. Kuma sunã da wata azãba mai raɗaɗi"
        },
        {
            "chapter": 16,
            "verse": 118,
            "text": "Kuma kan waɗanda suka tũba (Yãhũdu) Mun haramta abin da Muka bãyar da lãbari a gare ka daga gabãni, kuma ba Mu zãlunce su ba, amma sun kasance kansu suke zãlunta"
        },
        {
            "chapter": 16,
            "verse": 119,
            "text": "Sa'an nan kuma lalle ne Ubangijinka ga waɗanda suka aikata mummunan aiki da jãhilci, sa'an nan suka tũba daga bãyan wancan, kuma suka gyãra, lalle ne Ubangijinka, daga bãyanta haƙĩƙa Mai gãfara ne, Mai jin ƙai"
        },
        {
            "chapter": 16,
            "verse": 120,
            "text": "Lalle ne Ibrãhĩm ya kasance shũgaba, mai ƙasƙantar da kai ga Allah, mai karkatã zuwa ga gaskiya, kuma bai kasance daga mãsu shirki ba"
        },
        {
            "chapter": 16,
            "verse": 121,
            "text": "Mai gõdiya ga ni'imominSa (Allah), Ya zãɓe shi, kuma Ya shiryar da shi zuwa ga tafarki madaidaici"
        },
        {
            "chapter": 16,
            "verse": 122,
            "text": "Kuma Muka ba shi alhẽri a cikin dũniya, Kuma lalle shĩ, a Lãhira, yanã daga sãlihai"
        },
        {
            "chapter": 16,
            "verse": 123,
            "text": "Sa'an nan kuma Muka yi wahayi zuwa gare ka (cẽwa), \"Ka bi aƙĩdar Ibrahĩm, mai karkatã zuwa ga gaskiya, kuma bai kasance daga mãsu shirki ba"
        },
        {
            "chapter": 16,
            "verse": 124,
            "text": "Abin sani kawai, an sanya Asabar a kan waɗanda suka sãɓã wajũna a cikin sha'aninsa. Kuma lalle ne Ubangijinka, haƙĩƙa, Yanã yin hukunci a tsakaninsu a Rãnar ¡iyãma a cikin abin da suka kasance a cikinsa sunã sãɓã wa jũnã"
        },
        {
            "chapter": 16,
            "verse": 125,
            "text": "Ka yi kira zuwa ga hanyar Ubangijinka da hikima da wa'azi mai kyau kuma ka yi jãyayya da su da magana wadda take mafi kyau. Lalle ne Ubangijinka Shĩ neMafi sani ga wanda ya ɓãce daga hanyarSa, kuma Shi ne Mafi sani ga mãsu shiryuwa"
        },
        {
            "chapter": 16,
            "verse": 126,
            "text": "Kuma idan kuka sãka wa uƙũba to ku sãka wa uƙũba da misãlin abin da aka yi muku uƙũbar da shi. Kuma idan kun yi haƙuri, lalle shĩ ne mafi alhẽri ga mãsu haƙuri"
        },
        {
            "chapter": 16,
            "verse": 127,
            "text": "Kuma ka yi haƙuri, kuma haƙurinka bã zai zama ba fãce dõmin Allah, kuma kada ka yi baƙin ciki sabo da su, kuma kada ka kasance a cikin ƙuncin rai daga abin da suke yi na mãkirci"
        },
        {
            "chapter": 16,
            "verse": 128,
            "text": "Lalle Allah Yanã tãre da waɗanda suka yi taƙawa da waɗanda suke sũ mãsu kyautatãwa ne"
        }
    ]
}
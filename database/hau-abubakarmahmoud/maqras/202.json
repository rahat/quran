{
    "maqras": [
        {
            "chapter": 46,
            "verse": 21,
            "text": "Kuma ka ambaci ɗan'uwan Ãdãwa a lõkacin da ya yi gargaɗi ga mutãnensa, a Tuddan Rairayi, alhãli kuwa waɗansu mãsu gargaɗi sun shũɗe agaba gare shi da bãya gare shi (da cẽwa) \"Kada ku bauta wa kõwa fãce Allah. Lalle nĩ inã tsõrata muku azãbar yini mai girma"
        },
        {
            "chapter": 46,
            "verse": 22,
            "text": "Suka ce: \"Shin, kã zo mana ne dõmin ka karkatar da mu daga gumãkaumu? To, ka zo mana da abin da kake yi mana wa'adin, idan kã kasance daga mãsu gaskiya"
        },
        {
            "chapter": 46,
            "verse": 23,
            "text": "Ya ce: \"Ilimi a wurin Allah kawai yake, kuma inã iyar maku abin da aka aiko ni da shi, kuma amma inã ganin, kũ, wasu mutãne ne, kunã jãhiltar gaskiya"
        },
        {
            "chapter": 46,
            "verse": 24,
            "text": "To, a lõkacin da suka ga azãbar, kumar hadari mai fuskantar rãfukansu, suka ce: \"Wannan hadari ne mai yi mana ruwa. Ã'a, shĩ na abin da kuke nẽman gaggawar saukarsa; Iska ce, a cikinta akwai wata azaba mai raɗaɗi"
        },
        {
            "chapter": 46,
            "verse": 25,
            "text": "Tanã darkake kõwane abu da umurnin Ubangijinta. Sai suka wãyi gari, bã a ganin kõme fãce gidãjensu. Kamar wannan ne Muke sãka wa mutãne mãsu laifi"
        },
        {
            "chapter": 46,
            "verse": 26,
            "text": "Kuma lalle ne, haƙĩƙa, Mun ba su ĩko ga abin da ba Mubã ku ĩko gare shi ba, kuma Muka sanya musu wani irin jĩ da gani dazukãta. Sai dai jnsu bai amfãne su ba, kuma zukãtansu ba su amfãne su ba ga kõme, dõmin sun kasance sunã musu game da ãyõyin Allah, kuma abin da suka kasance sunã aikatãwa na izgili game da shi ya wajaba a gare su"
        },
        {
            "chapter": 46,
            "verse": 27,
            "text": "Kuma ne, lalle haƙĩƙa, Mun halakar da abin da yake kẽwayenku na alƙaryu kuma Muka jujjũya ãyõyi, tsammãninsu zã su kõmo"
        },
        {
            "chapter": 46,
            "verse": 28,
            "text": "To, don mẽne ne waɗanda suka riƙa, baicin Allah, abũbuwan yi. wa baiko, gumaka, ba su taimake su ba? Ã'a, sun ɓace musu Kuma wannan shi ne ƙiren ƙaryarsu da abin da suka kasance sunã ƙirƙirãwa"
        },
        {
            "chapter": 46,
            "verse": 29,
            "text": "Kuma a lõkcin da Muka jũya waɗansu jama'a na aljamiu zuwa gare ka sunã saurãren Alƙur'ãni. To, alõkacin da suka halarce shi suka ce: \"Ku yi shiru.\" Sa'an nan da aka ƙãre, suka jũya zuwa ga jama'arsu sunã mãsu gargaɗi"
        },
        {
            "chapter": 46,
            "verse": 30,
            "text": "Suka ce: \"Ya mutãnenmu! Lalle mũ, mun ji wani littãfi an saukar da shi a bãyãn Mũsã, mai gaskatãwa ga abin da ke a gaba da shi, yanã shiryarwa ga gaskiya da kuma zuwa ga hanya madaidaiciya"
        },
        {
            "chapter": 46,
            "verse": 31,
            "text": "Yã mutãnenmu! Ku karɓa wa mai kiran Allah, kuma ku yi ĩmãni da Shi, Ya gãfarta muku daga zunubanku, kuma ya tserar da ku daga azãba mai raɗaɗi"
        },
        {
            "chapter": 46,
            "verse": 32,
            "text": "Kuma wanda bai karɓa wa mai kiran Allah ba to bai zama mai buwãya a cikin ƙasa ba, kuma ba ya da waɗansu majiɓinta, baicin Shi. Waɗannnan sunã a cikin ɓata bayyananna"
        },
        {
            "chapter": 46,
            "verse": 33,
            "text": "Shin, kuma ba su gani ba cẽwa: \"Lalle Allah, Wanda Yã halitta sammai da ƙasa kuma bai kãsa ga halittarsu ba, Mai ĩkon yi ne a kan rãyar da matattu?\" Na'am, lalle Shi, Mai ĩkon yi ne a kan kõme"
        },
        {
            "chapter": 46,
            "verse": 34,
            "text": "Kuma rãnar da ake gittar da waɗanda suka kãfirta a kan wutã, (a ce musu) \"Ashe, wannan bã gaskiya ba ne?\" Su ce: \"Na'am, gaskiya ne, mun rantse da Ubangijinmu!\" Sai Ya ce, \"To, ku ɗanɗani azãbar sabõda abin da kuka kasance kunã yi na kãfirci"
        },
        {
            "chapter": 46,
            "verse": 35,
            "text": "Sabõda haka, ka yi haƙuri kamar yadda mãsu ƙarfin niyya daga Manzanni suka yi haƙuri. Kuma kada ka yi musu gaggãwa. Kamar dai sũ, a rãnar da suke ganin (sakamako) abin da ake yi musu wa'adi ba su zauna ba, fãce sa'a guda daga yini. Iyarwa dai da Manzanci). Shin, akwai wanda za a halakar? (Bãbu), fãce mutãne fasiƙai"
        },
        {
            "chapter": 47,
            "verse": 1,
            "text": "Waɗanda suka kãfirta kuma suka kange mutãne daga tafarkin Allah, (Allah) Ya ɓatar da ayyukansu"
        },
        {
            "chapter": 47,
            "verse": 2,
            "text": "Kuma waɗanda suka yi ĩmani, kuma suka aikata ayyukan ƙwarai, kuma suka yi ĩmani da abinda aka sassaukar ga Muhammadu, alhãli kuwa shĩ ne gaskiya daga Ubangijinsu, (Allah) Yã karkare musu miyãgun ayyukansu, kuma Yã kyautata hãlãyensu"
        },
        {
            "chapter": 47,
            "verse": 3,
            "text": "Wannan kuwa sabõda lalle, waɗanda suka kãfirta sun bi ƙarya, kumar lalle waɗanda suka yi ĩmãni, sun bi gaskiya daga Ubangijinsu. Kamar wannan ne Allah Yake bayyana wa mutãne misãlansu"
        },
        {
            "chapter": 47,
            "verse": 4,
            "text": "Sabõda haka idan kun haɗu da waɗanda suka kãfirta, sai ku yi ta dũkan wuyõyinsu har a lõkacin da suka yawaita musu kisa, to, ku tsananta ɗaurinsu sa'an nan imma karimci a bãyan' haka kõ biyan fansa, har yãƙi ya saukar da kayansa mãsu nauyi. Wancan, dã Allah nã so da Ya ci nasara a kansu (ba tare da yaƙin ba) kuma amma (ya wajabta jihadi) dõmin Ya jarraba sãshenku da sãshe. Kuma waɗanda zaka kashe a cikin tafarkin Allah, to, bã ai ɓatar da ayyukansu ba"
        },
        {
            "chapter": 47,
            "verse": 5,
            "text": "Zai shiryar da su, kuma Ya kyautata hãlãyensu"
        },
        {
            "chapter": 47,
            "verse": 6,
            "text": "Kuma Ya shigarda su Aljanna (wadda) Ya siffanta ta a gare su"
        },
        {
            "chapter": 47,
            "verse": 7,
            "text": "Yã kũ waɗanda suka yi ĩmani! Idan kun taimaki Allah, zai taimake ku, kuma Ya tabbatar da dugãduganku"
        },
        {
            "chapter": 47,
            "verse": 8,
            "text": "Kuma waɗanda suka kãfirta, to, ruɓushi ya tabbata a gare su, kuma (Allah) Ya ɓatar da ayyukansu"
        },
        {
            "chapter": 47,
            "verse": 9,
            "text": "Wannan, sabõda lalle sũ, sun ƙi abin da Allah Ya saukar dõmin haka Ya ɓata ayyukansu"
        }
    ]
}
{
    "pages": [
        {
            "chapter": 70,
            "verse": 40,
            "text": "Sabõda haka ba sai Na yi rantsuwa da Ubangijin wurãren ɓullõwar rãna da wurãren fãɗuwarta ba, lalle Mũ, Mãsu iyãwa ne"
        },
        {
            "chapter": 70,
            "verse": 41,
            "text": "Ga Mu musanya waɗanda suke mafi alhẽri, daga gare su. Kuma ba Mu kasance waɗanda ake rinjãya ba"
        },
        {
            "chapter": 70,
            "verse": 42,
            "text": "Sabõda haka ka bar su, su dulmuya, kuma su yi wãsã, har su haɗu da rãnarsu wadda ake yi musu alkawari (da ita)"
        },
        {
            "chapter": 70,
            "verse": 43,
            "text": "Rãnar da suke fitowa daga kaburbura da gaugãwa, kamar sũ, zuwa ga wata kafaffiyar (tuta), suke yin gaugãwa"
        },
        {
            "chapter": 70,
            "verse": 44,
            "text": "Maƙaskanta ga idanunsu, wani walakanci yana rufe su. wannan shi ne yinin da suka kasance ana yi musa alkawari (a kansa)"
        },
        {
            "chapter": 71,
            "verse": 1,
            "text": "Lalle ne Mun aiki Nũhu zuwa ga mutãnensa, cẽwa ka yi gargaɗi ga mutãnenka gabãnin wata azãba mai raɗaɗi ta zo musu"
        },
        {
            "chapter": 71,
            "verse": 2,
            "text": "Ya ce: \"Ya mutãnena ni, a gare ku, mai gargaɗi ne, mai bayyanãwa"
        },
        {
            "chapter": 71,
            "verse": 3,
            "text": "Cewa ku bauta wa Allah, ku ji tsõronSa, kuma ku bĩ ni"
        },
        {
            "chapter": 71,
            "verse": 4,
            "text": "Allah zai gãfarta muku daga zunubanku kuma Ya jinkirta muku zuwa ga ajalin da aka ambata. Lalle ne ajalin Allah idan ya zo, ba za a jinkirta Shi ba, dã kun kasance masana (ga abin da nake faɗã dã, kun bar kãfirci)"
        },
        {
            "chapter": 71,
            "verse": 5,
            "text": "(Nũhu) ya ce: \"Ya Ubangijina! Lalle ne, na kirãyi mutãnena, a cikin dare da yini"
        },
        {
            "chapter": 71,
            "verse": 6,
            "text": "To, amma kirana bai ƙãre su ba sai da, gudu (daga gare ni)"
        },
        {
            "chapter": 71,
            "verse": 7,
            "text": "Kuma lalle ne ni, kõ da yaushe na kirãye su dõmin Ka gãfarta musu, sai su sanya yatsunsu a cikin kunnuwansu, su lulluɓe da tufãfinsu, su dõge ga yin laifi. Sun yi girman kai iyãkar girman kai"
        },
        {
            "chapter": 71,
            "verse": 8,
            "text": "Sa'an nan lalle ne ni, na kira su, a bayyane"
        },
        {
            "chapter": 71,
            "verse": 9,
            "text": "Sa'an nan lalle ne, na yi yẽkuwa sabõda su, kuma na gãna da su a cikin asĩri"
        },
        {
            "chapter": 71,
            "verse": 10,
            "text": "Shi na ce, 'Ku nẽmi gãfara daga Ubangijinku, lalle ne shi Ya kasance Mai gãfara ne"
        }
    ]
}
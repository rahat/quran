{
    "pages": [
        {
            "chapter": 43,
            "verse": 23,
            "text": "Kuma kamar haka, ba Mu aika wani mai gargaɗi ba a gabãninka, a cikin wata alƙarya, fãce mani'imtanta sun ce, \"Lalle mũ, mun sãmi ubanninmu a kan wani addini kuma lalle mũ, mãsu kõyi nea kan gurãbunsu"
        },
        {
            "chapter": 43,
            "verse": 24,
            "text": "(Sai mai gargaɗin) ya ce: \"Shin, ban zo muku da abin da ya fi zama shiriya daga abin da kuka sãmi ubanninku a kansa ba?\" Suka ce, \"Lalle mũ dai mãsu kafirta ne game da abin da aka aiko ku da shi"
        },
        {
            "chapter": 43,
            "verse": 25,
            "text": "Sabõda haka Muka yi musu azãbar rãmuwa. To, ka dũbi yadda ãƙibar mãsu ƙaryatãwa take"
        },
        {
            "chapter": 43,
            "verse": 26,
            "text": "Kuma (ka ambaci) lõkacin da Ibrãhĩm ya ce wa ubansada mutãnensa, \"Lalle nĩ mai barranta ne daga abin da kuke bautãwa"
        },
        {
            "chapter": 43,
            "verse": 27,
            "text": "Fãce wannan da Ya ƙãga halittata, to, lalle Shĩ ne zai shiryar da ni"
        },
        {
            "chapter": 43,
            "verse": 28,
            "text": "Kuma (Ibrãhĩm) ya sanya (ita wannan magana) kalma mai wanzuwa a cikin zuriyarsa, tsammãninsu su kõmo daga ɓata"
        },
        {
            "chapter": 43,
            "verse": 29,
            "text": "Ã'a, Na jiyar da waɗannan mutãne dãɗi sũ da ubanninsu har gaskiya, da Manzo mai bayyanawar gaskiyar, ya zo musu"
        },
        {
            "chapter": 43,
            "verse": 30,
            "text": "Kuma a lõkacin da gaskiyar ta jẽ musu sai suka ce: \"Wannan sihiri ne kuma mũ mãsu kãfirta da shi ne"
        },
        {
            "chapter": 43,
            "verse": 31,
            "text": "Kuma suka ce: \"Don me ba a saukar da wannan Alƙur'ãni a kan wani mutum mai girma daga alƙaryun nan biyu ba"
        },
        {
            "chapter": 43,
            "verse": 32,
            "text": "Shin, sũ ne ke raba rahamar Ubangijinka? Mũ ne, Muka raba musu abincinsu a cikin rãyuwar dũniya, kuma Muka ɗaukaka waɗansunsu a kan waɗansu da darajõji dõmin waɗansunsu su riƙi waɗansu lẽburori kumarahamar Ubangijinka (ta Annabci), ita ce mafificiya daga abin da suke tãrãwa"
        },
        {
            "chapter": 43,
            "verse": 33,
            "text": "Kuma bã dõmin mutane su kasance al'umma ɗaya ba, lalle ne, dã Mun sanya wa mãsu kãfircẽ wa Mai Rahama, a gidãjensu, rufi na azurfa, kuma da matãkalai, ya zama a kanta suke tãƙãwa"
        }
    ]
}
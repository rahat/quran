{
    "pages": [
        {
            "chapter": 17,
            "verse": 50,
            "text": "Ka ce: \"Ku kasance duwãtsu ko kuwa baƙin ƙarfe"
        },
        {
            "chapter": 17,
            "verse": 51,
            "text": "Kõ kuwa wata halitta daga abin da yake da girma a cikin ƙirazanku.\" To zã su ce \"Wãne ne zai mayar da mu?\" Ka ce: \"Wanda Ya ƙaga halittarku a fabkon lõkaci.\" To, zã su gyaɗa kansu zuwa gare ka, kuma sunã cẽwa, \"A yaushene shi?\" Ka ce: \"Akwai tsammãninsa ya kasance kusa"
        },
        {
            "chapter": 17,
            "verse": 52,
            "text": "A rãnar da Yake kiran ku, sa'an nan ku riƙa karɓãwa game dã gõde Masa, kuma kunã zaton ba ku zauna ba fãce kaɗan"
        },
        {
            "chapter": 17,
            "verse": 53,
            "text": "Kuma ka cẽ wa bãyiNa, su faɗi kalma wadda take mafi kyau. Lalle ne Shaiɗan yanã sanya ɓarna a tsakãninsu. Lalle ne Shaiɗan ya kasance ga mutum, maƙiyi bayyananne"
        },
        {
            "chapter": 17,
            "verse": 54,
            "text": "Ubangijinku ne Mafi sani game da ku. Idan Ya so, zai yi muku rahama, kõ kuwa idan Yã so zai azabtãku. Kuma ba Mu aika ka kanã wakĩli a kansu ba"
        },
        {
            "chapter": 17,
            "verse": 55,
            "text": "Kuma Ubangijinka ne Mafi sani game da wanda yake a cikin sammai da ƙasa. Kuma lalle ne, haƙĩƙa, Mun fĩfĩta sãshen Annabãwa a kan sãshe kuma Mun bai wa Dãwũda zabũra"
        },
        {
            "chapter": 17,
            "verse": 56,
            "text": "Ka ce: \"Ku kirãyi waɗanda kuka riya, baicinSa.\" To, ba su mallakar kuranyẽwar cũta daga gare ku, kuma haka jũyarwa"
        },
        {
            "chapter": 17,
            "verse": 57,
            "text": "Waɗancan, waɗanda suke kiran, sunã nẽman tsãni zuwa ga Ubangijinsu. Waɗanne ne suke mafĩfĩta a kusanta? Kuma sunã fãtan sãmun rahamarSa, kuma sunã tsõron azãbarSa. Lalle ne azãbar Ubangijinka ta kasance abar tsõro ce"
        },
        {
            "chapter": 17,
            "verse": 58,
            "text": "Kuma bãbu wata alƙarya fãce, Mu ne mãsu halaka ta a gabãnin Rãnar ¡iyãma kõ kuwa Mũ mãsu azãbta ta ne da azãba mai tsanani. Wancan ya kasance a cikin littãfi rubũtacce"
        }
    ]
}
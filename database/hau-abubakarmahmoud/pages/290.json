{
    "pages": [
        {
            "chapter": 17,
            "verse": 76,
            "text": "Kuma lalle ne, sun yi kusa, haƙĩƙa, su tãyar da hankalinka daga ƙasar, dõmin su fitar da kai daga gare ta. Kuma a lõkacin, bã zã su zauna ba a kan sãɓãninka fãce kaɗan"
        },
        {
            "chapter": 17,
            "verse": 77,
            "text": "Hanyar waɗanda, haƙĩƙa, Muka aika a gabãninka, daga ManzanninMu, kuma bã zã ka sãmi jũyarwa ba ga hanyarMu"
        },
        {
            "chapter": 17,
            "verse": 78,
            "text": "Ka tsayar da salla a karkatar rãnã zuwa ga duhun dare da lõkacin fitar alfijir lalle ne karãtun fitar alfijir ya kasance wanda ake halarta"
        },
        {
            "chapter": 17,
            "verse": 79,
            "text": "Kuma da dare, sai ka yi hĩra da shi (Alƙur'ãni) akan ƙãri gare ka. Akwai tsammãnin Ubangijinka Ya tãyar da kai a wani matsayi gõdadde"
        },
        {
            "chapter": 17,
            "verse": 80,
            "text": "Kuma ka ce: \"Yã Ubangijĩna! Ka shigar, da ni shigar gaskiya, kuma Ka fitar da ni fitar gaskiya. Kuma Ka sanya mini, daga gunKa, wani ƙarfi mai taimako"
        },
        {
            "chapter": 17,
            "verse": 81,
            "text": "Kuma ka ce: \"Gaskiya tã zo, kuma ƙarya ta lãlãce. Lalle ne ƙarya ta kasance lãlãtacciya"
        },
        {
            "chapter": 17,
            "verse": 82,
            "text": "Kuma Munã sassaukarwa daga Alƙur'ãni, abin da yake waraka ne da rahama ga mũminai. Kuma bã ya ƙãra wa azzãlumai (kõme) fãce hasãra"
        },
        {
            "chapter": 17,
            "verse": 83,
            "text": "Kuma idan Muka yi ni'ima a kan mutum, sai ya hinjire, kuma ya nĩsanta da gefensa, kuma idan sharri ya shãfe shi, sai ya kasance mai yanke ƙauna"
        },
        {
            "chapter": 17,
            "verse": 84,
            "text": "Ka ce: \"Kõwa ya yi aiki a kan hanyarsa. Sa'an nan Ubangijinka ne Mafi sani ga wanda yake mafi shiryuwa ga hanya"
        },
        {
            "chapter": 17,
            "verse": 85,
            "text": "Sunã tambayar ka ga rũhi. Ka ce: \"Rũhi daga al'amarin Ubangijina ne, kuma ba a bã ku (kõme) ba daga ilmi fãce kaɗan"
        },
        {
            "chapter": 17,
            "verse": 86,
            "text": "Kuma lalle ne idan Mun so, haƙĩƙa, Munã tafiya da abinda Muka yi wahayi zuwa gare ka. Sa'an nan kuma bã za ka sãmi wani wakĩli ba dõminka game da shi a kanMu"
        }
    ]
}
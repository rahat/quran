{
    "pages": [
        {
            "chapter": 29,
            "verse": 15,
            "text": "Sa'an nan Muka tsĩrar da shi da mutãnen jirgin, kuma Muka sanya jirgin ya zama wata ãyã ga tãlikai"
        },
        {
            "chapter": 29,
            "verse": 16,
            "text": "Da Ibrãhĩm a lõkacin da ya ce wa mutãnensa, \"Ku bautã wa Allah ku bĩ Shi da taƙawa. Wannan Shĩ ne alhẽri a gare ku idan kun kasance kunã sani"
        },
        {
            "chapter": 29,
            "verse": 17,
            "text": "Abin da dai kuke bautãwa, baiein Allah, gumaka ne, kuma kun ƙirƙira ƙarya. Lalle waɗannan da kuke bauta wa baicin Allah, bã su mallakã muku arziki. Sabõda haka ku nẽmi arziki a wurin Allah kawai, kuma ku bauta Masa, kuma ku yi gõdiya zuwa gare Shi. Zuwa gare Shi ake mayar da ku"
        },
        {
            "chapter": 29,
            "verse": 18,
            "text": "Kuma idan kun ƙaryata, to, lalle waɗansu al'ummõmi a gabãninku sun ƙaryata, kuma bãbu abin da ke kan Manzo, fãce iyar da manzanci, iyarwa bayyananna"
        },
        {
            "chapter": 29,
            "verse": 19,
            "text": "Shin, ba su ga yadda Allah ke fãra yin halitta ba, sa'an nan kuma Ya mayar da ita? Lalle wannan abu ne mai sauƙi ga Allah"
        },
        {
            "chapter": 29,
            "verse": 20,
            "text": "Ka ce: \"Ku yi tafiya cikin ƙasa, sa'an nan ku dũba yadda (Allah) Ya fãra yin halitta, sa'an nan kuma Allah Yanã ƙãga wata halittar mayarwa. Lalle Allah Mai ikon yi ne a kan kõme"
        },
        {
            "chapter": 29,
            "verse": 21,
            "text": "Yanã azabta wanda Ya so, kuma Yanã jin ƙan wanda Ya so. Kuma zuwa gare shi ake jũyaku"
        },
        {
            "chapter": 29,
            "verse": 22,
            "text": "Kuma ba ku zamo mãsu buwãya ba a cikin ƙasã, kuma haka a cikin sama kuma bã ku da wani majiɓinci wanda ba Allah ba, kuma ha ku da wani mataimaki"
        },
        {
            "chapter": 29,
            "verse": 23,
            "text": "Kuma waɗanda suka kãfirta da ãyõyin Allah da gamuwa da shi, waɗannan sun yanke ƙauna daga rahamaTa kuma waɗannan sunã da wata azãba mai raɗaɗi"
        }
    ]
}
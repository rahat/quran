{
    "juzs": [
        {
            "chapter": 33,
            "verse": 31,
            "text": "Kuma wadda ta yi tawãli'u daga cikinku ga Allah da ManzonSa, kuma ta aikata aiki na ƙwarai, zã Mu bã ta sakamakonta ninki biyu, kuma Mun yi mata tattalin arziki ma karimci"
        },
        {
            "chapter": 33,
            "verse": 32,
            "text": "Yã mãtan Annabĩ! Ba ku zama kamar kõwa ba daga mãtã, idan kun yi taƙawa, sabõda haka, kada ku sassautar da magana, har wanda ke da cũta a cikin zuciyarsa ya yi ɗammani, kuma ku faɗi magana ta alheri"
        },
        {
            "chapter": 33,
            "verse": 33,
            "text": "Kuma ku tabbata a cikin gidãjenku, kuma kada ku yi fitar gãye-gãye irin fitar gãye-gãye ta jãhiliyyar farko. Kuma ku tsaĩ da salla, kuma ku bãyar da zakka, ku yi ɗã, ã ga Allah da ManzonSa. Allah na nufin Ya tafiyar da ƙazamta kawai daga gare ku, yã mutãnen Babban Gida! Kuma Ya tsarkake ku, tsarkakẽwa"
        },
        {
            "chapter": 33,
            "verse": 34,
            "text": "Kuma ku tuna abin da ake karantawa a cikin ɗãkunanku daga ãyõyin Allah da hukunci. Lalle Allah Yã kasance Mai tausasãwa Mai labartawa"
        },
        {
            "chapter": 33,
            "verse": 35,
            "text": "Lalle, Musulmi maza da Musulmi mãtã da muminai maza da muminai mãtã, da mãsu tawãli'u maza da mãsu tawãlĩu mãtãda mãsu gaskiya maza da mãsu gaskiya mãtã, da mãsu haƙuri maza da mãsu haƙuri mãtã, da mãsu tsõron Allah maza da mãsu tsõron Allah mãtã, da mãsu sadaka maza da mãsu sadaka mãtã, da mãsu azumi maza da mãsu azumi mãtã da mãsu tsare farjõjinsu maza da mãsu tsare farjõjinsu mãtã, da mãsu ambaton Allah da yawa maza da mãsu ambatonsa mãtã, Allah Ya yi musu tattalin wata gãfara da wani sakamako mai girma"
        },
        {
            "chapter": 33,
            "verse": 36,
            "text": "Kuma ba ya halatta ga mũmini kuma haka ga mũmina, a lõkacin da Allah da Manzonsa Ya hukunta wani umurni, wani zãɓi daga al'amarinsu ya kasance a gare su. Kuma wanda ya sãɓã wa Allah da ManzonSa, to, yã ɓace, ɓacẽwa bayyananna"
        },
        {
            "chapter": 33,
            "verse": 37,
            "text": "Kuma a lõkacin da kake cẽwa ga wanda Allah Ya yi ni'ima a gare shi kai kuma ka yi ni'ima a gare shi, \"Ka riƙe mãtarka, kuma ka bi Allah da taƙawa,\" kuma kana ɓõyẽwa a cikin ranka abin da Allah zai bayyana shi, kanã tsõron mutãne, alhãli kuwa Allah ne Mafi cancantar ka ji tsõronSa. to a lõkacin da zaidu ya ƙãre bukãtarsa daga gare ta, Mun aurar da kai ita, dõmin kada wani ƙunci ya kasance a kan mũminai a cikin (auren mãtan) ɗiyan hankãkarsu, idan sun ƙãre bukãta daga gare su. Kuma umurnin Allah yã kasance abin aikatãwa"
        },
        {
            "chapter": 33,
            "verse": 38,
            "text": "Wani ƙunci bai kasance a kan Annabi ba ga abin da Allah Ya faralta a kansa, a kan ƙã'idar, Allah a cikin (Annabãwa) waɗanda suka shige daga gabãninsa. Kuma umurnin Allah yã kasance abin ƙaddarãwa tabbatacce"
        },
        {
            "chapter": 33,
            "verse": 39,
            "text": "Waɗanda ke iyar da Manzancin Allah, kuma sunã tsõronSa, kuma bã su tsõron kõwa fãce Allah, Kuma Allah Ya isa Ya zama Mai hisabi"
        },
        {
            "chapter": 33,
            "verse": 40,
            "text": "Muhammadu bai kasance uban kõwa ba daga mazanku, kuma amma shĩ yã kasance Manzon Allah kuma cikon Annabãwa. Kuma Allah Ya kasance Masani ga kõme"
        },
        {
            "chapter": 33,
            "verse": 41,
            "text": "Ya ku waɗanda suka yi ĩmãni! Ku ambaci Allah, ambata mai yawa"
        },
        {
            "chapter": 33,
            "verse": 42,
            "text": "Kuma ku tsarkake shi, a sãfiya da maraice"
        },
        {
            "chapter": 33,
            "verse": 43,
            "text": "(Allah) Shĩ ne Wanda ke tsarkake ku, da mala'ikunSa (sunã yi muku addu'a), dõmin Ya fitar da ku daga duffai zuwa ga haske. Kuma (Allah) Yã kasance Mai Jĩn ƙai ga mũminai"
        },
        {
            "chapter": 33,
            "verse": 44,
            "text": "Gaisuwarsu a rãnar da suke haɗuwa da shi \"Salãm\", kuma Yã yi musu tattalin wani sakamako na karimci"
        },
        {
            "chapter": 33,
            "verse": 45,
            "text": "Yã kai Annabi! Lalle Mũ Mun aike ka kanã mai shaida, kuma mai bãyar da bushãra kuma mai gargaɗi"
        },
        {
            "chapter": 33,
            "verse": 46,
            "text": "Kuma mai kira zuwa ga Allah da izninSa, kuma fitila mai haskakãwa"
        },
        {
            "chapter": 33,
            "verse": 47,
            "text": "Kuma ka yi bushãra ga mũminai cẽwa, sũnã da falalamai girma daga Allah"
        },
        {
            "chapter": 33,
            "verse": 48,
            "text": "Kuma kada ka yi ɗã'a ga kãfirai da munãfukai, kuma ka ƙyã1e cũtarsu (gare ka), kuma ka dõgara ga Allah. Allah Yã isa zama wakĩli"
        },
        {
            "chapter": 33,
            "verse": 49,
            "text": "Yã ku waɗanda suka yi ĩmãni! idan kun auri mũminai mãtã, sa'an nan kuka sake su a gabãnin ku shãfe su, to, bã ku da wata idda da zã ku lissafa a kansu, kuma ku yi musu kyautar jin dãɗi kuma ku sake su saki mai kyau"
        },
        {
            "chapter": 33,
            "verse": 50,
            "text": "Yã kai Annabi! Lalle Mũ, Mun halatta maka mãtanka waɗanda ka bai wa sadãkõkinsu da abin da hannun dãmanka ya mallaka daga abin da Allah Ya bã ka na ganĩma, da 'yã'yan baffanka, da 'ya'yan goggonninka da 'yã'yan kãwunka da 'yã'yan innõninka waɗanda suka yi hijira tãre da kai, da wata mace mũmina idan ta bãyar da kanta ga Annabi, idan shi Annabi yanã nufin ya aure ta (hãlin wannan hukunci) kẽɓe yake gare ka, banda gamũminai. Lalle Mun san abin da Muka faralta a kansu (smũminai) game da mãtansuda abin da hannayensu suka mallaka. Do min kada wani ƙunci ya kasance a kanka, kuma Allah Yã kasance Mai gãfara, Mai jin ƙai"
        },
        {
            "chapter": 33,
            "verse": 51,
            "text": "Kanã iya jinkirtar da wadda ka ga dãmã daga gare su, kuma kanã tãro wadda kake so zuwa gare ka. Kuma wadda ka nẽma daga waɗanda ka nĩsantar, to, bãbu laifi agare ka. Wannan yã fi kusantar da sanyaya idãnunsu, kuma bã zã su yi baƙin ciki ba, kuma su yarda da abin da ka bã su, sũ duka. Kuma Allah Yanã sane da abin da yake a cikin zukãtanku. Kuma Allah Ya kasance Masani, Mai haƙuri"
        },
        {
            "chapter": 33,
            "verse": 52,
            "text": "Waɗansu mãtã bã su halatta a gare ka a bãyan haka, kuma ba zã ka musanya su da mãtan aure ba, kuma kõ kyaunsu yã bã ka sha'awa, fãce dai abin da hannun dãmanka ya mallaka. Kuma Allah Yã kasance Mai tsaro ga dukan kõme"
        },
        {
            "chapter": 33,
            "verse": 53,
            "text": "Yã kũ waɗanda suka yi ĩmãni! Kada kũ shiga gidãjen Annabi, fãce fa idan an yi izni a gare ku zuwa ga wani abinci, bã da kun tsaya jiran nunarsa ba, kuma amma idan an kira ku, to, ku shiga, sa'an nan idan kun ci, to ku wãtse, kuma bã da kun tsaya kunã masu hĩra da wani Iãbãri ba. Lalle wannan yanã cũtar da Annabi, to, yanã jin kunyarku, alhãli kuwa Allah bã Ya jin kunya daga gaskiya. Kuma idan zã ku tambaye su waɗansu kãyã, to, ku tambaye su daga bãyan shãmaki. Wannan ya fi muku tsarki ga zukãtanku da zukãtansu. Kuma bã ya halatta a gare ku, ku cũci Manzon Allah, kuma bã ya halatta ku auri mãtansa a bãyansa har abada. lalle wannan a gare ku yã kasance babban abu a wurin Allah"
        },
        {
            "chapter": 33,
            "verse": 54,
            "text": "Idan kun bayyana wani abu, kõ kuma kuka ɓõye shi, to, lalle Allah Ya kasance Masani ga kõme"
        },
        {
            "chapter": 33,
            "verse": 55,
            "text": "Bãbu laifi a kansu game da ubanninsu, kuma bãbu game da ɗiyansu, kuma bãbu game da 'yan'uwansu maza, kuma bãbu game da ɗiyan 'yan'uwansu maza, kuma bãbu game da ɗiyan 'yan'uwansu mãtã, kuma bãbu game da mãtan mũminai, kuma bãbu game da abin da hannãyensu suka mallaka, kuma ku bi Allah da taƙawa. Lalle Allah Yã kasance Mahalarci a kan kõme"
        },
        {
            "chapter": 33,
            "verse": 56,
            "text": "Lalle, Allah da malã'ikunSa sunã salati ga Annabi. Yã kũ waɗanda suka yi ĩmãni! Ku yi salãti a gare shi, kuma ku yi sallama dõmin amintarwa a gare shi"
        },
        {
            "chapter": 33,
            "verse": 57,
            "text": "Lalle waɗanda ke cũtar Allah da MauzonSa Allah Yã la'ane su, a cikin dũniya da Lãhira, kuma Yã yi musu tattalin azãba mai wulãkantarwa"
        },
        {
            "chapter": 33,
            "verse": 58,
            "text": "Kuma waɗanda suke cũtar mũminai maza dã muminai mãtã, bã da wani abu da suka aikata ba to, lalle sun ɗauki ƙiren ƙarya da zunubi bayyananne"
        },
        {
            "chapter": 33,
            "verse": 59,
            "text": "Yã kai Annabi! Ka ce wa mãtan aurenka da 'yã'yanka da mãtan mũminai su kusantar da ƙasã daga manyan tufãfin da ke a kansu. Wancan ya fi sauƙi ga a gane su dõmin kada a cũce su. Kuma Allah Yã kasance Mai gãfara, Mai Jin ƙai"
        },
        {
            "chapter": 33,
            "verse": 60,
            "text": "Lalle, idan munãfukai da waɗanda yake akwai wata cuta a cikin zukãtansu, da mãsu tsẽgumi a cikin Madĩna, ba su hanu ba (daga hãlãyensu), lalle, zã Mu shũshũta ka a gare su, sa'an nan bã zã su yi maƙwabtaka da kai ba, a cikinta, fãce kaɗan"
        },
        {
            "chapter": 33,
            "verse": 61,
            "text": "Sunã la'anannu, inda duka aka sãme su a kãmã su, kuma a karkashe su karkashẽwa"
        },
        {
            "chapter": 33,
            "verse": 62,
            "text": "A kan hanyar Allah (ta gyaran jama'a) a cikin waɗanda suka shũɗe gabãninka, kuma bã zã ka sãmi musanyãwa ba ga hanyar Allah"
        },
        {
            "chapter": 33,
            "verse": 63,
            "text": "Sunã tambayar ka ga Sã'a. Ka ce: \"Saninta yanã wurin Allah kawai.\" Kuma me yã sanar da kai cẽwa anã tsammãnin sa'a ta kasance kusa"
        },
        {
            "chapter": 33,
            "verse": 64,
            "text": "Lalle Allah Yã la'ani kãfirai, kuma Yã yi musu tattalin wata wuta mai ƙũna"
        },
        {
            "chapter": 33,
            "verse": 65,
            "text": "Sunã madawwama a cikinta har abada, bã su sãmun majiɓinci, kuma bã su sãmun mataimaki"
        },
        {
            "chapter": 33,
            "verse": 66,
            "text": "Rãnar da ake jũya fuskõkinsu a cikin wuta sunã cẽwa, \"Kaitonmu, sabõda, rashin biyarmu ga Allah da rashin biyarmu ga Manzo"
        },
        {
            "chapter": 33,
            "verse": 67,
            "text": "Kuma suka ce: \"Yã Ubangijinmu! Lalle mũ mun bi shugabanninmu da manyanmu! Sai suka ɓatar da mu daga hanya"
        },
        {
            "chapter": 33,
            "verse": 68,
            "text": "Yã Ubangijinmu! Ka ba su ninki biyu na azãba, kuma ka la'ane su, la'ana mai girma"
        },
        {
            "chapter": 33,
            "verse": 69,
            "text": "Yã kũ waɗanda suka yi ĩmãni! Kada ku kasance kamar waɗanda suka cũci Mũsã sa'an nan Allah Ya barrantar da shi daga abin da suka ce. Kuma ya kasance mai daraja a wurin Allah"
        },
        {
            "chapter": 33,
            "verse": 70,
            "text": "Yã kũ waɗanda suka yi ĩmãni! Ku bi Allah da taƙawa kuma ku faɗi magana madaidaiciya"
        },
        {
            "chapter": 33,
            "verse": 71,
            "text": "Ya kyautata muku ayyukanku, kuma Ya gãfarta zunubanku. Kuma wanda ya yi ɗã'a ga Allah da ManzonSa, to, lalle, yã rabbanta, babban rabo mai girma"
        },
        {
            "chapter": 33,
            "verse": 72,
            "text": "Lalle Mũ, Mun gitta amãna ga sammai da ƙasã da duwãtsu, sai suka ƙi ɗaukarta kuma sukaji tsõro daga gare ta, kuma mutum ya ɗauke ta, lalle shĩ (mutum) ya kasance mai yawan zãlunci, mai yawan jãhilci"
        },
        {
            "chapter": 33,
            "verse": 73,
            "text": "Dõmin Allah Ya azabta munãfukai maza da munãfukai mãtã, da mushirikai maza da mushirikai mãtã, kuma Allah Yã karɓi tũba ga mũminai maza da mũminai mãtã. Kuma Allah Yã kasance Mai gãfara, Mai jin ƙai"
        },
        {
            "chapter": 34,
            "verse": 1,
            "text": "Gõdiya ta tabbata ga Allah, wanda Yake abin da yake a cikin sammai da abin da yake a cikin ƙasã Nãsa ne, kuma shĩ ne Mai hikima, Mai labartawa"
        },
        {
            "chapter": 34,
            "verse": 2,
            "text": "Yã san abin da yake shiga a cikin ƙasã da abin da yake fita daga gare ta, da abin da yake sauka daga sama da abin da yake hawa a cikinta, kuma Shĩ ne Mai jin ƙai, Mai gãfara"
        },
        {
            "chapter": 34,
            "verse": 3,
            "text": "Kuma waɗanda suka kãfirta suka ce: \"Sã'a bã zã ta zo mana ba.\" Ka ce: \"Kayya! Na rantse da Ubangijĩna, lalle, zã ta zõ muku.\" Masanin gaibi, gwargwadon zarra bã ta nĩsanta daga gare Shi a cikin sammai kuma bã ta nĩsanta a cikin ƙasã, kuma bãbu mafi ƙaranci daga wancan kuma bãbu mafi girma fãce yanã a cikin Littãfi bayyananne"
        },
        {
            "chapter": 34,
            "verse": 4,
            "text": "Dõmin Ya sãkã wa waɗanda suka yi ĩmãni kuma suka aikata ayyukan ƙwarai. Waɗancan suna da wata gãfara da wani arziki mai karimci"
        },
        {
            "chapter": 34,
            "verse": 5,
            "text": "Kuma waɗanda suka yi mãkirci ga ãyõyinMu, sunã mãsu gajiyarwa, waɗannan sunã da wata azãba daga azãba mai raɗaɗi"
        },
        {
            "chapter": 34,
            "verse": 6,
            "text": "Kuma waɗanda aka bai wa ilmi sunã ganin abin nan da aka saukar zuwa gare ka daga Ubangijinka, shi ne gaskiya, kuma yanã shiryarwa zuwa ga hanyar Mabuwãyi, Gõdadde"
        },
        {
            "chapter": 34,
            "verse": 7,
            "text": "Kuma waɗanda suka kãfirta suka ce: \"Shin zã mu nũna muku wani namiji wanda yake gaya muku wai idan an tsattsãge ku, kõwace irin tsattsãgẽwa, lalle kũ, tabbas, kunã a cikin wata halitta sãbuwa"
        },
        {
            "chapter": 34,
            "verse": 8,
            "text": "Ya ƙãga ƙarya ga Allah ne kõ kuwa akwai wata hauka a gare shi?\" Ã'a, waɗanda ba su yi ĩmãni da Lãhira ba, sunã a cikin azãba da ɓãta mai nĩsa"
        },
        {
            "chapter": 34,
            "verse": 9,
            "text": "Ashe fa, ba su yi dũbi ba zuwa ga abin da ke a gaba gare su da abin da ke a bãyansu daga sama da ƙasã? idan Mun so, sai Mu shãfe ƙasã da su, kõ kuma Mu kãyar da wani ɓaɓɓake daga sama a kansu. Lalle, a cikin wancan akwai ãyã ga dukan bãwã mai maida al'amarinsa ga Allah"
        },
        {
            "chapter": 34,
            "verse": 10,
            "text": "Kuma lalle, haƙĩƙa, Mun bai wa Dãwũda wata falala dagagare Mu. Yã duwatsu, ku konkõma sautin tasbihi tãre da shi kuma da tsuntsãye. Kuma Muka tausasa masa baƙin ƙarfe"
        },
        {
            "chapter": 34,
            "verse": 11,
            "text": "Ka aikata sulkuna kuma ka ƙaddara lissãfi ga tsãrawa, kuma ka aikata aikin ƙwarai. Lalle NĩMai gani ne ga abin da kuke aikatãwa"
        },
        {
            "chapter": 34,
            "verse": 12,
            "text": "Kuma ga Sulaimãn, Mun hõre masa iska, tafiyarta ta safiya daidai da wata, kuma ta maraice daidai da wata. Kuma Muka gudãnar masa da marmaron gaci, kuma daga aljannu (Muka hõre masa) waɗanda ke aiki a gaba gare shi, da iznin Ubangijinsa. Wanda ya karkata daga cikinsu, daga umurninMu, sai Mu ɗanɗana masa daga azãbar sa'ĩr"
        },
        {
            "chapter": 34,
            "verse": 13,
            "text": "Sunã aikata masa abin da yake so, na masallatai da mutummutumai da akussa kamar kududdufai, da tukwãne kafaffu. Ku aikata gõdiya, yã ɗiyan Dãwũda, kuma kaɗan ne mai gõdiya daga bãyĩNa"
        },
        {
            "chapter": 34,
            "verse": 14,
            "text": "Sa'an nan a lõkacin da Muka hukunta mutuwa a kansa bãbu abin da ya ja hankalinsu, a kan mutuwarsa, fãce dabbar ƙasa (gara) wadda take cin sandarsa. To a lõkacin da ya fãɗi, sai aljannu suka bayyana (ga mutãne) cẽwa dã sun kasance sun san gaibi, dã ba su zauna ba a cikin azãba mai wulãkantarwa"
        },
        {
            "chapter": 34,
            "verse": 15,
            "text": "Lalle, haƙĩƙa, akwai ãyã ga saba'ãwa a cikin mazauninsu: gõnakin lambu biyu, dama da hagu. \"Ku ci daga arzikin Ubangijinku, kuma ku yi gõdiya gare shi. Gari mai dãɗin zama, da Ubangiji Mai gãfara"
        },
        {
            "chapter": 34,
            "verse": 16,
            "text": "Sai suka bijire sabõda haka Muka saki Mãlãlin Arimi (dam) a kansu, kuma Muka musanya musu gõnakinsu biyu da waɗansu gõnaki biyu mãsu 'ya'yan itãce kaɗan: talãkiya da gõriba da wani abu na magarya kaɗan"
        },
        {
            "chapter": 34,
            "verse": 17,
            "text": "Wancan, da shi Muka yi musu sakamako sabõda kãfircinsu. Kuma lalle, bã Mu yi wa kõwa irin wannan sakamako, fãce kafirai"
        },
        {
            "chapter": 34,
            "verse": 18,
            "text": "Kuma Muka sanya, a tsakaninsu da tsakãnin garũruwan da Muka Sanya albarka a cikinsu, waɗansu garũruwa mãsuganin jũna kuma Muka ƙaddara tafiya a cikinsu, \"Ku yi tafiya a cikinsu, darũruwa da rãnaiku, kunã amintattu"
        },
        {
            "chapter": 34,
            "verse": 19,
            "text": "Sai suka ce: \"Ya Ubangijinmu! Ka nĩsantar da tsakãnin tafiyõyinmu,\" kuma suka zãlunci kansu, sabõda haka Muka sanya su lãbãran hĩra kuma Muka kekkẽce su kõwace, irin kekkẽcewa. Lalle a cikin wancan akwai ãyõyi ga dukan mai yawan haƙuri, mai yawan gõdiya"
        },
        {
            "chapter": 34,
            "verse": 20,
            "text": "Kuma lalle, haƙĩƙa, Iblĩs ya gaskata zatonsa a kansu, sai suka bi shi fãce wani ɓangare na mũminai"
        },
        {
            "chapter": 34,
            "verse": 21,
            "text": "Kuma bã ya da wani dalĩli a kansu fãce dai dõmin Mu san wanda yake yin ĩmãni da Lãhira daga wanda yake a cikin shakka daga gare ta. Kuma Ubangijinka, a kan kõme, Mai tsaro ne"
        },
        {
            "chapter": 34,
            "verse": 22,
            "text": "Ka ce: \"Ku kirãyi waɗanda kuka riya (cẽwa abũbuwan bautãwa ne) baicin Allah, bã su Mallakar ma'aunin zarra a cikin sammai, kuma bã su Mallakarsa a cikin ƙasa kuma bã su da wani rabon tãrẽwa a cikinsu (sammai da ƙasa), kuma bã Shi da wani mataimaki daga gare su"
        },
        {
            "chapter": 34,
            "verse": 23,
            "text": "Kuma wani cẽto bã ya amfãni a wurinSa face fa ga wanda Ya yi izni a gare shi. Har a lõkacin da aka kuranye tsõro daga zukãtansu, sai su ce, 'Mẽne ne Ubangijinku Ya ce?' Suka ce: 'Gaskiya', kuma shi ne Maɗaukaki, Mai girma"
        },
        {
            "chapter": 34,
            "verse": 24,
            "text": "Ka ce: \"Wãne ne yake azurta ku daga sama da ƙasa?\" Ka ce: \"Allah kuma lalle mũ kõ ku, wani yanã a kan shiriya, kõ yana a cikin ɓata bayyananniya"
        },
        {
            "chapter": 34,
            "verse": 25,
            "text": "Ka ce: \"Bã zã a tambaye ku ba ga abin da muka aikata daga laifi, kuma bã zã a tambaye mu daga abin da kuke aikatawa ba"
        },
        {
            "chapter": 34,
            "verse": 26,
            "text": "Ka ce: \"Ubangijinmu zai tãra tsakãninmu, sa'an nan Ya yi hukunci a tsakaninmu da gaskiya. Kuma Shĩ ne Mahukunci, Masani"
        },
        {
            "chapter": 34,
            "verse": 27,
            "text": "Ka ce: \"Ku nũna mini waɗanda kuka riskar da Shi, su zama abõkan tãrayya. Ã'a, Shĩ ne Allah, Mabuwãyi, Mai hikima"
        },
        {
            "chapter": 34,
            "verse": 28,
            "text": "Kuma ba Mu aika ka ba fãce zuwa ga mutãne gabã ɗaya, kanã mai bãyar da bushãra kuma mai gargaɗi, kuma amma mafi yawan mutãne ba su sani ba"
        },
        {
            "chapter": 34,
            "verse": 29,
            "text": "Sunã cẽwa, \"Yaushe ne wannan wa'adi zai auku idan kun kasance mãsu gaskiya"
        },
        {
            "chapter": 34,
            "verse": 30,
            "text": "Ka ce: \"Kunã da mi'ãdin wani yini wanda bã ku jinkirta daga gare shi kõ da sa'a ɗaya, kuma bã ku gabãta"
        },
        {
            "chapter": 34,
            "verse": 31,
            "text": "Kuma waɗanda suka kãfirta suka ce: \"Bã zã mu yi ĩmanida wannan Alƙur'ãni ba, kuma bã zã mu yi ĩmani da abin da yakea gabãninsa ba (na waɗansu littattafan sama).\" Kuma dã kã gani a lõkacin da azzãlumai suke abin tsayarwa wurin Ubangijinka, sashensu na mayar wa sãshe maganar maraunana (mabiya) suke cẽwa makangara (shũgabanni) \"Ba dõminku ba, lalle, dã mun kasance mũminai"
        },
        {
            "chapter": 34,
            "verse": 32,
            "text": "Makangara suka ce wa maraunana, \"Ashe, mũ ne muka kange ku daga shiriya a bãyan ya zo muku? Ã, a' kun dai kasance mãsu laifi"
        },
        {
            "chapter": 34,
            "verse": 33,
            "text": "Kuma maraunana suka ce wa makangara. \"Ã'a, (ku tuna) mãkircin dare da na rãna a lõkacin da kuke umurnin mu da mu kãfirta da Allah, kuma mu sanya Masa abõkan tãrayya.\" Kuma suka assirtar da nadãma a lõkacin da suka ga azãba. Kuma Muka sanya ƙuƙumma a cikin wuyõyin waɗanda suka kãfirta. Lalle, bã zã a yi musu sakamako ba fãce da abin da suka kasance sunã aikatãwa"
        },
        {
            "chapter": 34,
            "verse": 34,
            "text": "Kuma ba mu aika wani mai gargaɗi ba a cikin wata alƙarya fãce mani'imtanta (shũgabanni) sunce, \"Lalle mũ, mãsu kãfirta ne da abin da aka aiko ku da shi"
        },
        {
            "chapter": 34,
            "verse": 35,
            "text": "Kuma suka ce: \"Mũ ne mafiya yawa ga dũkiya da ɗiya, kuma mu ba mu zama waɗanda ake yi wa azãba ba"
        },
        {
            "chapter": 34,
            "verse": 36,
            "text": "Ka ce: \"Lalle, Ubangijĩna Yanã shimfiɗa arziki ga wanda Ya so, kuma Yanã ƙuntatãwa, kuma amma mafi yawan mutãne ba su sani ba"
        },
        {
            "chapter": 34,
            "verse": 37,
            "text": "Kuma dũkiyarku ba ta zamo ba, haka ɗiyanku ba su zamo abin da yake kusantar da ku ba a wurinMu, kusantarwar muƙãmi fãce wanda, ya yi ĩmãni kuma ya aikata aikin ƙwarai. To, waɗannan sunã da sakamakon ninkawa sabõda abin da suka aikata. Kuma su amintattu ne a cikin bẽnãye"
        },
        {
            "chapter": 34,
            "verse": 38,
            "text": "Kuma waɗanda suke mãkirci a cikin ãyõyinMu, sunã nẽman gajiyarwa, waɗannan abin halartãwa ne a cikin azãba"
        },
        {
            "chapter": 34,
            "verse": 39,
            "text": "Ka ce: \"Lalle, Ubangijĩna Yanã shimfida arziki ga wanda Ya so daga bãyinSa, kuma Yanã ƙuntatãwa a gare shi, kuma abin da kuka ciyar daga wani abu, to, Shĩ ne zai musanya shi, kuma Shĩ ne Mafi fĩcin mãsu azurtawa"
        },
        {
            "chapter": 34,
            "verse": 40,
            "text": "Kuma rãnar da Allah Ya ke tãra su gabã ɗaya, sa'an nan Ya ce wa Malã'iku, \"Shin, waɗannan kũ ne suka kasance sunã bauta wa"
        },
        {
            "chapter": 34,
            "verse": 41,
            "text": "Sukace: \"Tsarki ya tabbata a gare Ka. Kai ne Majiɓincinmu, bã su ba. Ã'a, sun kasance sunã bauta wa aljannu. Mafi yawansu, da sũ suka yi ĩmani"
        },
        {
            "chapter": 34,
            "verse": 42,
            "text": "Sabõda haka, a yau sãshenku bã ya mallakar wani amfãni ga wani sãshen, kuma bã ya mallakar wata cũta, kuma Munã cẽwa ga waɗanda suka yi zalunci, Ku ɗanɗani azabar wutã wadda \"kuka kasance game da ita, kunã ƙaryatãwa"
        },
        {
            "chapter": 34,
            "verse": 43,
            "text": "Kuma idan an karanta ãyõyinMu bayyanannu a kansu, sai su ce: \"Wannan bai zama ba fãce namiji ne yanã son ya kange ku daga abin da ubanninku suka kasance sunã bauta wa.\" Kuma su ce: \"Wannan bai zama ba fãce ƙiren ƙarya da aka ƙãga.\" Kuma waɗanda suka kãfirta suka ce: ga gaskiya a lõkacin da ta je musu: \"Wannan bã kõme ba fãce sihiri ne bayyananne"
        },
        {
            "chapter": 34,
            "verse": 44,
            "text": "Kuma ba Mu bã su waɗansu littattafai ba waɗanda suke karãtun su, kuma ba Mu aika wani mai gargaɗi ba zuwa gare su a gabãninka"
        },
        {
            "chapter": 34,
            "verse": 45,
            "text": "Kuma waɗanda suke a gabãninsu, sun ƙaryata, alhãli kuwa ba su kai ushurin-ushurin abin da Muka bã su ba, sai suka ƙaryata ManzanniNa! To, yãya musũNa (ga maƙaryata) ya kasance"
        },
        {
            "chapter": 34,
            "verse": 46,
            "text": "Ka ce: \"Ina yi muku wa'azi ne kawai da kalma guda! watau ku tsayu dõmin Allah, bibbiyu da ɗaiɗai, sa'an nan ku yi tunãni, bãbu wata hauka ga ma'abũcinku. Shĩ bai zama ba fãce mai gargaɗi ne a gare ku a gaba ga wata azãba mai tsanani"
        },
        {
            "chapter": 34,
            "verse": 47,
            "text": "Ka ce: \"Abin da na rõƙe ku na wani sakamako, to, amfãninsa nãku ne. Ijãrata ba ta zama ba fãce daga Allah, kuma shi Mahalarci ne a kan dukan kõme"
        },
        {
            "chapter": 34,
            "verse": 48,
            "text": "Ka ce: \"Lalle Ubangijina Yanã jẽfa gaskiya. (Shi) Masanin abũbuwan fake ne"
        },
        {
            "chapter": 34,
            "verse": 49,
            "text": "Ka ce: \"Gaskiya ta zo, kuma ƙarya bã ta iya fara (kome) kuma bã ta iya mayarwa"
        },
        {
            "chapter": 34,
            "verse": 50,
            "text": "Ka ce: \"Idan na ɓace, to, inã ɓacẽwa ne kawai a kan kaina. Kuma idan na shiryu, to, sabõda abin da Ubangijina Yake yõwar wahayi ne zuwa a gare ni. Lalle Shĩ Mai ji ne, Makusanci"
        },
        {
            "chapter": 34,
            "verse": 51,
            "text": "Kuma dã kã gani, a lõkacin da suka firgita, to, bãbu kuɓuta, kuma aka kãma su daga wuri makusanci"
        },
        {
            "chapter": 34,
            "verse": 52,
            "text": "Kuma suka ce: \"Mun yi ĩmãni da Shi.\" To inã zã su sãmu kãmãwa daga wuri mai nisa"
        },
        {
            "chapter": 34,
            "verse": 53,
            "text": "Kuma lalle sun kãfirta da Shi a gabãnin haka, kuma sunã jĩfa da jãhilci daga wuri mai nĩsa"
        },
        {
            "chapter": 34,
            "verse": 54,
            "text": "Kuma an shãmakance a tsakãninsu da tsakãnin abin da suke marmari, kamar yadda aka aikata da irin ƙungiyõyinsu a gabãninsu. Lalle sũ sun kasance a cikin shakka mai sanya kõkanto"
        },
        {
            "chapter": 35,
            "verse": 1,
            "text": "Gõdiya ta tabbata ga Allah, Mai fãra halittar sammai da ƙasã, Mai sanya malã'iku manzanni mãsu fukãfukai, bibbiyu, da uku-uku da hurhuɗu. Yanã ƙãrãwar abin da Ya ke so a cikin halittar. Lalle Allah Mai ĩkon yi ne a kan kõme"
        },
        {
            "chapter": 35,
            "verse": 2,
            "text": "Abin da Allah Ya buɗa wa mutãne daga rahama, to, bãbu mai riƙewa a gare shi, kuma abin da Ya riƙe, to, bãbu mai saki a gare shi, waninSa, kuma Shĩ ne Mabuwãyi, Mai hikima"
        },
        {
            "chapter": 35,
            "verse": 3,
            "text": "Yã kũ mutãne! Ku tuna ni'imar Allah a kanku. Shin, akwai wani mai halitta wanin Allah da zai azurta ku daga sama da, ƙasã? Bãbu wani abin bautãwa, fãce Shi. To, yãya ake karkatar da ku"
        },
        {
            "chapter": 35,
            "verse": 4,
            "text": "Kuma idan sun ƙaryata ka, to, lalle, an ƙaryata waɗansu Manzanni a gabãninka, kuma zuwa ga Allah ake mayar da al'amura"
        },
        {
            "chapter": 35,
            "verse": 5,
            "text": "Yã kũ mutãne! Lalle wa'adin Allah gaskiya ne, sabõda haka kada rãyuwar dũniya ta rũɗar da ku, kuma kada marũɗi ya rũɗe ku game da Allah"
        },
        {
            "chapter": 35,
            "verse": 6,
            "text": "Lalle Shaiɗan maƙiyi ne a gare ku, sai ku riƙe shi maƙiyi. Yanã kiran ƙungiyarsa kawai ne, dõmin su kasance 'yan sa'ir"
        },
        {
            "chapter": 35,
            "verse": 7,
            "text": "Waɗanda suka kãfirta suna da azãba mai tsanani kuma waɗanda suka yi ĩmãni, kuma suka aikata ayyukan ƙwarai, sunã da wata gãfara da sakamako mai girma"
        },
        {
            "chapter": 35,
            "verse": 8,
            "text": "Shin to, wanda aka ƙawãta masa aikinsa, har ya gan shi mai kyau (yanã daidai da waninsa)? Sabõda haka, lalle, Allah Yanã ɓatar da wanda Yake so, kuma Yanã shiryar da wanda Yake so, sabõda haka kada ranka ya halaka a kansu dômin baƙin ciki. Lalle Allah Masani ne ga abin da suke sanã'antawa"
        },
        {
            "chapter": 35,
            "verse": 9,
            "text": "Kuma Allah ne Ya aika da iskõki har su mõtsar da girgije, sa'an nan Mu kõra shi zuwa ga gari matacce, sa'an nan Mu rãyar da ƙasã game da shi a bayan mutuwarta. Kamar wancan ne Tãshin ¡iyãma yake"
        },
        {
            "chapter": 35,
            "verse": 10,
            "text": "Wanda ya kasance yanã nẽman wata izza, to, Allah ne da izza gabã ɗaya. zuwa gare Shi magana mai dãɗi ke hawa, kuma aiki na ƙwarai Yanã ɗaukar ta Kuma waɗanda ke yin mãkircin mũnanan ayyuka, sunã da wata azãba mai tsanani, kuma mãkircin waɗannan yanã yin tasgaro"
        },
        {
            "chapter": 35,
            "verse": 11,
            "text": "Kuma Allah ne Ya halitta ku daga turɓãya, sa'an nan daga ɗigon maniyyi, sa'an nan Ya sanya ku surkin maza da mãtã. Kuma wata mace bã ta yin ciki, kuma bã ta haihuwa, fãce da saninSa, kuma bã zã a rãyar da wanda ake rãyarwa ba, kuma bã zã a rage tsawon ransa ba fãce yanã a cikin Littãfi. Lalle, wancan mai sauki ne ga Allah"
        },
        {
            "chapter": 35,
            "verse": 12,
            "text": "Kuma kõguna biyu ba su daidaita: Wannan mai ruwan dãɗi, mai zãƙi, mai sauƙin haɗiya kuma wannan mai ruwan gishiri mai zartsi, kuma daga kõwane, kunã cin wani nama sãbo, kuma kunã fitar da kawa wadda kuke tufantarta, kuma kanã ganin jirãge a cikinsa sunã mãsu gudãna, dõmin ku nẽmo daga falalarSa, kuma ɗammãninku zã ku dinga gõdẽwa"
        },
        {
            "chapter": 35,
            "verse": 13,
            "text": "Yanã shigar da dare a cikin rãna, kuma Yanã shigar da rãna a cikin dare. Kuma Ya hõre rãnã da watã kõwannensu yanã gudãna zuwa ga ajali ambatacce Wannan Shĩ ne Allah, Ubangijinku, gare Shi mulki yake, kuma waɗanda kuke kira waninSa bã su mallakar kõ fãtar gurtsun dabĩno"
        },
        {
            "chapter": 35,
            "verse": 14,
            "text": "Idan kun kira su, bã zã su ji kiranku ba, kuma kõ sun jiya, bã zã su karɓa muku ba, kuma a Rãnar ¡iyãma zã su kãfirce wa shirkinku, kuma bãbu mai bã ka lãbãri, kamar wanda ya sani"
        },
        {
            "chapter": 35,
            "verse": 15,
            "text": "Yã kũ mutãne! Kũ ne mãsu bukãta zuwa ga Allah, kuma Allah, Shĩ ne Mawadãci, Gõdadde"
        },
        {
            "chapter": 35,
            "verse": 16,
            "text": "Idan Ya so, zai tafi da ku, kuma Ya zo da wata halitta sãbuwa"
        },
        {
            "chapter": 35,
            "verse": 17,
            "text": "Kuma wancan bai zama mabuwãyi ba ga Allah"
        },
        {
            "chapter": 35,
            "verse": 18,
            "text": "Kuma wani rai mai ɗaukar nauyi, bai ɗaukar nauyin wani rai. Kuma idan ran da aka nauyaya wa kãya ya yi kira (ga wani mataimaki) zuwa ga kãyansa, bã zã a dauki kõme ba daga gare shi, kuma kõ dã (wanda ake kiran) yã kasance makusancin zumunta ne. Kanã gargaɗi kawai ne ga waɗanda ke tsoron Ubangijinsu a fake, kuma suka tsayar da salla. Kuma wanda ya tsarkake, to, yanã tsarkaka ne dõmin kansa. Kuma zuwa ga Allah kawai makõma take"
        },
        {
            "chapter": 35,
            "verse": 19,
            "text": "Kuma makãho bã ya daidaita da mai gani"
        },
        {
            "chapter": 35,
            "verse": 20,
            "text": "Kuma duffai bã su daidaita, kuma haske bã ya daidaita"
        },
        {
            "chapter": 35,
            "verse": 21,
            "text": "Kuma inuwa bã ta daidaita, kuma iskar zãfi bã ta daidaita"
        },
        {
            "chapter": 35,
            "verse": 22,
            "text": "Kuma rãyayyu bã su daidaita kuma matattu ba su daidaita. Lalle Allah Yanã jiyar da wa'azi ga wanda Ya so, kuma ba ka jiyar da waɗanda suke a cikin kaburbura"
        },
        {
            "chapter": 35,
            "verse": 23,
            "text": "Ba ka zama ba fãce mai gargaɗi kawai"
        },
        {
            "chapter": 35,
            "verse": 24,
            "text": "Lalle Mũ Mun aike ka da gaskiya, kanã mai bãyar da bushãra kuma mai gargaɗi. Kuma bãbu wata al'umma fãce wani mai gargaɗi yã shũɗe a cikinta"
        },
        {
            "chapter": 35,
            "verse": 25,
            "text": "Kuma idan sunã ƙaryata ka, to, haƙĩƙa, waɗanda suke a gabãninsu sun ƙaryata. Manzanninsu sun jẽ musu da hujjõji, kuma da takardu, kuma da Littafi mai haske"
        },
        {
            "chapter": 35,
            "verse": 26,
            "text": "Sa'an nan Na kãma waɗanda suka kãfirta. To, yãya musũNa yake"
        },
        {
            "chapter": 35,
            "verse": 27,
            "text": "Ba ka gani ba, lalle Allah Ya saukar da ruwa daga sama? Sai Muka fitar, game da shi,'yã'yan itãce mãsu sãɓanin launuka kuma daga duwatsu akwai zane-zane, farfaru da jãjãye, mãsu sãɓanin launin, da mãsu launin baƙin ƙarfe, baƙãƙe"
        },
        {
            "chapter": 35,
            "verse": 28,
            "text": "Kuma daga mutãne da dabbõbi da bisãshen gida, mãsu sãɓãnin launinsu kamar wancan. Malamai kawai ke tsõron Allah daga cikin bãyinSa. Lalle, Allah, Mabuwãyi ne, Mai gãfara"
        },
        {
            "chapter": 35,
            "verse": 29,
            "text": "Lalle waɗanda ke karãtun Littãfin Allah kuma suka tsayar da salla, kuma suka ciyar daga abin da Muka azurta su da shi, a asirce da bayyane, sunã fãtan (sãmun) wani fatauci ne wanda bã ya yin tasgaro"
        },
        {
            "chapter": 35,
            "verse": 30,
            "text": "Dõmin (Allah) zai cika musu sakamakonsu, kuma Ya ƙarã musu daga falalarSa. Lalle Shi Mai gãfara ne, Mai gõdiya"
        },
        {
            "chapter": 35,
            "verse": 31,
            "text": "Kuma abin da Muka yi wahayi zuwa gare ka, daga Littãfi"
        },
        {
            "chapter": 35,
            "verse": 32,
            "text": "Sa'an nan Mun gãdar da Littãfin, ga waɗanda Muka zãɓa daga bãyinMu, sa'an nan daga cikinsu, akwai mai zãlunci ga kansa, kuma daga cikinsu akwai mai tsakaitãwa, kuma daga cikinsu akwai mai tsẽrẽwa da ayyukan alhẽri da iznin Allah. Waccan ita ce falalar (Allah) mai girma"
        },
        {
            "chapter": 35,
            "verse": 33,
            "text": "Gidãjen Aljannar zamã sunã shigar su. Anã ƙawãce su a cikinsu, da ƙawã ta mundãye daga zĩnãriya da lu'ulu'u, kuma tufãfinsu, a cikinsu alharĩni ne"
        },
        {
            "chapter": 35,
            "verse": 34,
            "text": "Kuma suka ce: \"Godiya ta tabbata ga Allah Wanda Ya tafiyar da baƙin ciki daga gare mu. Lalle Ubangijinmu, haƙĩƙa Mai gafarane, Mai godiya"
        },
        {
            "chapter": 35,
            "verse": 35,
            "text": "Wanda Ya saukar da mu a gidan zamã, daga falalarSa, wata wahala bã ta shãfar mu a cikinsa, kuma wata kãsãwa bã ta shãfar mu a cikinsa"
        },
        {
            "chapter": 35,
            "verse": 36,
            "text": "Kuma waɗanda suka kãfirta sunã da wutar Jahannama, bã a yin hukunci a kansu balle su mutu kuma bã a sauƙaƙa musu daga azãbarta. Kamar haka Muke sãka wa kõwane mai yawan kãfirci"
        },
        {
            "chapter": 35,
            "verse": 37,
            "text": "Kuma sũ, sunã hargõwar nẽman ãgaji a cikinta. (Sunã cẽwa) \"Yã Ubangijinmu! Ka fitar da mu, mu aikata aiki mai kyau, wanin wanda muka kasance munã aikatãwa.\" Ashe, kuma, ba Mu rãyar da ku ba, abin da mai tunãni zai iya yin tunãni a ciki, kuma mai gargaɗi yã jẽ muku? To, ku ɗanɗana, sabõda haka bãbu wani mataimaki, ga azzãlumai"
        },
        {
            "chapter": 35,
            "verse": 38,
            "text": "Lalle Allah ne Masanin gaibin sammai da ƙasã. Lalle Shĩ ne Masani ga abin da yake ainihin zukata"
        },
        {
            "chapter": 35,
            "verse": 39,
            "text": "Shĩ ne Wanda Ya sanya ku mãsu maye wa junã, a cikin ƙasã. To, wanda ya kãfirta, to, kãfircinsa yanã a kansa. Kuma kãfircin kãfirai bã ya kãra musu kõme fãce baƙin jini, kuma kãfircin kãfirai bã ya kãra musu kõme face hasãra"
        },
        {
            "chapter": 35,
            "verse": 40,
            "text": "Ka ce: \"Shin, kun ga abũbuwan shirkinku, waɗanda kuke kira, wasun Allah? Ku nũna mini, mẽne ne suka halitta daga ƙasã? Kõ sunã da tãrayya ne a cikin sammai? Kõ kuma Mun bã su wani littãfi ne sabõda haka sunã a kan wata hujja ce daga gare shi? Ã'a, azzãlumai bã su yin wani wa'adi, sãshensu zuwa ga sãshe, fãce rũɗi"
        },
        {
            "chapter": 35,
            "verse": 41,
            "text": "Lalle Allah Yanã riƙe sammai da ƙasã dõmin kada su gushe. Kuma haƙĩƙa, idan sun gushe, bãbu wani baicinSa da zai riƙe su. Lalle Shi Yã kasance Mai haƙuri, Mai gãfara"
        },
        {
            "chapter": 35,
            "verse": 42,
            "text": "Kuma suka yi rantsuwa da Allah, mafi nauyin rantsuwarsu, \"Lalle, idan wani mai gargaɗi ya zo musu tabbas zã su kasance mafi shiryuwa, daga ɗayan al'ummõmi.\" To, a lõkacin da mai gargaɗi ya jẽ musu, bai ƙarã su da kõme ba fãce gudu"
        },
        {
            "chapter": 35,
            "verse": 43,
            "text": "Dõmin nũna girman kai a cikin ƙasã da mãkircin cũta. Kuma mãkirci na cũta bã ya fãdãwa fãce a kan mutãnensa. To shin sunã jiran (wani abu ne) fãce dai hanyar (kãfiran) farko. To, bã zã ka sãmi musanya ba ga hanyar Allah. Kuma bã zã ka sãmi jũyarwa ba ga hanyar Allah"
        },
        {
            "chapter": 35,
            "verse": 44,
            "text": "Ashe, kuma ba su yi tafiya ba, a cikin ƙasã, dõmin su dũba yadda ãƙibar waɗannan da suke a gabãninsu ta kasance? Alhãli kuwa sun kasance mafĩfĩta ƙarfi daga gare su? Kuma Allah bai kasance wani abu nã iya rinjãyarSa ba, a cikin sammai, kuma haka a cikin kaƙã. Lalle Shi ne Ya kasance Masani, Mai ĩkon yi"
        },
        {
            "chapter": 35,
            "verse": 45,
            "text": "Kuma dã Allah Yanã kãma mutãne sabõda abin da suka aikata, dã bai bar wata dabba ba a kanta (kasã). Amma Yanã jinkirta musu zuwa ga ajalin da aka ambatã. Sa'an nan idan ajalinsu ya zo, to, lalle Allah yã kasance Mai gani ga bãyinSa"
        },
        {
            "chapter": 36,
            "verse": 1,
            "text": "S̃"
        },
        {
            "chapter": 36,
            "verse": 2,
            "text": "Inã rantsuwa da Al-ƙur'ãni Mai hikima"
        },
        {
            "chapter": 36,
            "verse": 3,
            "text": "Lalle kai, haƙĩƙa kanã cikinManzanni"
        },
        {
            "chapter": 36,
            "verse": 4,
            "text": "A kan hanya madaidaiciya"
        },
        {
            "chapter": 36,
            "verse": 5,
            "text": "(Allah Ya saukar da Al-kur'ãni) saukarwar Mabuwãyi, Mai jin ƙai"
        },
        {
            "chapter": 36,
            "verse": 6,
            "text": "Dõmin ka yi gargaɗi ga waɗansu mutãne da ba a yi gargaɗi ga ubanninsu ba, sabõda haka sũmasu rafkana ne"
        },
        {
            "chapter": 36,
            "verse": 7,
            "text": "Lalle, haƙĩƙa, kalma tã wajaba a kan mafi yawansu, dõmin sũ, bã zã su yi ĩmãni ba"
        },
        {
            "chapter": 36,
            "verse": 8,
            "text": "Lalle Mũ, Mun sanya ƙuƙumma a cikin wuyõyinsu, sa'an nan sũ (ƙuƙumman sun kai) har zuwa ga haɓõɓinsu, sabõda haka, sũ banƙararru ne"
        },
        {
            "chapter": 36,
            "verse": 9,
            "text": "Kuma Muka sanya wata tõshiya a gaba gare su, da wata tõshiya a bãyansu, sabõda haka Muka rufe su, sai suka zama bã su gani"
        },
        {
            "chapter": 36,
            "verse": 10,
            "text": "Kuma daidai yake a gare su, shin, ka yi musu gargaɗi kõ ba ka yi musu gargaɗi ba, sũ bã zã su yi ĩmãni ba"
        },
        {
            "chapter": 36,
            "verse": 11,
            "text": "Kanã yin gargaɗi kawai ga wanda ya bi Alƙur'ãni ne, kuma ya ji tsõron mai rahama a fake. To, ka yi masa bushãra da gãfara da wani sakamako na karimci"
        },
        {
            "chapter": 36,
            "verse": 12,
            "text": "Lalle Mũ, Mũ ne ke rãyar da matattu kuma Mu rubũta abin da suka gabãtar, da gurãbunsu, kuma kõwane abu Mun ƙididdige shi, a cikin babban Littãfi Mabayyani"
        },
        {
            "chapter": 36,
            "verse": 13,
            "text": "Kuma ka buga musu misãli: Waɗansu ma'abũta alƙarya, a lõkacin da Manzanni suka jẽ mata"
        },
        {
            "chapter": 36,
            "verse": 14,
            "text": "A lõkacin da Muka aika (Manzannin) biyu zuwa gare su, sai suka ƙaryata su, sa'an nan Muka ƙarfafa (su) da na uku, sai suka ce: \"Lalle mũ, Manzanni ne zuwa gare ku"
        },
        {
            "chapter": 36,
            "verse": 15,
            "text": "Suka ce: \"Kũ ba ku zamo bafãce mutãne ne kamarmu kuma Mai rahama bai saukar da kõme ba, ba ku zamo ba fãce ƙarya kuke yi"
        },
        {
            "chapter": 36,
            "verse": 16,
            "text": "Suka ce: \"Ubangijinmu Yã sani, lalle mũ, haƙiƙa Manzanni nezuwa gare ku"
        },
        {
            "chapter": 36,
            "verse": 17,
            "text": "Kuma bãbu abin da ke kanmu, fãce iyar da manzanci bayyananne"
        },
        {
            "chapter": 36,
            "verse": 18,
            "text": "Suka ce: \"Lalle mũ munã shu'umci da ku! Haƙĩƙa idan ba ku, hanu ba, haƙĩƙa, zã mu jẽfe ku, kuma haƙĩƙa wata azãba mai raɗaɗi daga gare mu zã ta shãfe ku"
        },
        {
            "chapter": 36,
            "verse": 19,
            "text": "Suka ce: \"Shu'umcinku, yanã tãre da ku. Ashe, dõmin an tunãtar da ku? Ã'a, kũ dai mutãne ne mãsu ƙẽtare haddi"
        },
        {
            "chapter": 36,
            "verse": 20,
            "text": "Kuma wani mutum daga mafi nĩsan birnin ya je, yanã tafiya da gaggãwa, ya ce: \"Ya mutãnẽna! Ku bi Manzannin nan"
        },
        {
            "chapter": 36,
            "verse": 21,
            "text": "Ku bi waɗanda bã su tambayar ku wata ijãra kuma sũ shiryayyu ne"
        },
        {
            "chapter": 36,
            "verse": 22,
            "text": "Kuma mene ne a gare ni, bã zan bauta wa Wanda Ya ƙãga halittata ba, kuma zuwa gare Shi ake mayar da ku"
        },
        {
            "chapter": 36,
            "verse": 23,
            "text": "Shin, zan riƙi waninSa abũbuwan bautãwa? Idan Mai rahama Ya nufe ni da wata cũta, to cẽtonsu bã ya amfanĩna da kõme, kuma bã za su iya tsãmar da ni bã"
        },
        {
            "chapter": 36,
            "verse": 24,
            "text": "Lalle nĩ, a lõkacin nan, tabbas, inã a cikin ɓata bayyananna"
        },
        {
            "chapter": 36,
            "verse": 25,
            "text": "Lalle ni, nã yi ĩmãni da Ubangijinku, sabõda haka ku saurãre ni"
        },
        {
            "chapter": 36,
            "verse": 26,
            "text": "Aka ce (masa), \"Ka shiga Aljanna.\" Ya ce, \"Dã dai a ce mutãnẽna sunã iya sani"
        },
        {
            "chapter": 36,
            "verse": 27,
            "text": "Game da gãfarar da Ubangijjĩna ya yi mini, kuma Ya sanya ni a cikin waɗanda aka girmama"
        }
    ]
}
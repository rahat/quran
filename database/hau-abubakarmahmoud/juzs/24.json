{
    "juzs": [
        {
            "chapter": 39,
            "verse": 32,
            "text": "To, wãne ne mafi zãlunci daga wanda ya yi ƙarya ga Allah, kuma ya ƙaryata gaskiya a lõkacin da ta jẽ masa? Shin bãbu mazauni a cikin Jahannama ga kãfirai"
        },
        {
            "chapter": 39,
            "verse": 33,
            "text": "Kuma wanda ya zo da gaskiya, kuma ya gaskata a game da ita, waɗancan sũ ne mãsu taƙawa"
        },
        {
            "chapter": 39,
            "verse": 34,
            "text": "Sunã da abin da suke so wajen Ubangijinsu. Wancan shĩ ne sakamakon mãsu kyautatãwa"
        },
        {
            "chapter": 39,
            "verse": 35,
            "text": "Dõmin Allah Ya kankare musu mafi mũnin abin da suka aikata, kuma Ya sãkã musu ijãrarsu da mafi kyaun abin da suka kasance sunã aikatãwa"
        },
        {
            "chapter": 39,
            "verse": 36,
            "text": "Ashe Allah bai zama Mai isa ga BãwanSa ba? Kuma sunã tsõratar da kai ga waɗanda suke waninSa, kuma wanda Allah Ya ɓatar to, bã, shi da mai shiryarwa"
        },
        {
            "chapter": 39,
            "verse": 37,
            "text": "Kuma wanda Allah Ya shiryar, to, bã shi da mai ɓatarwa. Ashe, Allah bai zama Mabuwãyi ba, Mai azãbar rãmuwa"
        },
        {
            "chapter": 39,
            "verse": 38,
            "text": "Kuma lalle idan ka tambaye su: \"Wane ne ya halitta sammai da ƙasã?\" Haƙĩƙa, zã su ce, \"Allah ne.\" Ka ce: \"Ashe, to, kun gani abin da kuke kira, waɗanda suke wanin Allah ne, idan Allah Ya nufe ni da wata cũta, shin sũ abũbuwan nan mãsu kuranye, cutarsa ne? Kõ kuma Ya nufe ni da wata rahama, shin, su abũbuwan nan mãsu kãme rahamarSa ne?\" Ka ce: \"Mai isata Allah ne, gare Shi mãsu tawakkali ke dõgara"
        },
        {
            "chapter": 39,
            "verse": 39,
            "text": "Ka ce: \"Yã mutãnena! Ku yi aiki a kan hãlinku, lalle nĩ, inã aiki a kan hãlĩna. Sa'an nan zã ku sani"
        },
        {
            "chapter": 39,
            "verse": 40,
            "text": "Wanda azãba ta je masa, zã ta wulãkanta shi, kuma wata azãba mai dawwama za ta sauka a kansa"
        },
        {
            "chapter": 39,
            "verse": 41,
            "text": "Lalle Mũ Mun saukar da littãfi a gare ka dõmin mutãne da gaskiya. Sa'an nan wanda ya nẽmi shiriya, to, dõmin kansa, kuma wanda ya ɓace, to, yanã ɓacẽwa ne a kanta. Kuma ba ka zama wakĩli a kansu ba"
        },
        {
            "chapter": 39,
            "verse": 42,
            "text": "Allah ne ke karɓar rãyuka a lõkacin mutuwarsu, da waɗannan da ba su mutu ba, a cikin barcinsu. Sa'an nan Ya riƙe wanda Ya hukunta mutuwa a kansa kuma Ya saki gudar, har zuwa ga ajali ambatacce. Lalle a cikin wancan, haƙĩƙa, akwai ãyõyi ga mutãne waɗanda ke yin tunãni"
        },
        {
            "chapter": 39,
            "verse": 43,
            "text": "Kõ kuma sun riƙi mãsu cẽto ne, waɗansun Allah? Ka ce: \"Shin, kuma kõ dã sun kasance bã su da mallakar kõme, kuma bã su hankalta"
        },
        {
            "chapter": 39,
            "verse": 44,
            "text": "Ka ce: \"Cẽto gabã ɗaya ga Allah yake. Mulkin sammai da ƙasã Nãsa ne. Sa'an nan zuwa gare Shi ake mayar da ku"
        },
        {
            "chapter": 39,
            "verse": 45,
            "text": "Kuma idan aka ambaci Allah Shi kaɗai zukãtan waɗanda ba su yi ĩmãni ba da Lãhira, su yi ƙiyãma, kuma idan an ambaci waɗanda suke kiran, wasunSa, sai gãsu sunã yin bushãrar farin ciki"
        },
        {
            "chapter": 39,
            "verse": 46,
            "text": "Ka ce: \"Ya Allah, Mai ƙãga halittar sammai da ƙasã, Masanin gaibi da bayyane! Kai ne ke yin hukunci a tsakãnin bãyinKa a cikin abin da suka kasance sunã sãɓa wa jũna a cikinsa"
        },
        {
            "chapter": 39,
            "verse": 47,
            "text": "Kuma dã waɗanda suka yi zãlunci sunã da abin da ke cikin ƙasã gaba ɗaya, da misãlinsa a tãre da shi lalle dã sun yi fansa da shi daga mummunar azãba, a Rãnar ¡iyãma. Kuma abin da ba su kasance sunã zato ba, daga Allah, ya bayyana a gare su"
        },
        {
            "chapter": 39,
            "verse": 48,
            "text": "Mũnãnan ayyuka da suka aikata, suka bayyana a gare su, kuma abin da suka kasance sunã yi, na izgili, ya wajaba a kansu"
        },
        {
            "chapter": 39,
            "verse": 49,
            "text": "To, idan wata cũta ta shãfi mutum, sai ya kirãye Mu, sa'an nan idan Muka canza masa ita, ya sãmi ni'ima daga gare Mu, sai ya ce: \"An bã ni ita ne a kan wani ilmi nãwa kawai.\" Ã'a ita wannan (magana) fitina ce, kuma amma mafi yawansu ba su sani ba"
        },
        {
            "chapter": 39,
            "verse": 50,
            "text": "Lalle waɗanda ke a gabãninsu, sun faɗe ta, sabõda haka abin da suka kasance sunã aikatãwa bai wadãtar da su da kõme ba"
        },
        {
            "chapter": 39,
            "verse": 51,
            "text": "Sai (sakamakon) mũnãnan abin da suka aikata ya same su. Kuma waɗanda suka yi zãlunci daga waɗannan, (sakamakon) munãnan abin da suka aikata zai sãme su, kuma ba su zama mabuwãya ba"
        },
        {
            "chapter": 39,
            "verse": 52,
            "text": "Ashe kuma ba su sani ba cẽwa Allah, na shimfiɗa arziƙi ga wanda Yake so, kuma Yanã ƙuƙuntawa? Lalle a cikin wancan akwai ãyõyi ga mutãne waɗanda ke yin ĩmãni"
        },
        {
            "chapter": 39,
            "verse": 53,
            "text": "Ka ce: (Allah Ya ce): \"Yã bãyĩNa waɗanda suka yi barna a kan rãyukansu! Kada ku yanke ƙauna daga rahamar Allah. Lalle Allah na gãfarta zunubai gabã ɗaya. Lalle Shĩ, Shĩ ne Mai gãfara, Mai jin ƙai"
        },
        {
            "chapter": 39,
            "verse": 54,
            "text": "Kuma ku mayar da al'amari zuwa ga Ubangijinku, kuma ku sallama Masa, a gabãnin azãba ta zo muku, sa'an nan kuwa bã zã a taimake ku ba"
        },
        {
            "chapter": 39,
            "verse": 55,
            "text": "Kuma ku bi mafi kyaun abin da aka saukar zuwa gare ku daga Ubangijinku, a gabãnin azãba ta zo muku, bisa auke, kuma kũ ba ku sani ba"
        },
        {
            "chapter": 39,
            "verse": 56,
            "text": "Kada wani rai ya ce: 'Yã nadãmãta a kan abin da na yi sakaci a cikin sãshen Allah' kuma lalle na kasance, haƙĩƙa, daga mãsu izgili"
        },
        {
            "chapter": 39,
            "verse": 57,
            "text": "Ko kuma (kada) ya ce: 'Da Allah Ya shiryar da ni, dã na kasance daga mãsu taƙawa"
        },
        {
            "chapter": 39,
            "verse": 58,
            "text": "Ko kuma (kada (ya ce: a lõkacin da yake ganin azãba, 'Dã lalle a ce inã da wata kõmawa (zuwa dũniya) dõmin in kasance daga mãsu kyautatãwa"
        },
        {
            "chapter": 39,
            "verse": 59,
            "text": "Na'am! Lalle ne ãyõyiNa sun jẽ maka, sai ka ƙaryata a game da su, kuma ka yi girman kai, kuma ka kasance daga kãfirai"
        },
        {
            "chapter": 39,
            "verse": 60,
            "text": "Kuma a Rãnar ¡iyãma kanã ganin waɗanda suka yi ƙarya ga Allah fuskõkinsu sunã mãsu yin baƙi. Ashe bãbu mazauni a cikin Jahannama ga mãsu girman kai"
        },
        {
            "chapter": 39,
            "verse": 61,
            "text": "Kuma Allah na tsĩrar da waɗanda suka yi taƙawa a game da wurin sãmun babban rabonsu, cũta bã zã tashãfe su ba, kuma ba su zama sunã baƙin ciki ba"
        },
        {
            "chapter": 39,
            "verse": 62,
            "text": "Allah ne Mai halitta dukan kõme, kuma Shĩ ne Wakĩli a kan kõme"
        },
        {
            "chapter": 39,
            "verse": 63,
            "text": "Shĩ ke da mabũɗan sammai da ƙasã. Kuma waɗanda suka kãfirta da ãyõyin Allah, waɗannan sũ nemãsu hasãra"
        },
        {
            "chapter": 39,
            "verse": 64,
            "text": "Ka ce: \"Shin, wanin Allah kuke umurni na da in bauta wa? Yã ku jãhilai"
        },
        {
            "chapter": 39,
            "verse": 65,
            "text": "Kuma an yi wahayi zuwa gare ka da kuma zuwa ga waɗanda suke a gabãninka, \"Lalle idan ka yi shirki haƙĩƙa aikinka zai ɓãci, kuma lalle zã ka kasance daga mãsu hasãra"
        },
        {
            "chapter": 39,
            "verse": 66,
            "text": "Ã'aha! Ka bauta wa Allah kaɗai, kuma ka kasance daga mãsu gõdiya"
        },
        {
            "chapter": 39,
            "verse": 67,
            "text": "Kuma ba su ƙaddara Allah a kan haƙĩƙanin ĩkon yinsa ba: ¡asã duka damƙarSa ce, a Rãnar ¡iyãma, kuma sammai abũbuwan naɗewa ne ga dãmanSa. Tsarki ya tabbata a gare Shi, kuma Ya ɗaukaka daga barin abin da suke shirki da shi"
        },
        {
            "chapter": 39,
            "verse": 68,
            "text": "Kuma aka busa a cikin ƙaho, sai waɗanda ke a cikin sammai da ƙasã suka sũma sai wanda Allah Ya so (rashin sumansa) sa'an nan aka hũra a cikinsa, wata hũrãwa, sai gã su tsaitsaye, sunã kallo"
        },
        {
            "chapter": 39,
            "verse": 69,
            "text": "Kuma ƙasã ta yi haske da hasken Ubangijinta, kuma aka aza littãfi, kuma aka zo da Annabãwa da mãsu shaida, kuma aka yi hukunci a tsakãninsu, da gaskiya, alhãli kuwa, sũ, bã zã a zãlunce su ba"
        },
        {
            "chapter": 39,
            "verse": 70,
            "text": "Kuma aka cika wa kõwane rai abin da ya aikata. Kuma (Allah) Shĩ ne Mafi sani game da abin da suke aikatãwa"
        },
        {
            "chapter": 39,
            "verse": 71,
            "text": "Kuma aka kõra waɗanda suka kãfirta zuwa Jahannama, jama'a-jama'a har a lõkacin da suka je mata, sai aka buɗe ƙõfõfinta, kuma matsaranta suka ce musu, \"Ashe, waɗansu Manzanni, daga cikinku ba su je muku ba, sunã karanta ãyõyin Ubangijinku a kanku, kuma sunã yi muku gargaɗin gamuwa da yininku wannan?\" Suka ce, \"Na'am, \"kuma amma kalmar azãba ita ce ta wajaba a kan kãfirai"
        },
        {
            "chapter": 39,
            "verse": 72,
            "text": "Aka ce, \"Ku shiga ƙõfõfin Jahannama, kaunã madawwama a cikinta. Sa'an nan mazaunin makangara yã munana"
        },
        {
            "chapter": 39,
            "verse": 73,
            "text": "Kuma aka kõra waɗanda suka bi Ubangijinsu da taƙawa zuwa Aljanna jama'a-jama'a har a lõkacin da suka jẽ mata, alhãli kuwa an buɗe kõfõfinta, kuma matsaranta suka ce musu, \"Aminci ya tabbata a gare ku, kun ji dãɗi, sabõda haka ku shige ta, kunã madawwama (a cikinta)"
        },
        {
            "chapter": 39,
            "verse": 74,
            "text": "Kuma suka ce: \"Gõdiya ta tabbata ga Allah Wanda Ya yi mana gaskiya ga wa'adinSa, kuma Ya gãdar da mu ƙasã, munã zama a cikin Aljanna a inda muke so.\" To, madalla da ijãrar ma'aikata"
        },
        {
            "chapter": 39,
            "verse": 75,
            "text": "Kuma kanã ganin malã'iku sunã mãsu tsayãwa da haƙƙoƙin da aka ɗõra musu daga kẽwayen Al'arshi, sunã tasbĩhi game da gõde wa Ubangijinsu. Kuma aka yi hukunci a tsakãninsu da gaskiya. Kuma aka ce, \"Gõdiya ta tabbata ga Allah, Ubangijin halittu"
        },
        {
            "chapter": 40,
            "verse": 1,
            "text": "Ḥ. M̃"
        },
        {
            "chapter": 40,
            "verse": 2,
            "text": "Saukar da Littãfi daga Allah ne, Mabuwãyi, Masani"
        },
        {
            "chapter": 40,
            "verse": 3,
            "text": "Mai gãfarta zunubi kuma Mai karɓar tũba Mai tsananin azãba, Mai wadãtarwa bãbu abin bautawa fãce Shi, zuwa gare Shi makõma take"
        },
        {
            "chapter": 40,
            "verse": 4,
            "text": "Bãbu mai jãyayya a cikin ãyõyin Allah, fãce waɗanda suka kãfirta. Sabõda haka kada jũyãwarsu a cikin garũruwa ta rũɗe ka"
        },
        {
            "chapter": 40,
            "verse": 5,
            "text": "Mutãnen Nũhu sun ƙaryata a gabãninsu, da ƙungiyõyin da suke a bãyansu, kuma kõwace al'umma tã yi nufi game da Manzonsu, dõmin su kãmã shi. Kuma suka yi jãyayya da ƙarya dõmin su gusar da gaskiya da ita. Sai Na kãmã su. To, yãya azãbãTa take"
        },
        {
            "chapter": 40,
            "verse": 6,
            "text": "Kuma kamar haka kalmar Ubangijinka ta wajaba a kan waɗanda suka kãfirta, dõmin sũ 'yan wutã ne"
        },
        {
            "chapter": 40,
            "verse": 7,
            "text": "Waɗanda ke ɗaukar Al'arshi da waɗanda ke kẽwayenta, sunã tasbĩhi game da gõde wa Ubangijinsu, kuma sunã yin ĩmãni da Shi, kuma sunã yin istigfãri dõmin waɗanda suka yi ĩmãni, (sunã cẽwa), \"Yã Ubangijinmu! Kã yalwaci dukan kõme da rahama da ilmi to Ka yi gãfara ga waɗanda suka tũba kuma suka bi hanyarKa, kuma Ka tsare musu azãbar Jahĩm"
        },
        {
            "chapter": 40,
            "verse": 8,
            "text": "Ya Ubangijinmu! Kuma Ka shigar da su a gidãjen Aljannar zama, wannan da Ka yi musu wa'adi, sũ da wanda ya kyautatu daga ubanninsu da mãtan aurensu da zurriyarsu. Lalle Kai, Kai ne Mabuwãyi, Mai hikima"
        },
        {
            "chapter": 40,
            "verse": 9,
            "text": "Kuma Ka tsare su daga mũnãnan ayyuka, kuma wanda Ka tsare shi daga mũnãnan ayyuka a rãnarnan, to, lalle, Ka yi masa rahama kuma wancan shi ne babban rabo mai girma"
        },
        {
            "chapter": 40,
            "verse": 10,
            "text": "Lalle waɗanda suka kãfirta, anã kiran su, \"Haƙĩƙa, ƙin Allah (a gare ku) shĩ ne mafi girma daga ƙinku ga kanku a lõkacin da ake kiran ku zuwa ga ĩmãni, sai kunã ta kãfircẽwa"
        },
        {
            "chapter": 40,
            "verse": 11,
            "text": "Suka ce: \"Ya Ubangijinmu! Kã matar da mu sau biyu, kuma Kã rãyar da mu sau biyu, sabõda haka mun yarda da laifuffukan mu. To, shin, akwai wata hanya zuwa ga fita"
        },
        {
            "chapter": 40,
            "verse": 12,
            "text": "Wancan sababinsa, lalle (shi ne) idan an kirãyi Allah Shi kaɗai, sai ku kãfirta, kuma idan aka yi shirki game da Shi, sai ku yi ĩmãni. To, hukuncin fa, na Allah Maɗaukaki, Mai girma ne"
        },
        {
            "chapter": 40,
            "verse": 13,
            "text": "Shĩ ne Wanda ke nũna muku ãyõyinSa, kuma Ya saukar da arziki daga sama sabõda ku, kuma bãbu mai yin tunãni fãce mai mayar da al'amari ga Allah"
        },
        {
            "chapter": 40,
            "verse": 14,
            "text": "Sabõda haka ku kirãyi Allah, kunã mãsu tsarkake addini a gare Shi, kuma kõ dã kãfirai sun ƙi"
        },
        {
            "chapter": 40,
            "verse": 15,
            "text": "Mai ɗaukaka darajõji (dõmin mũminai), Mai Al'arshi, Yanã jẽfa rũhi daga al'amarinSa a kan wanda Ya so daga bãyinSa, dõmin ya yi gargaɗi kan rãnar gamuwa"
        },
        {
            "chapter": 40,
            "verse": 16,
            "text": "Rãnar da suke bayyanannu, bãbu wani abu daga gare su wanda yake iya bõyuwa ga Allah. \"Mulki ga wa ya ke a yau?\" Yana ga Allah, Makaɗaici, Mai tĩlastãwa"
        },
        {
            "chapter": 40,
            "verse": 17,
            "text": "Yau anã sãka wa kõwane rai a game da abin da ya aikata, bãbu zãlunci a yau. Lalle Allah Mai gaggawar hisãbi ne"
        },
        {
            "chapter": 40,
            "verse": 18,
            "text": "Kuma ka yi musu gargaɗi kan rãnar (Sã'a) makusanciya, a lõkacin da zukãta suke mãsu cika da bakin ciki, ga maƙõsansu. Bãbu wani masõyi ga azzãlumai, kuma bãbu wani mai cẽto da zã a yi wa dã'a (ga cẽtonsu)"
        },
        {
            "chapter": 40,
            "verse": 19,
            "text": "(Allah) Ya san yaudarar idãnu da abin da ƙirãza ke ɓõyẽwa"
        },
        {
            "chapter": 40,
            "verse": 20,
            "text": "Kuma Allah Shĩ ke yin hukunci da gaskiya, waɗannan da kuke kira, waninSa, bã su yin hukunci da kõme. Lalle Allah, Shĩ ne Mai ji, Mai gani"
        },
        {
            "chapter": 40,
            "verse": 21,
            "text": "Ashe, ba su yi tafiya ba, a cikin ƙasã, dõmin su dũba ga yadda ãƙibar waɗanda suka kasance a gabãninsu ta zama? Sun kasance sũ ne mafi tsananin ƙarfi daga gare su, da kufaifan aiki a cikin ƙasã, sai Allah Ya kãmã su da laifuffukansu. Kuma bã su da wani mai tsarẽwa daga Allah"
        },
        {
            "chapter": 40,
            "verse": 22,
            "text": "Wancan sababinsa, dõmin sũ Manzanninsu sun kasance sunã zuwa gare su da hujjõji bayyanannu, sai suka kãfirta, sai Allah Ya kãmã su. Lalle Shĩ Mai ƙarfi ne, Mai tsananin azãba"
        },
        {
            "chapter": 40,
            "verse": 23,
            "text": "Kuma lalle ne, haƙĩƙa, Mun aika Mũsã a game da ãyõyinMu da wani dalĩli bayyananne"
        },
        {
            "chapter": 40,
            "verse": 24,
            "text": "Zuwa ga Fir'auna da Hãmãna da Kãrũna, sai suka ce: \"Mai sihiri ne, maƙaryaci"
        },
        {
            "chapter": 40,
            "verse": 25,
            "text": "Sa'an nan, a lõkacin da ya jẽ musu da gaskiya daga wurinMu, suka ce: \"Ku kashe ɗiyan waɗanda suka yi ĩmãni tãre da shi, kuma ku rãyar da mãtansu.\" Kuma mugun shirin kãfirai, bai zama ba fãce a cikin bata"
        },
        {
            "chapter": 40,
            "verse": 26,
            "text": "Kuma Fir'auna ya ce: \"Ku bar ni in kashe Mũsã, kuma shĩ, ya kirãyi Ubangijinsa. Lalle ne nĩ, inã tsõron ya musanya addininku, kõ kuwa ya bayyana ɓarna a cikin kasã"
        },
        {
            "chapter": 40,
            "verse": 27,
            "text": "Kuma Mũsã ya ce: \"Lalle nĩ, nã nẽmi tsari da Ubangijĩna kuma Ubangijinku, daga dukan makangari, wanda bã ya ĩmani da rãnar Hisãbi"
        },
        {
            "chapter": 40,
            "verse": 28,
            "text": "Kuma wani namiji mũmini daga dangin Fir'auna, yanã bõye ĩmãninsa, ya ce: \"Ashe, za ku kashe mutum dõmin ya ce Ubangijina Allah ne, alhãli kuwa haƙĩƙa ya zo muku da hujjõji bayyanannu daga Ubangijinku? Idan yã kasance maƙaryaci ne, to, ƙaryarsa na kansa, kuma idan ya kasance mai gaskiya ne, sãshen abin da yake yi muku wa'adi zai sãme ku. Lalle ne Allah bã Ya shiryar da wanda yake mai barna, mai yawan ƙarya"
        },
        {
            "chapter": 40,
            "verse": 29,
            "text": "Yã kũ mutãnẽna! Kunã da mulki a yau, kuma kũ ne marinjãya a cikin kasã to wãne ne zai taimake mu daga azãbar Allah idan ta zo mana?\" Fir'auna ya ce: \"Bã ni nũnamuku kõme face abin da na gani, kuma ba ni shiryar da ku, sai ga hanyar shiryuwa"
        },
        {
            "chapter": 40,
            "verse": 30,
            "text": "Kuma wannan da ya yi ĩmãni ya ce: \"Ya mutãnẽnã! Lallene, nĩ, inã yi muku tsõron kwatankwacin rãnar ƙungiyõyi"
        },
        {
            "chapter": 40,
            "verse": 31,
            "text": "Kwatankwacin al'adar mutãnen Nũhu da Ãdãwa da Samũdãwa da waɗanda ke a bãyansu. Kuma Allah bã Ya nufin zãlunci ga bãyinSa"
        },
        {
            "chapter": 40,
            "verse": 32,
            "text": "Kuma ya mutãnẽna! Lallenĩ, inã yi muku tsõron rãnar kiran jũna"
        },
        {
            "chapter": 40,
            "verse": 33,
            "text": "A rãnar da zã ku jũya, kunã mãsu bãyar da bãya (gudãne) bã ku da wani mai tsaro daga Allah. Kuma wanda Allah Ya ɓatar, to, bã shi da wani mai shiryarwa"
        },
        {
            "chapter": 40,
            "verse": 34,
            "text": "Kuma lalle ne, haƙĩƙa, Yusufu ya zo muku daga gabãni, da hujjõji bayyanannu, ba ku gushe ba kunã a cikin shakka daga abin da ya zo muku da shi, har a lõkacin da ya halaka kuka ce, 'Allah bã zai aiko wani Manzo ba, a bãyansa.' Kamar haka Allah ke ɓatar da wanda yake mai ɓarna, mai shakka"
        },
        {
            "chapter": 40,
            "verse": 35,
            "text": "Waɗanda kejayayya a cikin ãyõyin Allah, bã da wani dalĩli da ya zo musu ba. Jidalin ya girma ga zamansa abin ki a wurin Allah da wurin waɗanda suka yi ĩmãni. Kamar haka Allah ke bicẽwar haske a kan zũciyar dukan makangari, mai tĩlastãwa"
        },
        {
            "chapter": 40,
            "verse": 36,
            "text": "Kuma Fir'auna ye ce, \"Yã Hãmana! Ka gina mini bẽne, dammãnĩna zã ni isa ga ƙõfõfi"
        },
        {
            "chapter": 40,
            "verse": 37,
            "text": "¡õfõfin sammai dõmin in yi ninƙaya zuwa ga abin bautãwar Mũsã. Kuma lalle nĩ haƙĩƙa inã zaton sa maƙaryaci.\" Kuma haka dai aka ƙawãce wa Fir'auna mũnãnan aikinsakuma aka danne shi daga barin tafarki. Kuma mugun nufin Fir'auna bai zama ba fãce yanã a cikin hasãra"
        },
        {
            "chapter": 40,
            "verse": 38,
            "text": "Kuma wannan da ya yi ĩmãni ya ce: \"Ya mutãnẽna! Ku bĩ ni, in shiryar da ku tafarkin shiryuwa"
        },
        {
            "chapter": 40,
            "verse": 39,
            "text": "Kuma ya mutãnẽna! Wannan rãyuwa ta dũniya dan jin dãɗi ne kawai, kuma lalle Lãhira ita ce gidan tabbata"
        },
        {
            "chapter": 40,
            "verse": 40,
            "text": "Wanda ya aikata mummunan aiki to, ba za a sãka masa ba fãce da misãlinsa, kuma wanda ya aikata aiki na ƙwarai daga namiji kõ mace alhãli kuwa shĩ mũmini ne, to, waɗannan sunã shiga Aljanna, anã ciyar da su a cikinta, bã da lissãfi ba"
        },
        {
            "chapter": 40,
            "verse": 41,
            "text": "Kuma ya mutãnẽna! Me ya sãme ni, inã kiran ku zuwa ga tsĩra, kuma kunã kira na zuwa ga wutã"
        },
        {
            "chapter": 40,
            "verse": 42,
            "text": "Kuna kira na zuwa ga in kãfirta da Allah, kuma in yi shirki, game da Shi, da abin da bãbu wani ilmi game da shi gare ni, kuma ni inã kiran ku zuwa ga Mabuwãyi, Mai gãfara"
        },
        {
            "chapter": 40,
            "verse": 43,
            "text": "Haƙƙan ne abin da kawai kuke kira na zuwa gare shi, bã ya da wani kira a cikin dũniya, kuma bã shi da shi a Lãhira kuma lalle makomarmu zuwa ga Allah take, kuma lalle mabarnata sũ ne 'yan wutã"
        },
        {
            "chapter": 40,
            "verse": 44,
            "text": "To zã ku ambaci abin da nake gaya muku, kuma inã fawwala al'amarina zuwa ga Allah. Lalle Allah Mai gani ne ga bãyinSa"
        },
        {
            "chapter": 40,
            "verse": 45,
            "text": "Sai Allah Ya tsare shi daga mũnãnan abũbuwa da suka yi na mãkirci, kuma mummunar azãba ta wajaba ga mutãnen Fir'auna"
        },
        {
            "chapter": 40,
            "verse": 46,
            "text": "Wutã, anã gitta su a kanta, sãfe da maraice, kuma a rãnar da Sa'a take tsayuwa, anã cẽwa, \"Ku shigar da mutãnen Fir'auna a mafi tsananin azãba"
        },
        {
            "chapter": 40,
            "verse": 47,
            "text": "Kuma a lõkacin da suke husũma a cikin wutã, sai raunãna (mabiya) su ce wa waɗanda suka kangara (shugabanni), \"Lalle mũ, mun kasance mabiya gare ku, to, shin kũ mãsu wadãtar da mu ne daga barin wani rabo daga wutã"
        },
        {
            "chapter": 40,
            "verse": 48,
            "text": "Waɗanda suka kangara suka ce: \"Lalle mũ duka munã a cikinta. Lalle ne, Allah Ya yi hukunci a tsakãnin bãyinSa"
        },
        {
            "chapter": 40,
            "verse": 49,
            "text": "Kuma waɗanda suke a cikin wutã suka ce wa matsaran Jahannama, \"Ku rõki Ubangijinku Ya sauƙaƙa mana, a yini ɗaya, daga azãba"
        },
        {
            "chapter": 40,
            "verse": 50,
            "text": "Suka ce: \"Ashe, Manzanninku ba su jẽ muku da hujjõji bayyanannu ba?\" Suka ce: \"Na'am, sun jẽ!\" Suka ce: \"To, ku rõƙa.\" Kuma rõƙon kãfirai bai zamo ba fãce a cikin ɓata"
        },
        {
            "chapter": 40,
            "verse": 51,
            "text": "Lalle Mũ, hakĩka, Munã taimakon ManzanninMu da waɗanda suka yi ĩmãni, a cikin rãyuwar dũniya da rãnar da shaidu ke tsayãwa"
        },
        {
            "chapter": 40,
            "verse": 52,
            "text": "Rãnar da uzurin azzãlumai bã ya amfãninsu, kuma sunã da la'ana, kuma sunã da mũnin gida"
        },
        {
            "chapter": 40,
            "verse": 53,
            "text": "Kuma lalle haƙĩƙa, Mun bai wa Mũsã shiriya, kuma Mun gãdar da Banĩ Isrã'ĩla Littãfi"
        },
        {
            "chapter": 40,
            "verse": 54,
            "text": "Shiryarwa da tunãwa ga ma'abũta hankali"
        },
        {
            "chapter": 40,
            "verse": 55,
            "text": "Sabõda haka, ka yi haƙuri, lalle wa'adin Allah gaskiya ne. Kuma ka nẽmi gãfara ga zunubinka, kuma ka yi tasbĩhi game da gõde wa Ubangijinka, maraice da kuma wãyẽwar sãfiya"
        },
        {
            "chapter": 40,
            "verse": 56,
            "text": "Lalle waɗanda ke jãyayya a cikin ãyõyin Allah, bã game da wani dalĩli wanda ya jẽ musu ba, bãbu kõme a cikin kirãzansu, fãce girman kai, ba su zama mãsu isa ga gũrinsu ba, sabõda haka ka nẽmi tsari daga Allah. Lalle Shĩ, Shĩ ne Mai ji, Mai gani"
        },
        {
            "chapter": 40,
            "verse": 57,
            "text": "Lalle halittar sammai da ƙasã, ita ce mafi girma daga halittar mutãne, kuma amma mafi yawan mutãne ba su sani ba"
        },
        {
            "chapter": 40,
            "verse": 58,
            "text": "Kuma makãho da mai gani bã su daidaita kuma waɗanda suka yi ĩmãni suka, aikata ayyukan ƙwarai da mai mũnanãwa bã su daidaita. Kaɗan ƙwarai, kuke yin tunãni"
        },
        {
            "chapter": 40,
            "verse": 59,
            "text": "Lalle Sa'a, haƙĩƙa mai zuwa ce, bãbu shakka a gare ta, kuma amma mafi yawan mutãne bã su yin ĩmãni"
        },
        {
            "chapter": 40,
            "verse": 60,
            "text": "Kuma Ubangijinku ya ce: \"Ku kira Ni in karɓa muku. Lalle waɗannan da ke kangara daga barin bauta Mini, za su shiga Jahannama sunã ƙasƙantattu"
        },
        {
            "chapter": 40,
            "verse": 61,
            "text": "Allah ne Wanda Ya sanya muku dare dõmin ku natsu a cikinsa, da rãna mai gãnarwa. Lalle Allah, haƙĩƙa, Ma'abũcin falala ne a kan mutãne, kuma amma mafi yawan mutãne bã su gõdẽwa"
        },
        {
            "chapter": 40,
            "verse": 62,
            "text": "Wancan shine Allah Ubangijinku, Mahaliccin dukan kõme, bãbu abin bautãwa fãce Shi. To, yãya ake karkatar da ku"
        },
        {
            "chapter": 40,
            "verse": 63,
            "text": "Kamar haka ake karkatar da waɗanda suka kasance sunã jãyayya game da ãyõyin Allah"
        },
        {
            "chapter": 40,
            "verse": 64,
            "text": "Allah ne Ya sanya muku kasã tabbatacciya, da sama ginanniya, kuma Ya sũranta ku, sa'an nan Ya kyautata sũrõrinku,, kuma Ya azurta ku daga abũbuwa mãsu dãɗi. Wancan Shĩne Allah Ubangijinku. To, albarkar Allah Ubangijin halittu tã bayyana"
        },
        {
            "chapter": 40,
            "verse": 65,
            "text": "Shĩ ne Mai rai, bãbu abin bautãwa fãce Shi. Sabõda haka ku kira Shi, kunã mãsu tsarkake addini a gare Shi. Gõdiya ta tabbata ga Allah Ubangijin halittu"
        },
        {
            "chapter": 40,
            "verse": 66,
            "text": "Ka ce: \"Lalle nĩ, an hana ni in bauta wa waɗanda kuke kira waɗansun Allah a lõkacin da hujjõji bayyanannu suka zo mini daga Ubangijina, kuma an umurce ni in sallama ga Ubangijin halittu"
        },
        {
            "chapter": 40,
            "verse": 67,
            "text": "Shĩ ne Wanda Ya halitta ku daga turɓãya, sa'an nan daga maniyyi, sa'an nan daga sãren jini, sa'an nan Ya fitar da ku kunã jãrĩri, sa'an nan dõmin ku isa ga cikar ƙarfinku sa'an nan dõmin ku kasance tsõfaffi, kuma daga cikinku, akwai wanda ake karɓar ransa a gabãnin haka, kuma dõmin ku isa ga ajali ambatacce, kuma dammãninku ko zã ku hankalta"
        },
        {
            "chapter": 40,
            "verse": 68,
            "text": "Shi ne Wanda ke rayarwa kuma Yana kashewa. To, idan Ya hukunta wani al'amari, to, Yana cewa kawai gare shi, ka kasance sai yana kasancewa (kamar yadda ake bukatar sa)"
        },
        {
            "chapter": 40,
            "verse": 69,
            "text": "Ashe, ba ka gani ba ga waɗanda ke jãyayya a cikin ãyõyin Allah, yadda ake karkatar da su"
        },
        {
            "chapter": 40,
            "verse": 70,
            "text": "Waɗanda suka ƙaryata, game da Littãfin, kuma da abin da Muka aika Manzanninmu da shi. To, za su sani"
        },
        {
            "chapter": 40,
            "verse": 71,
            "text": "A lõkacin da ƙuƙumma suke a cikin wuyõyinsu, da sarƙõƙi anã jan su"
        },
        {
            "chapter": 40,
            "verse": 72,
            "text": "A cikin ruwan zãfi, sa'an nan a cikin wutã anã babbaka su"
        },
        {
            "chapter": 40,
            "verse": 73,
            "text": "Sa'an nan a ce musu, \"Ina abin da kuka kasance kunã shirki da shi"
        },
        {
            "chapter": 40,
            "verse": 74,
            "text": "Wanin Allah?\" Suka ce: \"Sun ɓace mana. Ã'a, ba mu kasance munã kiran kõme ba a gabani.\"Kamar wancan ne Allah Yake ɓatar da kãfirai"
        },
        {
            "chapter": 40,
            "verse": 75,
            "text": "Wancan dõmin abin da kuka kasance ne kunã farin ciki da shi, a cikin ƙasã, bã da hakki ba, kuma da abin da kuka kasance kunã yi na nishãɗi"
        },
        {
            "chapter": 40,
            "verse": 76,
            "text": "Ku shiga kofõfin Jahannama kunã madawwama a cikinta. To, mazaunin mãsu girman kai yã mũnana"
        },
        {
            "chapter": 40,
            "verse": 77,
            "text": "Sabõda haka ka yi haƙuri. Lalle wa'adin Allah gaskiya ne. To, kõ dai lalle Mu nũna maka sãshen abin da Muka yi musu wa'adi da shi kõ kuwa lalle Mu karɓi ranka, to, zuwa gare Mu ake mayar da su"
        },
        {
            "chapter": 40,
            "verse": 78,
            "text": "Kuma lalle haƙĩƙa, Mun aika wasu Manzanni daga gabãninka, daga cikinsu akwai wanda Muka ƙissanta maka lãbãrinsa kuma daga cikinsu akwai wanda ba Mu ƙissanta lãbãrinsa ba a gare ka. Bã ya yiwuwa ga wani Manzo ya jẽ da wata ãyar mu'ujiza fãce da iznin Allah. Sa'an nan idan umurnin Allah ya jẽ, sai a yi hukunci da gaskiya, mãsu ɓãtãwa sun yi hasara a can"
        },
        {
            "chapter": 40,
            "verse": 79,
            "text": "Allah ne Wanda Ya sanya muku dabbõbi dõmin ku hau daga gare su, kuma daga gare su kuke ci"
        },
        {
            "chapter": 40,
            "verse": 80,
            "text": "Kuma kunã da abũbuwan amfãni a cikinsu, kuma dõmin ku isar da wata buƙãta, a cikin ƙirãzanku a kansu kuma a kansu da a kan jirãge ake, ɗaukar ku"
        },
        {
            "chapter": 40,
            "verse": 81,
            "text": "Kuma Ya nũna muku ayõyinSa. To, wane ãyõyin Allah kuke musu"
        },
        {
            "chapter": 40,
            "verse": 82,
            "text": "Ashe fa, ba su yi tafiya a cikin ƙasã ba, dõmin su dũba yadda ãƙibar waɗanda ke a gabãninsu ta kasance? Sun kasance mafi yawa daga gare su. Kuma sun fi tsananin ƙarfi, da (yawan) gurãbun sanã'õ'i a cikin ƙasã. To, abin da suka kasance sunã aikatãwa bai wadãtar da su ba"
        },
        {
            "chapter": 40,
            "verse": 83,
            "text": "A lõkacin da Manzanninsu suka jẽ musu da hujjõji bayyanannu, suka yi farin ciki da abin da ke wurinsu na ilmi kuma abin da suka kasance sunã yi na izgili da shi ya wajaba a kansu"
        },
        {
            "chapter": 40,
            "verse": 84,
            "text": "Sa'an nan a lõkacin da suka ga azãbarMu, suka ce: \"Mun yi ĩmãni da Allah, Shi kaɗai, kuma mun kãfirta da abin da muka kasance munã shirki da shi"
        },
        {
            "chapter": 40,
            "verse": 85,
            "text": "To ĩmaninsu bai kasance yanã amfaninsu ba a lõkacin da suka ga azãbarMu. Hanyar Allah wadda ta gabãta a cikin bãyinSa. Kuma kãfirai sun yi hasãra a can"
        },
        {
            "chapter": 41,
            "verse": 1,
            "text": "Ḥ. M̃"
        },
        {
            "chapter": 41,
            "verse": 2,
            "text": "Saukarwa (da Alƙur' ãni) dãga Mai rahama ne, Mai jin ƙai"
        },
        {
            "chapter": 41,
            "verse": 3,
            "text": "Littãfi ne, an bayyana ãyõyinsa daki-daki, yanã abin karantãwa na Lãrabci, dõmin mutãnen dake sani"
        },
        {
            "chapter": 41,
            "verse": 4,
            "text": "Yanã mai bãyar da bushãra kuma mai gargaɗi. Sai mafi yawansu suka bijire. Sabõda haka sũ, bã su saurãrãwa"
        },
        {
            "chapter": 41,
            "verse": 5,
            "text": "Kuma suka ce: \"Zukatanmu nã a cikin kwasfa daga abin da kake Kiran mu zuwa gare shi, kuma a cikin kunnuwanmu akwai wani nauyi, kuma daga tsakaninmu da tsakaninka akwai wani shãmaki. sahõda haka ka yi aiki, lalle mũ mãsu aiki ne"
        },
        {
            "chapter": 41,
            "verse": 6,
            "text": "Ka ce: \"Nĩ mutum kawai ne kamarku, ãnã yin wahayi zuwa gare ni cẽwa abin bautãwarku, abin bautãwa guda ne. Sai ku daidaitu zuwa gare Shi, kuma ku nẽmi gafararSa.\" Kuma bone ya tabbata ga mãsu yin shirki"
        },
        {
            "chapter": 41,
            "verse": 7,
            "text": "Waɗanda bã su bãyar da zakka, kuma sũ a game da Lãhira su kafirai ne"
        },
        {
            "chapter": 41,
            "verse": 8,
            "text": "Lalle wɗdanda suka yi ĩmãni, Kuma suka aikata ayyukan ƙwarai, sunã da wani sakamako wanda bai yankẽwa"
        },
        {
            "chapter": 41,
            "verse": 9,
            "text": "Ka ce: \"Ashe lalle kũ, haƙĩƙa, kunã kafurta a game da wanda Ya halitta kasã a cikin kwanuka biyu, kuma kunã sanya Masa kĩshiyõyi? Wancan fa, shĩ ne Ubangijin halittu"
        },
        {
            "chapter": 41,
            "verse": 10,
            "text": "Kuma Ya sanya, a cikinta, dũwatsu kafaffu daga samanta, kuma Ya sanya albarka a cikinta, kuma Ya ƙaddara abũbuwan cinta a cikinta a cikin kwanuka huɗu mãsu daidaita, dõmin matambaya"
        },
        {
            "chapter": 41,
            "verse": 11,
            "text": "Sa'an nan Ya daidaita zuwa ga sama alhãli kuwa ita (a lõkacin) hayãƙi ce, sai Ya ce mata, ita da ƙasã \"Ku zo, bisa ga yarda kõ a kan tĩlas.\" Suka ce: \"Mun zo, munã mãsu ɗã'ã"
        },
        {
            "chapter": 41,
            "verse": 12,
            "text": "Sai Ya hukunta su sammai bakwai a cikin kwãnuka biyu. Kuma Ya yi wahayi, a cikin kõwace sama da al'amarinta, kuma Muka kãwata sama ta kusa da fitilu kuma don tsari. Wancan ƙaddarãwar Mabuwãyi ne, Masani"
        },
        {
            "chapter": 41,
            "verse": 13,
            "text": "To, idan sun bijire sai ka ce: \"Nã yi muku gargaɗi ga wata tsãwa kamar irin tsãwar Ãdãwa da samũdãwa"
        },
        {
            "chapter": 41,
            "verse": 14,
            "text": "A lõkacin da Manzanninsu suka je musu daga gaba gare su kuma daga bãyansu, \"Kada ku bauta wa kõwa fãce Allah.\" suka ce: \"Dã UbangiJinmu Yã so, lalle dã Ya saukar da malã' iku, sabõda haka lalle mũ, mãsu kafirta ne a game da abin da aka aiko ku da shi"
        },
        {
            "chapter": 41,
            "verse": 15,
            "text": "To, amma Ãdãwa, sai suka yi girman kai a cikin kasã, bã da wani hakki ba, suka ce: \"Wãne ne mafi tsananin ƙarfi daga gare mu?\" Ashe, kuma ba su gani ba cẽwa Allah, wanda Ya halitta su Shĩne Mafi ƙarfi daga gare su, kuma sun kasance a game da ãyõyinMu suna yin musu"
        },
        {
            "chapter": 41,
            "verse": 16,
            "text": "Sai Muka aika, a kansu, da iska mai tsananin sauti da sanyi, a cikin kwãnuka na shu'umci, dõmin Mu ɗanɗana musu azãbar wulãƙanci, a cikin rãyuwar dũniya, kuma lalle azãbar Lãhira ita ce mafi wulãƙantarwa, kuma sũ bã zã a taimake su ba"
        },
        {
            "chapter": 41,
            "verse": 17,
            "text": "Kuma amma Samũdãwa, sai Muka shiryar da su, sai suka fi son makanta a kan shiriya, dõmin haka tsawar azãbar wulãkanci, ta kamã su sabõda abin da suka kasance sunã aikatãwa (dõmin nẽman wata fã'ida)"
        },
        {
            "chapter": 41,
            "verse": 18,
            "text": "Kuma Muka tsĩrar da waɗanda suka yi ĩmãni kuma suka kasance sunã yin taƙawa"
        },
        {
            "chapter": 41,
            "verse": 19,
            "text": "Kuma rãnar da ake tãra maƙiyan Allah zuwa wutã, to, sũ anã kakkange su"
        },
        {
            "chapter": 41,
            "verse": 20,
            "text": "Har idan sun jẽ mata, sai jinsu da ganinsu da fãtunsu, su yi shaida a kansu a game da abin da suka kasance sunã aikatawa"
        },
        {
            "chapter": 41,
            "verse": 21,
            "text": "Kuma suka ce wa fãtunsu, \"Don me kuka yi shaida a kanmu?\" Suka ce: \"Allah, Wanda ke sanya kõwane abu ya yi furuci, Shĩ ne Ya sanya mu mu yi furuci, kuma Shĩ ne Ya halitta ku can da farko, kuma zuwa gare Shi ake mayar da ku"
        },
        {
            "chapter": 41,
            "verse": 22,
            "text": "Ba ku kasance kunã sani ba a ɓõye, cẽwa jinku zai yi shaida a kanku kuma ganinku zai yi, kuma fãtunku za su yi. Kuma amma kun yi zaton cẽwã Allah bai san abũbuwa mãsu yawa daga abin da kuke aikatãwa ba"
        },
        {
            "chapter": 41,
            "verse": 23,
            "text": "Kuma wancan zaton nãku wanda kuka yi zaton shi, game da Ubangijinku, ya halakar da ku, sai kuka wãyi gari a cikin mãsu hasãra"
        },
        {
            "chapter": 41,
            "verse": 24,
            "text": "Sabõda haka idan sun yi hakuri, to, wutar, ita ce mazauni a gare su, kuma idan sun nẽmi yarda, to, ba su zama daga waɗanda ake yardwa ba"
        },
        {
            "chapter": 41,
            "verse": 25,
            "text": "Kuma Muka sallaɗar da mabiya a gare su, sai suka ƙawãta musu abin da ke a gabansu da abin da ke a bãyansu. Kuma kalmar azãba ta wajaba a kansu, a cikin wasu al'ummõmi da suka shũɗe a gabãninsu daga aljannu da mutãne. Lalle sũ, sun kasance mãsu hasãra"
        },
        {
            "chapter": 41,
            "verse": 26,
            "text": "Kuma waɗanda suka kafirta suka cc, \"Kada ku saurãra ga wannan Alkur' ãni, kuma ku yi ta yin kuwwa a ckin (lõkacin karãtun) sa, ɗammãninku zã ku rinjaya"
        },
        {
            "chapter": 41,
            "verse": 27,
            "text": "Sabõda haka, lalle zã Mu ɗanɗana wa waɗanda suka kafirta wata azãba mai tsanani, kuma lalle zã Mu sãka musu da mafi mũnin abin da suka kasance sunã aikatãwa"
        },
        {
            "chapter": 41,
            "verse": 28,
            "text": "Wancan shĩ ne sakamakon makiyan Allah, watau wuta. Sunã a gidan dawwama a cikinta, dõmin sakamako ga abin da suka kasance sunã yin musu game da ãyõyinMu"
        },
        {
            "chapter": 41,
            "verse": 29,
            "text": "Kuma waɗanda suka kafirta suka ce: \"Yã Ubangijinmu! Ka nũnã mana wadannan biyun da suka batar da mu daga aljannu da mutãne, mu sanya su a karkashin, ƙafãfunmu, dõmin su kasance daga ƙaskantattu"
        },
        {
            "chapter": 41,
            "verse": 30,
            "text": "Lalle waɗannan da suka ce: \"Ubangjinmu, shĩ ne Allah,\" sa'an nan suka daidaitu, malã'iku na sassauka a kansu (a lõkacin saukar ajalinsu sunã ce musu) \"Kada ku ji tsõro, kuma kada ku yi baƙin ciki, kuma ku yi bushãra da Aljanna, wadda kun kasance anã yi muku wa'adi da ita"
        },
        {
            "chapter": 41,
            "verse": 31,
            "text": "Mũ ne majibintanku a cikin rãyuwar dũniya da kuma a cikin Lãhira, kuma a cikinta kunã da abin da rãyukanku ke sha'awa, kuma kunã da abin da kuke kira (akawo muku) a cikinta"
        },
        {
            "chapter": 41,
            "verse": 32,
            "text": "A kan liyãfa daga Mai gafara, Mai jin ƙai"
        },
        {
            "chapter": 41,
            "verse": 33,
            "text": "Kuma wãne ne mafi kyau ga magana daga wanda ya yi kira zuwa ga Allah, kuma ya aikata aiki na ƙwarai kuma ya ce: \"Lalle nĩinã daga mãsu sallamãwar al'amari zuwa ga Allah"
        },
        {
            "chapter": 41,
            "verse": 34,
            "text": "Kuma kyautatãwa bã ta daidaita kuma haka mũnanãwa. Ka tunkuɗe cũta da abin da yake mafi kyau, sai ga shi wanda akwai ƙiyayya a tsakaninka da tsakaninsa, kamar dai shi majibinci ne, masoyi"
        },
        {
            "chapter": 41,
            "verse": 35,
            "text": "Kuma bã za a cũsa wa kõwa wannan hãli ba fãce waɗanda suka yi haƙuri, kuma bã zã a cũsa shi ba fãce ga mai rabo mai gima"
        },
        {
            "chapter": 41,
            "verse": 36,
            "text": "Kuma idan wata fizga ta fizge ka daga Shaiɗan, to ka nẽmi tsari ga Allah. Lalle Shĩ, Shĩ ne Mai ji, Masani"
        },
        {
            "chapter": 41,
            "verse": 37,
            "text": "Kuma akwai daga ãyõyinSa, dare da yini, da rãnã da watã. Kada ku yi sujada ga rãnã, kuma kada ku yi ga watã. Kuma ku yi sujada ga Allah wanda Ya halitta su, idan kun kasance Shĩ ne kuke bauta wa"
        },
        {
            "chapter": 41,
            "verse": 38,
            "text": "To, idan sun yi girman kai, to, waɗanda ke a wurin Ubangijinka, sunã tasbĩhi a gare Shi, a dare da rana, alhãli kuwa sũ, bã su ƙõsãwa"
        },
        {
            "chapter": 41,
            "verse": 39,
            "text": "Kuma akwai daga ãyõyinSa cẽwa lalle kai kanã ganin ƙasã ƙẽƙasasshiya, to, idan Mun saukar da ruwa a kanta, sai ta girgiza kuma ta kumbura. Lalle wannan da Ya rãya ta, haƙĩƙa, Mai rãyar da matattu ne. Lalle Shĩ Mai ĩkon yi ne a kan kõwane abu"
        },
        {
            "chapter": 41,
            "verse": 40,
            "text": "Lalle waɗannan da ke karkacẽwa a cikin ãyõyinMu, bã su fakuwa a gare Mu. Ashe fa, wanda ake jẽfãwa a cikin Wutã ne mafĩfĩci kõ kuwa wanda zai je amintacce a Rãnar ¡iyãma? Ku aikata abin da kuke so! Lalle Shĩ Mai gani ne ga abin da kuke aikatãwa"
        },
        {
            "chapter": 41,
            "verse": 41,
            "text": "Waɗannan da suka kãfirta game da Alkur'ãni a lõkacin da ya je musu, kuma lalle shi haƙĩƙa littãfi ne mabuwãyi"
        },
        {
            "chapter": 41,
            "verse": 42,
            "text": "¥arna bã zã ta je masa ba daga gaba gare shi. kuma bã zã ta zo ba daga bãya gare shi. Saukarwa ce daga Mai hikima, Gõdadde"
        },
        {
            "chapter": 41,
            "verse": 43,
            "text": "Bã zã a fada maka ba fãce abin da aka riga aka faɗa ga Manzannin da suke a gabãninka. Lalle Ubangijinka, haƙĩƙa, Ma'abũcin gãfara ne, kuma Ma'abũcin azãba mai raɗaɗi ne"
        },
        {
            "chapter": 41,
            "verse": 44,
            "text": "Kuma da Mun sanya shi abin karãtu na ajamanci, lalle dã sun ce, \"Don me ba a bayyana ãyõyinsa ba? Ashe, zai yiwu a sãmi littãfi ba'ajame da Manzo Balãrabe?\" Ka ce: \"Shi, shiriya ne da warkewa ga waɗanda suka yi ĩmãni. Kuma wadanda ba su yi ĩmãni ba akwai wani nauyi a cikin kunnuwansu, kuma shi wata makanta ne a kansu. Waɗannan anã kiran su daga wuri mai nĩsa"
        },
        {
            "chapter": 41,
            "verse": 45,
            "text": "Kuma lalle Mun bai wa Mũsã Littãfi, sai aka yi ɗãɓãni a cikinsa, Kuma ba dõmin wata kalma da tã gabata ba daga Ubangijinka, lalle dã an yi hukunci a tsakãninsu. Kuma lalle sũ, haƙĩƙa sunã a cikin shakka daga, gare shi, mai sanya kõkanto"
        },
        {
            "chapter": 41,
            "verse": 46,
            "text": "Wanda ya aikata aiki na ƙwarai to sabõda kansa ne, kuma wanda ya mũnanã, to, yanã akansa. Kuma Ubangiwinka, bã Mai zãlunci ga bãyinSa ne ba"
        }
    ]
}
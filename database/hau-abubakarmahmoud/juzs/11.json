{
    "juzs": [
        {
            "chapter": 9,
            "verse": 93,
            "text": "Abin sani kawai, laifi Yanã a kan waɗanda suke nẽman izininka alhãli kuwa sũ mawadãta ne. Sun yarda su kasance tãre da mãtã mamaya (gidãje), kuma Allah Yã danne a kan zukãtansu, dõmin haka sũ, bã su gãnẽwa"
        },
        {
            "chapter": 9,
            "verse": 94,
            "text": "Sunã kãwo uzurinsu zuwa gare ku idan kun kõma zuwa gare su Ka ce: \"Kada ku kãwo wani uzuri, bã zã mu amince muku ba. Haƙĩƙa, Allah Yã bã mu lãbãri daga lãbãrunku, Allah zai ga aikinku kuma ManzonSa (zai gani). Sa'an nan kuma a mayar da ku zuwa ga Masanin gaibi da bayyane, sai Ya bã ku lãbarin abin da kuka kasance kunã aikatãwa"
        },
        {
            "chapter": 9,
            "verse": 95,
            "text": "Zã su yi rantsuwa da Allah a gare ku idan kun jũya zuwa gare su, dõmin ku kau da kai daga gare su. To, ku kau da kai daga gare su don kõ sũ ƙarantã ne, kuma Jahannama ce matattararsu bisa ga sãkamakon abin da suka kasance sunã tsirfatãwa"
        },
        {
            "chapter": 9,
            "verse": 96,
            "text": "Sunã rantsuwã gare ku dõmin ku yarda da su. To, idan kun yarda da su, to, lalle ne Allah bã shi yarda da mutãne fãsiƙai"
        },
        {
            "chapter": 9,
            "verse": 97,
            "text": "¡auyãwã ne mafi tsananin kãfirci da munãfinci, kuma sũne mafi kamanta ga, rashin sanin haddõjin abin da Allah Ya saukar a kan ManzonSa. Kuma Allah ne Masani, Mai hikima"
        },
        {
            "chapter": 9,
            "verse": 98,
            "text": "Kuma daga ƙauyãwã akwai waɗanda suke riƙon abin da suke ciyarwa a kan tãra ce, kuma sunã saurãron aukuwar masĩfa a gare ku, aukuwar mummunar masĩfa ta tabbata a kansu. Kuma Allah ne Mai ji, Masani"
        },
        {
            "chapter": 9,
            "verse": 99,
            "text": "Kuma daga ƙauyãwã akawi waɗanda suke yin ĩmanida Allah da Rãnar Lãhira, kuma sunã riƙon abin da suke ciyarwa (tamkar) waɗansu ibãdõdin nẽman kusanta ne a wurin Allah da addu'õ'in ManzonSa. To, lalle ne ita (ciyarwar nan) ibãdar nẽman kusanta ce a gare su. Allah zai shigar da su a cikin RahamarSa. Lalle Allah ne Mai gãfara, Mai jin ƙai"
        },
        {
            "chapter": 9,
            "verse": 100,
            "text": "Kuma mãsu tsẽrẽwa na farko daga Muhãjirina da Ansar da waɗanda suka bi su da kyautatãwa, Allah Ya yarda daga gare su su kuma sun yarda daga gare Shi, kuma Ya yi mãsu tattalin gidãjen Aljanna; ¡õramu sunã gudãna a ƙarƙashinsu, suna madawwamã a cikinsu har abada. Wancan ne babban rabo mai girma"
        },
        {
            "chapter": 9,
            "verse": 101,
            "text": "Kuma daga waɗanda suke a gẽfenku daga ƙauyãwa akwai munãfukai, haka kuma daga mutãnen Madnĩa. Sun gõge a kan munãfunci, bã ka sanin su, Mũ ne Muke sanin su. zã Mu yi musu azãba sau biyu, sa'an nan a mayar da su zuwa ga azãba mai girma"
        },
        {
            "chapter": 9,
            "verse": 102,
            "text": "Kuma da waɗansu, sun yi furuci da laifinsu, sun haɗa aiki na ƙwarai da wani mummuna. Akwai tsammãnin Allah Ya karɓi tũba a kansu. Lallai Allah ne Mai gãfara, Mai jin ƙai"
        },
        {
            "chapter": 9,
            "verse": 103,
            "text": "Ka karɓi sadaka daga dũkiyõyinsu kana tsarkake su, kuma kana tabbatar da kirkinsu da ita. Kuma ka yi musu addu'a. Lallai addu'õ'inKa natsuwã ne a gare su. Kuma Allah ne Mai ji, Masani"
        },
        {
            "chapter": 9,
            "verse": 104,
            "text": "Shin, ba su sani ba cẽwa lallai Allah, ne Yake karɓar tũbã daga bãyinSa, kuma Yanã karɓar sadakõkinsu, kuma lalle Allah ne Mai karɓar tũba, Mai jin ƙai"
        },
        {
            "chapter": 9,
            "verse": 105,
            "text": "Kuma ka ce: \"Ku yi aiki, sa'an nan Allah zai ga aikinku, da ManzonSa da Muminai kuma zã a mayar da ku zuwa ga masanin fake da bayyane, sa'an nan Ya bã ku lãbãri ga abin da kuka kasance kunã aikatãwa"
        },
        {
            "chapter": 9,
            "verse": 106,
            "text": "Kuma da waɗansu waɗanda aka jinkirtar ga umurnin Allah, kõ dai Ya yi musu azãba kõ kuma Ya karɓi tũba a kansu. Kuma Allah ne Masani, Mai hikima"
        },
        {
            "chapter": 9,
            "verse": 107,
            "text": "Kuma waɗanda suka riƙi wani masallãci dõmin cũta da kãfirci da nẽman rarrabẽwa a tsakãnin muminai da fakẽwã ga taimakon wanda ya yãƙi Allah da ManzonSa daga gabãni, kuma haƙĩƙa sunã yin rantsuwa cẽwa, \"Ba mu yi nufin kõmai ba fãce alhẽri\", alhãli kuwa Allah Yanã yin shaida cẽwa, su, haƙĩƙa, maƙaryata ne"
        },
        {
            "chapter": 9,
            "verse": 108,
            "text": "Kada ka tsaya a cikinsa har abada. Lalle ne, Masallaci wanda aka yi harsãshinsa a kan taƙawa tun farkon yini, shĩ ne mafi cancantar ka tsaya a cikinsa. A cikinsa akwai waɗansu maza sunã son su tsarkaka. Kuma Allah Yanã son mãsu nẽman tsarkakuwa"
        },
        {
            "chapter": 9,
            "verse": 109,
            "text": "Shin, wanda ya sanya harsãshin gininsa a kan taƙawa daga Allah da yarda, shi ne mafi alhẽri kõ kuwa wanda ya sanya harsãshin gininsa a kan gãɓar rãmi mai tusgãwa? Sai ya rũsa da shi a cikin wutar Jahannama. Kuma Allah bã Ya shiryar da mutãne azzãlumai"
        },
        {
            "chapter": 9,
            "verse": 110,
            "text": "Gininsu, wanda suka gina, bã zai gushe ba Yanã abin shakka a cikin zukãtansu fãce idan zukãtansu sun yanyanke. Kuma Allah ne Masani, Mai Hikima"
        },
        {
            "chapter": 9,
            "verse": 111,
            "text": "Lalle ne, Allah Ya saya daga mummunai, rãyukansu da dũkiyõyinsu, da cẽwa sunã da Aljanna, sunã yin yãƙi a cikin hanyar Allah, sabõda haka sunã kashẽwa anã kashẽ su. (Allah Yã yi) wa'adi a kanSa, tabbace a cikin Attaura da Linjĩla da Alƙur'ãni. Kuma wãne ne mafi cikãwa da alkawarinsa daga Allah? Sabõda haka ku yi bushãra da cinikinku wanda kuka ƙulla da Shi. Kuma wancan shi ne babban rabo, mai girma"
        },
        {
            "chapter": 9,
            "verse": 112,
            "text": "Mãsu tũba, mãsu bautãwa, mãsu gõdẽwa, mãsu tafiya, mãsu ruku'i, mãsu sujada mãsu umurni da alhẽri da mãsu hani daga abin da aka ƙi da mãsu tsarẽwaã ga iyãkõkin Allah. Kuma ka bãyar da bushãra ga muminai"
        },
        {
            "chapter": 9,
            "verse": 113,
            "text": "Bã ya kasancẽwa ga Annabi da waɗanda suka yi ĩmãni, su yi istigifãri ga mushirikai, kuma kõ dã sun kasance ma'abũta zumunta ne daga bãyan sun bayyana a gare su, cẽwa lalle ne, sũ, 'yan Jahĩm ne"
        },
        {
            "chapter": 9,
            "verse": 114,
            "text": "Kuma istigifãrin Ibrãhĩm ga ubansa bai kasance ba fãce sabõda wani wa'adi ne da ya ƙulla alƙawarinsa da shi, sa'an nan a lõkacin da ya bayyana a gare shi (Ibrãhĩm) cẽwa lalle ne shĩ (ubansa) maƙiyi ne ga Allah, sai ya barranta daga gare shi. Lalle ne Ibrahim, haƙĩƙa, mai yawan addu'a ne, mai haƙuri"
        },
        {
            "chapter": 9,
            "verse": 115,
            "text": "Kuma Allah bai kasance mai ɓatar da mutãne a bãyan Yã shiryar da su ba, sai Ya bayyanã musu abin da zã su yi taƙawa da shi. Lalle ne Alllh, ga kõme, Masani ne"
        },
        {
            "chapter": 9,
            "verse": 116,
            "text": "Lalle ne Allah Yanã da mulkin sammai da ƙasa, Yanã rãyarwa kuma Yanã matarwa. Kuma bã ku da wani masõyi, kuma bã ku da mataimaki, baicin Allah"
        },
        {
            "chapter": 9,
            "verse": 117,
            "text": "Lalle ne, haƙĩƙa, Allah Ya karɓi tũbar Anbabi da Muhãjirĩna da Ansãr waɗanda suka bĩ shi, a cikin sã'ar tsanani, daga bãya zukãtan wani ɓangare daga gare su sun yi kusa su karkata, sa'an nan (Allah) Ya karɓi tũbarsu. Lalle, Shĩ ne Mai tausayi, Mai jin ƙai gare su"
        },
        {
            "chapter": 9,
            "verse": 118,
            "text": "Kuma (Allah) Yã karɓi tũba a kan ukun nan waɗanda aka jinkirtar har ƙasa da yalwarta ta yi ƙunci a kansu, kuma rãyukansu suka yi ƙunci a kansu, kuma suka yi zaton bãbu wata mafakã daga Allah fãce (kõmãwa) zuwa gare Shi. Sa'an nan Allah Ya karɓi tũbarsu, dõmin su tabbata a kan tũba. Lalle Allah ne Mai karɓar tũba, Mai jin ƙai"
        },
        {
            "chapter": 9,
            "verse": 119,
            "text": "Ya ku waɗanda suka yi ĩmãni! Ku bi Allah da taƙawa, kuma ku kasance tãre da mãsu gaskiya"
        },
        {
            "chapter": 9,
            "verse": 120,
            "text": "Bã ya kasancẽwa ga mutãnen Madĩna da wanda yake a gẽfensu, daga ƙauyãwã, su sãba daga bin Manzon Allah, kuma kada su yi gudu da rãyukansu daga ransa. Wancan, sabõda ƙishirwa bã ta sãmun su, haka kuma wata wahala, haka kuma wata yunwa, a cikin hanyai Allah, kuma bã su tãkin wani matãki wanda yake takaitar da kãfirai kuma bã su sãmun wani sãmu daga maƙiyi fãce an rubuta musu da shi, lãdar aiki na ƙwarai. Lallai ne Allah bã Ya tõzarta lãdar mãsu kyautatãwa"
        },
        {
            "chapter": 9,
            "verse": 121,
            "text": "Kuma bã su ciyar da wata ciyarwa, ƙarama kõ babba, kuma bã su kẽta wani rafi sai an rubutã musu, dõmin Allah Ya sãka musu da mafi kyãwon abin da suka kasance sunã aikatãwa"
        },
        {
            "chapter": 9,
            "verse": 122,
            "text": "Kuma bã ya kasancẽwã ga muminai su fita zuwa yãƙi gabã ɗaya. Sabõda haka, don me ne wata jama'a daga kowane ɓangare daga gare su ba ta fita (zuwa nẽman ilimi ba) dõmin su nẽmi ilimi ga fahimtar addĩni kuma dõmin su yi gargaɗi ga mutãnensu idan sun kõma zuwa gare su, tsammãninsu, sunã yin sauna"
        },
        {
            "chapter": 9,
            "verse": 123,
            "text": "Yã kũ waɗanda suka yi ĩmãni! Ku yãƙi waɗanda suke kusantar ku daga kãfirai. Kuma su sami tsanani daga gare ku. Kuma ku sani cẽwa Allah Yanã tãre da mãsu taƙawa"
        },
        {
            "chapter": 9,
            "verse": 124,
            "text": "Kuma idan aka saukar da wata sũra, to, daga gare su akwai waɗanda suke cẽwa: \"Wãne a cikinku wannan sũra ta ƙãra masa ĩmãni?\" To amma waɗanda suka yi ĩmãni, kuma sũ, sunã yin bushãra (da ita)"
        },
        {
            "chapter": 9,
            "verse": 125,
            "text": "Amma kuma waɗanda suke a cikin zukãtansu akwai cũta, to, tã ƙãra musu ƙazanta zuwa ga ƙazantarsu, kuma su mutu alhãlin kuwa sunã kãfirai"
        },
        {
            "chapter": 9,
            "verse": 126,
            "text": "Shin, bã su ganin cẽwa anã fitinar su a cikin kõwace shẽkara: Sau ɗaya kõ kuwa sau biyu, sa'an nan kuma bã su tũba, kuma ba su zama sunã tunãni ba"
        },
        {
            "chapter": 9,
            "verse": 127,
            "text": "Kuma idan haƙĩƙa, aka saukar da wata sũra, sai sãshensu ya yi dũbi zuwa ga wani sãshe, (su ce): \"Shin, wani mutum yanã ganin ku?\" Sa'an nan kuma sai su jũya. Allah Ya jũyar da zukãtansu, dõmin, haƙĩƙa sũ mutãne ne, bã su fahimta"
        },
        {
            "chapter": 9,
            "verse": 128,
            "text": "Lalle ne, haƙĩƙa, Manzo daga cikinku yã je muku. Abin da kuka wahala da shi mai nauyi ne a kansa. Mai kwaɗayi ne sabõda ku. Ga muminai Mai tausayi ne, Mai jin ƙai"
        },
        {
            "chapter": 9,
            "verse": 129,
            "text": "To, idan sun jũya, sai ka ce: Ma'ishĩna Allah ne. Bãbu abin bautãwa fãce shi. A gare Shi nake dõgara. Kuma Shi ne Ubangijin Al'arshi mai girma"
        },
        {
            "chapter": 10,
            "verse": 1,
            "text": "L̃.R. Waɗancan ãyõyin littãfi ne kyautatacce"
        },
        {
            "chapter": 10,
            "verse": 2,
            "text": "Shin, yã zama abin mãmaki ga mutãne dõmin Mun yi wahayi zuwa ga wani namiji daga gare su cẽwa, \"Ka yi gargaɗi ga mutãne kuma ka yi bushãra ga waɗanda suka yi ĩmãni da cẽwa: Lalle ne sunã da abin gabãtarwar gaskiya a wurin Ubangijinsu.\"Kãfirai suka ce: \"Lalle ne wannan, haƙĩƙa, masihirci ne bayyananne"
        },
        {
            "chapter": 10,
            "verse": 3,
            "text": "Lalle Allah ne Ubangijinku wanda Ya halicci sammai da ƙasa a cikin kwãna shida, sa'an nan kuma Ya daidaita a kan Al'arshi Yanã gudãnar da al'amari. Bãbu wani macẽci fãce a bayan izninSa. Wannan ne Allah, Ubangijinku, sai ku bauta Masa. Shin fa, ba ku tunãni"
        },
        {
            "chapter": 10,
            "verse": 4,
            "text": "zuwa gare Shi makõmarku take gabã ɗaya, wa'adin Allah gaskiya ne. Haƙĩƙa, Shi ne Yake fara halitta, sa'an nan kuma Ya mayar da ita dõmin Ya sãka wa waɗanda suka yi ĩmãni kuma suka aikata ayyukan ƙwarai da ãdalci, kuma waɗanda suka kãfirta sunã da abin sha daga ruwan zãfi, da azãba mai raɗaɗi, sabõda abin da suka kasance sunã yi na kãfirci"
        },
        {
            "chapter": 10,
            "verse": 5,
            "text": "Shĩ ne wanda Ya sanya muku rãnã, babban haske, da watã mai haske, kuma Ya ƙaddara shi ga Manzilõli, dõmin ku san ƙidãyar shẽkaru da lissãfi. Allah bai halitta wannan ba, fãce da gaskiya, Yanã bayyana ãyõyi daki-daki dõmin mutãne waɗanda suke sani"
        },
        {
            "chapter": 10,
            "verse": 6,
            "text": "Lalle ne a cikin sãɓãwar dare da yini, da abin da Allah Ya halitta a cikin sammai da ƙasa, haƙĩƙaakwai ãyõyi ga mutãne waɗanda suke yin taƙawa"
        },
        {
            "chapter": 10,
            "verse": 7,
            "text": "Lalle ne waɗanda ba su ƙaunar gamuwa da Mũ, kuma suka yarda da rãyuwar dũniya kuma suka natsu da ita, da waɗanda suke gafalallu ne daga ãyõyinMu"
        },
        {
            "chapter": 10,
            "verse": 8,
            "text": "Waɗannan matattãrarsu Jahannama ce sabõda abin da suka kasance sunã tsirfãtawa"
        },
        {
            "chapter": 10,
            "verse": 9,
            "text": "Lalle ne waɗanda suka yi ĩmãni kuma suka aikata ayyukan ƙwarai, Ubangijinsu Yanã shiryar da su sabõda ĩmãninsu, ƙõramu sunã gudãna daga ƙarƙashinsu, a cikin gidãjen Aljannar ni'ima"
        },
        {
            "chapter": 10,
            "verse": 10,
            "text": "Kiransu a cikinta, \"TsarkinKa yã Allah!\" Kuma gaisuwarsu a cikinta,\"Salãmun\", kuma ƙarshen kiransu, cẽwa, \"Gõdiya ta tabbata ga Allah Ubangijin halittu"
        },
        {
            "chapter": 10,
            "verse": 11,
            "text": "Kuma dã Allah Yana gaggãwa ga mutãne da sharri kamar yadda Yake gaggauta musu da alhẽri, haƙĩƙa dã an hukunta ajalinsu zuwa gare su. Sabõda haka Munã barin waɗanda ba su ƙaunar gamuwa da Mu, a cikin kangararsu sunã ta ɗimuwa"
        },
        {
            "chapter": 10,
            "verse": 12,
            "text": "Kuma idan cũta ta shãfi mutum, sai ya kirãye Mu, yanã (kwance) ga sãshensa kõ kuwa zaune, kõ kuwa a tsaye. To, a lõkacin, da Muka kuranye cũtar daga gare shi, sai ya shũɗe kamar ɗai bai kirãye Mu ba zuwa ga wata cũta wadda ta shãfe shi. Kamar wannan ne aka ƙawãta ga maɓannata, abin da suka kasance sunã aikatãwa"
        },
        {
            "chapter": 10,
            "verse": 13,
            "text": "Kuma, haƙĩƙa, Mun halakar da al'ummomi daga gabãninku, a lõkacin da suka yi zãlunci, kuma manzanninsu suka jẽ musu da hujjõji bayyanannu, amma ba su kasance sunã ĩmãni ba. Kamar wannan ne, Muke sãkãwa ga mutãne mãsu laifi"
        },
        {
            "chapter": 10,
            "verse": 14,
            "text": "Sa'an nan kuma Muka sanya ku mãsu mayẽwa a cikin ƙasa daga bãyansu, dõmin Mu ga yãya kuke aikatãwa"
        },
        {
            "chapter": 10,
            "verse": 15,
            "text": "Kuma idan anã karatun ãyõyĩnMu bayyanannu a kansu, sai waɗanda bã su ƙaunar gawuwa da Mu, su ce: \"Ka zo da wani Alƙur'ãni, wanin wannan, ko kuwa ka musunyã shi.\" Ka ce: \"Bã ya kasancẽwa a gare ni in musanyã shi da kaina. Bã ni biyar kõme fãce abin da aka yiwo wahayi zuwa gare ni. Kuma, haƙĩƙa ni inã tsõro idan na sãɓã wa Ubangijina, ga azãbar wani yini mai girma"
        },
        {
            "chapter": 10,
            "verse": 16,
            "text": "Ka ce: \"Dã Allah Ya so dã ban karanta shi ba a kanku, kuma dã ban sanar da kũ ba gameda shi, dõmin lalle ne nã zauna a cikinku a zãmani mai tsawo daga gabãnin (fãra saukar) sa. Shin fa, bã ku hankalta"
        },
        {
            "chapter": 10,
            "verse": 17,
            "text": "Sabõda haka wãne ne mafi Zãlunci daga wanda ya ƙirƙira ƙarya ga Allah, kõ kuwa ya ƙaryata ãyõyinSa? Haƙĩƙa, mãsu laifibã su cin nasara"
        },
        {
            "chapter": 10,
            "verse": 18,
            "text": "Kuma sunã bautã wa, baicin Allah, abin da bã ya cũtar dasu kuma bã ya amfãninsu, kuma sunã cẽwa: \"Waɗannan ne macẽtanmu a wurin Allah.\"Ka ce: \"Shin, kunã bai wa Allah lãbãri ne, ga abin da bai sani ba, a cikin sammai ko a cikin ƙasa? TsarkinSa ya tabbata kuma Yã ɗaukaka daga gabin da duk suke yin shirki da Shi"
        },
        {
            "chapter": 10,
            "verse": 19,
            "text": "Kuma mutãne ba su kasance ba fãce al'umma guda, sa'an nan kuma suka sãɓã wa jũna, kuma ba dõmin wata kalma ba wadda ta gabãta daga Ubangijinka, dã an yi hukunci a tsakãninsu a kan abin da yake a cikinsa suke sãɓã wa jũna"
        },
        {
            "chapter": 10,
            "verse": 20,
            "text": "Kuma sunã cẽwa: \"Don me ba a saukar da wata ãyã ba a gare shi, daga Ubangijinsa?\" To, ka ce: \"Abin sani kawai, gaibi ga Allah yake. Sai ku yi jira. Lalle ne nĩ, tãre da ku, inã daga mãsu jira"
        },
        {
            "chapter": 10,
            "verse": 21,
            "text": "Kuma idan Muka ɗanɗanã wa mutãne wata rahama, a bãyan wata cũta tã shãfe su, sai gã su da mãkirci a cikin ãyõyinMu. Ka ce: \"Allah ne mafi gaggãwar (sakamakon) mãkirci.\" Lalle ne ManzanninMu sunã rubũta abin da kuke yi na mãkirci"
        },
        {
            "chapter": 10,
            "verse": 22,
            "text": "Shĩ ne wanda Yake tafiyar da ku a cikin tudu da (kuma) tẽku, sai idan kun kasance a cikin jirãge, su gudãna tãre da su da iska mai dãɗi, kuma su yi farin ciki da ita, sai wata gũguwa ta je wa jirãgen, kuma tãguwar ruwa ta jẽ musu daga kõwane wuri, kuma su tabbata cẽwa sũ, an kẽwaye su, sai su kirãyi Allah, sunã mãsu tsarkake addini gare Shi, (sunã cẽwa): Lalle ne idanKa kuɓutar da mu daga wannan, haƙĩƙa munã kasancẽwa daga mãsu gõdiya"
        },
        {
            "chapter": 10,
            "verse": 23,
            "text": "To, a lõkacin da Ya kuɓutar da su, sai, gã su sunã zãlunci a cikin ƙasa, bã da wanĩ hakki ba. Yã ku mutãne! Abin sani kawai, zãluncinku a kanku yake, a bisa rãyuwar dũniya. Sa'an nan kuma zuwa gare Mu makõmarku take, sa'an nan Mu bã ku lãbãri game da abin da kuka kasance kunã aikatãwa"
        },
        {
            "chapter": 10,
            "verse": 24,
            "text": "Abin sani kawai, misãlin rãyuwar dũniya kamar ruwa ne Muka saukar da shi daga sama, sa'an nan tsiron ƙasa ya garwaya da shi. Daga abin da mutãne da dabbõbi suke ci, har idan ƙasa ta riƙi zinãriyarta kuma ta yi ƙawa, kuma mutãnenta suka zaci cẽwa sũ ne mãsu ĩkon yi a kanta, sai umurninMu ya je mata da dare kõ kuma da rãna, sai Mu maishẽta girbabba kamar ba ta wadãta ba a jiya. Kamar wannan ne Muke rarrabe ãyõyi, daki-daki, ga mutãne waɗanda suke tunãni"
        },
        {
            "chapter": 10,
            "verse": 25,
            "text": "Kuma Allah Yanã kira zuwa ga gidan aminci, kuma, Yanã shiryar da wanda Yake so zuwa ga tafarki madaidaici"
        },
        {
            "chapter": 10,
            "verse": 26,
            "text": "Waɗanda suka kyautata yi, sunã da abu mai kyãwo kuma da ƙari, wata ƙũra bã ta rufe fuskõkinsu, kuma haka wani ƙasƙanci. waɗancan ne abokan Aljanna, sunã madawwama a cikinta"
        },
        {
            "chapter": 10,
            "verse": 27,
            "text": "Kuma waɗanda suka yi tsirfar mũnanan ayyuka, sakamakon mummuna da kamarsa yake, kuma ƙasƙanci yanã rufe su. Bã su da wani matsari daga Allah, kamar an rufe fuskokinsu da guntãyen ƙirãruwa daga dare mai duhu. Waɗannan ne abõkan wuta, sunã madawwama a cikinta"
        },
        {
            "chapter": 10,
            "verse": 28,
            "text": "Kuma a rãnar da Muke tãra su gabã ɗaya, sa'an nan kuma Mu ce wa waɗanda suka yi shirki, \"Ku kãma matsayinku, kũ da abũbuwan shirkĩnku.\" Sa'an nan Mu rarrabe a tsakãninsu, kuma abũbuwan shirkinsu su ce: \"Bã mũ kuka kasance kunã bauta wa ba"
        },
        {
            "chapter": 10,
            "verse": 29,
            "text": "To, kuma Allah Yã isa zama shaida a tsakãninmu da tsakãninku. Haƙĩƙa mun kasance ba mu san kõme ba na bautãwarku a gare mu"
        },
        {
            "chapter": 10,
            "verse": 30,
            "text": "A can ne kõwane rai yake jarraba abin da ya bãyar bãshi, kuma aka mayar da su zuwa ga Allah, Majiɓincinsu Tabbatacce kuma, abin da suka kasance sunã ƙirƙirãwa ya ɓace musu"
        },
        {
            "chapter": 10,
            "verse": 31,
            "text": "Ka ce: \"Wãne ne Yake azurtã ku daga sama da ƙasa? Shin kõ kuma Wãne ne Yake mallakar jĩ da ganĩ, kuma Wãne ne Yake fitar da mai rai daga mamaci, kuma Ya fitar da mamaci daga mai rai, Kuma Wãne ne Yake shirya al'amari?\" To, zã su ce: \"Allah ne.\" To, ka ce: \"Shin fa, bã zã ku yi taƙawa ba"
        },
        {
            "chapter": 10,
            "verse": 32,
            "text": "To, Wancan ne Allah, Ubangijinku Tobbatacce. To, mẽne ne a bãyan gaskiya fãce ɓãta? To, yãya ake karkatar da ku"
        },
        {
            "chapter": 10,
            "verse": 33,
            "text": "Kamar wancan ne kalmar Ubangijinka, ta tabbata a kan waɗanda suka yi fãsiƙanci, cẽwa haƙĩƙa sũ, bã zã su yi ĩmãni ba"
        },
        {
            "chapter": 10,
            "verse": 34,
            "text": "Ka ce: \"Shin, daga abũbuwan shirkinku akwai wanda yake fãra halitta, sa'an nan kuma ya mayar da ita?\" Ka ce: \"Allah ne Yake fãra halitta, sa'an nan kuma Ya mayar da ita. To, yãyã akejũyar da ku"
        },
        {
            "chapter": 10,
            "verse": 35,
            "text": "Ka ce: \"Shin, daga abũbuwan shirkinku akwai wanda yake shiryarwa zuwa ga gaskiya?\" Ka ce: \"Allah ne Yake shiryarwa zuwa ga gaskiya. Shin fa, wanda Yake shiryarwa ne mafi cancantar a bi Shi, ko kuwa wanda bã ya shiryarwa fãce dai a shiryar da shi? To, mẽne ne a gare ku? Yãya kuke yin hukunci"
        },
        {
            "chapter": 10,
            "verse": 36,
            "text": "Kuma mafi yawansu bã su biyar kõme fãce zato. Lalle ne zato bã ya wadãtar da kõme daga gaskiya. Lalle Allah ne Masani ga abin da suke aikatãwa"
        },
        {
            "chapter": 10,
            "verse": 37,
            "text": "Kuma wannan Alƙur'ãni bai kasance ga a ƙirƙira shi ba daga wanin Allah, kuma amma shi gaskatawar wannan ne da yake a gabãninsa da bayãnin hukuncin littãffan Allah, Bãbu shakka a cikinsa, daga Ubangijin halittu yake"
        },
        {
            "chapter": 10,
            "verse": 38,
            "text": "Kõ sunã cẽwa, \"Yã ƙirƙira shi?\" Ka ce: \"Ku zo da sũra guda misãlinsa, kuma ku kirãyi wanda kuka iya duka, baicin Allah, idan kun kasance mãsu gaskiya"
        },
        {
            "chapter": 10,
            "verse": 39,
            "text": "Ã'a, sun ƙaryata game da abin da ba su kẽwaye da saninsa ba, kuma fassararsa ba ta riga ta jẽ musu ba. Kamar waɗancan ne waɗanda suke a gabãninsu. Sai ka dũba, yãya ãƙibar azzãlumai ta kasance"
        },
        {
            "chapter": 10,
            "verse": 40,
            "text": "Kuma daga cikinsu akwai wanda yake yin ĩmãni da Shi, kuma daga cikinsu akwai wanda bã ya yin ĩmãni da Shi. Kuma Ubangijinka ne Mafi sani ga maɓarnata"
        },
        {
            "chapter": 10,
            "verse": 41,
            "text": "Kuma idan sun ƙaryata ka, to, ka ce: \"Inã da aikĩna kuma kunã da aikinku, kũ kuɓutattu ne daga abin da nake aikatãwa kuma ni kuɓutacce ne daga abin da kuke aikatãwa"
        },
        {
            "chapter": 10,
            "verse": 42,
            "text": "Kuma daga cikinsu akwai waɗanda suke saurare zuwa gare ka. Shin fa, kai kana jiyar da kurma, kuma kõ dã sun kasance bã su hankalta"
        },
        {
            "chapter": 10,
            "verse": 43,
            "text": "Kuma daga cikinsu akwai wanda yake tsõkaci zuwa gare ka. Shin fa, kai kana shiryar da makãfi, kuma kõ dã sun kasance bã su gani"
        },
        {
            "chapter": 10,
            "verse": 44,
            "text": "Lalle ne Allah ba Ya zãluntar mutãne da kõme, amma mutãnen ne ke zãluntar kansu"
        },
        {
            "chapter": 10,
            "verse": 45,
            "text": "Kuma rãnar da Yake tãra su, kamar ba su zauna ba fãce sa'a guda daga yini. Sunã gãne jũna a tsakãninsu. Haƙĩƙa, waɗanda suka ƙaryata game da gamuwa da Allah sun yi hasãra. Kuma ba su kasance mãsu shiryuwa ba"
        },
        {
            "chapter": 10,
            "verse": 46,
            "text": "Kuma imma dai, haƙĩƙa, Mu nũna maka sãshen abin da Muke yi musu alkawari, kõ kuwa Mu karɓi ranka, to, zuwa gare Mu makõmarsu take. Sa'an nan kuma Allah ne shaida a kan abin da suke aikatãwa"
        },
        {
            "chapter": 10,
            "verse": 47,
            "text": "Kuma ga kõwace al'umma akwai Manzo. Sa'an nan idan Manzonsu ya je, sai a yi hukunci a tsakãninsu da ãdalci, kuma sũ, bã a zãluntar su"
        },
        {
            "chapter": 10,
            "verse": 48,
            "text": "Kuma sunã cẽwa, \"A yaushe wannan wa'adi zai auku, idan kun kasance mãsu gaskiya"
        },
        {
            "chapter": 10,
            "verse": 49,
            "text": "Ka ce: \"Ba na mallaka wa kaina wata cũta, haka kuma wani amfãni, sai abin da Allah Ya so. Ga kõwace al'umma akwai ajali, idan ajalinsu ya zo, to, bã zã su yi jinkiri daga gare shi ba, kõ dã sã'ã guda, kuma bã zã su gabãta ba"
        },
        {
            "chapter": 10,
            "verse": 50,
            "text": "Ka ce: \"Shin, kun gani, idan azãbarSa ta zo muku da dare ko da rãna? Mẽne ne daga gare shimãsu laifi suke nẽman gaggãwarsa"
        },
        {
            "chapter": 10,
            "verse": 51,
            "text": "Shin sa'an nan kuma idan har ya auku, kun yi ĩmãni da shi? Ashe? Yanzu kuwa, alhãli kun kasance game da shi kunã nẽman gaggãwar aukuwarsa"
        },
        {
            "chapter": 10,
            "verse": 52,
            "text": "Sa'an nan kuma aka ce ga waɗanda suka yi zãlunci, \"Ku ɗanɗani azãbar dawwama! Shin, anã sãka muku fãce da abin da kuka kasance kuna aikatãwa"
        },
        {
            "chapter": 10,
            "verse": 53,
            "text": "Kuma sunã tambayar ka: Shin gaskiya ne? Ka ce: \"Ĩ, ina rantsuwa da Ubangijĩna. Lalle gaskiya ne, kuma ba ku zama mãsu buwãya ba"
        },
        {
            "chapter": 10,
            "verse": 54,
            "text": "Kuma dã kõwane rai wanda ya yi zãlunci yã mallaki duka abin da yake a cikin ƙasa, to, dã yã yi fansa da shi. Kuma suka dinga nadãma a lõkacin da suka ga azãba. Sa'an nan aka yi hukunci a tsakãninsu da ãdalci, kuma bã zã a zãlunce su ba"
        },
        {
            "chapter": 10,
            "verse": 55,
            "text": "To! Haƙĩƙa Allah Ya mallaki abin da yake a cikin sammai da ƙasa. To! Haƙĩƙa wa'adin Allah gaskiya ne. Amma kuma mafi yawansu ba su sani ba"
        },
        {
            "chapter": 10,
            "verse": 56,
            "text": "Shi ne Yake rãyarwa kuma Yake matarwa. Kuma zuwa gare Shi ne ake mayar da ku"
        },
        {
            "chapter": 10,
            "verse": 57,
            "text": "Ya ku mutãne! Lalle wa'azi yã jẽ muku daga Ubangijinku, da waraka ga abin da yake a cikin ƙirãza, da shiriya da rahama ga muminai"
        },
        {
            "chapter": 10,
            "verse": 58,
            "text": "Ka ce: \"Da falalar Allah da rahamarSa. Sai su yi farin ciki da wannan.\" Shĩ ne mafi alhẽri daga abin da suke tãrãwa"
        },
        {
            "chapter": 10,
            "verse": 59,
            "text": "Ka ce: \"Shin, kun ga abin da Allah Ya saukar sabõda ku na arziki, sai kuka sanya hukuncin haramci da halacci a gare shi?\" Ka ce: \"Shin, Allah ne Ya yi muku izni, ko ga Allah kuke ƙirƙirãwar ƙarya"
        },
        {
            "chapter": 10,
            "verse": 60,
            "text": "Kuma mẽne ne zaton waɗanda suke ƙirƙira ƙarya ga Allah, a Rãnar ¡iyãma? Lalle haƙĩƙa, Allah Ma, abũcin falala ne a kan mutãne, amma kuma mafi yawansu bã su gõdẽwa"
        },
        {
            "chapter": 10,
            "verse": 61,
            "text": "Kuma ba ka kasance a cikin wani sha'ani ba, kuma ba ka karanta wani abin karatu daga gare shi ba, kuma ba ku aikata wani aiki ba, fãce Mun kasance Halarce a lõkacin da kuke zubuwa a cikinsa. Kuma wani ma'aunin zarra bã zai yi nĩsa ba daga Ubangijinka a cikin ƙasa, haka kuma a cikin sama, kuma bãbu wanda yake mafi ƙaranci daga haka, kuma bãbu mafi girma, fãce yana a cikin littãfi bayyananne"
        },
        {
            "chapter": 10,
            "verse": 62,
            "text": "To, Lalle ne masõyan Allah bãbu tsõro a kansu, kuma bã zã su kasance sunã yin baƙin ciki ba"
        },
        {
            "chapter": 10,
            "verse": 63,
            "text": "Waɗanda suka yi ĩmãni kuma suka kasance sunã yin taƙawa"
        },
        {
            "chapter": 10,
            "verse": 64,
            "text": "Sunã da bushãra a cikin rãyuwar dũniya da ta Lãhira. Bãbu musanyãwa ga kalmõmin Allah. Wancan shi ne babban rabo mai girma"
        },
        {
            "chapter": 10,
            "verse": 65,
            "text": "Kada maganarsu ta sanya ka a cikin baƙin ciki. Lalle ne alfarma ga Allah take gaba ɗaya. Shi ne Mai jĩ, Masani"
        },
        {
            "chapter": 10,
            "verse": 66,
            "text": "To! Haƙĩƙa Allah Yanã da mulkin wanda ke a cikin sammai da wanda ke a cikin ƙasa kuma waɗanda suke kiran wanin Allah, bã su biyar waɗansu abõkan tarẽwa (ga Allah a MulkinSa). Bã su biyar kõme fãce zato. Kuma ba su zama ba fãce sunã ƙiri faɗi kawai"
        },
        {
            "chapter": 10,
            "verse": 67,
            "text": "Shĩ ne wanda Ya sanya muku dare, dõmin ku natsu a cikinsa, da yini mai sanya a yi gani. Lalle ne a cikin wannan akwai ãyõyi ga mutãne waɗanda sukẽ ji"
        },
        {
            "chapter": 10,
            "verse": 68,
            "text": "Suka ce: \"Allah Ya riƙi ɗa.\" Tsarkinsa yã tabbata! Shi ne wadãtacce Yanã da mallakar abin da yake, a cikin sammai da abin da yake a cikin ƙasa, A wurinku bãbu wani dalĩli game da wannan! Shin, kunã faɗar abin da ba ku sani ba game da Allah"
        },
        {
            "chapter": 10,
            "verse": 69,
            "text": "Ka ce: \"Haƙĩƙa waɗanda suke ƙirƙira ƙarya ga Allah, bã zã su ci nasara ba"
        },
        {
            "chapter": 10,
            "verse": 70,
            "text": "Jin dãɗi ne a cikin dũniya, sa'an nan kuma makõmarsu zuwa gare Mu take, sa'an nan Mu ɗanɗana musu azãba mai tsanani sabõda abin da suka kasance sunã yi na kãfirci"
        },
        {
            "chapter": 10,
            "verse": 71,
            "text": "Kuma ka karanta musu lãbãrin Nũhu, a lõkacin da ya ce wa mutãnensa, \"Ya mutãnẽna! Idan matsayĩna da tunãtarwata ameda ãyõyin Allah sun kasance sun yi nauyi a kanku, to, ga Allah na dõgara. Sai ku tãra al'amarinku, kũ da abũbuwan shirkinku, sa'annan kuma kada al'amarinku ya kasance rufaffe a kanku, sa'an nan kuma ku kashe ni, kada ku yi mini jinkiri"
        },
        {
            "chapter": 10,
            "verse": 72,
            "text": "Kuma idan kuka jũya bãya, to, ban tambaye ku wata ijãra ba. ljãrata ba ta zama ba fãce daga Allah, kuma an umurce ni da in kasance daga mãsu sallamãwa"
        },
        {
            "chapter": 10,
            "verse": 73,
            "text": "Sai suka ƙaryata shi, sa'an nan Muka kuɓutar da shi da wanda yake tãre da shi, a cikin jirgi, kuma Muka sanya su mãsu mayẽwa, kuma Muka nutsar da waɗanda suka ƙaryata ãyõyinMu. Sai ka dũba yadda ãƙibar waɗanda aka yi wa gargaɗi ta kasance"
        },
        {
            "chapter": 10,
            "verse": 74,
            "text": "Sa'an nan kuma Muka aika waɗansu Manzanni daga bãyansa zuwa ga mutãnensu, suka jẽmusu da hujjõji bayyanannu, to, ba su kasance zã su yi ĩmãni ba sabõda sun ƙaryata shi a gabani. Kamar wannan ne Muke rufẽwa a kan zukãtan mãsu ta'addi"
        },
        {
            "chapter": 10,
            "verse": 75,
            "text": "Sa'an nan kuma a bãyansu Muka aika Mũsa da Hãrũna zuwa ga Fir'auna da mashãwartansa, tãre da ãyõyinMu. Sai suka kangara kuma sun kasance mutãne mãsu laifi"
        },
        {
            "chapter": 10,
            "verse": 76,
            "text": "Sa'an nan a lõkacin da gaskiya ta jẽ musu daga gare Mu, suka ce: \"Wannan haƙĩƙa sihiri ne bayyananne"
        },
        {
            "chapter": 10,
            "verse": 77,
            "text": "Mũsã ya ce: \" Shin, kunã cẽwa ga gaskiya a lõkacin data zo muku? Shin, sihiri ne wannan? Lalle masihirci, bã ya cin nasara"
        },
        {
            "chapter": 10,
            "verse": 78,
            "text": "Suka ce: \"Shin, ka zo mana ne dõmin ka jũyar da mu daga abin da muka iske ubanninmu a kansa, kuma girma ya kasance gare ku, ku biyu a cikin ƙasa? Bã zã mu zama mãsu ĩmãni ba sabõda ku"
        },
        {
            "chapter": 10,
            "verse": 79,
            "text": "Kuma Fir'auna ya ce: \"Ku zo mini da dukan masihirci, masani"
        },
        {
            "chapter": 10,
            "verse": 80,
            "text": "To, a lõkacin da masihirta suka je, Mũsã ya ce musu,\"Ku jẽfa abin da kuke jẽfãwa"
        },
        {
            "chapter": 10,
            "verse": 81,
            "text": "To, a lõkacin da suka jẽfa, Mũsa ya ce: \"Abin da kuka zo da shi sihiri ne. Lalle ne Allah zai ɓãta shi. Haƙĩƙa Allah bã Ya gyãra aikin maɓarnata"
        },
        {
            "chapter": 10,
            "verse": 82,
            "text": "Kuma Allah Yanã tabbatar da gaskiya da kalmõminSa, kõ dã mãsu laifi sun ƙi"
        },
        {
            "chapter": 10,
            "verse": 83,
            "text": "Sa'an nan bãbu wanda ya yi ĩmãni da Mũsa fãce zuriya daga mutãnensa, a kan tsõron kada Fir'auna da shũgabanninsu su fitinẽ su. Lalle, haƙĩƙa, Fir'auna marinjãyi ne a cikin ƙasa, kuma lalle shĩ haƙĩƙa, yanã daga mãsu ɓarna"
        },
        {
            "chapter": 10,
            "verse": 84,
            "text": "Kuma Mũsã ya ce: \"Yã kũ mutãnena! Idan kun kasance kun yi ĩmãni da Allah, to, a gare Shi sai ku dõgara, idan kun kasance Musulmi"
        },
        {
            "chapter": 10,
            "verse": 85,
            "text": "Sai suka ce: \"Ga Allah muka dõgara. Yã Ubangijinmu! Kada Ka sanyã mu fitina ga mutãne azzãlumai"
        },
        {
            "chapter": 10,
            "verse": 86,
            "text": "Kuma Ka kuɓutar da mu dõmin RahamarKa, daga mutãne kãfirai"
        },
        {
            "chapter": 10,
            "verse": 87,
            "text": "Kuma Muka yi wahayi zuwa ga Mũsã da ɗan'uwansa, cẽwa: Kũ biyu, ku zaunar da mutãnenku a Masar a cikin wasu gidãje. Kuma ku sanya gidãjenku su fuskanci Alƙibla, kuma ku tsayar da salla. Kuma ku bãyar da bushãra ga mãsu ĩmãni"
        },
        {
            "chapter": 10,
            "verse": 88,
            "text": "Sai MũSã ya ce: \"Yã Ubangijinmu! Haƙĩƙa Kai ne Ka bai wa Fir'auna da majalisarsa ƙawa da dũkiyõyi a cikin rãyuwar dũniya, yã Ubangijinmu, dõmin su ɓatar (damutãne) daga hanyarKa. Yã Ubangijinmu! Ka shãfe a kan dũkiyarsu kuma Ka yi ɗauri a kan zukãtansu yadda bã zã su yi ĩmãni ba har su ga azãba mai raɗaɗi"
        },
        {
            "chapter": 10,
            "verse": 89,
            "text": "(Allah) Yã ce: \"Lalle ne an karɓi addu'arku. Sai ku daidaitu kuma kada ku bi hanyar waɗanda ba su sani ba"
        },
        {
            "chapter": 10,
            "verse": 90,
            "text": "Kuma Muka ƙẽtãrar da Banĩ Isrã'ila tẽku sai Fir'auna da rundunarsa suka bĩ su bisa ga zãlunci da ƙẽtare haddi, har a lõkacin da nutsẽwa ta riske shi ya ce: \"Nã yi ĩmãni cẽwa, haƙĩƙa, bãbu abin bautawa fãce wannan da Banũ Isrã'il suka yi ĩmãni da Shi, kumanĩ, ina daga Musulmi"
        },
        {
            "chapter": 10,
            "verse": 91,
            "text": "Ashe! A yanzu! Alhãli kuwa, haƙĩƙa ka sãɓa a gabãni, kuma ka kasance daga mãsu ɓarna"
        },
        {
            "chapter": 10,
            "verse": 92,
            "text": "To, a yau Munã kuɓutar da kai game da jikinka, dõmin ka kasance ãyã ga waɗanda suke a bãyanka. Kuma lalle ne mãsu yawa daga mutãne, haƙĩƙa, gafalallu ne ga ãyõyinMu"
        },
        {
            "chapter": 10,
            "verse": 93,
            "text": "Kuma lalle ne haƙĩƙa Mun zaunar da Banĩ Isrã'ilamazaunar gaskiya kuma Muka arzũta su daga abũbuwa mãsu dãɗi. Sa'an nan ba su sãɓa ba har ilmi ya jẽ musu. Lalle ne Ubangijinka Yanã yin hukunci a tsakãninsu a Rãnar Kiyãma a cikin abin da suka kasance sunã sãɓa wa jũna"
        },
        {
            "chapter": 10,
            "verse": 94,
            "text": "To, idan ka kasance a cikin shakka daga abin da Muka saukar zuwa gare ka, sai ka tambayi waɗanda suke karatun Littãfi daga gabaninka. Lalle ne, haƙĩƙa, gaskiya tã jẽ maka daga Ubangijinka dõmin haka kada ka kasance daga mãsu kõkanto"
        },
        {
            "chapter": 10,
            "verse": 95,
            "text": "Kuma kada ka kasance daga waɗanda suke ƙaryatãwa game da ãyõyin Allah, har ka kasance daga mãsu hasãra"
        },
        {
            "chapter": 10,
            "verse": 96,
            "text": "Lalle ne waɗanda kalmar Ubangijinka ta wajaba a kansu, bã zã su yi ĩmãni ba"
        },
        {
            "chapter": 10,
            "verse": 97,
            "text": "Kuma kõ dã kõwace ãyã ta jẽ musu, sai sun ga azãba mai raɗaɗi"
        },
        {
            "chapter": 10,
            "verse": 98,
            "text": "To, dõmin me wata alƙarya ba ta kasance ta yi ĩmãniba har ĩmãninta ya amfãne ta, fãcemutãnen Yũnus? A lõkacin da suka yi ĩmãni, Munjanye azãbar wulãkanci daga gare su a cikin rãyuwar dũniya. Kuma Muka jiyar da su dãɗi zuwa wani lõkaci"
        },
        {
            "chapter": 10,
            "verse": 99,
            "text": "Kuma dã Ubangijinka Ya so, dã waɗanda suke a cikin ƙasa sun yi ĩmãni dukansu gabã ɗaya. Shin, kai kanã tĩlasta mutãnene har su kasance mãsu ĩmãni"
        },
        {
            "chapter": 10,
            "verse": 100,
            "text": "Kuma ba ya kasancẽwa ga wani rai ya yi ĩmãni fãce da iznin Allah, kuma (Allah) Yanã sanya ƙazanta a kan waɗanda bã su yin hankali"
        },
        {
            "chapter": 10,
            "verse": 101,
            "text": "Ka ce: \"Ku dũbi abin da yake cikin sammai da ƙasa.\"Kuma ãyõyi da gargaɗi bã su wadãtarwa ga mutãne waɗanda bã su yin ĩmãni"
        },
        {
            "chapter": 10,
            "verse": 102,
            "text": "To, Shin sunã jiran wani abu fãce kamar misãlin kwãnukan waɗanda suka shũɗe daga gabãninsu? Ka ce: \"Ku yi jira! Lalle nĩ tãre da ku, inã daga mãsu jira"
        },
        {
            "chapter": 10,
            "verse": 103,
            "text": "Sa'an nan kuma Munã kuɓutar da manzanninMu da waɗanda suka yi ĩmãni, kamar wannan ne, tabbatacce ne a gare Mu, Mu kuɓutar da mãsu ĩmãni"
        },
        {
            "chapter": 10,
            "verse": 104,
            "text": "Ka ce: \"Yã kũ mutãne! Idan kun kasance a cikin kõkanto daga addinĩna, to bã ni bauta wa, waɗanda kuke, bautã wa, baicin Allah, kuma amma ina bauta wa Allah wanda Yake karɓar rãyukanku. Kuma an umurce ni da in kasance daga mãsu ĩmãni"
        },
        {
            "chapter": 10,
            "verse": 105,
            "text": "Kuma (an ce mini): Ka tsayar da fuskarka ga addini, kanã karkatl zuwa ga gaskiya, kuma kada ka kasance daga mãsu shirka"
        },
        {
            "chapter": 10,
            "verse": 106,
            "text": "Kuma kada ka kirãyi, baicin Allah, abin da bã ya amfãnin ka kuma bã ya cũtar ka. To, idan ka aikata haka, sa'an nan lalle kai, a lõkacin, kanã daga mãsu zãlunci"
        },
        {
            "chapter": 10,
            "verse": 107,
            "text": "Kuma idan Allah Ya shãfe ka da wata cũta, to, bãbu mai yãyẽ ta fãce shi, kuma idan Yanã nufin ka da wani alhẽri, to, bãbumai mayar da falalarSa. Yanã sãmun wanda Yake so daga cikin bãyinSa da shi. Kuma Shĩ ne Mai gãfara, Mai jin ƙai"
        },
        {
            "chapter": 10,
            "verse": 108,
            "text": "Ka ce: \"Yã ku mutãne! Lalle ne gaskiya, ta zo muku daga Ubangijinku. To, wanda ya shiryu, yã shiryu ne dõmin kansa kawai, kuma wanda ya ɓace yana ɓacewa ne a kansa kawai. Kuma ban zama wakĩli a kanku ba"
        },
        {
            "chapter": 10,
            "verse": 109,
            "text": "Kuma ka bi abin da ake yin wahayinsa zuwa gare ka, kuma ka yi haƙuri har Allah Ya yi hukunci. Kuma Shĩ ne Mafi alhẽrin mãsu hukunci"
        },
        {
            "chapter": 11,
            "verse": 1,
            "text": "L̃.R. Littãfi ne an kyautata ãyõyinsa, sa'an nan an bayyanã su daki-daki, daga wurin Mai hikima, Mai ƙididdigewa"
        },
        {
            "chapter": 11,
            "verse": 2,
            "text": "Kada ku bautã wa kõwa fãce Allah. Lalle ne ni a gare ku mai gargaɗi ne kuma mai bushãrã daga gare Shi"
        },
        {
            "chapter": 11,
            "verse": 3,
            "text": "Kuma ku nẽmi gãfara gun Ubangijinku. Sa'an nan ku tũba zuwa gare Shi, Ya jiyar da ku dãɗi, jiyarwa mai kyau zuwa ga ajali ambatacce, kuma Ya bai wa dukkan ma'abucin, girma girmansa. Amma idan kun jũya, to, lalle nĩ, inã tsõron azãbar yini mai girma a kanku"
        },
        {
            "chapter": 11,
            "verse": 4,
            "text": "Zuwa ga Allah makõmarku take, kuma Shĩ a kan kõmeMai ĩkon yi ne"
        },
        {
            "chapter": 11,
            "verse": 5,
            "text": "To, lalle sũ sunã karkatar da ƙirjinsu dõmin su ɓõye daga gare shi. To, a lõkacin da suke lulluɓẽwa da tufãfinsu Yanã sanin abin da suke ɓoyewa da abin da suke bayyanãwa. Lalle Shi Masani ne ga abin da yake a cikin ƙirãzã"
        }
    ]
}
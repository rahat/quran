{
    "juzs": [
        {
            "chapter": 23,
            "verse": 1,
            "text": "Lalle ne, Mũminai sun sãmi babban rabõ"
        },
        {
            "chapter": 23,
            "verse": 2,
            "text": "Waɗanda suke a cikin sallarsu mãsu tawãli'u ne"
        },
        {
            "chapter": 23,
            "verse": 3,
            "text": "Kuma waɗanda suke, sũdaga barin yasassar magana, mãsu kau da kai ne"
        },
        {
            "chapter": 23,
            "verse": 4,
            "text": "Kuma waɗanda suke ga zakka mãsu aikatãwa ne"
        },
        {
            "chapter": 23,
            "verse": 5,
            "text": "Kuma waɗanda suke ga farjõjinsu mãsu tsarẽwa ne"
        },
        {
            "chapter": 23,
            "verse": 6,
            "text": "Fãce a kan mãtan aurensu, kõ kuwa abin da hannayen dãmansu suka mallaka to lalle sũ bã waɗanda ake zargi, ba, ne"
        },
        {
            "chapter": 23,
            "verse": 7,
            "text": "Sabõda haka wanda ya nẽmi abin da ke bãyan wancan, to, waɗancan sũ ne mãsu ƙẽtarẽwar haddi"
        },
        {
            "chapter": 23,
            "verse": 8,
            "text": "Kuma waɗanda suke, sũga amãnõninsu da alkawarinsu mãsu tsarẽwa ne"
        },
        {
            "chapter": 23,
            "verse": 9,
            "text": "Kuma da waɗanda suke, sũ a kan sallõlinsu sunã tsarẽwa"
        },
        {
            "chapter": 23,
            "verse": 10,
            "text": "Waɗannan, sũ ne magãda"
        },
        {
            "chapter": 23,
            "verse": 11,
            "text": "Waɗanda suke gãdõn (Aljannar) Firdausi, su a cikinta madawwama ne"
        },
        {
            "chapter": 23,
            "verse": 12,
            "text": "Kuma lalle ne, haƙĩƙa, Mun halitta mutum daga wani tsantsa daga lãka"
        },
        {
            "chapter": 23,
            "verse": 13,
            "text": "Sa'an nan kuma Muka sanya shi, ɗigon maniyyi a cikin matabbata natsattsiya"
        },
        {
            "chapter": 23,
            "verse": 14,
            "text": "Sa'an nan kuma Muka halitta shi gudan jini, sa'an nan Muka halitta gudan jinin tsõka, sa'an nan Muka halitta tsõkar ta zama ƙasũsuwa, sa'an nan Muka tufãtar da ƙasũsuwan da wani nãma sa'an nan kuma Muka ƙãga shi wata halitta dabam. Sabõda haka albarkun Allah sun bayyana, Shi ne Mafi kyaun mãsu halittawa"
        },
        {
            "chapter": 23,
            "verse": 15,
            "text": "Sa'an nan kuma ku, bãyan wannan, lalle ne masu mutuwa ne"
        },
        {
            "chapter": 23,
            "verse": 16,
            "text": "Sa'an nan kuma lalle ne kũ a Rãnar ¡iyãma, za a iãyar da ku"
        },
        {
            "chapter": 23,
            "verse": 17,
            "text": "Kuma lalle ne haƙĩƙa Mun halitta, a samanku, hanyõyi bakwai, kuma ba Mu kasance, daga barin halittar, Mãsu shagala ba"
        },
        {
            "chapter": 23,
            "verse": 18,
            "text": "Muka saukar da ruwa daga sama bisa gwargwado, sa'an nan Muka zaunar da shi a cikin ƙasa alhãli, lalle ne Mũ, a kan tafiyar da shi, Mãsu iyãwa ne"
        },
        {
            "chapter": 23,
            "verse": 19,
            "text": "Sai Muka ƙãga muku, game da shi (ruwan), gõnaki daga daĩnai da inabõbi, kunã da, a cikinsu, 'ya'yan itãcen marmari mãsu yawa, kuma daga gare su kuke ci"
        },
        {
            "chapter": 23,
            "verse": 20,
            "text": "Da wata itãciya, tanã fita daga dũtsin Sainã'a, tanã tsira da man shãfãwa, da man miya dõmin masu cĩ"
        },
        {
            "chapter": 23,
            "verse": 21,
            "text": "Kuma lalle ne kunã da abin lũra a cikin dabbõbin ni'imõmi Munã shãyar da ku daga abin da yake a cikinsu, kuma kunã da a cikinsu abũbuwan amfãni mãsu yawa, kuma daga gare su kuke cĩ"
        },
        {
            "chapter": 23,
            "verse": 22,
            "text": "Kuma a kansu da a kan jirgin ruwa ake ɗaukar ku"
        },
        {
            "chapter": 23,
            "verse": 23,
            "text": "Kuma lalle ne haƙĩƙa Mun aika Nũhu zuwa ga mutãnensa, sai ya ce: \"Yã mutãnẽna! Ku bauta wa Allah. Bã ku da wani abin bautãwa waninsa. Shin, to, bã za ku yi taƙawa ba"
        },
        {
            "chapter": 23,
            "verse": 24,
            "text": "Sai mashãwarta waɗanda suka kãfirta daga mutãnensa, suka ce: \"Wannan ba kõwa ba ne, fãce mutum misãlinku, yanã nufin ya ɗaukaka a kanku. Dã Allah Yã so, lalle ne dã Yã saukar da Malã'iku, Ba muji (kõme) ba, game da wannan, a cikin ubanninmu na farko"
        },
        {
            "chapter": 23,
            "verse": 25,
            "text": "Shi bai zamo kõwa ba fãce wani namiji ne, a gare shi akwai hauka, sai ku yi jinkiri da shi har wani lõkaci"
        },
        {
            "chapter": 23,
            "verse": 26,
            "text": "Ya ce: \"Ya Ubangijĩna! Ka taimakeni sabõda sun ƙaryatani"
        },
        {
            "chapter": 23,
            "verse": 27,
            "text": "Sai Muka yi wahayi zuwa gare shi. \"Ka sana'anta jirgin bisa ga idonMu, da wahayinMu. To, idan umuminMu ya jẽ, kuma tandã ta ɓuɓɓuga da ruwa, to, ka shigar a cikinta daga kõme, ma'aura biyu, da iyãlanka, sai wanda Magana ta gabãta a kansa, daga gare su, kuma kada ka rõƙẽ Ni (sabõda wani) a cikin waɗanda suka yi zãlunci, lalle ne sũ waɗanda ake nutsarwa ne"
        },
        {
            "chapter": 23,
            "verse": 28,
            "text": "Sa'an nan idan ka daidaitu kai da waɗanda ke tãre da kai a kan jirgin, sai ka ce: \"Gõdiya ta tabbata ga Allah wanda Ya tsĩrar damu daga mutãne azzãlumai"
        },
        {
            "chapter": 23,
            "verse": 29,
            "text": "Kuma ka ce: 'Ya Ubangijĩna! Ka saukar da ni, saukarwa mai albarka. Kuma Kai ne Mafi alhẽrin mãsu saukarwa"
        },
        {
            "chapter": 23,
            "verse": 30,
            "text": "Lalle ne a cikin wancan akwai ãyõyi, ko da yake Mun kasance, haƙẽƙa' Mãsu jarrabãwa"
        },
        {
            "chapter": 23,
            "verse": 31,
            "text": "Sa'an nan kuma Muka ƙãga wani ƙarni na waɗansu dabam daga bãyansu"
        },
        {
            "chapter": 23,
            "verse": 32,
            "text": "Sai Muka aika a cikinsu Manzo daga gare su. \"Ku bauta wa Allah. Bã ku da wani abin bautãwa, sai Shi. Shin to, bã zã ku yi taƙawa ba"
        },
        {
            "chapter": 23,
            "verse": 33,
            "text": "Mashãwarta daga mutãnensa, waɗanda suka kãfirta kuma suka ƙaryata game da haɗuwa da Lãhira, kuma Muka ni'imtar da su a cikin rãyuwar dũniya, suka ce: \"Wannan bã kõwa ba fãce wani mutum ne kamarku, yanã cĩ daga abin da kuke cĩ daga gare shi, kuma yanã shã daga abin da kuke shã"
        },
        {
            "chapter": 23,
            "verse": 34,
            "text": "Kuma lalle ne idan kun yi ɗã' a ga mutum misãlinku, lalle ne, a lõkacin nan, haƙĩƙa, kũ mãsu hasãra ne"
        },
        {
            "chapter": 23,
            "verse": 35,
            "text": "Shin, yanã yi muku wa'adin (cẽwa) lalle kũ, idan kun mutu kuma kuka kasance turɓãya da ɓasũsuwa lalle ne kũ waɗanda ake fitarwa ne"
        },
        {
            "chapter": 23,
            "verse": 36,
            "text": "Faufau faufau ga abin da ake yi muku wa'adi da shi"
        },
        {
            "chapter": 23,
            "verse": 37,
            "text": "Rãyuwa ba ta zama ba fãce rãyuwarmu ta dũniya, munã mutuwa kuma munã rãyuwa, kuma ba mu zama waɗanda ake tãyarwa ba"
        },
        {
            "chapter": 23,
            "verse": 38,
            "text": "Bai zama kõwa ba fãce namiji, ya ƙirƙira ƙarya ga Allah, kuma ba mu zama, sabõda shi, mãsu ĩmãni ba"
        },
        {
            "chapter": 23,
            "verse": 39,
            "text": "Ya ce: \"Ya Ubangijĩna! Ka taimake ni sabõda sun ƙaryatã ni"
        },
        {
            "chapter": 23,
            "verse": 40,
            "text": "Ya ce: \"Daga abu kaɗan, lalle ne zã su wãyi gari sunã mãsu nadãma"
        },
        {
            "chapter": 23,
            "verse": 41,
            "text": "Sai tsãwa ta kãma su da gaskiya, sai Muka sanya su tunkuɓa. Sabõda haka nĩsa ya tabbataga mutãne azzãlumai"
        },
        {
            "chapter": 23,
            "verse": 42,
            "text": "Sa'an kuma Muka ƙãga halittar wasu ƙarnõni dabam daga bayãnsu"
        },
        {
            "chapter": 23,
            "verse": 43,
            "text": "Wata al'umma bã ta gabãtar ajalinta, kuma bã zã su jinkirta ba"
        },
        {
            "chapter": 23,
            "verse": 44,
            "text": "Sa'an nan kuma Muka aika da ManzanninMu jẽre a kõda yaushe Manzon wata al'umma ya jẽ mata, sai su ƙaryata shi, sabõda haka Muka biyar da sãshensu ga sãshe, kuma Muka sanya su lãbãrun hĩra. To, nĩsa ya tabbata ga mutãne (waɗanda) bã su yin ĩmãni"
        },
        {
            "chapter": 23,
            "verse": 45,
            "text": "Sa'an nan kuma Muka aika Mũsã da ɗan'uwansa Hãrũna, game da ãyõyinMu da, dalĩli bayyananne"
        },
        {
            "chapter": 23,
            "verse": 46,
            "text": "Zuwa ga Fir'auna da majalisarsa, sai suka kangara, alhãli sun kasance mutãne ne marinjãya"
        },
        {
            "chapter": 23,
            "verse": 47,
            "text": "Sai suka ce: \"Shin, zã Mu yi ĩmãni sabõda wasu mutãne biyu misãlinmu, alhãli kuwa mutãnensu a gare mu, mãsu bauta ne"
        },
        {
            "chapter": 23,
            "verse": 48,
            "text": "Sai suka ƙaryata su sabõda haka suka kasance halakakku"
        },
        {
            "chapter": 23,
            "verse": 49,
            "text": "Kuma lalle ne, haƙĩƙa, Mun bai wa Mũsã littãfi tsammaninsu zã su shiryu"
        },
        {
            "chapter": 23,
            "verse": 50,
            "text": "Kuma Mun sanya ¦an Maryama, shi da uwarsa wata ãyã Kuma Muka tattara su zuwa ga wani tsauni ma'abũcin natsuwa da marẽmari"
        },
        {
            "chapter": 23,
            "verse": 51,
            "text": "Yã ku Manzanni! Ku ci daga abũbuwa mãsu dãɗi kuma ku aikata aikin ƙwarai. Lalle Nĩga abin da kuke aikatãwa, Masani ne"
        },
        {
            "chapter": 23,
            "verse": 52,
            "text": "Kuma lalle ne, wannan al'ummarku ce, al'umma guda, kuma Nĩ, Ubangijinku ne, sai ku bĩ Ni da taƙawa"
        },
        {
            "chapter": 23,
            "verse": 53,
            "text": "Sai (al'ummar) suka yanyanke al'amarinsu a tsakãninsu guntu-guntu, kõwace ƙungiya sunã mãsu farin ciki da abin da yake a gare su"
        },
        {
            "chapter": 23,
            "verse": 54,
            "text": "To, ka bar su a cikin ɓatarsu har a wani lõkaci"
        },
        {
            "chapter": 23,
            "verse": 55,
            "text": "Shin, sunã zaton cẽwa abin da Muke taimakon su da shi daga dũkiya da ɗiya"
        },
        {
            "chapter": 23,
            "verse": 56,
            "text": "Munã yi musu gaggãwa ne a cikin alhẽrõri"
        },
        {
            "chapter": 23,
            "verse": 57,
            "text": "Lalle ne waɗanda suke mãsu sauna sabo da tsõron Ubangijinsu"
        },
        {
            "chapter": 23,
            "verse": 58,
            "text": "Da waɗanda suke, game da ãyõyin Ubangijinsu sunã ĩmãni"
        },
        {
            "chapter": 23,
            "verse": 59,
            "text": "Da waɗanda suke game da Ubangijinsu bã su yin shirki"
        },
        {
            "chapter": 23,
            "verse": 60,
            "text": "Da waɗanda ke bãyar da abin da suka bãyar, alhãli kuwa zukãtansu sunã tsõrace dõmin sunã kõmãwa zuwa ga Ubangijinsu"
        },
        {
            "chapter": 23,
            "verse": 61,
            "text": "Waɗancan sunã gaggãwar tsẽre a cikin ayyukan alhẽri, alhãli kuwa sunã mãsu tsẽrẽwa zuwa gare su (ayyukan alhẽri)"
        },
        {
            "chapter": 23,
            "verse": 62,
            "text": "Kuma bã Mu kallafa wa rai fãce abin iyawarsa, kuma a wurinMu akwai wani Littãfi wanda yake magana da gakiya, kuma sũ bã a zãluntar su"
        },
        {
            "chapter": 23,
            "verse": 63,
            "text": "Ã'a, zukãtansu sunã cikin jãhilci daga wannan (magana), kuma sunã da waɗansu ayyuka, baicin wancan, sũ a gare su, mãsu aikatãwa ne"
        },
        {
            "chapter": 23,
            "verse": 64,
            "text": "Har idan Mun kãma mani'imtansu da azãba, sai gã su sunã hargõwa"
        },
        {
            "chapter": 23,
            "verse": 65,
            "text": "Kada ku yi hargowa a yau, lalle ne kũ, daga gare Mu bã a taimakon ku"
        },
        {
            "chapter": 23,
            "verse": 66,
            "text": "Lalle ne, ãyõyĩNa sun kasance anã karãtun su a kanku, sai kuka kasance, a kan dugãduganku, kunã kõmãwa bãya"
        },
        {
            "chapter": 23,
            "verse": 67,
            "text": "Kunã mãsu girman kai gare shi (Annabi), da hĩrã kunã alfãsha"
        },
        {
            "chapter": 23,
            "verse": 68,
            "text": "Shin fa, ba su yi ta'ammalin maganar (Alƙur'ãni) ba, kõ abin da bai jẽ wa ubanninsu na farko ba ne ya jẽ musu"
        },
        {
            "chapter": 23,
            "verse": 69,
            "text": "Kõ ba su san Manzonsu ba ne dõmin haka suke mãsu musu a gare shi"
        },
        {
            "chapter": 23,
            "verse": 70,
            "text": "Kõ sunã cẽwa, \"Akwai hauka gare shi?\" Ã'a, yã zo musu da gaskiya, alhãli kuwa mafi yawansu, ga gaskiya, mãsu ƙi ne"
        },
        {
            "chapter": 23,
            "verse": 71,
            "text": "Kuma dã gaskiya (Alƙur'ãni) yã bi son zuciyoyinsu, haƙĩƙa dã sammai da ƙasa da wanda yake a cikinsu sun ɓãci. Ã'a, Mun tafo musu da ambaton (darajar) su, sa'an nan sũ daga barin ambaton su mãsu bijirẽwa ne, bijirẽwa"
        },
        {
            "chapter": 23,
            "verse": 72,
            "text": "Kõ kanã tambayar su wani harãji ne (a kan iyar da Manzanci a gare su)? To, harãjin Ubangijinka ne mafi alhẽri kuma Shĩ ne Mafi alhẽrin mãsu ciyarwa"
        },
        {
            "chapter": 23,
            "verse": 73,
            "text": "Kuma lalle ne kai haƙĩƙa kanã kiran su zuwa ga hanya madaidaiciya"
        },
        {
            "chapter": 23,
            "verse": 74,
            "text": "Kuma lalle waɗanda ba su yi ĩmãni da Lãhira ba mãsu karkacẽwa daga hanya ne"
        },
        {
            "chapter": 23,
            "verse": 75,
            "text": "Kuma dã Mun ji tausayinsu, kuma Muka kuranye musu abin da yake tãre da su na cũta, lalle ne dã sun yi zurfi a cikin ɓatarsu, sunã ɗimuwa"
        },
        {
            "chapter": 23,
            "verse": 76,
            "text": "Kuma lalle ne haƙĩƙa Munã kãma su da azãba sai dai ba su saukar da kai ba, ga Ubangijinsu, kama bã su yin tawãli'u"
        },
        {
            "chapter": 23,
            "verse": 77,
            "text": "Har idan Mun bũɗe, akansu, wata ƙõfa mai azãba mai tsanani sai gã su a cikinta sunã mãsu mugi"
        },
        {
            "chapter": 23,
            "verse": 78,
            "text": "Kuma Shi ne Wanda Ya ƙãga halittar ji da gani da zukãta dominku. Kaɗan ƙwarai kuke gõdẽwa"
        },
        {
            "chapter": 23,
            "verse": 79,
            "text": "Kuma Shĩ ne Ya halitta ku a cikin ƙasa, kuma zuwa gare Shi ake tãyar da ku"
        },
        {
            "chapter": 23,
            "verse": 80,
            "text": "Kuma Shĩ ne Wanda Yake rãyarwa, kuma Yanã matarwa, kuma a gare Shi ne sãɓawar dare da yini take. Shin, to, bã zã ku hankalta ba"
        },
        {
            "chapter": 23,
            "verse": 81,
            "text": "Ã'a, sun faɗi misãlin abin da na farko suka faɗa"
        },
        {
            "chapter": 23,
            "verse": 82,
            "text": "Suka ce: \"Shin idan mun mutu kuma muka kasance turɓaya da ƙasũsuwa shin lal1e ne mu haƙĩƙa waɗanda ake tãyarwa ne"
        },
        {
            "chapter": 23,
            "verse": 83,
            "text": "Lalle ne, haƙĩƙa, an yi mana wa'adi, mũ da ubanninmu ga wannan a gabãni, wannan abu bai zama kõme ba, fãce tãtsũniyõyin na farko"
        },
        {
            "chapter": 23,
            "verse": 84,
            "text": "Ka ce: \"Wane ne da mulkin ƙasa da wanda ke a cikinta, idan kun kasance kunã sani"
        },
        {
            "chapter": 23,
            "verse": 85,
            "text": "Zã su ce: \"Ta Allah ne.\" Ka ce, \"Shin, to, bã zã ku yi tunãni ba"
        },
        {
            "chapter": 23,
            "verse": 86,
            "text": "Ka ce: \"Wãne ne Ubangijin sammai bakwai kuma Ubangijin Al'arshi mai girma"
        },
        {
            "chapter": 23,
            "verse": 87,
            "text": "Zã su ce: \"Na Allah ne.\" Ka ce, \"Shin, to, bã zã ku bĩ Shi da taƙawa ba"
        },
        {
            "chapter": 23,
            "verse": 88,
            "text": "Ka ce: \"Wãne ne ga hannunsa mallakar kõwane abu take alhãli kuwa shi yanã tsarẽwar wani, kuma ba a tsare kõwa daga gare shi, idan kun kasance kunã sani"
        },
        {
            "chapter": 23,
            "verse": 89,
            "text": "Zã su ce: \"Ga Allah yake.\" Ka ce: \"To, yãya ake sihirce ku"
        },
        {
            "chapter": 23,
            "verse": 90,
            "text": "Ã'a, Mun zo musu da gaskiya, kuma lalle ne sũ, haƙĩƙa, maƙaryata ne"
        },
        {
            "chapter": 23,
            "verse": 91,
            "text": "Allah bai riƙi wani abin haihuwa ba, kuma bãbu wani abin bautãwa tãre da Shi. Idan haka ne (akwai abin bautawa tare da Shi), lalle ne dã kõwane abin bautawar ya tafi da abin da ya halitta, kuma lalle ne, dã waɗansu sun rinjãya a kan waɗansu, tsarki ya tabbata ga Allah, daga abin da suke siffantãwa"
        },
        {
            "chapter": 23,
            "verse": 92,
            "text": "Masanin ɓõye da bayyane. sa'an nan Ya ɗaukaka daga barin abin da suke yi na shirka"
        },
        {
            "chapter": 23,
            "verse": 93,
            "text": "Ka ce: \"Yã Ubangijina! Ko dai Ka nũna mini abin da ake yi musu wa'adi da shi"
        },
        {
            "chapter": 23,
            "verse": 94,
            "text": "Yã Ubangijina, to, kada Ka sanya ni a cikin mutãne azzãlumai"
        },
        {
            "chapter": 23,
            "verse": 95,
            "text": "Kuma lalle ne Mũ haƙĩƙa Mãsu iyawa ne a kan Mu nũna maka abin da Muke yi musu wa'adi da shi"
        },
        {
            "chapter": 23,
            "verse": 96,
            "text": "Ka tunkuɗe cũta da wadda take ita ce mafi kyau. Mũ neMafi sani game da abin da suke siffantãwa"
        },
        {
            "chapter": 23,
            "verse": 97,
            "text": "Ka ce: \"Yã Ubangijĩna, inã nẽman tsari da Kai daga fizge-fizgen Shaiɗãnu"
        },
        {
            "chapter": 23,
            "verse": 98,
            "text": "Kuma inã nẽman tsari da Kai, ya Ubangijĩna! Dõmin kada su halarto ni"
        },
        {
            "chapter": 23,
            "verse": 99,
            "text": "Har idan mutuwa ta jẽ wa ɗayansu, sai ya ce: \"Yã Ubangijina, Ku mayar da ni (dũniya)"
        },
        {
            "chapter": 23,
            "verse": 100,
            "text": "Tsammãnina in aikata aiki na ƙwarai cikin abin da na bari.\" Kayya! Lalle ne ita kalma ce, shĩ ne mafaɗinta, alhãli kuwa a bãya gare su akwai wani shãmaki har rãnar da zã a tãyar da su"
        },
        {
            "chapter": 23,
            "verse": 101,
            "text": "Sa'an nan idan an yi bũsa a cikin ƙaho, to, bãbu dangantakõki a tsakãninsu a rãnar nan kuma bã zã su tambayi jũnansu ba"
        },
        {
            "chapter": 23,
            "verse": 102,
            "text": "To, wadanda sikẽlinsu ya yi nauyi, to, waɗannan sũ ne mãsu babban rabo"
        },
        {
            "chapter": 23,
            "verse": 103,
            "text": "Kuma waɗanda sikẽlinsu ya yi sauƙi, to, waɗannan ne waɗanda suka yi hasãrar rãyukansu sunã madawwama a cikin Jahannama"
        },
        {
            "chapter": 23,
            "verse": 104,
            "text": "Fuskokinsu sunã balbalar wuta, kuma su a cikinta mãsu yãgaggun leɓɓa daga haƙõra ne"
        },
        {
            "chapter": 23,
            "verse": 105,
            "text": "Shin, ayõyĩNa ba su kasance anã karanta su a kanku ba sai kuka kasance game da su kunã ƙaryatãwa"
        },
        {
            "chapter": 23,
            "verse": 106,
            "text": "Suka ce: \"Yã Ubangijinmu, shaƙãwamiu ce ta rinjãya a kanmu, kuma mun kasance mutãne ɓatattu"
        },
        {
            "chapter": 23,
            "verse": 107,
            "text": "Yã Ubangjinmu! Ka fitar da mu daga gare ta, sa'an nan idan mun kõma, to, lalle ne, mũ ne mãsu zãlunci"
        },
        {
            "chapter": 23,
            "verse": 108,
            "text": "Ya ce: \"Ku tafi (da wulãkanci) a cikinta. Kada ku yi Mini magana"
        },
        {
            "chapter": 23,
            "verse": 109,
            "text": "Lalle ne waɗansu ƙungiyoyi daga bãyiNa sun kasance sunã cẽwa, \"Yã Ubangijinmu! Mun yi ĩmãni, sai Ka gãfarta mana, kuma Ka yi mana rahama, kuma Kai ne Mafi alhẽrin mãsu tausayi"
        },
        {
            "chapter": 23,
            "verse": 110,
            "text": "Sai kuka riƙe su lẽburõri har suka mantar da ku ambatõNa kuma kun kasance, daga gare su kuke yin dãriya"
        },
        {
            "chapter": 23,
            "verse": 111,
            "text": "Lalle ne Nĩ Inã sãka musu a yau, sabõda abin da suka yi wa haƙuri. Dõmin lalle ne sũ sũ ne mãsu sãmun babban rabo"
        },
        {
            "chapter": 23,
            "verse": 112,
            "text": "Ya ce: \"Nawa kuka zauna a cikin ƙasa na ƙidãyar shẽkaru"
        },
        {
            "chapter": 23,
            "verse": 113,
            "text": "Suka ce: \"Mun zauna a yini ɗaya ko rabin yini, sai ka tambayi mãsu ƙidãyãwa"
        },
        {
            "chapter": 23,
            "verse": 114,
            "text": "Ya ce: \"Ba ku zauna ba fãce kaɗan, dã dai kun kasance kunã sani"
        },
        {
            "chapter": 23,
            "verse": 115,
            "text": "Shin, to, kun yi zaton cẽwa Mun halitta ku ne da wãsa kuma lalle ku, zuwa gare Mu, bã zã ku kõmo ba"
        },
        {
            "chapter": 23,
            "verse": 116,
            "text": "Allah Mamallaki gaskiya, Yã ɗaukaka. Bãbu abin bautãwa, fãce Shi. Shĩ ne Ubangijin Al'arshi, mai daraja"
        },
        {
            "chapter": 23,
            "verse": 117,
            "text": "Kuma wanda ya kira, tãre da Allah, waɗansu abũbuwan bautãwa na dabam, bã yanã da wani dalĩli game da shĩ (kiran) ba, to hisãbinsa yanã wurin Ubangijinsa kawai. Lalle ne, kãfirai bã su cin nasara"
        },
        {
            "chapter": 23,
            "verse": 118,
            "text": "Kuma ka ce: \"Yã Ubangijina! Ka yi gãfara, Ka yi rahama, kuma Kai ne Mafi alhẽrin mãsu rahama"
        },
        {
            "chapter": 24,
            "verse": 1,
            "text": "(Wannan) sũra ce. Mun saukar da ita, kuma Mun wajabta ta, kuma Mun saukar da ãyõyi bayyanannu a cikinta, dõmin ku riƙa tunãwa"
        },
        {
            "chapter": 24,
            "verse": 2,
            "text": "Mazinãciya da mazinãci, to, ku yi bũlãla ga kõwane ɗaya daga gare su, bũlãla ɗari. Kuma kada tausayi ya kãma ku game da su a cikin addinin Allah idan kun kasance kunã yin ĩmãni da Allah da Rãnar Lãhira. Kuma wani yankin jama, a daga mũminai, su halarci azãbarsu"
        },
        {
            "chapter": 24,
            "verse": 3,
            "text": "Mazinãci bã ya aure fãce da mazinãciya kõ mushirika, kuma mazinãciya bãbu mai aurenta fãce mazinãci kõ mushiriki. Kuma an haramta wannan a kan mũminai"
        },
        {
            "chapter": 24,
            "verse": 4,
            "text": "Kuma waɗanda ke jĩfar mãtã masu kãmun kai, sa'an nan kuma ba su jẽ da shaidu huɗu ba to, ku yi musu bũlãla, bũlãla tamãnin, kuma kada ku karɓi wata shaida tãsu, har abada. Waɗancan su ne fãsiƙai"
        },
        {
            "chapter": 24,
            "verse": 5,
            "text": "Fãce waɗanda suka tũbadaga bãyan wannan, kuma suka gyãru, to lalle ne Allah Mai gãfara ne, Mai jin ƙai"
        },
        {
            "chapter": 24,
            "verse": 6,
            "text": "Kuma waɗanda ke jĩfar mãtan aurensu kuma waɗansu shaidu ba su kasance a gare su ba, fãce dai kansu, to, shaidar ɗayansu, shaida huɗu ce da Allah, 'Lalle shĩ, haƙĩƙa, yanã daga magasganta"
        },
        {
            "chapter": 24,
            "verse": 7,
            "text": "Kuma ta biyar cẽwa 'La'anar Allah ta tabbata a kansa, idan ya kasance daga maƙaryata"
        },
        {
            "chapter": 24,
            "verse": 8,
            "text": "Kuma yanã tunkuɗe mata azãba ta yi shaida, shaida huɗu da Allah, 'Lalle shĩ haƙĩƙa, yanã daga maƙaryata"
        },
        {
            "chapter": 24,
            "verse": 9,
            "text": "Kuma tã biyar cẽwa 'Hushin Allah ya tabbata a kanta idan ya kasance daga magasganta"
        },
        {
            "chapter": 24,
            "verse": 10,
            "text": "Kuma bã dõmin falalar Allah ba a kanku, da rahamarSa, kuma cẽwa Allah Mai karɓar tũba ne, Mai hikima"
        },
        {
            "chapter": 24,
            "verse": 11,
            "text": "Lalle ne waɗanda suka zo da ƙiren ƙarya waɗansu jama'a ne daga gare ku, kada ku yi zatonsa sharri ne a gare ku. Ã'a, alhẽri ne gare ku. Kõwane mutum daga gare su na da sakamakon abin da ya sanã'anta na zunubi, kuma wanda ya jiɓinci girmansa, daga gare su, yanã da azãba mai girma"
        },
        {
            "chapter": 24,
            "verse": 12,
            "text": "Don me a lõkacin da kuka ji shi mũminai maza da mũminai mãta ba su yi zaton alhẽri game da kansu ba kuma su ce: \"Wannan ƙiren ƙarya ne bayyananne"
        },
        {
            "chapter": 24,
            "verse": 13,
            "text": "Don me ba su zo da shaidu huɗu a kansa ba? To idan ba su kãwo shaidun nan ba to, waɗannan, a wurin Allah, sũ ne maƙaryata"
        },
        {
            "chapter": 24,
            "verse": 14,
            "text": "Kuma bã dõmin falalar Allah ba a kanku da rahamarSa a cikin dũniya da Lãhira. Lalle ne, dã azãba mai girma ta shãfe ku a cikin abin da kuka kũtsa da magana a cikinsa"
        },
        {
            "chapter": 24,
            "verse": 15,
            "text": "A lõkacin da kuke marãbarsa da harsunanku kuma kunã cẽwa da bakunanku abin da bã ku da wani ilmi game da shi, kuma kunã zaton sa mai sauƙi alhãli kuwa, shi a wurin Allah, babba ne"
        },
        {
            "chapter": 24,
            "verse": 16,
            "text": "Kuma don me a lõkacin da kuka ji shi, ba ku ce ba, \"Bã ya yiwuwa a gare mu, mu yi magana a game da wannan. Tsarki ya tabbata a gare Ka, wannan ƙiren ƙarya ne mai girma"
        },
        {
            "chapter": 24,
            "verse": 17,
            "text": "Allah Yanã yi muku wa'azi, kada ku kõma ga irinsa, har abada, idan kun kasance mũminai"
        },
        {
            "chapter": 24,
            "verse": 18,
            "text": "Kuma Allah Yanã bayyana muku ãyõyinSa, kuma Allah Masani ne, Mai hikima"
        },
        {
            "chapter": 24,
            "verse": 19,
            "text": "Lalle ne waɗanda ke son alfãsha ta wãtsu ga waɗanda suka yi ĩmãni sunã da azãba mai raɗaɗi a cikin dũniya da Lãhira. KumaAllah, Shi ne Ya sani, alhãli kuwa, kũ ba ku sani ba"
        },
        {
            "chapter": 24,
            "verse": 20,
            "text": "Kuma bã dõmin falalar Allah ba a kanku da rahamarSa. Kuma lalle ne Allah Mai tausayi ne, Mai jin ƙai"
        },
        {
            "chapter": 24,
            "verse": 21,
            "text": "Ya ku waɗanda suka yi ĩmãni, kada ku bi hanyõyin Shaiɗan. Kuma wanda ke bin hanyõyin Shaiɗan, to, lalle ne shi, yanã umurni da yin alfãsha da abin da ba a sani ba, kuma bã dõmin falalar Allah ba a kanku da rahamarSa, bãbu wani mutum daga gare ku da zai tsarkaka har abada, kuma amma Allah Yanã tsarkake wanda Yake so kuma Allah Mai ji ne, Masani"
        },
        {
            "chapter": 24,
            "verse": 22,
            "text": "Kuma kada ma'abũta falala daga gare ku da mawadãta su rantse ga rashin su bãyar da alhẽri ga ma'abũta zumunta da miskĩnai da muhãjirai, a cikin hanyar Allah. Kuma su yãfe, kuma su kau da kai. shin, bã ku son Allah Ya gãfarta muku, alhãli Allah Mai gãfara ne, Mai jin ƙai"
        },
        {
            "chapter": 24,
            "verse": 23,
            "text": "Lalle ne waɗannan da suke jĩfar mãtã mãsu kãmun kai gãfilai mũminai, an la'ane su, a cikin dũniya da Lãhira, kuma sunãda azãba mai girma"
        },
        {
            "chapter": 24,
            "verse": 24,
            "text": "A rãnar da harsunansu da hannãyensu, da ƙafãfunsu suke bãyar da shaida a kansu, game da abin da suka kasance sunã aikatãwa"
        },
        {
            "chapter": 24,
            "verse": 25,
            "text": "a rãnar dl Allah Yake cika musu sakamakonsu tabbatacce kuma sunã sanin (cẽwa) lalle Allah, Shi ne Gaskiya bayyananna"
        },
        {
            "chapter": 24,
            "verse": 26,
            "text": "Miyãgun mãtã dõmin miyagun maza suke, kuma miyãgun maza dõmin miyãgun mãtã suke kuma tsarkãkan mãtã dõmin tsarkãkan maza suke kuma tsarkãkan maza dõmin tsarkãkan mãtã suke. waɗancan sũ ne waɗanda ake barrantãwa daga abin da (mãsu ƙazafi) suke faɗa kuma sunã da gãfara da arziki na karimci"
        },
        {
            "chapter": 24,
            "verse": 27,
            "text": "Yã ku waɗanda suka yi ĩmãni! Kada ku shiga gidãje waɗanda bã gidãjenku ba sai kun sãmi izni, kuma kun yi sallama a kan ma'abũtansu. Wannan ne mafi alhẽri gare ku, tsammaninku, zã ku tuna"
        },
        {
            "chapter": 24,
            "verse": 28,
            "text": "To, idan ba ku sãmi kõwa a cikinsu ba, to, kada ku shige su, sai an yi muku izni. Kuma idan an ce muku, \"Ku kõma.\" Sai ku kõma, shi ne mafi tsarkaka a gare ku. Kuma Allah game da abin da kuke aikatãwa, Masani ne"
        },
        {
            "chapter": 24,
            "verse": 29,
            "text": "Bãbu laifi a kanku, ga ku shiga gidãje waɗanda bã zaunannu ba, a cikinsu akwai waɗansu kãya nãku. Kuma Allah Yanã sanin abin da kuke nũnãwa, da abin dakuke ɓãyẽwa"
        },
        {
            "chapter": 24,
            "verse": 30,
            "text": "Ka ce wa mũminai maza su runtse daga ganinsu, kuma su tsare farjõjinsu. wannan shĩ ne mafi tsarki a gare su. Lalle ne, Allah, Mai ƙididdigewa ne ga abin da suke sanã'antãwa"
        },
        {
            "chapter": 24,
            "verse": 31,
            "text": "Kuma ka ce wa mũminai mãta su runtse daga gannansu, kuma su tsare farjõjinsu kuma kada su bayyana ƙawarsu fãce abin da ya bayyana daga gare ta, kuma su dõka da mayãfansu a kan wuyan rigunansu, kuma kada su nũna ƙawarsu fãce ga mazansu ko ubanninsu ko ubannin mazansu, ko ɗiyansu, ko ɗiyan mazansu, ko 'yan'uwansu, ko ɗiyan 'yan'uwansu mãtã, kõ mãtan ƙungiyarsu, ko abin da hannãyensu na dãma suka mallaka, ko mabiya wasun mãsu bukãtar mãta daga maza, kõ jãrirai waɗanda. bã su tsinkãya a kan al'aurar mãtã. Kuma kada su yi dũka da ƙafãfunsu dõmin a san abin da suke ɓõyẽwa daga ƙawarsu. Kuma ku tũba zuwa ga Allah gabã ɗaya, yã ku mũminai! Tsammãninku, ku sãmi babban rabo"
        },
        {
            "chapter": 24,
            "verse": 32,
            "text": "Kuma ku aurar da gwaurãye daga gare ku, da sãlihai daga bãyinku, da kuyanginku. Idan sun kasance matalauta Allah zai wadãtar da su daga falalarSa. Kuma Allah Mawadãci ne, Masani"
        },
        {
            "chapter": 24,
            "verse": 33,
            "text": "Kuma waɗannan da ba su sãmi aure ba su kãme kansu har Allah Ya wadãtar da su daga, falalarsa. Kuma waɗanda ke nẽman fansa daga abin da hannuwanku na dãma suka mallaka, to, ku ɗaura musu fansã idan kun san akwai wani alhẽri a cikinsu kuma ku bã su wani abu daga dũkiyar Allah wannan da Ya bã ku. Kuma kada ku tĩlasta kuyanginku a kan yin zina, idan sun yi nufin tsaron kansu, dõmin ku nẽmi rãyuwar dũniya, kuma wanda ya tĩlasta su to, lalle Allah, a bãyan tĩlasta su, Mai gãfara ne, Mai jin ƙai"
        },
        {
            "chapter": 24,
            "verse": 34,
            "text": "Kuma lalle ne Mun saukar zuwa gare ku, ãyõyi mãsu bayyanãwa, da misãli daga waɗanda suka shige daga gabãninku, da wa'azi ga mãsu taƙawa"
        },
        {
            "chapter": 24,
            "verse": 35,
            "text": "Allah ne Hasken sammai da ƙasa, misãlin HaskenSa, kamar tãgã, a cikinta akwai fitila, fitilar a cikin ƙarau, ƙarau ɗin kamar shi taurãro ne mai tsananin haske, anã kunna shi daga wata itãciya mai albarka, ta zaitũni, bã bagabashiya ba kuma bã bayammaciya ba, manta na kusa ya yi haske, kuma kõ wuta ba ta shãfe shi ba, haske a kan haske, Allah na shiryar da wanda Yake so zuwa ga HaskenSa. Kuma Allah na buga misãlai ga mutãne, kuma Allah game da dukan kõme, Masani ne"
        },
        {
            "chapter": 24,
            "verse": 36,
            "text": "A cikin waɗansu gidãje waɗanda Allah Yã yi umurnin a ɗaukaka kuma a ambaci sũnansa a cikinsu, sunã yin tasbĩhi a gare Shi a cikinsu, sãfe da maraice"
        },
        {
            "chapter": 24,
            "verse": 37,
            "text": "Waɗansu maza, waɗanda wani fatauci bã ya shagaltar da su, kuma sayarwa bã ta shagaltar da su daga ambaton Allah, da tsai da salla da bãyar da zakka, sunã tsõron wani yini wanda zukãta sunã bibbirkita a cikinsa, da gannai"
        },
        {
            "chapter": 24,
            "verse": 38,
            "text": "Dõmin Allah Ya sãka musu da mafi kyaun abin da suka aikata, kuma Ya ƙãra musu daga falalarsa. Kuma Allah Yanã azurta wanda Yake so, bã da lissafi ba"
        },
        {
            "chapter": 24,
            "verse": 39,
            "text": "Kuma waɗanda suka ƙãfirta ayyukansu sunã kamar ƙawalwalniyã ga faƙo, mai ƙishirwa yanã zaton sa ruwa, har idan ya jẽ masa bai iske shi kõme ba, kuma ya sãmi Allah a wurinsa, sai Ya cika masa hisãbinsa. Kuma Allah Mai gaggãwar sakamako ne"
        },
        {
            "chapter": 24,
            "verse": 40,
            "text": "Kõ kuwa kamar duffai a cikin tẽku mai zurfi, tãguwar ruwa tanã rufe da shi, daga bisansa akwai wata tãguwa, daga bisansa akwai wani girgije, duffai sãshensu a bisa sãshe, idan ya fitar da tãfinsa ba ya kusa ya gan shi. Kuma wanda Allah bai sanya masa haske ba, to, bã ya da wani haske"
        },
        {
            "chapter": 24,
            "verse": 41,
            "text": "Shin, ba ka gani ba (cẽwa) lalle ne Allah, Wanda yake a cikin sammai da ƙasa sunã yi Masa tasbĩhi, kuma tsuntsaye sunã mãsu sanwa, kõwane lalle ya san sallarsa da tasbĩhinsa kuma Allah Masani ne ga abin da suke aikatãwa"
        },
        {
            "chapter": 24,
            "verse": 42,
            "text": "Mulkin sammai da ƙasa ga Allah kawai yake, kuma zuwa ga Allah makõma take"
        },
        {
            "chapter": 24,
            "verse": 43,
            "text": "Ashe, ba ka ganĩ ba, lalle ne Allah Yanã kõra girgije, sa'an nan kuma Ya haɗa a tsakãninsa sa'an nan kuma Ya sanya shi mai hauhawar jũna? Sai ka ga ruwa yanã fita daga tsattsakinsa, kuma Ya saukar daga waɗansu duwãtsu a cikinsa na ƙanƙarã daga sama, sai ya sãmu wanda Yake so da shi, kuma Ya karkatar da shi daga barin wanda Yake so. Hasken walƙiyarsa Yanã kusa ya tafi da gannai"
        },
        {
            "chapter": 24,
            "verse": 44,
            "text": "Allah Yanã jũyar da dare da yini. Lalle ne a cikin wannan akwai abin kula ga ma'abũta gannai"
        },
        {
            "chapter": 24,
            "verse": 45,
            "text": "Kuma Allah ne Ya halitta kõwace dabba daga ruwa. To, daga cikinsu akwai waɗanda ke tafiya a kan cikinsu, kuma daga cikinsu akwai waɗanda ke tafiya a kan ƙafãfu biyu, kuma daga cikinsu akwai waɗanda ke tafiya akan huɗu. Allah Yãna halitta abin da Yake so, lalle Allah, a kan kõwane abu, Mai ĩkon yi ne"
        },
        {
            "chapter": 24,
            "verse": 46,
            "text": "Lalle ne haƙĩƙa Mun saukar da ãyõyi, mãsu bayyanãwa. Kuma Allah Yanã shiryar da wanda Yake so zuwa ga hanya madaidaiciya"
        },
        {
            "chapter": 24,
            "verse": 47,
            "text": "Kuma sunã cẽwa, \"Mun yi ĩmãni da Allah da kuma Manzo, kuma mun yi ɗã'ã.\" Sa'an nan kuma wata ƙungiya daga gare su, su jũya daga bãyan wancan. Kuma waɗancan ba mũminai ba ne"
        },
        {
            "chapter": 24,
            "verse": 48,
            "text": "Kuma idan aka kirã su zuwa ga Allah da ManzonSa, dõmin Ya yi hukunci a tsakãninsu, sai gã wata ƙnngiya daga gare su sunã mãsu bijirewa"
        },
        {
            "chapter": 24,
            "verse": 49,
            "text": "Kuma idan hakki ya kasance a gare su, zã su jẽ zuwa gare shi, snnã mãsu mĩƙa wuya"
        },
        {
            "chapter": 24,
            "verse": 50,
            "text": "Shin, a cikin zukãtansu akwai cũta ne, ko kuwa sunã tsõron Allah Ya yi zãlunci a kansu da ManzonSa? Ã'a, waɗancan sũ ne azzãlumai"
        },
        {
            "chapter": 24,
            "verse": 51,
            "text": "Maganar mũminai, idan aka kira su zuwa ga Allah da ManzonSa dõmin Ya yi hukunci a tsakãninsu takan kasance kawai su ce \"Mun ji, kuma mun yi ɗã'ã, Kuma waɗannan sũ ne mãsu cin nasara"
        },
        {
            "chapter": 24,
            "verse": 52,
            "text": "Kuma wanda ya yi ɗã'ã ga Allah da ManzonSa, kuma ya ji tsõron Allah, ya kuma bĩ Shi da taƙawa to waɗannan sũ ne mãsu babban rabo"
        },
        {
            "chapter": 24,
            "verse": 53,
            "text": "Kuma suka rantse da Allah iyãkar rantsuwarsu, 'Lalle ne idan ka umurce su haƙĩƙa sunã fita.' Ka ce, \"Kada ku rantse, ɗã'ã sananna ce! Lalle ne, Allah Mai ƙididdigewã ne ga abin da kuke aikatãwã"
        },
        {
            "chapter": 24,
            "verse": 54,
            "text": "Ka ce: \"Ku yi ɗã'ã ga Allah kuma ku yi ɗã'ã ga Manzo. To, idan kun jũya, to, a kansa akwai abin da aka aza masa kawai, kuma a kanku akwai abin da aka aza muku kawai, Kuma idan kun yi masa ɗã'ã za ku shiryu. Kuma bãbu abin da yake a kan Manzo fãce iyarwa bayyananna"
        },
        {
            "chapter": 24,
            "verse": 55,
            "text": "Allah Ya yi wa'adi ga waɗanda suka yi ĩmãni daga gare. Ku, kuma suka aikata ayyukan ƙwarai, lalle zai shugabantar da su a cikin ƙasa kamar yadda Ya shugabantar da waɗanda suke daga gabãninsu, kuma lalle ne zai tabbatar musu da addininsu wanda Ya yardar musu, kuma lalle ne Yanã musanya musu daga bãyan tsõronsu da aminci, sunã bauta Mini bã su haɗa kõme da Nĩ. Kuma wanda ya kãfirta a bãyan wannan, to, waɗancan, su ne fãsiƙai"
        },
        {
            "chapter": 24,
            "verse": 56,
            "text": "Kuma ku tsayar da salla, kuma ku bãyar da zakka, kuma ku yi ɗã'ã ga Manzo, tsammãninku a yi muku rahama"
        },
        {
            "chapter": 24,
            "verse": 57,
            "text": "Kada lalle ka yi zaton waɗanda suka kãfirta zã su buwãya a cikin ƙasa, kuma makõmarsu wuta ce, kuma lalle ne makomar tã mũnana"
        },
        {
            "chapter": 24,
            "verse": 58,
            "text": "Yã ku waɗanda suka yi ĩmãni! Waɗannan da hannuwanku na dãma suka mallaka da waɗanda ba su isa mafarki ba daga cikinku, su nẽmi izni sau uku; daga gabãnin sallar alfijir da lõkacin da kuke ajiye tufãfinku sabõda zãfin rãnã, kuma daga bãyan sallar ishã'i. Sũ ne al'aurõri uku a gare ku. Bãbu laifi a kanku kuma bãbu a kansu a bãyansu. Sũ mãsu kẽwaya ne a kanku sãshenku a kan sãshe. Kamar wannan ne Allah Yake bayyana ãyõyinSa a gare ku. Kuma Allah Masani ne, Mai hikima"
        },
        {
            "chapter": 24,
            "verse": 59,
            "text": "Kuma idan yãra daga cikinku suka isa mafarki to su nẽmi izni, kamar yadda waɗanda suke a gabãninsu suka nẽmi iznin. Kamar wannan ne Allah Yake bayyana ãyõyinSa a gare ku, kuma Allah Masani ne, Mai hikima"
        },
        {
            "chapter": 24,
            "verse": 60,
            "text": "Kuma tsõfaffi daga mãtã, waɗanda bã su fatan wani aure to, bãbu laifi a kansu su ajiye tufãfinsu, bã sunã mãsu fitar da ƙawa ba, kuma su tsare mutuncinsu shĩ ne mafi alhẽri a gare su. Kuma Allah Mai jĩ ne, Masani"
        },
        {
            "chapter": 24,
            "verse": 61,
            "text": "Bãbu laifi a kan makãho, kuma bãbu laifi a kan gurgu, kuma bãbu laifi a kan majiyyaci, kuma bãbu laifi a kan kõwanenku, ga ku ci (abinci) daga gidãjenku, kõ daga gidãjen ubanninku, kõ daga gidãjen uwãyenku, kõ daga gidãjen 'yan'uwanku mazã, kõ daga gidãjen 'yan'uwanku mãtã, kõ daga gidãjen baffanninku, kõ daga gidãjen gwaggwanninku, kõ daga gidãjen kãwunnanku, kõ daga gidãjen innõninku kõ abin da kuka mallaki mabũɗansa kõ abõkinku bãbu laifi a gare ku ku ci gabã ɗaya, kõ dabam- dabam. To, idan kun shiga wasu gidãje, ku yi sallama a kan kãwunanku, gaisuwã ta daga wurin Allah mai albarka, mai dãɗi. Kamar wancan ne Allah Yake bayyana muku ãyõyinSa, tsammãninku ku yi hankali"
        },
        {
            "chapter": 24,
            "verse": 62,
            "text": "Waɗanda ke mũminai sõsai, su ne waɗanda suka yi ĩmãni da Allah da ManzonSa, kuma idan sun kasance tãre da shi, a kan wani al'amari na aikin gayya, bã su tafiya sai sun nẽme shi izni. Lalle ne, waɗanda suke biɗar ka izni waɗancan sũ ne suke yin ĩmãni da Allah da ManzonSa. To, idan sun nẽme ka izni sabõda wani sha'aninsu, to, ka yi izni ga wanda ka so daga gare su, kuma ka nẽmã musu gãfara daga Allah. Lalle Allah Mai gãfara ne, Mai jin ƙai"
        },
        {
            "chapter": 24,
            "verse": 63,
            "text": "Kada ku sanya kiran Manzo a tsakãninku kamar kiran sãshenku ga sãshe. Lalle ne Allah Yanã sanin waɗanda ke sancẽwa daga cikinku da saɗãɗe. To, waɗanda suke sãɓãwa daga umurninSa, su yi saunar wata fitina ta sãme su, kõ kuwa wata azãba mai raɗãɗi ta sãme su"
        },
        {
            "chapter": 24,
            "verse": 64,
            "text": "To! Lalle Allah ne Yake da mulkin abin da ke a cikin sammai da ƙasa, haƙĩƙa, Yanã sanin abin da kuke a kansa kuma a rãnar da ake mayar da su zuwa gare shi, sai Yanã bã su lãbãri game da abin da suka aikata. Kuma Allah, ga dukkan kõme, Masani ne"
        },
        {
            "chapter": 25,
            "verse": 1,
            "text": "Albarka ta tabbata ga wanda Ya saukar da (Littãfi) mai rarrabẽwa a kan bãwanSa, dõmin ya kasance mai gargaɗi ga halitta"
        },
        {
            "chapter": 25,
            "verse": 2,
            "text": "wanda Yake da mulkin sammai da ƙasa kuma bai riƙi abin haihuwa ba, kuma abõkin tãrayya bai kasance a gare Shi ba a cikin mulkinSa kuma Ya halitta dukan kowane abu, sa'an nan Ya ƙaddara shi ƙaddarãwa"
        },
        {
            "chapter": 25,
            "verse": 3,
            "text": "Kuma suka riƙi abũbuwan bautawa, baicin Shi, bã su yin halittar kõme alhãli sũ ne ake halittãwa kuma bã su mallakar wa kansu wata cũta ko wani amfãni, kuma bã su mallakar mutuwa kuma bã su mallakar rãyarwa, kuma bã su mallakar tãyarwa"
        },
        {
            "chapter": 25,
            "verse": 4,
            "text": "Kuma waɗanda suka kãfirta suka ce: \"Wannan bã kõme ba ne fãce ƙiron ƙarya da (Muhammadu) ya ƙirƙira shi, kuma waɗansu mutãne na dabam suka taimake shi a kansa.\" To, lalle ne sun jẽ wa zãlunci da karkacẽwar magana"
        },
        {
            "chapter": 25,
            "verse": 5,
            "text": "Kuma suka ce: \"Tatsũniyõyi ne na farko ya rurrbũta, sai sũ ake shibtarsu a gare shi sãfe da yamma"
        },
        {
            "chapter": 25,
            "verse": 6,
            "text": "Ka ce: \"wanda Yake sanin asĩri a cikin, sammai da ƙasane Ya saukar da shi. Lalle ne shĩ Ya kasance Mai gãfara, Mai, jin ƙai"
        },
        {
            "chapter": 25,
            "verse": 7,
            "text": "Kuma suka ce: \"Mẽne ne ga wannan Manzo, yanã cin abinci, kuma yanã tafiya a cikin kãsuwanni! Don me ba a saukar da malã'ika zuwa gare shi ba, dõmin ya kasance mai gargaɗi tãre da shi"
        },
        {
            "chapter": 25,
            "verse": 8,
            "text": "Kõ kuwa a jẽfo wata taska zuwa gare shi, kõ kuwa wata gõna ta kasance a gare shi, yanã ci daga gare ta?\" Kuma azzãlumai suka ce: \"Bã ku bin kõwa, fãce mutum sihirtacce"
        },
        {
            "chapter": 25,
            "verse": 9,
            "text": "Ka dũba yadda suka buga maka misãlai sai suka ɓace, dõmin haka bã su iya bin tafarki"
        },
        {
            "chapter": 25,
            "verse": 10,
            "text": "Albarka ta tabbata ga wanda idan Ya so, Yã sanya maka mafi alhẽri daga wannan (abu): gõnaki, ƙõramu na gudãna daga ƙarƙashinsu, kuma Ya sanya maka manyan gidãje"
        },
        {
            "chapter": 25,
            "verse": 11,
            "text": "Ã'a, sun ƙaryata game da Sã'a, alhãli kuwa Mun yi tattalin wuta mai tsanani ga wanda ya ƙaryata (manzanni) game da Sa'a"
        },
        {
            "chapter": 25,
            "verse": 12,
            "text": "Idan ta gan su daga wani wuri mai nĩsa, sai su ji sautin fushi da wani rũri nãta"
        },
        {
            "chapter": 25,
            "verse": 13,
            "text": "Kuma idan an jẽfa su a wani wuri mai ƙunci daga gare ta, sunã waɗanda aka ɗaure ciki daidai, sai su kirãyi halaka a can"
        },
        {
            "chapter": 25,
            "verse": 14,
            "text": "Kada ku kirãyi halaka guda, kuma ku kirãyi halaka mai yawa"
        },
        {
            "chapter": 25,
            "verse": 15,
            "text": "Ka ce: \"Shin, wancan ne mafi alhẽri, kõ kuwa Aljannar dawwama wadda aka yi wa'adi ga mãsu taƙawa? Tã zama, a gare su, sakamako da makõma"
        },
        {
            "chapter": 25,
            "verse": 16,
            "text": "Sunã da abin da suke so, a cikinta sunã madawwama. Wannan ya kasance wa'adi abin tambaya a kan Ubangijinka"
        },
        {
            "chapter": 25,
            "verse": 17,
            "text": "Kuma rãnar da Yake tãra su da abin da suke bauta wa, baicin Allah sai Ya ce: \"Shin kũ nekuka ɓatar, da bãyiNa, waɗannan, ko kuwa su ne suka ɓata daga hanya"
        },
        {
            "chapter": 25,
            "verse": 18,
            "text": "suka ce: \"Tsarki ya tabbata a gare Ka, bã ya kasancẽwa agare mu, mu riƙi waɗansu majiɓinta, baicin Kai, kuma amma Kã jiyar da su dãɗi sũ da ubanninsu har suka manta da Tunãtarwa, kuma sun kasance mutãne ne halakakku"
        },
        {
            "chapter": 25,
            "verse": 19,
            "text": "To, lalle ne, sun ƙaryata game da abin da kuke cẽwa, sabõda haka bã ku iya karkatarwa ga (maganarsu), kuma ba ku iya taimako (ga hana azãba), kuma wanda ya yi zãlunci a cikinku zã Mu ɗanɗana masa azãba mai girma"
        },
        {
            "chapter": 25,
            "verse": 20,
            "text": "Kuma ba Mu aika ba, a gabãninka daga Manzanni, fãce lalle sũ haƙĩƙa sunã cin abinci kuma sunã tafiya a cikin kasuwõyi. Kuma Mun sanya sãshen mutãne fitina ga sãshe. Shin kunã yin haƙuri? Kuma Ubangijia Ya kasance Mai gani"
        }
    ]
}
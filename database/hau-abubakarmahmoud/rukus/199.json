{
    "rukus": [
        {
            "chapter": 12,
            "verse": 50,
            "text": "Kuma sarkin ya ce: \"Ku zo mini da shi.\" To, a lõkacin da manzo ya je masa (Yũsufu), ya ce: \"Ka kõma zuwa ga uban gidanka, sa' an nan ka tambaye shi; Mẽnene hãlin mãtãyen nan waɗanda suka yanyanke hannãyensu? Lalle ne Ubangijĩna ne Masani game da kaidinsu"
        },
        {
            "chapter": 12,
            "verse": 51,
            "text": "Ya ce: \"Mẽne ne babban al'amarinku, a lõkacin da kaka nẽmi Yũsufu daga kansa?\" Suka ce: \"Tsarki ga Allah yake! Ba mu san wani mummũnan aiki a kansaba.\" Mãtar Azĩz ta ce: \"Yanzu fagaskiya ta bayyana. Nĩ ce nã nẽme shi daga kansa. Kuma lalle ne shĩ, haƙĩƙa, yanã daga mãsu gaskiya"
        },
        {
            "chapter": 12,
            "verse": 52,
            "text": "Wancan ne, dõmin ya san cẽwa lalle ne ni ban yaudareshi ba a ɓõye, kuma lalle Allah bã Ya shiryar da kaidin mayaudara"
        },
        {
            "chapter": 12,
            "verse": 53,
            "text": "Kuma bã ni kuɓutar da kaina. Lalle ne rai, haƙĩƙa, mai yawan umurni ne da mummũnan aiki, fãce abin da Ubangjina Ya yi na; rahama. Lalle Ubangjina Mai gãfara ne, Mai jin ƙai"
        },
        {
            "chapter": 12,
            "verse": 54,
            "text": "Kuma sarkin ya ce: \"Ku zo mini da shi in kẽɓe shi ga kaina.\" To, a lõkacin da Yũsufu ya yi masa magana sai ya ce: \"Lalle ne kai a yau, a gunmu, mai daraja ne, amintacce"
        },
        {
            "chapter": 12,
            "verse": 55,
            "text": "Ya ce: \"Ka sanya ni a kan taskõkin ƙasa. Lalle ne nĩ, mai tsarẽwa ne, kuma masani"
        },
        {
            "chapter": 12,
            "verse": 56,
            "text": "Kuma kamar wancan ne Muka bãyar da ĩko ga Yũsufu a cikin ƙasa yanã sauka a inda duk yake so. Munã sãmun wanda Muke so da rahamar Mu, kuma bã Mu tõzartar da lãdar mãsu kyautatawa"
        },
        {
            "chapter": 12,
            "verse": 57,
            "text": "Kuma lalle lãdar Lãhira ce mafi alhẽri ga waɗandasuka yi ĩmãni, kuma suka kasance mãsu taƙawa"
        }
    ]
}
{
    "rukus": [
        {
            "chapter": 50,
            "verse": 1,
            "text": "¡̃. Inã rantsuwa da Alƙur'ãni Mai girma"
        },
        {
            "chapter": 50,
            "verse": 2,
            "text": "Ã'a, sun yi mãmãki, cewa mai gargaɗi, daga gare su, yã zo musu, sai kãfirai suka ce: \"Wannan wani abu ne mai ban mãmãki"
        },
        {
            "chapter": 50,
            "verse": 3,
            "text": "Shin idan muka mutu kuma muka kasance turɓãya (zã a kõmo da mu)? Waccan kõmowa ce mai nĩsa"
        },
        {
            "chapter": 50,
            "verse": 4,
            "text": "Lalle ne Mun san abin da ƙasã ke ragẽwo daga gare su, kuma wurinMu akwai wani littãfi mai tsarẽwa"
        },
        {
            "chapter": 50,
            "verse": 5,
            "text": "Ã'a, sun ƙaryata ne game da gaskiyar a lõkacin da ta je musu, sabõda haka sunã a cikin wani al'amari mai raurawa"
        },
        {
            "chapter": 50,
            "verse": 6,
            "text": "Shin, to, ba su yi dubi ba zuwa ga samã a bisa gare su, yadda Muka gĩna ta, kuma Muka ƙawãce ta, kuma bã ta da waɗansu tsãgogi"
        },
        {
            "chapter": 50,
            "verse": 7,
            "text": "Da ƙasã, Mun mĩƙe ta, kuma Mun jẽfa kafaffun duwãtsu a cikinta, kuma Mun tsirar, a cikinta daga kõwane ma'auri mai ban sha'awa"
        },
        {
            "chapter": 50,
            "verse": 8,
            "text": "Dõmin wãyar da ido da tunãtarwa ga dukan bãwa mai tawakkali"
        },
        {
            "chapter": 50,
            "verse": 9,
            "text": "Kuma Mun sassakar, daga samã ruwa mai albarka sa'an nan Muka tsirar game da shi (itãcen) lambuna da ƙwãya abin girbẽwa"
        },
        {
            "chapter": 50,
            "verse": 10,
            "text": "Da itãcen dabĩno dõgãye, sunã da'ya'yan itãce gunda mãsu hauhawar jũna"
        },
        {
            "chapter": 50,
            "verse": 11,
            "text": "Dõmin arziki ga bãyi, kuma Muka rãyar da ƙasa matacciya game da shi. Kamar wannan ne fitar daga kabari kake"
        },
        {
            "chapter": 50,
            "verse": 12,
            "text": "Mutãnen Nũhu sun ƙaryata, a gabãninsu (mutãnen yanzu) da ma'abũta Rassi, da Samũdãwa"
        },
        {
            "chapter": 50,
            "verse": 13,
            "text": "Da Ãdãwa da Fir'auna da 'yan'uwan Lũɗu"
        },
        {
            "chapter": 50,
            "verse": 14,
            "text": "Da ma'abũta ƙunci da mutãnen Tubba'u, kõwanensu ya ƙaryata Manzanni, sai ƙyacẽwaTa ta tabbata"
        },
        {
            "chapter": 50,
            "verse": 15,
            "text": "Shin, to, Mun kãsa ne game da halittar farko? Ã'a, su sunã a cikin rikici daga halitta sãbuwa"
        }
    ]
}
{
    "maqras": [
        {
            "chapter": 16,
            "verse": 111,
            "text": "روزى كه هر كسى بيايد در حالى كه از خويشتن دفاع مى‌كند و به هر كس آنچه كرده تمام دهند و به آنان ستم نشود"
        },
        {
            "chapter": 16,
            "verse": 112,
            "text": "و خداوند شهرى را مَثَل مى‌زند كه امن و آرام بود، روزى آن به فراوانى از هر جاى مى‌رسيد، اما [مردم آن‌] نعمتهاى خداى را ناسپاسى كردند، پس خداوند به سزاى آن كارها كه مى‌كردند جامه گرسنگى و ترس به آنها چشانيد"
        },
        {
            "chapter": 16,
            "verse": 113,
            "text": "و هر آينه آنان را فرستاده‌اى از خودشان بيامد، اما او را دروغگو انگاشتند، پس عذاب آنان را در حالى كه ستمكار بودند فروگرفت"
        },
        {
            "chapter": 16,
            "verse": 114,
            "text": "پس، از آن چيزهاى پاكيزه كه خدا روزيتان كرده بخوريد، و نعمت خداى را سپاس بداريد، اگر او را مى‌پرستيد و بس"
        },
        {
            "chapter": 16,
            "verse": 115,
            "text": "جز اين نيست كه بر شما حرام كرده است: مردار و خون و گوشت خوك و آنچه را كه [به هنگام كشتن‌] نام غير خدا بر آن برداشته‌اند، و هر كه [به خوردن اينها] ناچار شود بى‌آنكه ستمگر باشد- كه از روى سركشى يا براى لذت‌جويى بخورد- و از حد بگذرد- بيش از نياز بخورد- پس همانا خدا آمرزگار و مهربان است"
        },
        {
            "chapter": 16,
            "verse": 116,
            "text": "و با دروغى كه بر زبانتان مى‌رود مگوييد: اين حلال است و آن حرام، تا بر خدا دروغ بنديد. همانا كسانى كه بر خدا دروغ بندند رستگار نخواهند شد"
        },
        {
            "chapter": 16,
            "verse": 117,
            "text": "[اين كه دارند] بهره‌اى است اندك، و آنان را عذابى است دردناك"
        },
        {
            "chapter": 16,
            "verse": 118,
            "text": "و بر جهودان آنچه را كه پيش از اين بر تو برگفتيم حرام كرديم و ما بر آنان ستم نكرديم بلكه آنها بر خود ستم مى‌كردند"
        },
        {
            "chapter": 16,
            "verse": 119,
            "text": "سپس پروردگار تو آنان را كه بدى به نادانى كردند آنگاه از پس آن بازگشتند- توبه نمودند- و به كار نيك و شايسته پرداختند هر آينه پروردگارت پس از آن آمرزگار و مهربان است"
        },
        {
            "chapter": 16,
            "verse": 120,
            "text": "همانا ابراهيم [به تنهايى‌] يك امّت بود، خداى را با فروتنى فرمانبردار بود و حقّ‌گراى و يكتاپرست بود، و از مشركان نبود،"
        },
        {
            "chapter": 16,
            "verse": 121,
            "text": "سپاسدار نعمت‌هاى او بود، [خداى‌] او را برگزيد و به راه راست راه نمود"
        },
        {
            "chapter": 16,
            "verse": 122,
            "text": "و او را در اين جهان نيكويى داديم، و هر آينه در آن جهان از شايستگان است"
        },
        {
            "chapter": 16,
            "verse": 123,
            "text": "سپس به تو وحى كرديم كه آيين ابراهيم حق‌گراى را پيروى كن، و او از مشركان نبود"
        },
        {
            "chapter": 16,
            "verse": 124,
            "text": "همانا [حكم‌] شنبه- شنبه گرفتن، بزرگداشت روز شنبه و تعطيل آن- بر كسانى قرار داده شد كه در آن اختلاف كردند. و هر آينه پروردگارت در روز رستاخيز در باره آنچه اختلاف مى‌كردند ميانشان داورى خواهد كرد"
        },
        {
            "chapter": 16,
            "verse": 125,
            "text": "[مردم را] با حكمت- گفتار درست و استوار- و پند نيكو به راه پروردگارت بخوان، و با آنان به شيوه‌اى كه نيكوتر است مجادله و گفتگو كن همانا پروردگار تو داناتر است به آن كه از راه او گم شده و او داناتر است به راه‌يافتگان"
        },
        {
            "chapter": 16,
            "verse": 126,
            "text": "و اگر سزا مى‌دهيد بمانند آنچه با شما كرده‌اند سزا دهيد. و اگر شكيبايى كنيد هر آينه آن براى شكيبايان بهتر است"
        },
        {
            "chapter": 16,
            "verse": 127,
            "text": "و شكيبايى كن و شكيبايى تو جز به [يارى و توفيق‌] خداى نيست، و بر آنان اندوه مخور، و از آن نيرنگ و ترفندى كه مى‌سازند دلتنگ مباش"
        },
        {
            "chapter": 16,
            "verse": 128,
            "text": "همانا خدا با كسانى است كه پرهيزگارى كنند و كسانى كه نيكوكارند"
        }
    ]
}
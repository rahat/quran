{
    "maqras": [
        {
            "chapter": 16,
            "verse": 1,
            "text": "فرمان خدا- به عذاب مشركان و كافران با غلبه اسلام- آمد، پس آن را به شتاب مخواهيد. پاك است و برتر از آنچه [با او] انباز مى‌گيرند"
        },
        {
            "chapter": 16,
            "verse": 2,
            "text": "فرشتگان را با روح- فرشته بزرگوارى كه همراه وحى است- به خواست و فرمان خويش بر هر كس از بندگانش كه بخواهد فرو مى‌فرستد كه [مردم را] بيم دهيد كه خدايى جز من نيست پس، از من پروا داشته باشيد"
        },
        {
            "chapter": 16,
            "verse": 3,
            "text": "آسمانها و زمين را به حق آفريد برتر است از آنچه [با وى‌] انباز مى‌گيرند"
        },
        {
            "chapter": 16,
            "verse": 4,
            "text": "آدمى را از نطفه‌اى [بويناك‌] بيافريد، و آنگاه او ستيزه‌گرى آشكار است"
        },
        {
            "chapter": 16,
            "verse": 5,
            "text": "و چارپايان- گوسفند و گاو و شتر و مانند اينها- را آفريد كه در آنها براى شما گرمى- پوشش گرم- و سودهاست، و از [شير و گوشت‌] آنها مى‌خوريد"
        },
        {
            "chapter": 16,
            "verse": 6,
            "text": "و شما را در آنها شبانگاه كه از چراگاه باز مى‌آريد و بامدادان كه به چراگاه مى‌بريد نشانى از آرايش و شكوه است"
        },
        {
            "chapter": 16,
            "verse": 7,
            "text": "و بارهاى شما را به شهرى مى‌برند كه جز به دشوارى و رنج خويشتن نمى‌توانستيد به آن رسيد همانا پروردگار شما رؤوف- دلسوز و پُرمهر- و مهربان است"
        },
        {
            "chapter": 16,
            "verse": 8,
            "text": "و اسبان و استران و خران را [آفريد] تا بر آنها سوار شويد و [شما را] آرايشى باشد و چيزها مى‌آفريند كه نمى‌دانيد"
        },
        {
            "chapter": 16,
            "verse": 9,
            "text": "و [نمودن‌] راه راست بر خداست، و برخى از آنها- راه‌ها- كج است. و اگر خدا مى‌خواست همه شما را راه مى‌نمود"
        },
        {
            "chapter": 16,
            "verse": 10,
            "text": "اوست آن كه از آسمان آبى فرو فرستاد كه شما را از آن آشاميدنى است و از آن درخت و گياه مى‌رويد كه در آن [چارپايان را] مى‌چرانيد"
        },
        {
            "chapter": 16,
            "verse": 11,
            "text": "[و] با آن براى شما كشت- گندم و جو و حبوبات- و زيتون و خرمابنها و تاكها و از همه ميوه‌ها بروياند همانا در آن نشانه‌اى است براى مردمى كه مى انديشند"
        },
        {
            "chapter": 16,
            "verse": 12,
            "text": "و شب و روز و خورشيد و ماه را براى شما رام كرد، و ستارگان به فرمان او رام شده‌اند. همانا در آن نشانه‌هاست براى مردمى كه خرد را كار مى‌بندند"
        },
        {
            "chapter": 16,
            "verse": 13,
            "text": "و آنچه براى شما در زمين به رنگهاى گوناگون آفريد [مسخّر شما كرد] همانا در آن نشانه‌اى است براى مردمى كه ياد كنند و پند گيرند"
        },
        {
            "chapter": 16,
            "verse": 14,
            "text": "و اوست آن كه دريا را رام كرد تا از آن گوشت تازه بخوريد و از آن زيورى بيرون آريد كه آن را مى‌پوشيد و در آن كشتى‌ها را بينى كه شكافندگان [آب‌] اند، [تا بدان برخوردار شويد- از راه دريا براى سياحت و تجارت و تحصيل دانش و مانند اينها سفر كنيد-] و تا از فزونى و بخشش خدا- يعنى روزى- بجوييد، و شايد سپاس داريد"
        },
        {
            "chapter": 16,
            "verse": 15,
            "text": "و در زمين كوه‌هاى استوار درافكند تا شما را نجنباند، و رودها و راه‌ها [پديد كرد]، شايد راه يابيد"
        },
        {
            "chapter": 16,
            "verse": 16,
            "text": "و نشانه‌ها [قرار داد]، و به ستارگان راه [خود را] مى‌يابند"
        },
        {
            "chapter": 16,
            "verse": 17,
            "text": "آيا آن كه مى‌آفريند، مانند كسى است كه [هيچ چيز] نمى‌آفريند؟ آيا ياد نمى‌كنيد و پند نمى‌گيريد؟"
        },
        {
            "chapter": 16,
            "verse": 18,
            "text": "و اگر [بخواهيد] نعمت خداى را بشمريد، شماركردن آن نتوانيد. همانا خدا آمرزگار و مهربان است"
        },
        {
            "chapter": 16,
            "verse": 19,
            "text": "و خدا آنچه را نهان مى‌داريد و آنچه را آشكار مى‌كنيد مى‌داند"
        },
        {
            "chapter": 16,
            "verse": 20,
            "text": "و آنهايى كه به جاى خداى يكتا مى‌خوانند- مى‌پرستند- چيزى نمى‌آفرينند و خود آفريده مى‌شوند،"
        },
        {
            "chapter": 16,
            "verse": 21,
            "text": "مُردگانند نه زندگان و نمى‌دانند كى برانگيخته مى‌شوند"
        },
        {
            "chapter": 16,
            "verse": 22,
            "text": "خداى شما خدايى يگانه است، پس كسانى كه به سراى واپسين ايمان ندارند دلهاشان ناشناسنده است- با آن بيگانه است- و آنان گردنكشانند"
        },
        {
            "chapter": 16,
            "verse": 23,
            "text": "بى‌گمان خدا آنچه را نهان مى‌دارند و آنچه را آشكار مى‌كنند مى‌داند. همانا او گردنكشان را دوست ندارد"
        },
        {
            "chapter": 16,
            "verse": 24,
            "text": "و چون گويندشان: پروردگارتان چه چيز فرو فرستاده؟ گويند: افسانه‌هاى پيشينيان،"
        },
        {
            "chapter": 16,
            "verse": 25,
            "text": "تا بار گناهان خويش در روز رستاخيز به تمامى بردارند، و هم از بار گناهان كسانى كه به بى‌دانشى آنان را گمراه مى‌كنند آگاه باشيد كه بد بارى برمى‌دارند"
        },
        {
            "chapter": 16,
            "verse": 26,
            "text": "همانا كسانى كه پيش از آنان بودند نيرنگ و بدانديشى كردند پس خدا آهنگ بناهاى ايشان كرد و آنها را از پايه‌ها برانداخت و سقف از بالاى سرشان بر آنها فرو افتاد و از جايى كه نمى‌فهميدند عذاب بديشان رسيد"
        },
        {
            "chapter": 16,
            "verse": 27,
            "text": "سپس در روز رستاخيز رسواشان كند و گويد: كجايند آن انبازان من كه شما در باره آنها با ديگران- پيامبر و مؤمنان- ستيزه مى‌كرديد؟ كسانى كه دانش دادنشان گويند: همانا امروز رسوايى و بدى- يعنى سختى عذاب- بر كافران است"
        },
        {
            "chapter": 16,
            "verse": 28,
            "text": "آنان كه فرشتگان جانشان را مى‌گيرند در حالى كه [به كفر و شرك و كردار بد] بر خويش ستمكار بوده‌اند، پس سر تسليم فرود آرند [و گويند] كه ما هيچ كار بدى نمى‌كرديم. آرى، خدا به آنچه مى‌كرديد داناست"
        },
        {
            "chapter": 16,
            "verse": 29,
            "text": "پس به درهاى دوزخ در آييد كه جاودانه در آنجا خواهيد ماند، و براستى بد است جايگاه گردنكشان"
        }
    ]
}
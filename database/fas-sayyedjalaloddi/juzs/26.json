{
    "juzs": [
        {
            "chapter": 46,
            "verse": 1,
            "text": "حاميم"
        },
        {
            "chapter": 46,
            "verse": 2,
            "text": "فروفرستادن اين كتاب از سوى خداى تواناى بى‌همتا و داناى با حكمت است"
        },
        {
            "chapter": 46,
            "verse": 3,
            "text": "ما آسمانها و زمين و آنچه را ميان آنهاست نيافريديم مگر بحق و [تا] سرآمدى نامبرده، و كسانى كه كافر شدند از آنچه بيم‌داده شدند رويگردانند"
        },
        {
            "chapter": 46,
            "verse": 4,
            "text": "بگو: مرا گوييد كه آنچه جز خدا مى‌خوانيد به من بنماييد كه چه چيز از اين زمين- يا كدام بخش زمين- را آفريده‌اند يا مگر در [آفرينش‌] آسمانها شركت داشته‌اند؟! اگر راستگوييد، براى من [دليلى از] كتابى كه پيش از اين [قرآن‌] آمده باشد يا بازمانده‌اى از دانش [پيشينيان‌] بياريد"
        },
        {
            "chapter": 46,
            "verse": 5,
            "text": "و كيست گمراه‌تر از كسى كه به جاى خدا كسى- يا چيزى- را مى‌خواند كه تا روز رستاخيز او را پاسخ نمى‌دهد و آنها از خواندن اينان بى‌خبرند؟"
        },
        {
            "chapter": 46,
            "verse": 6,
            "text": "و چون مردم [در رستاخيز] برانگيخته و فراهم شوند، [پرستيدگان‌] دشمن آنان- پرستندگان- باشند و پرستش ايشان را انكار كنند"
        },
        {
            "chapter": 46,
            "verse": 7,
            "text": "و چون آيات روشن ما بر آنان خوانده شود، كافران [سخن‌] حق- قرآن- را آنگاه كه بديشان آيد، گويند: اين جادويى است آشكار"
        },
        {
            "chapter": 46,
            "verse": 8,
            "text": "بلكه مى‌گويند كه آن"
        },
        {
            "chapter": 46,
            "verse": 9,
            "text": "بگو: من نوآمده‌اى از پيامبران نيستم- نخستين پيامبرى نيستم كه مبعوث شده‌ام پيش از من پيامبران بوده‌اند-، و نمى‌دانم كه با من و با شما چه خواهند كرد. پيروى نمى‌كنم مگر آنچه را كه به من وحى مى‌شود، و من جز بيم‌دهنده‌اى آشكار نيستم"
        },
        {
            "chapter": 46,
            "verse": 10,
            "text": "بگو: مرا گوييد كه اگر آن"
        },
        {
            "chapter": 46,
            "verse": 11,
            "text": "و كافران در باره مؤمنان گفتند: اگر [دين مسلمانى‌] بهتر بود [اينان‌] به سوى آن بر ما پيشى نمى‌گرفتند- بلكه ما پيشى مى‌گرفتيم- و چون به آن راه نيافته‌اند خواهند گفت كه اين دروغى است كهن"
        },
        {
            "chapter": 46,
            "verse": 12,
            "text": "و حال آنكه پيش از آن، كتاب موسى راهنما و رحمت بود، و اين كتاب است باوردارنده [آن‌] به زبان تازى تا كسانى را كه ستم كردند بيم دهد و نيكوكاران را نويد باشد"
        },
        {
            "chapter": 46,
            "verse": 13,
            "text": "همانا كسانى كه گفتند: پروردگار ما خداى يكتاست و سپس [بر آن‌] استوار و پايدار ماندند پس نه بيمى بر آنهاست و نه اندوهگين شوند"
        },
        {
            "chapter": 46,
            "verse": 14,
            "text": "اينان اهل بهشت‌اند كه در آن جاودانه‌اند، به پاداش آنچه مى‌كردند"
        },
        {
            "chapter": 46,
            "verse": 15,
            "text": "و آدمى را به نيكوكارى با پدر و مادر خويش سفارش كرديم [بويژه مادر، زيرا كه‌] مادرش او را به دشوارى بار برداشت و به دشوارى بنهاد، و بار برداشتن و از شير گرفتن او سى‌ماه شد. تا آنگاه كه به نيروى جوانى خود رسيد و به چهل سالگى رسيد، گفت: پروردگارا، بر دلم افكن- مرا الهام كن و توفيق ده- تا نعمت تو را كه بر من و بر پدر و مادرم ارزانى داشتى سپاس گزارم و تا كارى نيك و شايسته كنم كه بپسندى، و براى من در فرزندانم شايستگى پديد آر، همانا من سوى تو بازگشتم و همانا من از مسلمانانم- از گردن‌نهادگان و فرمانبردارانم"
        },
        {
            "chapter": 46,
            "verse": 16,
            "text": "اينانند كه از ايشان نيكوترين آنچه را كرده‌اند مى‌پذيريم و از بديهاشان درمى‌گذريم، در زمره بهشتيان، وعده راستى است كه به آنها داده مى‌شد"
        },
        {
            "chapter": 46,
            "verse": 17,
            "text": "و آن كه به پدر و مادرش [آنگاه كه او را به ايمان به آخرت مى‌خواندند] گفت: اف بر شما، آيا به من وعده مى‌دهيد كه [از گور] بيرون آورده شوم و حال آنكه پيش از من مردمان بسيار بگذشته‌اند [و كسى باز نيامده است‌]؟! و آن دو از خدا فرياد مى‌خواستند [و به فرزند كافر خود مى‌گفتند:] واى بر تو، ايمان بيار، همانا وعده خدا- روز رستاخيز- راست است و او مى‌گفت: اين [وعده‌] جز افسانه‌هاى پيشينيان نيست"
        },
        {
            "chapter": 46,
            "verse": 18,
            "text": "اينانند كه آن گفتار- وعده عذاب- بر آنان در زمره گروه‌هايى از پريان و آدميان كه پيش از آنها بگذشتند سزا گشت، همانا ايشان زيانكار بودند"
        },
        {
            "chapter": 46,
            "verse": 19,
            "text": "و هر كدام [از دو گروه مؤمن و كافر] را پايه‌هايى است از آنچه كرده‌اند [تا عدل خدا در باره آنها آشكار شود] و تا به آنان [پاداش‌] كارهايشان را تمام بدهد و به ايشان ستم نخواهد شد"
        },
        {
            "chapter": 46,
            "verse": 20,
            "text": "و روزى كه كافران را بر آتش عرضه كنند، [به آنان گفته شود:] خوشيها و لذتهاى خود را در زندگى دنياتان برديد و بدانها بهره‌مند شديد، پس امروز عذاب خوارى پاداش داده مى‌شويد به سزاى آنكه در زمين به ناروا گردنكشى مى‌نموديد و به كيفر آنكه از فرمان [حق‌] بيرون مى‌شديد"
        },
        {
            "chapter": 46,
            "verse": 21,
            "text": "و ياد كن برادر قوم عاد- هود- را آنگاه كه قوم خود را در سرزمين احقاف بيم مى‌داد- و پيش از او و پس از او بيم‌كنندگان بگذشتند- كه جز خداى را نپرستيد، كه من بر شما از عذاب روزى بزرگ مى‌ترسم"
        },
        {
            "chapter": 46,
            "verse": 22,
            "text": "گفتند: آيا نزد ما آمده‌اى تا ما را از خدايانمان بگردانى؟ پس آنچه را به ما وعده مى‌دهى بيار اگر راستگويى"
        },
        {
            "chapter": 46,
            "verse": 23,
            "text": "گفت: همانا دانش [اين كه عذاب كى خواهد بود] نزد خداست، و من آنچه را بدان فرستاده شده‌ام به شما مى‌رسانم، و ليكن شما را مردمى مى‌بينم كه نادانى مى‌كنيد"
        },
        {
            "chapter": 46,
            "verse": 24,
            "text": "پس چون آن [ابر عذاب‌] را ديدند كه روى به واديهاى آنها نهاده، گفتند: اين براى ما ابرى باران‌زاست. [نه،] بلكه اين همان [عذابى‌] است كه به شتاب مى‌خواستيد، بادى است كه در آن عذابى دردناك است"
        },
        {
            "chapter": 46,
            "verse": 25,
            "text": "كه به فرمان پروردگارش هر چيز را [كه بر آن بگذرد] هلاك مى‌كند پس چنان گشتند كه بجز خانه‌هايشان ديده نمى‌شد. اينچنين مردم بزهكار را كيفر مى‌دهيم"
        },
        {
            "chapter": 46,
            "verse": 26,
            "text": "و هر آينه آنان"
        },
        {
            "chapter": 46,
            "verse": 27,
            "text": "و هر آينه [مردم‌] آباديهايى را كه پيرامون شما- اهل مكه- بودند هلاك ساختيم، و آيات را گونه‌گون بيان كرديم شايد كه بازگردند"
        },
        {
            "chapter": 46,
            "verse": 28,
            "text": "پس چرا آنهايى- خدايانى- كه به جاى خدا براى تقرب [به خدا] به خدايى گرفتند آنان را يارى نكردند؟ بلكه از آنان گم شدند، و اين بود [سرانجام‌] دروغ و بافته‌هاى آنان"
        },
        {
            "chapter": 46,
            "verse": 29,
            "text": "و [ياد كن‌] آنگاه كه گروهى از پريان را به سوى تو روانه كرديم كه قرآن را مى‌شنيدند، و چون نزدش حاضر آمدند گفتند: خاموش باشيد و گوش فراداريد، و چون [خواندن قرآن‌] به پايان رسيد، براى بيم‌دادن به سوى قوم خود بازگشتند"
        },
        {
            "chapter": 46,
            "verse": 30,
            "text": "گفتند: اى قوم ما، همانا ما كتابى را شنيديم كه پس از موسى فرو فرستاده شده، باوردارنده كتابهايى است كه در پيش آن است، به حق و به راه راست راه مى‌نمايد"
        },
        {
            "chapter": 46,
            "verse": 31,
            "text": "اى قوم ما، خواننده [به سوى‌] خدا- پيامبر- را اجابت كنيد و به او ايمان آوريد تا [خدا] برخى از گناهانتان را بيامرزد و شما را از عذابى دردناك پناه دهد"
        },
        {
            "chapter": 46,
            "verse": 32,
            "text": "و هر كه خواننده خداى را اجابت نكند، پس [بداند كه‌] در زمين ناتوان‌كننده [خداى از عذاب‌كردن‌] نيست، و او را جز او"
        },
        {
            "chapter": 46,
            "verse": 33,
            "text": "آيا نديده‌ايد- ندانسته‌اند- كه آن خداى كه آسمانها و زمين را آفريد و در آفريدن آنها ناتوان و وامانده نشد تواناست بر اينكه مردگان را زنده كند؟ آرى، او بر هر چيزى تواناست"
        },
        {
            "chapter": 46,
            "verse": 34,
            "text": "و روزى كه كافران را بر آتش دوزخ عرضه كنند [به آنها گويند:] آيا اين حق نيست- كه شما آن را انكار مى‌كرديد-؟ گويند: آرى، به پروردگارمان سوگند [كه حق است خداى‌] گويد: پس بچشيد عذاب را به سزاى آنكه كفر مى‌ورزيديد"
        },
        {
            "chapter": 46,
            "verse": 35,
            "text": "پس شكيبايى كن، همچنان كه پيامبران أولو العزم- خداوندان آهنگ استوار و جد و پايدارى، يا صاحبان شريعت و كتاب- شكيبايى كردند و براى آنها [عذاب را] به شتاب مخواه. آن روز كه آنچه را وعده داده مى‌شوند ببينند چنان است كه گويى جز ساعتى از يك روز- در دنيا- درنگ نكرده‌اند. [اين قرآن‌] رسانيدن پيام [خدا] است، پس آيا جز مردم بدكار نافرمان هلاك مى‌شوند؟"
        },
        {
            "chapter": 47,
            "verse": 1,
            "text": "كسانى كه كافر شدند و [مردم را] از راه خدا باز داشتند [خدا] كردارشان را گم و تباه گردانيد"
        },
        {
            "chapter": 47,
            "verse": 2,
            "text": "و كسانى كه ايمان آوردند و كارهاى شايسته كردند و به آنچه بر محمد"
        },
        {
            "chapter": 47,
            "verse": 3,
            "text": "اين از آن روست كه كسانى كه كافر شدند باطل را پيروى كردند و كسانى كه ايمان آوردند حق را كه از پروردگارشان است پيروى كردند. بدين سان خداوند براى مردم حالهاشان را بيان مى‌كند"
        },
        {
            "chapter": 47,
            "verse": 4,
            "text": "پس چون با كافران [در كارزار] روبرو شديد، گردنها [شان‌] را بزنيد تا آنگاه كه [با كشتنشان‌] بر آنها چيره شويد پس [اسير گيريد و] بند را استوار كنيد- تا نگريزند- آنگاه يا منّت نهيد [و آزادشان كنيد] و يا [آنها را] بازفروشيد- به مال يا معاوضه اسيران- تا جنگ بارهاى خود را بنهد- به پايان رسد-. اين است [فرمان خدا]، و اگر خدا مى‌خواست از آنان كين مى‌ستاند- بى‌آنكه شما را فرمان جنگ دهد- و ليكن خواست تا برخى‌تان را به برخى بيازمايد. و كسانى كه در راه خدا كشته شدند، كردارهاشان را هرگز گم و تباه نمى‌كند"
        },
        {
            "chapter": 47,
            "verse": 5,
            "text": "زود باشد كه ايشان را راه نمايد و حال و كارشان را به سامان آورد"
        },
        {
            "chapter": 47,
            "verse": 6,
            "text": "و به بهشتى درآوردشان كه آن را بديشان شناسانده است"
        },
        {
            "chapter": 47,
            "verse": 7,
            "text": "اى كسانى كه ايمان آورده‌ايد، اگر خداى را يارى كنيد- با يارى‌كردن دينش-، شما را يارى كند و گامهاى شما را استوار بدارد"
        },
        {
            "chapter": 47,
            "verse": 8,
            "text": "و كسانى كه كفر ورزيدند پس نگونسارى و هلاكت باد بر آنان و [خدا] كارهاشان را گم و تباه گردانيد"
        },
        {
            "chapter": 47,
            "verse": 9,
            "text": "اين [هلاكت و نگونسارى‌] از آن روست كه آنچه را خدا فروفرستاده است ناخوش داشتند، پس كردارهاشان را تباه و ناچيز ساخت"
        },
        {
            "chapter": 47,
            "verse": 10,
            "text": "آيا در زمين گردش نكردند تا بنگرند سرانجام كسانى كه پيش از آنان بودند چگونه بود؟ خدا آنها را نابود كرد و براى اين كافران نيز همانند آن است"
        },
        {
            "chapter": 47,
            "verse": 11,
            "text": "اين از آن روست كه خدا يار و ياور مؤمنان است و كافران را يار و ياورى نيست"
        },
        {
            "chapter": 47,
            "verse": 12,
            "text": "همانا خدا كسانى را كه ايمان آوردند و كارهاى نيك و شايسته كردند به بهشتهايى درآرد كه از زير آنها جويها روان است. و كسانى كه كافر شدند [از دنيا] كام و بهره مى‌گيرند و همانند چارپايان مى‌خورند و آتش دوزخ جايگاهشان است"
        },
        {
            "chapter": 47,
            "verse": 13,
            "text": "و بسا شهرها كه [مردمش‌] از [مردم‌] شهر تو كه بيرونت كردند نيرومندتر بودند، هلاكشان كرديم و هيچ ياورى نداشتند"
        },
        {
            "chapter": 47,
            "verse": 14,
            "text": "آيا كسى كه بر حجتى روشن از پروردگار خويش است مانند كسى است كه كردار بدش در نظرش آراسته شده، و آرزوها و خواهشهاى دل خويش را پيروى كرده‌اند؟"
        },
        {
            "chapter": 47,
            "verse": 15,
            "text": "وصف آن بهشتى كه پرهيزگاران را وعده داده‌اند اين است كه در آن جويهايى است از آبى دگرگون‌نشدنى- نگندد و بوى و مزه آن بر نگردد- و جويهايى از شيرى كه مزه‌اش بر نگردد و جويهايى از باده‌اى كه لذت‌بخش آشامندگان است و جويهايى از عسل ناب و ايشان را در آن"
        },
        {
            "chapter": 47,
            "verse": 16,
            "text": "و از آنان- منافقان- كسانى‌اند كه به [گفتار] تو گوش فرا مى‌دارند تا چون از نزد تو بيرون آيند به كسانى [از يارانت‌] كه دانش داده شده‌اند گويند: اكنون چه گفت؟- به ريشخند مى‌گفتند: ما نفهميديم چه گفت- اينانند كه خدا بر دلهاشان مهر نهاده، و هواهاى خويش را پيروى كرده‌اند"
        },
        {
            "chapter": 47,
            "verse": 17,
            "text": "و كسانى كه راه يافته‌اند، [خدا] ايشان را رهيابى بيفزايد و [مايه دوام و پاداش‌] پرهيزگاريشان را به آنان بدهد"
        },
        {
            "chapter": 47,
            "verse": 18,
            "text": "پس آيا جز رستاخيز را كه ناگهان بديشان آيد انتظار مى‌برند؟ همانا نشانه‌هاى آن آمده است. پس كجا و چگونه ايشان را يادكرد و پندگرفتنشان باشد آنگاه كه رستاخيز بديشان آيد؟"
        },
        {
            "chapter": 47,
            "verse": 19,
            "text": "پس بدان كه هيچ خدايى جز خداى يكتا نيست، و براى گناه خود و براى مردان و زنان مؤمن آمرزش بخواه و خداوند رفت و آمد و آرميدن شما را مى‌داند- به تمام حالات شما آگاه است"
        },
        {
            "chapter": 47,
            "verse": 20,
            "text": "و كسانى كه ايمان آورده‌اند گويند چرا سوره‌اى [براى جهاد] فروفرستاده نمى‌شود؟ پس چون سوره‌اى محكم- يعنى از محكمات كه معناى آن روشن است- فرستاده شود و در آن از كارزار سخن رفته باشد، كسانى را كه در دلهاشان بيمارى- شك و نفاق- است بينى كه به تو مى‌نگرند همچون نگريستن كسى كه بيهوشى مرگ به او رسيده باشد پس ايشان را همان [مرگ‌] سزاوارتر است- يا: پس واى بر آنان"
        },
        {
            "chapter": 47,
            "verse": 21,
            "text": "[كارشان به ظاهر] فرمانبردارى و گفتار نيكوست، پس چون كار [جنگ‌] استوار شود اگر با خدا راست گويند- در وفاى به كارزار- هر آينه برايشان بهتر است"
        },
        {
            "chapter": 47,
            "verse": 22,
            "text": "پس [اى منافقان‌] آيا [جز اين‌] انتظار مى‌داريد كه اگر سرپرست امور مردم شديد- به قدرت و حكومت رسيديد- در زمين تباهى كنيد و از خويشاوندانتان ببريد؟"
        },
        {
            "chapter": 47,
            "verse": 23,
            "text": "اينانند كه خدا لعنتشان كرده، پس آنان را كر ساخته و ديدگانشان را كور كرده است"
        },
        {
            "chapter": 47,
            "verse": 24,
            "text": "آيا در قرآن نمى‌انديشند يا بر دلها [شان‌] قفلهاست؟"
        },
        {
            "chapter": 47,
            "verse": 25,
            "text": "كسانى كه پس از آنكه راه راست برايشان روشن و آشكار شد، پشت كرده بازگشتند- مرتد و كافر شدند-، شيطان [باطل را] براى آنها بياراست و آنان را در آرزوهاى دراز نهاد"
        },
        {
            "chapter": 47,
            "verse": 26,
            "text": "اين همه از آن روست كه آنان به كسانى كه آنچه را خداى فرو فرستاده ناخوش داشتند گفتند: ما در برخى از كارها شما را فرمان خواهيم برد، و خدا نهان‌داشتن آنها- پنهان سخن‌گفتن و رازهاى آنان- را مى‌داند"
        },
        {
            "chapter": 47,
            "verse": 27,
            "text": "پس چون‌اند [آن منافقان‌] آنگاه كه فرشتگان جانشان را مى‌گيرند بر رويها و پشتهاشان مى‌زنند؟"
        },
        {
            "chapter": 47,
            "verse": 28,
            "text": "اين [عذاب‌] از آن روست كه آنان از آنچه خداى را به خشم آورد پيروى كردند و خشنودى او را خوش نداشتند، پس كارهاشان را تباه و بى‌اثر ساخت"
        },
        {
            "chapter": 47,
            "verse": 29,
            "text": "بلكه كسانى كه در دلهاشان بيماريى- شك و نفاق- است مى‌پندارند كه خدا كينه‌هاشان را آشكار نخواهد ساخت"
        },
        {
            "chapter": 47,
            "verse": 30,
            "text": "و اگر خواهيم آنان را به تو مى‌نماييم پس آنها را به سيمايشان بازشناسى و هر آينه ايشان را از شيوه سخنشان خواهى شناخت، و خدا كارهاى شما را مى‌داند"
        },
        {
            "chapter": 47,
            "verse": 31,
            "text": "و هر آينه شما را بيازماييم تا مجاهدان و شكيبايان- پايداران- شما را معلوم كنيم و خبرهاى شما- اعمالتان- را بيازماييم"
        },
        {
            "chapter": 47,
            "verse": 32,
            "text": "همانا كسانى كه كافر شدند و [مردم را] از راه خدا بازداشتند- يا: و از راه خدا بگرديدند- و پس از آنكه راه راست برايشان روشن و هويدا شد با پيامبر مخالفت كردند هرگز به خدا هيچ گزندى نرسانند و زودا كه كارهاشان را بى‌اثر و نابود سازد"
        },
        {
            "chapter": 47,
            "verse": 33,
            "text": "اى كسانى كه ايمان آورده‌ايد، خداى را فرمان بريد و پيامبر را فرمان بريد و كارهاتان را [به شك و نفاق و ريا و عجب‌] بيهوده و تباه مكنيد"
        },
        {
            "chapter": 47,
            "verse": 34,
            "text": "همانا كسانى كه كافر شدند و از راه خدا بگرديدند- يا مردم را از راه خدا بازداشتند- سپس در حالى كه كافر بودند مردند، هرگز خداوند آنان را نخواهد آمرزيد"
        },
        {
            "chapter": 47,
            "verse": 35,
            "text": "پس سستى مكنيد و [كافران را] به آشتى مخوانيد و حال آنكه شما برتريد، و خدا با شماست و هرگز از [پاداش‌] كردار شما نخواهد كاست"
        },
        {
            "chapter": 47,
            "verse": 36,
            "text": "همانا زندگانى اين جهان بازيچه و سرگرمى است، و اگر ايمان داشته باشيد و پرهيزگارى كنيد مزدتان را خواهد داد و مالهاتان را نخواهد خواست"
        },
        {
            "chapter": 47,
            "verse": 37,
            "text": "اگر آن را از شما بخواهد و در خواستن پافشارى نمايد، آنگاه بخل مى‌ورزيد و [به سبب مالدوستى‌تان‌] كينه‌هاى شما را آشكار مى‌سازد"
        },
        {
            "chapter": 47,
            "verse": 38,
            "text": "هان شماييد كه خوانده مى‌شويد تا در راه خدا انفاق كنيد، ولى از شما كس هست كه بخل مى‌ورزد، و هر كه بخل ورزد جز اين نيست كه با خويشتن بخل مى‌ورزد، و خدا بى‌نياز است و شما نيازمنديد، و اگر روى بگردانيد گروهى ديگر جز شما را به جاى شما آرد كه همچون شما- سست ايمان و بخيل- نباشند"
        },
        {
            "chapter": 48,
            "verse": 1,
            "text": "ما براى تو گشايش و پيروزى نمايانى را بگشوديم"
        },
        {
            "chapter": 48,
            "verse": 2,
            "text": "تا خدا گناه تو- كارهاى ناروايى كه مشركان و دشمنان درباره تو روا داشتند- را، آنچه در گذشته بوده و آنچه اكنون و سپس‌تر باشد، بيامرزد- بپوشاند و بزدايد- و نعمت خود را بر تو تمام كند و تو را راه راست بنمايد،"
        },
        {
            "chapter": 48,
            "verse": 3,
            "text": "و خداى تو را يارى كند يارى‌كردنى توانمندانه- كه در آن عزت و پيروزى باشد"
        },
        {
            "chapter": 48,
            "verse": 4,
            "text": "اوست آن كه آرامش را در دلهاى مؤمنان فرو آورد تا ايمانى بر ايمان خويش بيفزايند. و خداى راست لشكرهاى آسمانها و زمين، و خدا دانا و با حكمت است"
        },
        {
            "chapter": 48,
            "verse": 5,
            "text": "تا مردان و زنان مؤمن را به بهشتهايى درآرد كه از زير [درختان‌] آنها جويها روان است، در آنجا جاويدانند، و بديهاشان را از ايشان بزدايد. و اين در نزد خدا رستگارى و كاميابى بزرگى است"
        },
        {
            "chapter": 48,
            "verse": 6,
            "text": "و مردان و زنان منافق و مردان و زنان مشرك را كه به خداى گمان بد مى‌برند عذاب كند. گردنده بد- پيشامد بد- بر آنان باد، و خداى بر آنان خشم گرفت و لعنتشان كرد و برايشان دوزخ را آماده ساخته است، و بد بازگشتگاهى است"
        },
        {
            "chapter": 48,
            "verse": 7,
            "text": "و خداى راست لشكرهاى آسمانها و زمين، و خدا تواناى بى‌همتا و داناى استواركار است"
        },
        {
            "chapter": 48,
            "verse": 8,
            "text": "همانا تو را گواه- بر اعمال مردمان- و مژده‌دهنده و بيم‌كننده فرستاديم،"
        },
        {
            "chapter": 48,
            "verse": 9,
            "text": "تا [شما مردم‌] به خدا و پيامبرش ايمان بياوريد و او"
        },
        {
            "chapter": 48,
            "verse": 10,
            "text": "همانا كسانى كه با تو بيعت مى‌كنند جز اين نيست كه با خداى بيعت مى‌كنند دست خداى بالاى دستهاشان است. پس هر كه پيمان بشكند جز اين نيست كه به زيان خويش مى‌شكند، و هر كه بدانچه بر آن با خداى پيمان بسته است وفا كند پس او را مزدى بزرگ خواهد داد"
        },
        {
            "chapter": 48,
            "verse": 11,
            "text": "واپس‌ماندگان [از جنگ‌]، از باديه‌نشينان، خواهند گفت: مالها و زنان و فرزندانمان ما را سرگرم داشتند- گرفتار آنها بوديم و از جنگ باز مانديم- پس براى ما آمرزش بخواه. به زبانهاشان چيزى مى‌گويند كه در دلهاشان نيست. بگو: اگر خدا درباره شما زيانى خواهد يا سودى، كيست كه براى شما در برابر [خواست‌] خدا چيزى در توان داشته باشد؟ بلكه خداوند از آنچه مى‌كنيد آگاه است"
        },
        {
            "chapter": 48,
            "verse": 12,
            "text": "بلكه پنداشتيد كه پيامبر و مؤمنان هرگز به نزد كسان خويش باز نخواهند گشت و اين پندار در دلهاتان آراسته شد- به آن دلخوش شديد- و گمان بد برديد- كه پيامبر و ياران او هلاك شوند و دين اسلام برافتد- و مردمى هلاك‌شده گشتيد"
        },
        {
            "chapter": 48,
            "verse": 13,
            "text": "و هر كه به خدا و پيامبر او ايمان نياورده باشد، پس [بداند كه‌] ما براى كافران آتشى افروخته آماده كرده‌ايم"
        },
        {
            "chapter": 48,
            "verse": 14,
            "text": "و خداى راست پادشاهى آسمانها و زمين هر كه را خواهد- شايسته بيند- بيامرزد و هر كه را خواهد- سزاوار بيند- عذاب كند. و خدا آمرزگار و مهربان است"
        },
        {
            "chapter": 48,
            "verse": 15,
            "text": "واپس‌ماندگان، چون به سوى غنيمتها برويد تا آنها را بگيريد- در جنگ خيبر-، خواهند گفت: بگذاريد تا از پى شما بياييم. مى‌خواهند سخن خداى را دگرگون سازند. بگو: هرگز از پى ما نخواهيد آمد، خدا از پيش [درباره شما] چنين فرموده است. پس خواهند گفت: بلكه بر ما حسد مى‌بريد. [نه،] بلكه جز اندكى نمى‌فهمند"
        },
        {
            "chapter": 48,
            "verse": 16,
            "text": "واپس‌ماندگان، از باديه‌نشينان، را بگو: بزودى به جنگ با مردمى سخت زورمند جنگاور فرا خوانده مى‌شويد كه با آنها كارزار كنيد يا آنكه مسلمان شوند. پس اگر فرمان بريد خدا شما را مزدى نيك بدهد، و اگر رويگردان شويد چنانكه پيش از اين رويگردان شديد شما را به عذابى دردناك عذاب كند"
        },
        {
            "chapter": 48,
            "verse": 17,
            "text": "بر نابينا تنگى و گناهى نيست و بر لنگ تنگى و گناهى نيست و بر بيمار تنگى و گناهى نيست [اگر به كارزار نروند]، و هر كه خداى و پيامبرش را فرمان برد او را به بهشتهايى در آورد كه از زير آنها جويها روان است، و هر كه روى بگرداند به عذابى دردناك عذابش كند"
        },
        {
            "chapter": 48,
            "verse": 18,
            "text": "هر آينه خداى از مؤمنان خشنود شد آنگاه كه با تو در زير آن درخت- در حديبيه- بيعت مى‌كردند، آنچه را در دلهاشان بود- از راستى و پاكى نيت و وفا- دانست، پس آرامش را بر آنان فرو آورد و ايشان را پيروزيى نزديك- فتح خيبر- پاداش داد،"
        },
        {
            "chapter": 48,
            "verse": 19,
            "text": "و نيز غنيمتهاى بسيار كه مى‌گيرند، و خدا تواناى بى‌همتا و داناى با حكمت است"
        },
        {
            "chapter": 48,
            "verse": 20,
            "text": "خدا به شما غنيمتهاى بسيار را وعده داده است كه مى‌گيريد، و اين را زود به شما ارزانى داشت و دستهاى مردم را از شما باز داشت [تا همپيمانان يهود ترسيده به جنگ بيرون نيايند]، و تا نشانه‌اى براى مؤمنان باشد و شما را به راهى راست رهبرى كند"
        },
        {
            "chapter": 48,
            "verse": 21,
            "text": "و غنيمتهاى ديگرى [هست‌] كه هنوز بر آنها دست نيافته‌ايد. همانا خداوند به آنها احاطه دارد- از آنها آگاه است- و خدا بر هر چيزى تواناست"
        },
        {
            "chapter": 48,
            "verse": 22,
            "text": "و اگر كسانى كه كافر شدند با شما كارزار كنند هر آينه پشت كرده بگريزند و آنگاه هيچ كارساز و ياورى نيابند"
        },
        {
            "chapter": 48,
            "verse": 23,
            "text": "نهاد خداست كه پيش از اين گذشته است، و هرگز براى نهاد خداى دگرگونى نخواهى يافت"
        },
        {
            "chapter": 48,
            "verse": 24,
            "text": "و اوست كه دستهاى آنان را از شما و دستهاى شما را از آنان در وادى مكه- زمين نزديك مكه در حديبيه- باز داشت پس از آنكه شما را بر آنها پيروزى داد- و توانستيد بى جنگ و خونريزى به سرزمين آنها در آييد- و خدا بدانچه مى‌كنيد بيناست"
        },
        {
            "chapter": 48,
            "verse": 25,
            "text": "ايشانند كه كافر شدند و شما را از مسجد الحرام- نمازگاه شكوهمند- بازداشتند و قربانى- شترانى كه براى قربانى آورده بوديد- را باز داشتند و نگذاشتند كه به قربانگاهش- منى- برسد، و اگر [در مكه‌] مردان و زنان مؤمنى نبودند كه شما ايشان را نمى‌شناختيد و بى‌آگاهى در زير پاى مى گرفتيد- مى‌كشتيد- پس، از آنان گزندى ناخوشايند- اندوهى به سبب قتل مؤمنان و پرداخت ديه كه كفاره كشتن مؤمن به خطاست- به شما مى‌رسيد، [خداوند دست شما را از آنان باز نمى‌داشت، ليكن شما را از كشتن اهل مكه باز داشت‌] تا خداى هر كه را خواهد به مهر و بخشايش خويش در آرد. اگر از هم جدا مى‌بودند هر آينه كافرانشان را عذاب مى‌كرديم عذابى دردناك"
        },
        {
            "chapter": 48,
            "verse": 26,
            "text": "[به ياد آريد] آنگاه كه كافران [مكه‌] در دلهاى خويش تعصب جاهليت- خشم و كين و تكبر ناروا- را پروردند پس خداوند آرامش خود را بر پيامبرش و بر مؤمنان فروآورد- تا جنگ نكردند و به صلح تن دادند و به مدينه بازگشتند- و سخن پرهيزگارى- توحيد، وفادارى، روح ايمان- را با آنان همراه داشت و ايشان سزاوارتر به آن و اهل آن بودند، و خدا به هر چيزى داناست"
        },
        {
            "chapter": 48,
            "verse": 27,
            "text": "همانا خدا خواب پيامبرش را بحق راست آورد- تحقق بخشيد- كه اگر خداى خواهد هر آينه به مسجد الحرام درخواهيد آمد، در ايمنى و سر تراشيده و كوتاه موى، بى آنكه بيمى داشته باشيد. پس مى‌دانست آنچه شما نمى‌دانستيد- از صلاح كارتان در صلح حديبيه- و جز اين [براى شما] فتحى نزديك- فتح خيبر- قرار داد- تا دل مؤمنان به آن فتح شاد شد و اندوه تأخير عمره از ميان برفت"
        },
        {
            "chapter": 48,
            "verse": 28,
            "text": "اوست كه پيامبرش را با رهنمونى [به راه راست‌] و دين حق فرستاد تا آن را بر همه دينها چيره گرداند، و خدا گواهى بسنده است- بر صدق پيامبرش"
        },
        {
            "chapter": 48,
            "verse": 29,
            "text": "محمد"
        },
        {
            "chapter": 49,
            "verse": 1,
            "text": "اى كسانى كه ايمان آورده‌ايد، [در هيچ كارى‌] فراپيش خدا و پيامبرش نرويد، و از خداى پروا كنيد، كه خدا شنوا و داناست"
        },
        {
            "chapter": 49,
            "verse": 2,
            "text": "اى كسانى كه ايمان آورده‌ايد، آوازهاى خود را از آواز پيامبر بلندتر مكنيد، و با او بلند سخن مگوييد مانند بلند سخن‌گفتن برخى از شما با برخ ديگر، كه كردارهاى شما تباه و بيهوده مى‌شود و خود آگاه نيستيد"
        },
        {
            "chapter": 49,
            "verse": 3,
            "text": "كسانى كه در نزد پيامبر خدا آوازهاى خود را فرومى‌دارند آنانند كه خداوند دلهاشان را براى پرهيزگارى بيازموده است- تا پاك و صافى شوند- ايشان را آمرزش و مزدى بزرگ است"
        },
        {
            "chapter": 49,
            "verse": 4,
            "text": "كسانى كه از فراسوى حجره‌ها- اطاقها يا خانه‌هاى خرد- تو را آواز مى‌دهند، بيشترشان نابخردند- زيرا انسانيت و ادب نگاه نمى‌دارند"
        },
        {
            "chapter": 49,
            "verse": 5,
            "text": "و اگر صبر كنند تا به نزد آنان بيرون شوى هر آينه برايشان بهتر است، و خدا آمرزگار و مهربان است"
        },
        {
            "chapter": 49,
            "verse": 6,
            "text": "اى كسانى كه ايمان آورده‌ايد، اگر دروغگويى برون شده از فرمان خداى به شما خبرى آورد نيك بررسى كنيد تا مبادا نادانسته به مردمى آسيب رسانيد، و آنگاه بر آنچه كرديد پشيمان گرديد"
        },
        {
            "chapter": 49,
            "verse": 7,
            "text": "و بدانيد كه پيامبر خدا در ميان شماست- و شما بايد از او فرمان بريد نه او از شما-، كه اگر در بسيارى از كارها شما را فرمان برد هر آينه به رنج افتيد و هلاك شويد، و ليكن خداوند ايمان را در نزد شما دوست‌داشتنى ساخت و آن را در دلهاى شما بياراست، و كفر و بدكردارى و نافرمانى را ناخوشايندتان داشت. ايشانند راه‌يافتگان"
        },
        {
            "chapter": 49,
            "verse": 8,
            "text": "[و اين‌] از روى بخشش و نعمتى است از خداى، و خدا دانا و با حكمت است"
        },
        {
            "chapter": 49,
            "verse": 9,
            "text": "و اگر دو گروه از مؤمنان با هم كارزار كنند، ميانشان آشتى دهيد. پس اگر يكى از آن دو بر ديگرى ستم و تجاوز كند، با آن كه ستم و تجاوز مى‌كند بجنگيد تا به فرمان خداى بازگردد. پس اگر باز گشت ميانشان به عدل و داد آشتى دهيد، و دادگرى كنيد، كه خدا دادگران را دوست مى‌دارد"
        },
        {
            "chapter": 49,
            "verse": 10,
            "text": "همانا مؤمنان برادران [يكديگر] اند، پس ميان [آن دو گروه‌] برادرانتان آشتى افكنيد و از خداى پروا كنيد، باشد كه درخور رحمت گرديد"
        },
        {
            "chapter": 49,
            "verse": 11,
            "text": "اى كسانى كه ايمان آورده‌ايد، گروهى [از مردان‌] گروه ديگر را مسخره نكنند، شايد آنان- كه مسخره شده‌اند- از اينان- كه مسخره كرده‌اند- بهتر باشند و نه زنانى زنان ديگر را، شايد آنان از اينان بهتر باشند. و از خودتان- از يكديگر- عيبجويى مكنيد و يكديگر را به لقبها [ى بد و ناخوش‌] مخوانيد. بد نامى است نام‌كردن [مردم‌] به بدكردارى پس از ايمان آوردن [آنها]. و هر كه توبه نكرد پس اينانند ستمكاران"
        },
        {
            "chapter": 49,
            "verse": 12,
            "text": "اى كسانى كه ايمان آورده‌ايد، از بسيارى از گمانها- گمانهاى بد- دور باشيد، زيرا برخى از گمانها گناه است. و [در احوال و عيب‌هاى پنهان مردم‌] كاوش مكنيد، و از پس يكديگر بدگويى- غيبت- مكنيد. آيا يكى از شما دوست دارد كه گوشت برادر مرده خود را بخورد؟ بى‌گمان آن را ناخوش و ناپسند مى‌داريد. و از خداى پروا كنيد، كه خدا توبه‌پذير و مهربان است"
        },
        {
            "chapter": 49,
            "verse": 13,
            "text": "اى مردم، ما شما را از يك مرد و زن بيافريديم، و شما را شاخه‌ها و تيره‌ها كرديم تا يكديگر را باز شناسيد. هر آينه گرامى‌ترين شما نزد خدا پرهيزگارترين شماست. همانا خدا دانا و آگاه است"
        },
        {
            "chapter": 49,
            "verse": 14,
            "text": "باديه‌نشينان گفتند: ايمان آورديم. بگو: ايمان نياورده‌ايد، بلكه بگوييد: اسلام آورديم- به زبان تسليم شديم-، و هنوز ايمان در دلهاتان درنيامده است. و اگر خدا و پيامبرش را فرمان بريد، از [پاداش‌] كردارهاى شما جيزى نكاهد، همانا خدا آمرزگار و مهربان است"
        },
        {
            "chapter": 49,
            "verse": 15,
            "text": "جز اين نيست كه مؤمنان كسانى‌اند كه به خدا و پيامبر او ايمان آورده‌اند و سپس شك نكرده‌اند، و با مالها و جانهاى خويش در راه خدا جهاد كرده‌اند. ايشانند راستگويان"
        },
        {
            "chapter": 49,
            "verse": 16,
            "text": "بگو: آيا مى‌خواهيد خداى را به دين خودتان آگاه كنيد؟ و حال آنكه خدا آنچه را در آسمانها و آنچه را در زمين است مى‌داند، و خدا به همه چيز داناست"
        },
        {
            "chapter": 49,
            "verse": 17,
            "text": "بر تو منت مى‌نهند كه اسلام آورده‌اند بگو: به اسلام خود بر من منت منهيد، بلكه خداى بر شما منت مى‌نهد كه شما را به ايمان راه نموده است اگر [در ايمان خود] راستگوييد"
        },
        {
            "chapter": 49,
            "verse": 18,
            "text": "همانا خدا نهان آسمانها و زمين را مى‌داند، و خدا بدانچه مى‌كنيد بيناست"
        },
        {
            "chapter": 50,
            "verse": 1,
            "text": "قاف. سوگند به اين قرآن ارجمند [كه اين پيامبر راستگوست و رستاخيز حق است‌]"
        },
        {
            "chapter": 50,
            "verse": 2,
            "text": "بلكه شگفتى نمودند از اينكه از ميان خودشان بيم‌دهنده‌اى بديشان آمد از اين رو كافران گفتند: اين چيزى شگفت است"
        },
        {
            "chapter": 50,
            "verse": 3,
            "text": "آيا هنگامى كه مُرديم و خاك شديم [باز زنده مى‌شويم‌]؟ اين بازگشتى است دور [از عقل و عادت‌]"
        },
        {
            "chapter": 50,
            "verse": 4,
            "text": "همانا ما مى‌دانيم كه زمين چه چيز از ايشان مى‌كاهد. و نزد ما كتابى است نگاهدارنده- لوح محفوظ"
        },
        {
            "chapter": 50,
            "verse": 5,
            "text": "بلكه سخن حق را چون بديشان آمد دروغ انگاشتند. پس آنها در كارى شوريده و آشفته‌اند"
        },
        {
            "chapter": 50,
            "verse": 6,
            "text": "آيا به آسمان بالاى سرشان ننگريستند كه چگونه آن را برافراشتيم و [با ستارگان‌] بياراستيم و آن را هيچ شكافى- نقص و خلل و ناموزونى- نيست؟"
        },
        {
            "chapter": 50,
            "verse": 7,
            "text": "و زمين را بگسترديم و در آن كوه‌هاى بلند و استوار نهاديم و از هر گونه گياه زيبا و بهجت‌انگيز در آن رويانيديم"
        },
        {
            "chapter": 50,
            "verse": 8,
            "text": "تا بينشى باشد و پندى براى هر بنده‌اى كه [با روى دل به خدا] بازمى‌گردد"
        },
        {
            "chapter": 50,
            "verse": 9,
            "text": "و از آسمان آبى با بركت فرو آورديم پس بدان بوستانها و دانه‌هاى دروكردنى- مانند گندم و جو و ارزن- رويانيديم"
        },
        {
            "chapter": 50,
            "verse": 10,
            "text": "و نيز خرمابنهاى بلند را كه ميوه‌هاى بر هم نشانده دارند"
        },
        {
            "chapter": 50,
            "verse": 11,
            "text": "تا روزى بندگان باشد و بدان [آب‌] سرزمين مرده را زنده كرديم. همچنين است بيرون‌آمدن [از گور]"
        },
        {
            "chapter": 50,
            "verse": 12,
            "text": "پيش از اينان- اهل مكه- قوم نوح و اصحاب رس و ثمود- قوم صالح- تكذيب كردند،"
        },
        {
            "chapter": 50,
            "verse": 13,
            "text": "و نيز عاد- قوم هود- و فرعون و قوم لوط،"
        },
        {
            "chapter": 50,
            "verse": 14,
            "text": "و اهل ايكه- قوم شعيب- و قوم تُبّع همگى پيامبران را دروغگو شمردند پس وعده من به عذاب بر آنها سزا گشت"
        },
        {
            "chapter": 50,
            "verse": 15,
            "text": "مگر در آفرينش نخستين درمانده شديم- تا از بازآفريدن درمانده باشيم-؟ نه، بلكه آنهايند كه از آفرينش نو در شك‌اند"
        },
        {
            "chapter": 50,
            "verse": 16,
            "text": "و همانا ما آدمى را آفريده‌ايم و آنچه را نفس او وسوسه مى‌كند مى‌دانيم، و ما به او از رگ گردن نزديكتريم- به احاطه علمى"
        },
        {
            "chapter": 50,
            "verse": 17,
            "text": "آنگاه كه آن دو [فرشته‌] فراگيرنده از جانب راست و از جانب چپ [آدمى‌] نشسته [اعمال او را] فرامى‌گيرند"
        },
        {
            "chapter": 50,
            "verse": 18,
            "text": "هيچ سخنى بر زبان نيارد مگر آنكه در نزد او نگهبانى آماده است"
        },
        {
            "chapter": 50,
            "verse": 19,
            "text": "و بيهوشى مرگ براستى فرارسد، اين است آنچه از آن مى‌گريختى"
        },
        {
            "chapter": 50,
            "verse": 20,
            "text": "و در صور دميده شود، اين است روز وعده عذاب- روز رستاخيز"
        },
        {
            "chapter": 50,
            "verse": 21,
            "text": "و هر كسى مى‌آيد در حالى كه با او [فرشته‌] راننده‌اى و [فرشته‌] گواهى‌دهنده‌اى هست"
        },
        {
            "chapter": 50,
            "verse": 22,
            "text": "[خداى فرمايد:] هر آينه از اين غافل بودى، پس ما پوشش تو از [ديده‌] تو برداشتيم- تا آنچه به خبر مى‌شنيدى خود ببينى- از اين رو امروز چشمت تيزبين است- يعنى در آنچه مى‌بينى شك نمى‌كنى"
        },
        {
            "chapter": 50,
            "verse": 23,
            "text": "و همنشين او- فرشته نگهبان او- گويد: اين است آنچه نزد من آماده است- نامه اعمال"
        },
        {
            "chapter": 50,
            "verse": 24,
            "text": "[و به آن دو فرشته ندا آيد:] هر كافر ستيهنده سركش را در دوزخ افكنيد"
        },
        {
            "chapter": 50,
            "verse": 25,
            "text": "هر بازدارنده از نيكى [و] تجاوزگر شك‌دار را"
        },
        {
            "chapter": 50,
            "verse": 26,
            "text": "آن كه با خداى يكتا خدايى ديگر گرفت، پس او را در عذاب سخت بيفكنيد"
        },
        {
            "chapter": 50,
            "verse": 27,
            "text": "[شيطان‌] همنشين او گويد: پروردگارا، من او را به سركشى و نافرمانى وانداشتم و ليكن او خود در گمراهى دورى بود"
        },
        {
            "chapter": 50,
            "verse": 28,
            "text": "[خداى‌] گويد: نزد من ستيزه مكنيد كه همانا وعده عذاب را پيش از اين به شما داده بودم"
        },
        {
            "chapter": 50,
            "verse": 29,
            "text": "سخن نزد من- وعده و وعيد من- دگرگون نشود و من بر بندگان هيچ ستم نكنم"
        },
        {
            "chapter": 50,
            "verse": 30,
            "text": "روزى كه دوزخ را گوييم: آيا پُر شدى؟ و گويد: آيا بيش از اين هم هست؟"
        },
        {
            "chapter": 50,
            "verse": 31,
            "text": "و بهشت را براى پرهيزگاران نزديك آرند و دور نباشد"
        },
        {
            "chapter": 50,
            "verse": 32,
            "text": "اين است آنچه نويد داده مى‌شديد، به هر بازگردنده- به خدا- نگاهدار [فرمان خدا]"
        },
        {
            "chapter": 50,
            "verse": 33,
            "text": "آن كسى كه در نهان از خداى رحمان بترسد و با دلى بازگردنده آيد"
        },
        {
            "chapter": 50,
            "verse": 34,
            "text": "به سلامت در آن"
        },
        {
            "chapter": 50,
            "verse": 35,
            "text": "ايشان راست در آن هر چه خواهند و نزد ما افزونى است- افزون بر آنچه خواهند"
        },
        {
            "chapter": 50,
            "verse": 36,
            "text": "و چه بسيار مردمانى را پيش از آنها نابود كرديم كه از اينها- اين كافران- زورمندتر بودند، پس در شهرها گردش و كاوش كردند آيا [آنان را] هيچ پناه و گريزگاهى هست- از عذاب و هلاك و مرگ؟"
        },
        {
            "chapter": 50,
            "verse": 37,
            "text": "هر آينه در اين [سخن كه گفته شد] يادكردى است براى آن كه او را دل باشد- عقل بيدار دارد و غافل نباشد- يا گوش فرادارد و حاضر باشد"
        },
        {
            "chapter": 50,
            "verse": 38,
            "text": "و هر آينه آسمانها و زمين و آنچه را ميان آنهاست در شش روز- شش دوران- آفريديم، و هيچ رنج و ماندگى به ما نرسيد"
        },
        {
            "chapter": 50,
            "verse": 39,
            "text": "پس بر آنچه مى‌گويند شكيبا باش و پيش از برآمدن آفتاب- يعنى نماز بامداد- و پيش از فروشدن آن- نماز پيشين"
        },
        {
            "chapter": 50,
            "verse": 40,
            "text": "و در پاسى از شب- نماز شام"
        },
        {
            "chapter": 50,
            "verse": 41,
            "text": "و گوش فرادار- منتظر باش- روزى را كه آوازدهنده- اسرافيل- از جايى نزديك آواز دهد"
        },
        {
            "chapter": 50,
            "verse": 42,
            "text": "آن روز كه آن بانگ حق- دميدن دوم- را بشنوند، آن است روز بيرون‌شدن [از گور]"
        },
        {
            "chapter": 50,
            "verse": 43,
            "text": "همانا ما زنده مى‌كنيم و مى‌ميرانيم و بازگشت به سوى ماست"
        },
        {
            "chapter": 50,
            "verse": 44,
            "text": "روزى كه زمين از آنان بشكافد شتابنده باشند- شتابان بيرون آيند- اين برانگيختنى است كه بر ما آسان است"
        },
        {
            "chapter": 50,
            "verse": 45,
            "text": "ما بدانچه مى‌گويند داناتريم، و تو بر آنها [گماشته‌اى‌] چيره نيستى، پس آن را كه از وعده عذاب من مى‌ترسد بدين قرآن پند ده"
        },
        {
            "chapter": 51,
            "verse": 1,
            "text": "سوگند به بادهاى‌دمنده كه پراكنده مى‌كنند- خاك و جز آن را- پراكندنى"
        },
        {
            "chapter": 51,
            "verse": 2,
            "text": "و سوگند به ابرهاى باردار- به باران"
        },
        {
            "chapter": 51,
            "verse": 3,
            "text": "و سوگند به كشتيها كه به آسانى روانند"
        },
        {
            "chapter": 51,
            "verse": 4,
            "text": "و سوگند به بخش‌كنندگان كار- فرشتگانى كه تقسيم‌كننده كارهاى مربوط به خودند"
        },
        {
            "chapter": 51,
            "verse": 5,
            "text": "كه هر آينه آنچه وعده داده مى‌شويد راست است"
        },
        {
            "chapter": 51,
            "verse": 6,
            "text": "و همانا كيفر و پاداش- حساب و جزا- فرارسيدنى و بودنى است"
        },
        {
            "chapter": 51,
            "verse": 7,
            "text": "و سوگند به آسمان داراى راه‌ها- يا آراسته به ستارگان"
        },
        {
            "chapter": 51,
            "verse": 8,
            "text": "هر آينه شما در گفتارى گونه‌گونه‌ايد"
        },
        {
            "chapter": 51,
            "verse": 9,
            "text": "از آن- حق- گردانيده مى‌شود آن كس كه گردانيده شده است"
        },
        {
            "chapter": 51,
            "verse": 10,
            "text": "مرگ بر آن دروغزنان- كه سخن به گمان و تخمين مى‌گويند"
        },
        {
            "chapter": 51,
            "verse": 11,
            "text": "آنان كه در گرداب [نادانى و گمراهى‌] فرورفته [و از حق‌] غافل و بى‌خبرند"
        },
        {
            "chapter": 51,
            "verse": 12,
            "text": "مى‌پرسند روز پاداش كى خواهد بود؟"
        },
        {
            "chapter": 51,
            "verse": 13,
            "text": "روزى [است‌] كه در آتش دوزخ به عذاب سوخته شوند"
        },
        {
            "chapter": 51,
            "verse": 14,
            "text": "عذاب سوختن خود را بچشيد، اين همان است كه به شتاب مى‌خواستيد"
        },
        {
            "chapter": 51,
            "verse": 15,
            "text": "همانا پرهيزگاران در بوستانها و چشمه‌هاى آب باشند"
        },
        {
            "chapter": 51,
            "verse": 16,
            "text": "گيرنده‌اند آنچه را خداى بديشان دهد- از نعمتها-، زيرا پيش از اين نيكوكار بودند"
        },
        {
            "chapter": 51,
            "verse": 17,
            "text": "اندكى از شب را مى‌خفتند- و بيشتر آن را به نماز و عبادت برمى‌خاستند"
        },
        {
            "chapter": 51,
            "verse": 18,
            "text": "و سحرگاهان آمرزش مى‌خواستند"
        },
        {
            "chapter": 51,
            "verse": 19,
            "text": "در مالهاشان براى خواهنده نيازمند و تنگ‌روزى بى‌بهره حقى بود- زكات و صدقه"
        },
        {
            "chapter": 51,
            "verse": 20,
            "text": "و در زمين اهل يقين را نشانه‌هاست"
        },
        {
            "chapter": 51,
            "verse": 21,
            "text": "و نيز در خودتان، آيا نمى‌نگريد؟"
        },
        {
            "chapter": 51,
            "verse": 22,
            "text": "و روزى شما- يعنى اسباب روزى شما كه باران است- و آنچه وعده داده مى‌شويد- ثواب الهى و بهشت- در آسمان است"
        },
        {
            "chapter": 51,
            "verse": 23,
            "text": "سوگند به پروردگار آسمان و زمين كه اين سخن راست است همچنانكه شما سخن مى‌گوييد"
        },
        {
            "chapter": 51,
            "verse": 24,
            "text": "آيا داستان مهمانان گرامى ابراهيم به تو رسيده است؟"
        },
        {
            "chapter": 51,
            "verse": 25,
            "text": "آنگاه كه بر او در آمدند و سلام گفتند، گفت: سلام، گروهى ناشناخته‌ايد"
        },
        {
            "chapter": 51,
            "verse": 26,
            "text": "پس پنهانى به نزد خانواده خود رفت و گوساله فربهى- بريان شده- بياورد"
        },
        {
            "chapter": 51,
            "verse": 27,
            "text": "پس آن را نزد آنان گذاشت و گفت: آيا نمى‌خوريد؟- و نخوردند"
        },
        {
            "chapter": 51,
            "verse": 28,
            "text": "پس، از آنان بيمى به دل گرفت. گفتند: مترس [ما فرشتگانيم‌]. و او را به پسرى دانا مژده دادند"
        },
        {
            "chapter": 51,
            "verse": 29,
            "text": "پس زنش- ساره- فريادكنان پيش آمد و بر روى خود زد و گفت: پيرزنى نازا [چگونه بزايد و پسرى آورد]؟"
        },
        {
            "chapter": 51,
            "verse": 30,
            "text": "گفتند: پروردگار تو چنين گفته است، كه اوست با حكمت و دانا"
        }
    ]
}
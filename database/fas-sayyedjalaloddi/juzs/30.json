{
    "juzs": [
        {
            "chapter": 78,
            "verse": 1,
            "text": "[كافران‌] از چه مى‌پرسند- از تو يا از يكديگر-؟"
        },
        {
            "chapter": 78,
            "verse": 2,
            "text": "از آن خبر بزرگ- رستاخيز"
        },
        {
            "chapter": 78,
            "verse": 3,
            "text": "همان كه در باره آن اختلاف دارند"
        },
        {
            "chapter": 78,
            "verse": 4,
            "text": "نه چنان است [كه مى‌پندارند]، بزودى بدانند"
        },
        {
            "chapter": 78,
            "verse": 5,
            "text": "باز هم نه چنان است [كه مى‌پندارند]، بزودى بدانند"
        },
        {
            "chapter": 78,
            "verse": 6,
            "text": "آيا زمين را بستر و قرارگاه [شما] نگردانيديم؟"
        },
        {
            "chapter": 78,
            "verse": 7,
            "text": "و كوه‌ها را ميخهايى- تا زمين بدان استوار باشد و نجنبد-؟"
        },
        {
            "chapter": 78,
            "verse": 8,
            "text": "و شما را جفت جفت- نر و ماده- آفريديم"
        },
        {
            "chapter": 78,
            "verse": 9,
            "text": "و خوابتان را مايه آسايش و را حتى ساختيم"
        },
        {
            "chapter": 78,
            "verse": 10,
            "text": "و شب را پوششى قرار داديم"
        },
        {
            "chapter": 78,
            "verse": 11,
            "text": "و روز را هنگام جستن مايه و اسباب زندگانى- وقت كار و كوشش شما- كرديم"
        },
        {
            "chapter": 78,
            "verse": 12,
            "text": "و بر فرازتان هفت آسمان استوار بساختيم"
        },
        {
            "chapter": 78,
            "verse": 13,
            "text": "و چراغى درخشان- خورشيد- پديد كرديم"
        },
        {
            "chapter": 78,
            "verse": 14,
            "text": "و از ابرهاى باردار آبى سخت روان و ريزان فرو فرستاديم،"
        },
        {
            "chapter": 78,
            "verse": 15,
            "text": "تا بدان دانه و گياه بيرون آريم"
        },
        {
            "chapter": 78,
            "verse": 16,
            "text": "و بوستانهايى از درختان انبوه"
        },
        {
            "chapter": 78,
            "verse": 17,
            "text": "همانا روز جدايى- يادآورى- وعده‌گاه است"
        },
        {
            "chapter": 78,
            "verse": 18,
            "text": "روزى كه در صور دميده شود، پس شما گروه گروه بياييد"
        },
        {
            "chapter": 78,
            "verse": 19,
            "text": "و آسمان شكافته و گشوده شود پس درهايى گردد- براى نزول فرشتگان يا براى راه‌يافتن انسان به عالم فرشتگان"
        },
        {
            "chapter": 78,
            "verse": 20,
            "text": "و كوه‌ها به گردش آيد پس سرابى شود- يعنى حقيقت خود را از دست بدهد و ريگى روان گردد"
        },
        {
            "chapter": 78,
            "verse": 21,
            "text": "همانا دوزخ كمينگاه است،"
        },
        {
            "chapter": 78,
            "verse": 22,
            "text": "سركشان- كافران لجوج و معاند- را بازگشتگاه است"
        },
        {
            "chapter": 78,
            "verse": 23,
            "text": "روزگارى دراز- يعنى هميشه- در آن درنگ كنند"
        },
        {
            "chapter": 78,
            "verse": 24,
            "text": "در آنجا نه هيچ خنكى- نسيمى- چشند و نه هيچ آشاميدنيى،"
        },
        {
            "chapter": 78,
            "verse": 25,
            "text": "مگر آب جوشان و خونابه دوزخيان،"
        },
        {
            "chapter": 78,
            "verse": 26,
            "text": "پاداشى فراخور [كارهاى آنان‌]"
        },
        {
            "chapter": 78,
            "verse": 27,
            "text": "همانا آنان حساب [قيامت‌] را اميد- باور- نمى‌داشتند،"
        },
        {
            "chapter": 78,
            "verse": 28,
            "text": "و آيات ما را همى‌دروغ انگاشتند"
        },
        {
            "chapter": 78,
            "verse": 29,
            "text": "و ما همه چيز را در نوشته‌اى به شمار آورده‌ايم- و مطابق همان پاداش و كيفر مى‌دهيم"
        },
        {
            "chapter": 78,
            "verse": 30,
            "text": "پس بچشيد كه نيفزاييم شما را مگر عذاب"
        },
        {
            "chapter": 78,
            "verse": 31,
            "text": "همانا پرهيزگاران را رستگارى است"
        },
        {
            "chapter": 78,
            "verse": 32,
            "text": "باغها و تاكها"
        },
        {
            "chapter": 78,
            "verse": 33,
            "text": "و زنانى نار پستان همسال"
        },
        {
            "chapter": 78,
            "verse": 34,
            "text": "و جامهاى لبريز از شراب،"
        },
        {
            "chapter": 78,
            "verse": 35,
            "text": "در آنجا سخن بيهوده و دروغ نشنوند- بر خلاف شرابخواران دنيا كه هذيان و دروغ گويند و شنوند"
        },
        {
            "chapter": 78,
            "verse": 36,
            "text": "پاداشى است از پروردگارت، بخششى حساب شده"
        },
        {
            "chapter": 78,
            "verse": 37,
            "text": "پروردگار آسمانها و زمين و آنچه ميان آنهاست، خداى رحمان، كه كسى را ياراى گفتگو با او نيست،"
        },
        {
            "chapter": 78,
            "verse": 38,
            "text": "در روزى كه روح- فرشته همراه وحى- و فرشتگان به صف ايستند سخن نگويند مگر كسى كه خداى رحمان او را اجازه دهد و سخن درست گويد"
        },
        {
            "chapter": 78,
            "verse": 39,
            "text": "اين است آن روز حق- متحقق و بودنى- پس هر كه خواهد به سوى پروردگار خويش راه بازگشتى پيش گيرد"
        },
        {
            "chapter": 78,
            "verse": 40,
            "text": "همانا ما شما را از عذابى نزديك بيم داديم، روزى كه آدمى آنچه را دستهايش پيش فرستاده است مى‌نگرد، و كافر گويد: اى كاش خاك بودمى- تا برانگيخته و حسابرسى نمى‌شدم"
        },
        {
            "chapter": 79,
            "verse": 1,
            "text": "سوگند به آن كشندگان- يا بركنندگان- به نيرو و به سختى- فرشتگانى كه جانهاى كافران را به قوت و شدت گيرند"
        },
        {
            "chapter": 79,
            "verse": 2,
            "text": "و سوگند به آن بازگيرندگان بازگرفتنى به نرمى و آسانى- فرشتگانى كه جانهاى مؤمنان و نيكان را به نرمى از تن بازگيرند و بيرون برند"
        },
        {
            "chapter": 79,
            "verse": 3,
            "text": "و سوگند به آن شناكنندگان شناكردنى- فرشتگانى كه آمد و شد مى‌كنند، يا شناوران آسمانى مانند ستارگان و ماه و خورشيد"
        },
        {
            "chapter": 79,
            "verse": 4,
            "text": "پس به آن پيشى‌گيرندگان پيشى‌گرفتنى- در فرمانبردارى"
        },
        {
            "chapter": 79,
            "verse": 5,
            "text": "پس به آن تدبيركنندگان كارها- فرشتگانى كه تدبير امور خلق مى‌كنند- [كه هر آينه برانگيخته مى‌شويد]،"
        },
        {
            "chapter": 79,
            "verse": 6,
            "text": "در روزى كه آن لرزاننده- دميدن نخست- همه آفريدگان را بلرزاند،"
        },
        {
            "chapter": 79,
            "verse": 7,
            "text": "در حالى كه لرزاننده ديگرى در پى آن در آيد- دميدن دوم كه برانگيختن با آن است"
        },
        {
            "chapter": 79,
            "verse": 8,
            "text": "دلهايى در آن روز تپنده و لرزان است"
        },
        {
            "chapter": 79,
            "verse": 9,
            "text": "ديدگانشان فروخفته است- از ترس"
        },
        {
            "chapter": 79,
            "verse": 10,
            "text": "[منكران بعث‌] گويند: آيا ما [پس از مرگ‌] به حال نخست بازگردانيده مى‌شويم؟"
        },
        {
            "chapter": 79,
            "verse": 11,
            "text": "آيا آنگاه كه استخوانهايى پوسيده گشتيم؟"
        },
        {
            "chapter": 79,
            "verse": 12,
            "text": "گفتند: آنگاه آن بازگشتى زيانبار است- از روى استهزا مى‌گفتند كه اگر ما را بازگشتى باشد زيانكار باشيم زيرا آن را دروغ مى‌انگاشتيم"
        },
        {
            "chapter": 79,
            "verse": 13,
            "text": "پس همانا آن بازگشت يك بانگ انگيزنده است و بس- كه اسرافيل دردمد"
        },
        {
            "chapter": 79,
            "verse": 14,
            "text": "كه ناگاه بر روى زمين فراآيند"
        },
        {
            "chapter": 79,
            "verse": 15,
            "text": "آيا داستان موسى به تو رسيده است- تا تو را دلدارى باشد بر تكذيب قوم-؟"
        },
        {
            "chapter": 79,
            "verse": 16,
            "text": "آنگاه كه پروردگارش او را در وادى مقدس طوى بخواند"
        },
        {
            "chapter": 79,
            "verse": 17,
            "text": "كه به سوى فرعون برو كه او سركشى كرده است"
        },
        {
            "chapter": 79,
            "verse": 18,
            "text": "پس بگو: آيا تو را هيچ ميل و رغبتى هست كه به پاكى گرايى؟"
        },
        {
            "chapter": 79,
            "verse": 19,
            "text": "و تو را به سوى پروردگارت راه نمايم تا بترسى- و سركشى نكنى-؟"
        },
        {
            "chapter": 79,
            "verse": 20,
            "text": "پس آن نشانه بزرگتر- عصا و يد بيضا- را به او بنمود"
        },
        {
            "chapter": 79,
            "verse": 21,
            "text": "پس تكذيب كرد و نافرمانى نمود"
        },
        {
            "chapter": 79,
            "verse": 22,
            "text": "سپس پشت كرده مى‌كوشيد- در هلاكت موسى"
        },
        {
            "chapter": 79,
            "verse": 23,
            "text": "پس [همه را] گرد آورد آنگاه آواز داد"
        },
        {
            "chapter": 79,
            "verse": 24,
            "text": "گفت: منم خداى برتر شما"
        },
        {
            "chapter": 79,
            "verse": 25,
            "text": "پس خداوند او را به كيفر آن جهان- دوزخ- و اين جهان- غرق‌شدن- بگرفت"
        },
        {
            "chapter": 79,
            "verse": 26,
            "text": "هر آينه در اين عبرتى است براى هر كه بترسد- از خدا يا از عذاب"
        },
        {
            "chapter": 79,
            "verse": 27,
            "text": "آيا شما به آفرينش سخت‌تريد يا آسمان كه آن را برافراشت"
        },
        {
            "chapter": 79,
            "verse": 28,
            "text": "سقفش را فراداشت و آن را راست و بسامان كرد"
        },
        {
            "chapter": 79,
            "verse": 29,
            "text": "و شبش را تاريك ساخت و روزش را بيرون آورد"
        },
        {
            "chapter": 79,
            "verse": 30,
            "text": "و زمين را پس از آن بگسترانيد"
        },
        {
            "chapter": 79,
            "verse": 31,
            "text": "[و] از آن آبش و گياهانش- يا چراگاهش- را بيرون آورد"
        },
        {
            "chapter": 79,
            "verse": 32,
            "text": "و كوه‌ها را [بر آن‌] استوار و پابرجا گردانيد"
        },
        {
            "chapter": 79,
            "verse": 33,
            "text": "تا شما و چارپايانتان را بهره‌مندى و كالايى باشد"
        },
        {
            "chapter": 79,
            "verse": 34,
            "text": "پس چون آن بلاى سخت بزرگ- روز رستاخيز- بيايد،"
        },
        {
            "chapter": 79,
            "verse": 35,
            "text": "روزى كه آدمى آنچه كوشيده است به ياد آرد"
        },
        {
            "chapter": 79,
            "verse": 36,
            "text": "و دوزخ براى هر كه ببيند- او را بينايى باشد- آشكار شود [و مردم در آن روز دو گروه شوند]"
        },
        {
            "chapter": 79,
            "verse": 37,
            "text": "و اما هر كه سركشى كرده از حد درگذشت،"
        },
        {
            "chapter": 79,
            "verse": 38,
            "text": "و زندگى اين جهان را برگزيد،"
        },
        {
            "chapter": 79,
            "verse": 39,
            "text": "پس همانا دوزخ جايگاه اوست"
        },
        {
            "chapter": 79,
            "verse": 40,
            "text": "و اما هر كس كه از مقام پروردگار خود- يا از ايستادن در پيشگاه پروردگارش- ترسيد و خويشتن را از آرزو و كام دل بازداشت،"
        },
        {
            "chapter": 79,
            "verse": 41,
            "text": "پس همانا بهشت جايگاه اوست"
        },
        {
            "chapter": 79,
            "verse": 42,
            "text": "تو را از روز رستاخيز مى‌پرسند كه هنگام آمدن آن كى خواهد بود؟"
        },
        {
            "chapter": 79,
            "verse": 43,
            "text": "تو از ياد آن در چه چيزى؟- از هنگام آمدن آن چه خبر دارى-؟"
        },
        {
            "chapter": 79,
            "verse": 44,
            "text": "[دانش‌] پايانه و سرانجام آن با پروردگار توست"
        },
        {
            "chapter": 79,
            "verse": 45,
            "text": "تو تنها هر كس را كه از آن مى‌ترسد بيم‌دهنده‌اى و بس- آنچه به تو مربوط است همين است"
        },
        {
            "chapter": 79,
            "verse": 46,
            "text": "گويى كه آنان روزى كه آن را ببينند درنگ نكرده‌اند- در دنيا يا در گور- مگر شامگاهى يا چاشتگاهى"
        },
        {
            "chapter": 80,
            "verse": 1,
            "text": "روى در هم كشيد و رخ برتافت"
        },
        {
            "chapter": 80,
            "verse": 2,
            "text": "چون آن نابينا به سويش آمد"
        },
        {
            "chapter": 80,
            "verse": 3,
            "text": "و تو چه دانى شايد او به پاكى گرايد- به سبب آنچه شنود"
        },
        {
            "chapter": 80,
            "verse": 4,
            "text": "يا پند گيرد و آن پند سودش دهد"
        },
        {
            "chapter": 80,
            "verse": 5,
            "text": "اما آن كه بى‌نياز است- به مال و جاه"
        },
        {
            "chapter": 80,
            "verse": 6,
            "text": "پس تو بدو روى مى‌آرى و به او مى‌پردازى"
        },
        {
            "chapter": 80,
            "verse": 7,
            "text": "و چيست بر تو- تو را چه زيان دارد- كه [آن كافر] پاكى نورزد؟- يا: و تو را باكى نيست كه او پاكى نمى‌ورزد"
        },
        {
            "chapter": 80,
            "verse": 8,
            "text": "و اما آن كه با كوشش و شتاب نزد تو آمده،"
        },
        {
            "chapter": 80,
            "verse": 9,
            "text": "در حالى كه [از خداى‌] مى‌ترسد،"
        },
        {
            "chapter": 80,
            "verse": 10,
            "text": "پس تو از او [به ديگرى‌] مى‌پردازى"
        },
        {
            "chapter": 80,
            "verse": 11,
            "text": "همانا اين [آيات قرآن‌] يادآورى و پندى است- براى آدميان"
        },
        {
            "chapter": 80,
            "verse": 12,
            "text": "پس هر كه خواهد، آن را ياد كند و پند گيرد"
        },
        {
            "chapter": 80,
            "verse": 13,
            "text": "[آنها] در دفترهايى است گرامى‌داشته،"
        },
        {
            "chapter": 80,
            "verse": 14,
            "text": "بلندپايه و پاكيزه- از عيب و بيهوده و دروغ و از دستهاى شياطين"
        },
        {
            "chapter": 80,
            "verse": 15,
            "text": "در دست سفيرانى"
        },
        {
            "chapter": 80,
            "verse": 16,
            "text": "بزرگوار و نيكوكار"
        },
        {
            "chapter": 80,
            "verse": 17,
            "text": "مرده‌باد آدمى، چه كافر و ناسپاس است"
        },
        {
            "chapter": 80,
            "verse": 18,
            "text": "او را از چه چيز آفريد؟"
        },
        {
            "chapter": 80,
            "verse": 19,
            "text": "از نطفه‌اى آفريدش پس به اندازه‌اش نهاد"
        },
        {
            "chapter": 80,
            "verse": 20,
            "text": "سپس راه [به ايمان و طاعت‌] را برايش آسان ساخت"
        },
        {
            "chapter": 80,
            "verse": 21,
            "text": "سپس او را بميرانيد و در گور كرد"
        },
        {
            "chapter": 80,
            "verse": 22,
            "text": "سپس آنگاه كه بخواهد او را برانگيزد- باز زنده گرداند"
        },
        {
            "chapter": 80,
            "verse": 23,
            "text": "نه چنين است كه هنوز آنچه را [خدا] به او فرمان داده نگزارده و بجاى نياورده است"
        },
        {
            "chapter": 80,
            "verse": 24,
            "text": "پس آدمى بايد به خوراك خود بنگرد- تا عبرت گيرد"
        },
        {
            "chapter": 80,
            "verse": 25,
            "text": "همانا ما آب [باران‌] را فرو ريختيم فروريختنى"
        },
        {
            "chapter": 80,
            "verse": 26,
            "text": "سپس زمين را [با سر برآوردن گياهان‌] بشكافتيم شكافتنى"
        },
        {
            "chapter": 80,
            "verse": 27,
            "text": "پس در آن دانه‌ها رويانيديم"
        },
        {
            "chapter": 80,
            "verse": 28,
            "text": "و انگور و سبزى،"
        },
        {
            "chapter": 80,
            "verse": 29,
            "text": "و درخت زيتون و خرما،"
        },
        {
            "chapter": 80,
            "verse": 30,
            "text": "و بوستانهاى پر درخت،"
        },
        {
            "chapter": 80,
            "verse": 31,
            "text": "و ميوه و علف،"
        },
        {
            "chapter": 80,
            "verse": 32,
            "text": "تا برخوردارى باشد براى شما و چارپايان شما"
        },
        {
            "chapter": 80,
            "verse": 33,
            "text": "پس چون آن بانگ هول‌انگيز [رستاخيز] بيايد"
        },
        {
            "chapter": 80,
            "verse": 34,
            "text": "روزى كه آدمى از برادر خود مى‌گريزد"
        },
        {
            "chapter": 80,
            "verse": 35,
            "text": "و از مادر و پدر خويش"
        },
        {
            "chapter": 80,
            "verse": 36,
            "text": "و از همسر و فرزندانش"
        },
        {
            "chapter": 80,
            "verse": 37,
            "text": "هر مردى از آنان را در آن روز كارى است كه بدان مى‌پردازد- كسى به ديگرى نپردازد"
        },
        {
            "chapter": 80,
            "verse": 38,
            "text": "رويهايى در آن روز تابان و درخشان است"
        },
        {
            "chapter": 80,
            "verse": 39,
            "text": "خندان و شادمان"
        },
        {
            "chapter": 80,
            "verse": 40,
            "text": "و رويهايى در آن روز بر آنها گَرد نشسته است"
        },
        {
            "chapter": 80,
            "verse": 41,
            "text": "تيرگى و سياهى آنها را فرو پوشد"
        },
        {
            "chapter": 80,
            "verse": 42,
            "text": "اينانند كافران بدكار گنه‌پيشه"
        },
        {
            "chapter": 81,
            "verse": 1,
            "text": "آنگاه كه خورشيد در هم پيچيده و بى‌نور شود"
        },
        {
            "chapter": 81,
            "verse": 2,
            "text": "و آنگاه كه ستارگان تيره گردند و فروريزند"
        },
        {
            "chapter": 81,
            "verse": 3,
            "text": "و آنگاه كه كوه‌ها از جاى رانده شوند- و چون ريگ روان گردند"
        },
        {
            "chapter": 81,
            "verse": 4,
            "text": "و آنگاه كه شتران آبستن رهاگذاشته شوند- بى‌صاحب بمانند"
        },
        {
            "chapter": 81,
            "verse": 5,
            "text": "و آنگاه كه جانوران وحشى گردآورده شوند"
        },
        {
            "chapter": 81,
            "verse": 6,
            "text": "و آنگاه كه درياها به جوش آيند- يا با اتصال به يكديگر پر شوند"
        },
        {
            "chapter": 81,
            "verse": 7,
            "text": "و آنگاه كه كسان [با يكديگر] جفت و قرين شوند- نيكان با نيكان و بدان با بدان"
        },
        {
            "chapter": 81,
            "verse": 8,
            "text": "و آنگاه كه از دختر زنده به گورشده پرسند"
        },
        {
            "chapter": 81,
            "verse": 9,
            "text": "به كدام گناه كشته شده است؟"
        },
        {
            "chapter": 81,
            "verse": 10,
            "text": "و آنگاه كه نامه‌ها- نامه‌هاى اعمال- گشوده شود"
        },
        {
            "chapter": 81,
            "verse": 11,
            "text": "و آنگاه كه آسمان بركنده و درنَوَرْديده شود"
        },
        {
            "chapter": 81,
            "verse": 12,
            "text": "و آنگاه كه دوزخ افروخته و شعله‌ور گردد"
        },
        {
            "chapter": 81,
            "verse": 13,
            "text": "و آنگاه كه بهشت نزديك گردانيده شود- براى اهلش"
        },
        {
            "chapter": 81,
            "verse": 14,
            "text": "[در آن روز] هر كسى بداند آنچه را فراآورده باشد"
        },
        {
            "chapter": 81,
            "verse": 15,
            "text": "پس سوگند به ستارگان بازگردنده"
        },
        {
            "chapter": 81,
            "verse": 16,
            "text": "آن روندگان پنهان‌شونده- در روز"
        },
        {
            "chapter": 81,
            "verse": 17,
            "text": "و سوگند به شب چون پشت كند و برود- يا در آيد"
        },
        {
            "chapter": 81,
            "verse": 18,
            "text": "و سوگند به بامداد چون بردمد"
        },
        {
            "chapter": 81,
            "verse": 19,
            "text": "كه هر آينه اين [قرآن‌] گفتار فرستاده‌اى بزرگوار- جبرئيل"
        },
        {
            "chapter": 81,
            "verse": 20,
            "text": "نيرومندى كه نزد خداوند عرش، گرامى و داراى مكانت و منزلت است"
        },
        {
            "chapter": 81,
            "verse": 21,
            "text": "در آنجا- در ميان فرشتگان- فرمانروا و [در پيشگاه خدا] امين است- در رساندن وحى"
        },
        {
            "chapter": 81,
            "verse": 22,
            "text": "و يار شما- پيامبر"
        },
        {
            "chapter": 81,
            "verse": 23,
            "text": "و هر آينه او- يعنى جبرئيل- را در افق روشن- كناره جهان برين- ديده است"
        },
        {
            "chapter": 81,
            "verse": 24,
            "text": "و او بر غيب- وحى- بخيل نيست- كه چيزى از آن بكاهد و ناگفته بگذارد"
        },
        {
            "chapter": 81,
            "verse": 25,
            "text": "و آن سخن شيطان رانده‌شده نيست"
        },
        {
            "chapter": 81,
            "verse": 26,
            "text": "پس كجا مى‌رويد؟"
        },
        {
            "chapter": 81,
            "verse": 27,
            "text": "آن جز يادآورى و پندى براى جهانيان نيست"
        },
        {
            "chapter": 81,
            "verse": 28,
            "text": "براى هر كس از شما كه بخواهد به راه راست رود"
        },
        {
            "chapter": 81,
            "verse": 29,
            "text": "و نمى‌خواهيد مگر آنكه خداى، پروردگار جهانيان، بخواهد"
        },
        {
            "chapter": 82,
            "verse": 1,
            "text": "آنگاه كه آسمان بشكافد،"
        },
        {
            "chapter": 82,
            "verse": 2,
            "text": "و آنگاه كه ستارگان پراكنده شوند- فروريزند-،"
        },
        {
            "chapter": 82,
            "verse": 3,
            "text": "و آنگاه كه درياها شكافته و در هم روان شوند،"
        },
        {
            "chapter": 82,
            "verse": 4,
            "text": "و آنگاه كه گورها زير و زبر گردند- تا مردگان زنده بيرون آيند-،"
        },
        {
            "chapter": 82,
            "verse": 5,
            "text": "هر كسى بداند آنچه پيش فرستاده و آنچه واپس انداخته است- سنتهايى كه از خود بجا گذاشته و با ديگران در پاداش عمل به آنها شريك است"
        },
        {
            "chapter": 82,
            "verse": 6,
            "text": "اى آدمى، چه چيز تو را به پروردگار بزرگوارت- بخشنده و نيكوكارت- بفريفت؟"
        },
        {
            "chapter": 82,
            "verse": 7,
            "text": "آن كه تو را آفريد پس راست و بسامان كرد و [اندامهايت را] معتدل و هماهنگ گردانيد"
        },
        {
            "chapter": 82,
            "verse": 8,
            "text": "به هر صورتى كه خود خواست- زن و مرد، زيبا و زشت، بلند و كوتاه و ...- تركيبت كرد"
        },
        {
            "chapter": 82,
            "verse": 9,
            "text": "نه چنان است [كه مى‌پنداريد]، بلكه رستاخيز- روز پاداش- را دروغ مى‌انگاريد"
        },
        {
            "chapter": 82,
            "verse": 10,
            "text": "و هر آينه بر شما نگهبانانى باشد،"
        },
        {
            "chapter": 82,
            "verse": 11,
            "text": "بزرگوارانى نويسنده"
        },
        {
            "chapter": 82,
            "verse": 12,
            "text": "كه مى‌دانند آنچه مى‌كنيد"
        },
        {
            "chapter": 82,
            "verse": 13,
            "text": "هر آينه نيكان در بهشت پر نعمت‌اند"
        },
        {
            "chapter": 82,
            "verse": 14,
            "text": "و همانا بدكاران و گنه‌پيشگان در دوزخ‌اند"
        },
        {
            "chapter": 82,
            "verse": 15,
            "text": "كه در روز حساب و پاداش بدان در آيند- يا به آتش آن بسوزند"
        },
        {
            "chapter": 82,
            "verse": 16,
            "text": "و از آن ناپيدا و ناپديد نيستند- يعنى بيرون نيايند"
        },
        {
            "chapter": 82,
            "verse": 17,
            "text": "و تو چه دانى كه روز حساب و پاداش چيست؟"
        },
        {
            "chapter": 82,
            "verse": 18,
            "text": "باز چه دانى تو كه روز حساب و پاداش چيست؟"
        },
        {
            "chapter": 82,
            "verse": 19,
            "text": "[به ياد آر] روزى كه هيچ كس براى هيچ كس چيزى- بازداشتن عذابى يا رساندن سودى- در توان ندارد، و فرمان در آن روز همه خداى راست"
        },
        {
            "chapter": 83,
            "verse": 1,
            "text": "واى بر كم‌فروشان"
        },
        {
            "chapter": 83,
            "verse": 2,
            "text": "آنان كه چون از مردم پيمانه ستانند تمام مى‌ستانند"
        },
        {
            "chapter": 83,
            "verse": 3,
            "text": "و چون خود براى آنها بپيمايند يا بسنجند- با ترازو وزن كنند- كم مى‌دهند"
        },
        {
            "chapter": 83,
            "verse": 4,
            "text": "آيا اينان گمان نمى‌برند كه برانگيخته خواهند شد،"
        },
        {
            "chapter": 83,
            "verse": 5,
            "text": "به روزى بزرگ،"
        },
        {
            "chapter": 83,
            "verse": 6,
            "text": "روزى كه همه مردم در برابر پروردگار جهانيان بايستند- براى حساب-؟"
        },
        {
            "chapter": 83,
            "verse": 7,
            "text": "حقا كه كارنامه بدكاران در سجين است"
        },
        {
            "chapter": 83,
            "verse": 8,
            "text": "و چه دانى تو كه سجين چيست؟"
        },
        {
            "chapter": 83,
            "verse": 9,
            "text": "نامه‌اى است نوشته- و نشاندار و خوانا"
        },
        {
            "chapter": 83,
            "verse": 10,
            "text": "در آن روز واى بر دروغ‌انگاران"
        },
        {
            "chapter": 83,
            "verse": 11,
            "text": "آنان كه روز حساب و پاداش را دروغ مى‌شمرند"
        },
        {
            "chapter": 83,
            "verse": 12,
            "text": "و آن را دروغ نينگارد مگر هر تجاوزگر گنه‌پيشه‌اى"
        },
        {
            "chapter": 83,
            "verse": 13,
            "text": "كه هر گاه آيات ما بر او خوانده شود، گويد: افسانه‌هاى پيشينيان است"
        },
        {
            "chapter": 83,
            "verse": 14,
            "text": "نه چنان است [كه مى‌گويند] بلكه آنچه مى‌كردند- گناهانشان- بر دلهاشان چيره شده و آنها را پوشانده- يا زنگار بسته- است"
        },
        {
            "chapter": 83,
            "verse": 15,
            "text": "حقا كه آنان در آن روز از [رحمت‌] پروردگارشان در پرده‌اند- محروم‌اند"
        },
        {
            "chapter": 83,
            "verse": 16,
            "text": "پس هر آينه آنان به دوزخ در آيند- به آتش آن بسوزند"
        },
        {
            "chapter": 83,
            "verse": 17,
            "text": "سپس به آنها گفته شود: اين است آنچه دروغش مى‌شمرديد"
        },
        {
            "chapter": 83,
            "verse": 18,
            "text": "حقا كه كارنامه نيكوكاران در علّيّين است"
        },
        {
            "chapter": 83,
            "verse": 19,
            "text": "و چه دانى تو كه علّيّين چيست؟"
        },
        {
            "chapter": 83,
            "verse": 20,
            "text": "نامه‌اى است نوشته- و نشاندار و خوانا"
        },
        {
            "chapter": 83,
            "verse": 21,
            "text": "آن نامه را مقرّبان- فرشتگان مقرّب- حاضر و گواهند- آن را نگاه مى‌دارند و در رستاخيز بدان گواهى خواهند داد"
        },
        {
            "chapter": 83,
            "verse": 22,
            "text": "هر آينه نيكوكاران در نعمتهايى فراوانند"
        },
        {
            "chapter": 83,
            "verse": 23,
            "text": "بر تختها [تكيه زده‌] مى‌نگرند- به هر چه بخواهند"
        },
        {
            "chapter": 83,
            "verse": 24,
            "text": "در رويهاشان خرّمى و تازگى نعمتها [ى بهشت‌] را مى‌شناسى"
        },
        {
            "chapter": 83,
            "verse": 25,
            "text": "از شرابى سر به مُهر سيراب شوند،"
        },
        {
            "chapter": 83,
            "verse": 26,
            "text": "كه مُهر آن از مُشك است و در آن- شراب يا نعمتهاى بهشتى- راغبان و كوشندگان بايد بكوشند و بدان پيشى گيرند"
        },
        {
            "chapter": 83,
            "verse": 27,
            "text": "و آميزه‌اش از [چشمه‌] تسنيم- بهترين نوشيدنى بهشت- است"
        },
        {
            "chapter": 83,
            "verse": 28,
            "text": "چشمه‌اى كه مقرّبان از آن مى‌نوشند"
        },
        {
            "chapter": 83,
            "verse": 29,
            "text": "همانا بزهكاران- يعنى كافران- به كسانى كه ايمان آورده‌اند مى‌خنديدند"
        },
        {
            "chapter": 83,
            "verse": 30,
            "text": "و چون بر آنان مى‌گذشتند به يكديگر چشمك مى‌زدند- با چشم و ابرو به طعنه و مسخره اشاره مى‌كردند"
        },
        {
            "chapter": 83,
            "verse": 31,
            "text": "و چون به سوى كسان خويش بازمى‌گشتند شادان و نازان- از ريشخندى كه كرده‌اند- بازمى‌گشتند"
        },
        {
            "chapter": 83,
            "verse": 32,
            "text": "و چون آنان را مى‌ديدند مى‌گفتند: هر آينه اينها گمراهانند"
        },
        {
            "chapter": 83,
            "verse": 33,
            "text": "و حال آنكه آنها"
        },
        {
            "chapter": 83,
            "verse": 34,
            "text": "پس امروز- روز رستاخيز- كسانى كه ايمان آورده‌اند به كافران مى‌خندند"
        },
        {
            "chapter": 83,
            "verse": 35,
            "text": "در حالى كه بر تختها [ى آراسته تكيه زده‌اند] مى‌نگرند- به دوزخيان كه به انواع عذاب گرفتارند"
        },
        {
            "chapter": 83,
            "verse": 36,
            "text": "آيا كافران بدانچه مى‌كردند پاداش داده شدند؟"
        },
        {
            "chapter": 84,
            "verse": 1,
            "text": "آنگاه كه آسمان شكافته شود"
        },
        {
            "chapter": 84,
            "verse": 2,
            "text": "و به پروردگار خود گوش سپارد و فرمان برد و اين سزاوار اوست"
        },
        {
            "chapter": 84,
            "verse": 3,
            "text": "و آنگاه كه زمين كشيده و گسترده شود- به اينكه كوه‌ها از ميان برداشته و زمين هموار گردد"
        },
        {
            "chapter": 84,
            "verse": 4,
            "text": "و آنچه را درون خود دارد- مُردگان- بيرون افكند و تهى گردد"
        },
        {
            "chapter": 84,
            "verse": 5,
            "text": "و به پروردگار خود گوش سپارد و فرمان برد و اين سزاوار اوست"
        },
        {
            "chapter": 84,
            "verse": 6,
            "text": "اى آدمى، همانا تو به سوى پروردگارت سخت كوشنده و رونده‌اى، پس او را ديدار خواهى كرد"
        },
        {
            "chapter": 84,
            "verse": 7,
            "text": "پس آن كه كارنامه‌اش به دست راستش داده شود،"
        },
        {
            "chapter": 84,
            "verse": 8,
            "text": "زودا كه با او حساب كنند حسابى آسان"
        },
        {
            "chapter": 84,
            "verse": 9,
            "text": "و شادان به سوى كسان خويش- از مؤمنان و بهشتيان- باز گردد"
        },
        {
            "chapter": 84,
            "verse": 10,
            "text": "و اما آن كه كارنامه‌اش از پشت سرش داده شود،"
        },
        {
            "chapter": 84,
            "verse": 11,
            "text": "پس زودا كه به هلاكت و نابودى- و گفتن واى بر من- فرياد برآرد"
        },
        {
            "chapter": 84,
            "verse": 12,
            "text": "و به آتش افروخته و سوزان در آيد"
        },
        {
            "chapter": 84,
            "verse": 13,
            "text": "همانا وى در ميان كسان خود [به ناروا] شادان بود"
        },
        {
            "chapter": 84,
            "verse": 14,
            "text": "همانا او مى‌پنداشت كه هرگز باز نخواهد گشت،"
        },
        {
            "chapter": 84,
            "verse": 15,
            "text": "آرى، همانا خدايش به وى- و كردارش- بينا بود"
        },
        {
            "chapter": 84,
            "verse": 16,
            "text": "پس سوگند مى‌خورم به شفق- سرخى بعد از غروب آفتاب كه در مغرب ديده مى‌شود"
        },
        {
            "chapter": 84,
            "verse": 17,
            "text": "و سوگند به شب و آنچه فراهم آرد و فرو پوشد- شبانگاه كه چارپايان و جانوران در آرامگاه خود گرد آيند"
        },
        {
            "chapter": 84,
            "verse": 18,
            "text": "و سوگند به ماه آنگاه كه [فروغش‌] كامل گردد- شب چهاردهم-،"
        },
        {
            "chapter": 84,
            "verse": 19,
            "text": "كه هر آينه شما حالى را از پس حالى- از مرگ و بعث و حساب و ...- پشت سر مى‌گذاريد"
        },
        {
            "chapter": 84,
            "verse": 20,
            "text": "پس آنان را چيست كه ايمان نمى‌آورند؟"
        },
        {
            "chapter": 84,
            "verse": 21,
            "text": "و چون بر آنان قرآن خوانده شود به سجده درنمى‌آيند- خضوع نمى‌كنند-؟"
        },
        {
            "chapter": 84,
            "verse": 22,
            "text": "بلكه آنان كه كافر شدند تكذيب مى‌كنند- قرآن يا رستاخيز را"
        },
        {
            "chapter": 84,
            "verse": 23,
            "text": "و خدا بدانچه در دل نهان مى‌دارند داناتر است"
        },
        {
            "chapter": 84,
            "verse": 24,
            "text": "پس آنها را به عذابى دردناك مژده ده"
        },
        {
            "chapter": 84,
            "verse": 25,
            "text": "مگر آنان كه ايمان آورده و كارهاى نيك و شايسته كرده‌اند كه ايشان را مزد بى‌پايان- يا بى‌منت- است"
        },
        {
            "chapter": 85,
            "verse": 1,
            "text": "سوگند به آسمان داراى برجها"
        },
        {
            "chapter": 85,
            "verse": 2,
            "text": "و به روز وعده داده شده- روز رستاخيز"
        },
        {
            "chapter": 85,
            "verse": 3,
            "text": "و به گواه و گواهى‌شده [كه پاداش اعمال راست است‌]"
        },
        {
            "chapter": 85,
            "verse": 4,
            "text": "مرگ بر صاحبان آن خندق،"
        },
        {
            "chapter": 85,
            "verse": 5,
            "text": "آن آتش داراى هيمه بسيار"
        },
        {
            "chapter": 85,
            "verse": 6,
            "text": "آنگاه كه بر [كنار] آن نشسته بودند- تا شكنجه آن آتش افكنده‌شدگان را تماشا كنند"
        },
        {
            "chapter": 85,
            "verse": 7,
            "text": "و آنان بر آنچه با مؤمنان مى‌كردند حاضر و تماشاگر بودند"
        },
        {
            "chapter": 85,
            "verse": 8,
            "text": "و از آنها چيزى را ناپسند نشمردند- يا از آنها كينه نداشتند- جز اينكه به خداى تواناى بى‌همتا و ستوده ايمان آورده بودند"
        },
        {
            "chapter": 85,
            "verse": 9,
            "text": "آن كه او راست پادشاهى آسمانها و زمين، و خدا بر هر چيزى گواه است"
        },
        {
            "chapter": 85,
            "verse": 10,
            "text": "همانا كسانى كه مردان و زنان مؤمن را آزار و شكنجه كردند- ياران اخدود و مشركان مكه-، سپس توبه نكردند، آنان راست عذاب دوزخ- مانند زقّوم و گرزهاى آهنين- و آنان راست عذاب سوزان"
        },
        {
            "chapter": 85,
            "verse": 11,
            "text": "همانا كسانى كه ايمان آورده و كارهاى نيك و شايسته كردند ايشان راست بهشتهايى كه از زير آنها جويها روان است، اين است كاميابى و رستگارى بزرگ"
        },
        {
            "chapter": 85,
            "verse": 12,
            "text": "هر آينه گرفتن پروردگار تو بسى سخت است"
        },
        {
            "chapter": 85,
            "verse": 13,
            "text": "همانا اوست كه [آفرينش آفريدگان را] آغاز مى‌كند و باز مى‌گرداند- به هنگام رستاخيز"
        },
        {
            "chapter": 85,
            "verse": 14,
            "text": "و اوست آمرزگار و دوستدار [مؤمنان‌]"
        },
        {
            "chapter": 85,
            "verse": 15,
            "text": "خداوند بزرگوار عرش"
        },
        {
            "chapter": 85,
            "verse": 16,
            "text": "هر چه را بخواهد كننده است"
        },
        {
            "chapter": 85,
            "verse": 17,
            "text": "آيا خبر آن لشكرها به تو رسيده است؟"
        },
        {
            "chapter": 85,
            "verse": 18,
            "text": "[لشكرهاى‌] فرعون و ثمود- قوم صالح"
        },
        {
            "chapter": 85,
            "verse": 19,
            "text": "بلكه آنها كه كافر شدند در تكذيب و باور نداشتن به سر مى‌برند"
        },
        {
            "chapter": 85,
            "verse": 20,
            "text": "و خداوند از همه سو ايشان را فراگيرنده است- به دانش و قدرت بر آنها احاطه دارد"
        },
        {
            "chapter": 85,
            "verse": 21,
            "text": "بلكه آن [سخن‌]، قرآنى ارجمند است،"
        },
        {
            "chapter": 85,
            "verse": 22,
            "text": "در لوحى محفوظ- كه تغيير و تحريف به آن راه ندارد"
        },
        {
            "chapter": 86,
            "verse": 1,
            "text": "سوگند به آسمان و آينده در شب،"
        },
        {
            "chapter": 86,
            "verse": 2,
            "text": "و تو چه دانى كه آينده در شب چيست؟"
        },
        {
            "chapter": 86,
            "verse": 3,
            "text": "ستاره درخشان است،"
        },
        {
            "chapter": 86,
            "verse": 4,
            "text": "كه هيچ كس نيست مگر آنكه بر او نگهبانى هست"
        },
        {
            "chapter": 86,
            "verse": 5,
            "text": "پس آدمى بايد بنگرد كه از چه آفريده شده؟"
        },
        {
            "chapter": 86,
            "verse": 6,
            "text": "از آبى جهنده آفريده شده،"
        },
        {
            "chapter": 86,
            "verse": 7,
            "text": "كه از پشت [پدر] و استخوانهاى سينه مادر بيرون مى‌آيد"
        },
        {
            "chapter": 86,
            "verse": 8,
            "text": "هر آينه او"
        },
        {
            "chapter": 86,
            "verse": 9,
            "text": "در روزى كه نهانها- نيتها و رازها- آشكار شود"
        },
        {
            "chapter": 86,
            "verse": 10,
            "text": "پس او را نه نيرويى است و نه ياورى"
        },
        {
            "chapter": 86,
            "verse": 11,
            "text": "سوگند به آسمان بازگردنده،"
        },
        {
            "chapter": 86,
            "verse": 12,
            "text": "و به زمين شكاف‌دارنده- شكافنده به گياهان"
        },
        {
            "chapter": 86,
            "verse": 13,
            "text": "كه هر آينه آن"
        },
        {
            "chapter": 86,
            "verse": 14,
            "text": "و سخنى بيهوده و شوخى نيست"
        },
        {
            "chapter": 86,
            "verse": 15,
            "text": "همانا آنان نيرنگ و ترفند مى‌انديشند"
        },
        {
            "chapter": 86,
            "verse": 16,
            "text": "و من نيز تدبير نهانى مى‌كنم"
        },
        {
            "chapter": 86,
            "verse": 17,
            "text": "پس كافران را مهلت ده، اندكى فروگذارشان و درنگشان ده- تا عذاب ما بديشان فرا رسد"
        },
        {
            "chapter": 87,
            "verse": 1,
            "text": "نام پروردگار والاترت را- كه برتر از همه چيزهاست- به پاكى بستاى"
        },
        {
            "chapter": 87,
            "verse": 2,
            "text": "آن كه آفريد- آفريدگان را- و راست و هموار ساخت- سامان بخشيد"
        },
        {
            "chapter": 87,
            "verse": 3,
            "text": "و آن كه اندازه كرد پس راه نمود"
        },
        {
            "chapter": 87,
            "verse": 4,
            "text": "و آن كه [گياه‌] چراگاه را بيرون آورد- برويانيد"
        },
        {
            "chapter": 87,
            "verse": 5,
            "text": "پس آن را خاشاكى خشك و سياه گردانيد"
        },
        {
            "chapter": 87,
            "verse": 6,
            "text": "زودا كه تو را [به قرآن‌] خوانا گردانيم پس فراموش نمى‌كنى"
        },
        {
            "chapter": 87,
            "verse": 7,
            "text": "مگر آنچه خداى خواهد همانا او آشكار را مى‌داند و نيز آنچه را پنهان و پوشيده است"
        },
        {
            "chapter": 87,
            "verse": 8,
            "text": "و تو را براى آسانترين راه آماده مى‌سازيم- تو را توفيق پيمودن راه آسان در تبليغ اسلام مى‌دهيم يا به شريعت آسان راه مى‌نماييم"
        },
        {
            "chapter": 87,
            "verse": 9,
            "text": "پس پند ده و يادآورى كن اگر پنددادن و يادآورى سود داشته باشد"
        },
        {
            "chapter": 87,
            "verse": 10,
            "text": "زودا كه پند گيرد آن كه [از خداى‌] مى‌ترسد"
        },
        {
            "chapter": 87,
            "verse": 11,
            "text": "و بدبخت‌ترين [مردم‌] از آن"
        },
        {
            "chapter": 87,
            "verse": 12,
            "text": "آن كه به آن آتش بزرگ- دوزخ- درمى‌آيد"
        },
        {
            "chapter": 87,
            "verse": 13,
            "text": "آنگاه در آن آتش نه مى‌ميرد و نه زنده مى‌ماند"
        },
        {
            "chapter": 87,
            "verse": 14,
            "text": "براستى رستگار شد هر كه پاكى ورزيد- از كفر و شرك و گناهان"
        },
        {
            "chapter": 87,
            "verse": 15,
            "text": "و نام پروردگارش را ياد كرد- به توحيد و تكبير- پس نماز گزارد"
        },
        {
            "chapter": 87,
            "verse": 16,
            "text": "بلكه شما زندگى اين جهان را برمى‌گزينيد"
        },
        {
            "chapter": 87,
            "verse": 17,
            "text": "و حال آنكه آن جهان بهتر و پاينده‌تر است"
        },
        {
            "chapter": 87,
            "verse": 18,
            "text": "هر آينه اين- كه ياد شد- در كتابهاى پيشينيان هست"
        },
        {
            "chapter": 87,
            "verse": 19,
            "text": "[در] كتابهاى ابراهيم و موسى"
        },
        {
            "chapter": 88,
            "verse": 1,
            "text": "آيا خبر آن پوشنده فراگير- يعنى رستاخيز- به تو رسيده است؟"
        },
        {
            "chapter": 88,
            "verse": 2,
            "text": "رويهايى در آن روز فروشكسته‌اند- ترسناك و خوارند"
        },
        {
            "chapter": 88,
            "verse": 3,
            "text": "كوشنده‌اند- در اين جهان- و رنج كشنده- در آن جهان"
        },
        {
            "chapter": 88,
            "verse": 4,
            "text": "در آتشى سخت سوزنده در آيند- يا به آتشى سخت سوزنده بسوزند"
        },
        {
            "chapter": 88,
            "verse": 5,
            "text": "از چشمه‌اى بسيار گرم آبشان دهند"
        },
        {
            "chapter": 88,
            "verse": 6,
            "text": "آنها را هيچ خوردنى نيست مگر خار درشت تلخ- كه هيچ چارپايى نمى‌خورد-،"
        },
        {
            "chapter": 88,
            "verse": 7,
            "text": "كه نه فربه مى‌كند و نه از گرسنگى سودى دهد- گرسنگى را از ميان نمى‌برد"
        },
        {
            "chapter": 88,
            "verse": 8,
            "text": "رويهايى در آن روز تازه و نازنده- به نعمت- باشند"
        },
        {
            "chapter": 88,
            "verse": 9,
            "text": "از كردار خود خشنود"
        },
        {
            "chapter": 88,
            "verse": 10,
            "text": "در بهشتى برين"
        },
        {
            "chapter": 88,
            "verse": 11,
            "text": "در آنجا سخن بيهوده و ياوه نشنوند"
        },
        {
            "chapter": 88,
            "verse": 12,
            "text": "در آنجا چشمه‌اى روان باشد"
        },
        {
            "chapter": 88,
            "verse": 13,
            "text": "در آنجا تختهايى است بلند"
        },
        {
            "chapter": 88,
            "verse": 14,
            "text": "و سبوهايى نهاده- سرشار از مىْ-،"
        },
        {
            "chapter": 88,
            "verse": 15,
            "text": "و بالشهايى به رديف چيده،"
        },
        {
            "chapter": 88,
            "verse": 16,
            "text": "و فرشهايى گسترده"
        },
        {
            "chapter": 88,
            "verse": 17,
            "text": "پس آيا به شتر نمى‌نگرند كه چگونه آفريده شده؟"
        },
        {
            "chapter": 88,
            "verse": 18,
            "text": "و به آسمان كه چگونه برافراشته شده؟"
        },
        {
            "chapter": 88,
            "verse": 19,
            "text": "و به كوه‌ها كه چگونه نهاده شده و استوار گشته؟"
        },
        {
            "chapter": 88,
            "verse": 20,
            "text": "و به زمين كه چگونه گسترانيده شده؟"
        },
        {
            "chapter": 88,
            "verse": 21,
            "text": "پس يادآورى كن و پند ده كه تو يادآور و پنددهنده‌اى و بس"
        },
        {
            "chapter": 88,
            "verse": 22,
            "text": "بر آنان گماشته و چيره نيستى"
        },
        {
            "chapter": 88,
            "verse": 23,
            "text": "مگر آن كس را كه پشت كرد و كفر ورزيد- كه او را سود نكند"
        },
        {
            "chapter": 88,
            "verse": 24,
            "text": "پس خدا او را عذاب كند بزرگترين عذاب"
        },
        {
            "chapter": 88,
            "verse": 25,
            "text": "همانا بازگشتشان به سوى ماست"
        },
        {
            "chapter": 88,
            "verse": 26,
            "text": "آنگاه حسابشان بر ماست"
        },
        {
            "chapter": 89,
            "verse": 1,
            "text": "سوگند به سپيده‌دم- هر بامداد يا بامداد دهم ذو الحجه"
        },
        {
            "chapter": 89,
            "verse": 2,
            "text": "و به شبهاى ده‌گانه"
        },
        {
            "chapter": 89,
            "verse": 3,
            "text": "و به جفت و طاق"
        },
        {
            "chapter": 89,
            "verse": 4,
            "text": "و به شب چون برود"
        },
        {
            "chapter": 89,
            "verse": 5,
            "text": "آيا در آن- كه ياد شد- براى خردمند سوگندى [بسنده‌] هست؟"
        },
        {
            "chapter": 89,
            "verse": 6,
            "text": "آيا نديده‌اى كه پروردگارت با عاد- قوم هود- چه كرد؟"
        },
        {
            "chapter": 89,
            "verse": 7,
            "text": "[با] ارم كه داراى ستونها- يا كاخهاى بلند- بود؟"
        },
        {
            "chapter": 89,
            "verse": 8,
            "text": "كه مانند آن در شهرها آفريده نشده بود"
        },
        {
            "chapter": 89,
            "verse": 9,
            "text": "و [با] ثمود- قوم صالح-، آنان كه در آن وادى- ميان عمّان و حَضْرَمُوت- سنگ مى‌بريدند- براى ساختمانهاشان"
        },
        {
            "chapter": 89,
            "verse": 10,
            "text": "و [با] فرعون داراى ميخها- كه به چهار ميخ مى‌كشيد و شكنجه مى‌كرد"
        },
        {
            "chapter": 89,
            "verse": 11,
            "text": "آنان كه در شهرها سركشى كردند و از حد درگذشتند"
        },
        {
            "chapter": 89,
            "verse": 12,
            "text": "و در آنها بسى تباهى كردند"
        },
        {
            "chapter": 89,
            "verse": 13,
            "text": "پس پروردگار تو تازيانه عذاب را بر آنها فرو ريخت"
        },
        {
            "chapter": 89,
            "verse": 14,
            "text": "هر آينه پروردگارت در كمينگاه است"
        },
        {
            "chapter": 89,
            "verse": 15,
            "text": "اما آدمى را چون پروردگارش بيازمايد و او را گرامى دارد و نعمتش دهد، گويد: پروردگارم مرا گرامى داشت- چون شايسته اين گراميداشت بودم"
        },
        {
            "chapter": 89,
            "verse": 16,
            "text": "و اما چون او را بيازمايد و روزى‌اش را بر او تنگ سازد، گويد: پروردگارم مرا خوار و زبون كرد- به سبب اين ابتلا"
        },
        {
            "chapter": 89,
            "verse": 17,
            "text": "نه چنان است- نه آن كرامت است و نه اين اهانت-، بلكه يتيم را گرامى نمى‌داريد- او را از ارثش محروم مى‌كنيد و مالش را مى‌خوريد"
        },
        {
            "chapter": 89,
            "verse": 18,
            "text": "و يكديگر را بر طعام‌دادن بينوا برنمى‌انگيزيد"
        },
        {
            "chapter": 89,
            "verse": 19,
            "text": "و ميراث- ميراث خود و يتيم- را مى‌خوريد خوردنى پُر و يكجا- بتمامى يا حلال و حرام را با هم"
        },
        {
            "chapter": 89,
            "verse": 20,
            "text": "و مال را دوست مى‌داريد دوست‌داشتنى تمام و بسيار"
        },
        {
            "chapter": 89,
            "verse": 21,
            "text": "حقّا كه چون زمين سخت در هم شكسته و كوبيده شود"
        },
        {
            "chapter": 89,
            "verse": 22,
            "text": "و [فرمان‌] پروردگارت بيايد، و فرشتگان صف به صف بيايند"
        },
        {
            "chapter": 89,
            "verse": 23,
            "text": "و در آن روز دوزخ آورده شود- هويدا گردد- در آن روز آدمى به ياد آرد- و به خود آيد-، و به يادآوردن كجا او را سود دهد؟"
        },
        {
            "chapter": 89,
            "verse": 24,
            "text": "گويد: اى كاش براى زندگانى‌ام [كار نيك‌] پيش مى‌فرستادم"
        },
        {
            "chapter": 89,
            "verse": 25,
            "text": "پس در آن روز، هيچ كس به [مانند] عذاب او"
        },
        {
            "chapter": 89,
            "verse": 26,
            "text": "و هيچ كس به [مانند] بندكشيدن او به بند نكشد"
        },
        {
            "chapter": 89,
            "verse": 27,
            "text": "اى جان آرام- آرامش و اطمينان يافته-،"
        },
        {
            "chapter": 89,
            "verse": 28,
            "text": "به سوى پروردگارت بازگرد، تو از او خشنود و او از تو خشنود"
        },
        {
            "chapter": 89,
            "verse": 29,
            "text": "پس در ميان بندگان [ويژه‌] من درآى"
        },
        {
            "chapter": 89,
            "verse": 30,
            "text": "و در بهشت [ويژه‌] من درآى"
        },
        {
            "chapter": 90,
            "verse": 1,
            "text": "سوگند ياد مى‌كنم به اين شهر- مكه"
        },
        {
            "chapter": 90,
            "verse": 2,
            "text": "در حالى كه تو به اين شهر فرود آمده‌اى- تو در آن اقامت دارى و زيست مى‌كنى"
        },
        {
            "chapter": 90,
            "verse": 3,
            "text": "و سوگند به پدرى [بزرگ‌]- ابراهيم"
        },
        {
            "chapter": 90,
            "verse": 4,
            "text": "هر آينه آدمى را در سختى و رنج آفريده‌ايم"
        },
        {
            "chapter": 90,
            "verse": 5,
            "text": "آيا مى‌پندارد كه هرگز هيچ كس بر او توانا نيست- كه سركشى و نافرمانى مى‌كند-؟"
        },
        {
            "chapter": 90,
            "verse": 6,
            "text": "گويد: مالى فراوان را نابود كردم- در دشمنى با پيامبر"
        },
        {
            "chapter": 90,
            "verse": 7,
            "text": "آيا مى‌پندارد كه هيچ كس او را نمى‌بيند؟"
        },
        {
            "chapter": 90,
            "verse": 8,
            "text": "آيا براى او دو چشم نساخته‌ايم- كه بدان مى‌بيند-؟"
        },
        {
            "chapter": 90,
            "verse": 9,
            "text": "و زبانى- كه بدان سخن مى‌گويد- و دو لب- كه دهان او را مى‌پوشاند و در سخن گفتن و خوردن و آشاميدن بدو كمك مى‌كند-؟"
        },
        {
            "chapter": 90,
            "verse": 10,
            "text": "و او را دو راه- خير و شر- ننموديم؟"
        },
        {
            "chapter": 90,
            "verse": 11,
            "text": "پس به آن گريوه- گردنه يا راه سخت و دشوار در كوه مراد راه خير است كه برخى از مصاديق مهمّ آن در آيات بعد مى‌آيد- در نيامد"
        },
        {
            "chapter": 90,
            "verse": 12,
            "text": "و تو چه دانى كه آن گريوه چيست؟"
        },
        {
            "chapter": 90,
            "verse": 13,
            "text": "آزادكردن گردنى- يعنى بنده‌اى"
        },
        {
            "chapter": 90,
            "verse": 14,
            "text": "يا طعام‌دادن در روز گرسنگى- كمبود غذا-،"
        },
        {
            "chapter": 90,
            "verse": 15,
            "text": "به يتيمى خويشاوند،"
        },
        {
            "chapter": 90,
            "verse": 16,
            "text": "يا به بينوايى خاكنشين"
        },
        {
            "chapter": 90,
            "verse": 17,
            "text": "وانگهى از كسانى باشد كه ايمان آورده‌اند و يكديگر را به شكيبايى- پايدارى بر ايمان- اندرز مى‌دهند و به مهربانى و بخشايش سفارش مى‌كنند"
        },
        {
            "chapter": 90,
            "verse": 18,
            "text": "آنان خجستگان و سعادتمندانند"
        },
        {
            "chapter": 90,
            "verse": 19,
            "text": "و كسانى كه به آيات ما كافر شدند، آنان شومان و بدبختانند"
        },
        {
            "chapter": 90,
            "verse": 20,
            "text": "كه بر آنهاست آتشى فراگير و پوشنده- آتش دوزخ كه در آن روزنى نيست و همه را در خود فرومى‌پوشد"
        },
        {
            "chapter": 91,
            "verse": 1,
            "text": "سوگند به خورشيد و روشنايى آن"
        },
        {
            "chapter": 91,
            "verse": 2,
            "text": "و به ماه چون از پى آن برآيد- كه بعد از غروب آفتاب با جلوه بيشتر پديدار مى‌شود"
        },
        {
            "chapter": 91,
            "verse": 3,
            "text": "و به روز چون آن را آشكار و پديدار كند"
        },
        {
            "chapter": 91,
            "verse": 4,
            "text": "و به شب آنگاه كه آن را فروپوشد"
        },
        {
            "chapter": 91,
            "verse": 5,
            "text": "و به آسمان و آن كه برافراشتش"
        },
        {
            "chapter": 91,
            "verse": 6,
            "text": "و به زمين و آن كه گسترانيدش"
        },
        {
            "chapter": 91,
            "verse": 7,
            "text": "و به نفس- جان، روان- و آن كه آن را راست و درست ساخت- يا سامان بخشيد"
        },
        {
            "chapter": 91,
            "verse": 8,
            "text": "پس بدكارى و پرهيزگارى‌اش را به وى الهام كرد"
        },
        {
            "chapter": 91,
            "verse": 9,
            "text": "براستى رستگار شد هر كه آن را پاك گردانيد و پاكيزه داشت- از كفر و گناهان"
        },
        {
            "chapter": 91,
            "verse": 10,
            "text": "و نوميد و بى بهره گشت هر كه آن را بيالود- به كفر و گناهان"
        },
        {
            "chapter": 91,
            "verse": 11,
            "text": "ثمود از روى سركشى خود، [صالح و دين حق را] تكذيب كردند"
        },
        {
            "chapter": 91,
            "verse": 12,
            "text": "آنگاه كه بدبخت‌ترينشان انگيخته شد و برخاست"
        },
        {
            "chapter": 91,
            "verse": 13,
            "text": "پس پيامبر خدا- صالح- به آنان گفت: ماده‌شتر خداى را با آبشخورش واگذاريد- آزارش مكنيد و از آب خوردن بازش مداريد"
        },
        {
            "chapter": 91,
            "verse": 14,
            "text": "پس او را دروغگو شمردند و آن را پى كردند- كشتند- پس خدايشان به سزاى گناهشان آنان را هلاك و نابود كرد و [با خاك‌] يكسانشان ساخت"
        },
        {
            "chapter": 91,
            "verse": 15,
            "text": "و از سرانجام آن بيم نمى‌داشت"
        },
        {
            "chapter": 92,
            "verse": 1,
            "text": "سوگند به شب آنگاه كه فرو پوشد- روز يا زمين يا خورشيد را"
        },
        {
            "chapter": 92,
            "verse": 2,
            "text": "و به روز آنگاه كه روشن و پديدار شود"
        },
        {
            "chapter": 92,
            "verse": 3,
            "text": "و به آن كه نر و ماده را آفريد"
        },
        {
            "chapter": 92,
            "verse": 4,
            "text": "كه هر آينه كوشش شما بسى پراكنده است- مختلف است نه يكسان"
        },
        {
            "chapter": 92,
            "verse": 5,
            "text": "پس هر كه بخشيد- مال خود را- و پرهيزگارى كرد"
        },
        {
            "chapter": 92,
            "verse": 6,
            "text": "و آن [وعده‌] نيكو- پاداش اخروى- را باور داشت و راست انگاشت"
        },
        {
            "chapter": 92,
            "verse": 7,
            "text": "پس زودا كه او را براى راه آسان- خير يا راه راست و شريعت آسان يا بهشت يا همه اينها- آماده سازيم"
        },
        {
            "chapter": 92,
            "verse": 8,
            "text": "و اما هر كه بخل ورزيد- حق خدا را در مال ادا نكرد- و بى‌نيازى نمود- از دين حق و ثواب الهى"
        },
        {
            "chapter": 92,
            "verse": 9,
            "text": "و آن [وعده‌] نيكو را انكار كرد و دروغ انگاشت"
        },
        {
            "chapter": 92,
            "verse": 10,
            "text": "پس زودا كه او را براى راه دشوار- شرّ كه گمراهى و كفر و آتش دوزخ است- آماده سازيم"
        },
        {
            "chapter": 92,
            "verse": 11,
            "text": "و چه سود دارد او را مالش آنگاه كه به هلاكت درافتد"
        },
        {
            "chapter": 92,
            "verse": 12,
            "text": "هر آينه رهنمونى بر ماست"
        },
        {
            "chapter": 92,
            "verse": 13,
            "text": "و هر آينه ما راست آن جهان و اين جهان"
        },
        {
            "chapter": 92,
            "verse": 14,
            "text": "پس شما را از آتشى كه زبانه مى‌كشد بيم مى‌دهم"
        },
        {
            "chapter": 92,
            "verse": 15,
            "text": "در آن درنيايد و بدان نسوزد مگر آن بدبخت‌تر"
        },
        {
            "chapter": 92,
            "verse": 16,
            "text": "آن كه تكذيب كرد و [از حق‌] برگشت"
        },
        {
            "chapter": 92,
            "verse": 17,
            "text": "و زودا كه آن پرهيزگارتر، از آن"
        },
        {
            "chapter": 92,
            "verse": 18,
            "text": "آن كه مال خود را مى‌دهد تا پاك و پيراسته شود- از پليدى بخل و امساك"
        },
        {
            "chapter": 92,
            "verse": 19,
            "text": "و هيچ كس را نزد او نعمتى نيست كه بايست پاداش داده شود- انفاق او به تلافى يا به پس‌دادن حقوق ديگران نيست"
        },
        {
            "chapter": 92,
            "verse": 20,
            "text": "جز آنكه براى جستن خشنودى پروردگار والاى خويش [انفاق مى‌كند]"
        },
        {
            "chapter": 92,
            "verse": 21,
            "text": "و هر آينه خشنود خواهد شد- آنگاه كه به ثواب و پاداش خود برسد"
        },
        {
            "chapter": 93,
            "verse": 1,
            "text": "سوگند به روشنايى و برآمدن روز"
        },
        {
            "chapter": 93,
            "verse": 2,
            "text": "و سوگند به شب چون در آيد و آرام گيرد- تاريكى آن همه را فرو پوشد"
        },
        {
            "chapter": 93,
            "verse": 3,
            "text": "كه پروردگارت نه تو را فروگذاشته و نه دشمن داشته است"
        },
        {
            "chapter": 93,
            "verse": 4,
            "text": "و هر آينه آن جهان براى تو بهتر است از اين جهان"
        },
        {
            "chapter": 93,
            "verse": 5,
            "text": "و هر آينه پروردگارت تو را بخششى خواهد كرد كه خشنود شوى"
        },
        {
            "chapter": 93,
            "verse": 6,
            "text": "آيا تو را يتيمى نيافت پس جاى و پناه داد- به وسيله عمويت ابو طالب-؟"
        },
        {
            "chapter": 93,
            "verse": 7,
            "text": "و راه گم‌كرده‌ات يافت پس راه نمود"
        },
        {
            "chapter": 93,
            "verse": 8,
            "text": "و نيازمندت يافت پس بى‌نياز و توانگر ساخت- به مال خديجه، يا به قناعت"
        },
        {
            "chapter": 93,
            "verse": 9,
            "text": "پس، يتيم را خوار مدار و مران"
        },
        {
            "chapter": 93,
            "verse": 10,
            "text": "و خواهنده- سائل نيازمند- را بانگ مزن و مران"
        },
        {
            "chapter": 93,
            "verse": 11,
            "text": "و به نعمت پروردگارت- نبوّت و قرآن و هدايت و ...- سخن گوى- كه شكر آن است"
        },
        {
            "chapter": 94,
            "verse": 1,
            "text": "آيا ما سينه تو را برايت گشاده نكرديم؟"
        },
        {
            "chapter": 94,
            "verse": 2,
            "text": "و بار گرانت را از تو فروننهاديم؟"
        },
        {
            "chapter": 94,
            "verse": 3,
            "text": "آن [بار گرانى‌] كه پشتت را بشكسته بود"
        },
        {
            "chapter": 94,
            "verse": 4,
            "text": "و نام و آوازه‌ات را بلند نكرديم؟"
        },
        {
            "chapter": 94,
            "verse": 5,
            "text": "پس، همانا با دشوارى آسانى است"
        },
        {
            "chapter": 94,
            "verse": 6,
            "text": "همانا با دشوارى آسانى است"
        },
        {
            "chapter": 94,
            "verse": 7,
            "text": "پس چون [از كار] فارغ شدى به عبادت كوش و رنج آن را بر خود هموار كن"
        },
        {
            "chapter": 94,
            "verse": 8,
            "text": "و به سوى پروردگارت روى آر- آهنگ او كن و هر چه خواهى از او بخواه"
        },
        {
            "chapter": 95,
            "verse": 1,
            "text": "سوگند به انجير و زيتون"
        },
        {
            "chapter": 95,
            "verse": 2,
            "text": "و سوگند به كوه سينا"
        },
        {
            "chapter": 95,
            "verse": 3,
            "text": "و سوگند به اين شهر ايمن و ايمنى‌بخش- يعنى مكه"
        },
        {
            "chapter": 95,
            "verse": 4,
            "text": "كه هر آينه ما آدمى را در نيكوترين نگاشت- صورت و تركيب و اعتدالى كه بتواند به پايه‌هاى بلند دست يابد- بيافريديم"
        },
        {
            "chapter": 95,
            "verse": 5,
            "text": "سپس- آنگاه كه ناسپاسى كرده و كفر ورزيد و براى آنچه آفريديمش قيام نكرد- او را فروتر از همه فروتران گردانيديم"
        },
        {
            "chapter": 95,
            "verse": 6,
            "text": "مگر كسانى كه ايمان آوردند و كارهاى نيك و شايسته كردند، پس ايشان راست مزدى بى‌پايان- يا بى‌منت"
        },
        {
            "chapter": 95,
            "verse": 7,
            "text": "پس با اين حال- بعد از ظهور دلايل- چه چيز تو را- اى آدمى- به دروغ‌انگاشتن حساب و پاداش وا مى‌دارد؟"
        },
        {
            "chapter": 95,
            "verse": 8,
            "text": "آيا خدا داورترين همه داوران نيست؟"
        },
        {
            "chapter": 96,
            "verse": 1,
            "text": "بخوان به نام پروردگارت كه بيافريد- همه آفريدگان را"
        },
        {
            "chapter": 96,
            "verse": 2,
            "text": "آدمى را از خونى بسته آفريد"
        },
        {
            "chapter": 96,
            "verse": 3,
            "text": "بخوان، و پروردگار تو بزرگوارترين [بخشندگان‌] است،"
        },
        {
            "chapter": 96,
            "verse": 4,
            "text": "آن كه [نوشتن‌] با قلم بياموخت"
        },
        {
            "chapter": 96,
            "verse": 5,
            "text": "آدمى را آنچه نمى‌دانست بياموخت"
        },
        {
            "chapter": 96,
            "verse": 6,
            "text": "آرى، هر آينه آدمى سركشى مى‌كند و از حد مى‌گذرد،"
        },
        {
            "chapter": 96,
            "verse": 7,
            "text": "از آن رو كه خود را بى‌نياز و توانگر بيند"
        },
        {
            "chapter": 96,
            "verse": 8,
            "text": "همانا بازگشت [همه‌] به سوى پروردگار توست"
        },
        {
            "chapter": 96,
            "verse": 9,
            "text": "مرا بگو كه آيا آن [كافر سركش‌] كه باز مى‌دارد،"
        },
        {
            "chapter": 96,
            "verse": 10,
            "text": "بنده‌اى [گزين و بهين‌] را آنگاه كه نماز گزارد [آيا نمى‌داند كه خدا او را مى‌بيند]؟"
        },
        {
            "chapter": 96,
            "verse": 11,
            "text": "مرا بگو كه اگر [آن بنده‌] بر راه راست باشد،"
        },
        {
            "chapter": 96,
            "verse": 12,
            "text": "يا به پرهيزگارى فرمان دهد [حال آن كافر چه خواهد بود]؟"
        },
        {
            "chapter": 96,
            "verse": 13,
            "text": "مرا بگو [از حال آن كافر] اگر [حق را] تكذيب كند و [از ايمان و كار نيك‌] روى گرداند [سزاوار چه كيفرى است؟]"
        },
        {
            "chapter": 96,
            "verse": 14,
            "text": "آيا ندانسته است كه خدا مى‌بيند [و او را كيفر مى‌دهد]؟"
        },
        {
            "chapter": 96,
            "verse": 15,
            "text": "نه، اگر باز نايستد هر آينه موى پيشانى او را بگيريم و بكشيمش [به دوزخ‌]"
        },
        {
            "chapter": 96,
            "verse": 16,
            "text": "موى پيشانى دروغزنى بزهكار را"
        },
        {
            "chapter": 96,
            "verse": 17,
            "text": "پس او انجمنش را بخواند"
        },
        {
            "chapter": 96,
            "verse": 18,
            "text": "ما نيز آن دوزخبانان را خواهيم خواند"
        },
        {
            "chapter": 96,
            "verse": 19,
            "text": "نه، او را فرمان مبر، و سجده كن و [به پروردگار خويش‌] نزديكى جوى"
        },
        {
            "chapter": 97,
            "verse": 1,
            "text": "همانا آن"
        },
        {
            "chapter": 97,
            "verse": 2,
            "text": "و تو چه دانى كه شب قدر چيست؟"
        },
        {
            "chapter": 97,
            "verse": 3,
            "text": "شب قدر بهتر از هزار ماه است- كه در آن شب قدر نباشد"
        },
        {
            "chapter": 97,
            "verse": 4,
            "text": "فرشتگان و روح- جبرئيل يا فرشته همراه وحى- در آن شب به فرمان پروردگارشان از براى هر كارى- كه خداى حكم كرده باشد- فرومى‌آيند"
        },
        {
            "chapter": 97,
            "verse": 5,
            "text": "سلامت است آن"
        },
        {
            "chapter": 98,
            "verse": 1,
            "text": "كسانى از اهل كتاب- جهودان و ترسايان- و مشركان كه [اكنون به اسلام‌] كافر شدند، [از آيين خود] جدا نمى‌شدند- باز نمى‌ايستادند- تا آن حجت روشن- پيامبر"
        },
        {
            "chapter": 98,
            "verse": 2,
            "text": "فرستاده‌اى از خداى كه نامه‌هايى پاك- پاره‌هايى از قرآن- را بر آنان مى‌خواند،"
        },
        {
            "chapter": 98,
            "verse": 3,
            "text": "كه در آنها نوشته‌هايى است راست و درست"
        },
        {
            "chapter": 98,
            "verse": 4,
            "text": "و كسانى كه به آنها كتاب داده شده- جهودان و ترسايان- پراكنده نشدند- اختلاف نكردند- مگر پس از آنكه ايشان را حجت روشن- پيامبر و قرآن- آمد"
        },
        {
            "chapter": 98,
            "verse": 5,
            "text": "و آنان را جز اين نفرموده بودند كه خداى را بپرستند در حالى كه دين را ويژه او كنند و حق‌گراى باشند و نماز را برپا دارند و زكات بدهند، و اين است آيين [آن نوشته‌هاى‌] راست و استوار- يا: اين است دين راست و استوار"
        },
        {
            "chapter": 98,
            "verse": 6,
            "text": "همانا كافران اهل كتاب و مشركان در آتش دوزخ جاويدانند، اينانند بدترين آفريدگان"
        },
        {
            "chapter": 98,
            "verse": 7,
            "text": "همانا كسانى كه ايمان آوردند و كارهاى نيك و شايسته كردند، ايشانند بهترين آفريدگان"
        },
        {
            "chapter": 98,
            "verse": 8,
            "text": "پاداش ايشان نزد پروردگارشان بهشتهايى پاينده است كه از زير آنها جويها روان است، در آنجا هميشه جاودانه باشند خداى از آنان خشنود است و آنان از خدا خشنودند اين [پاداش‌] براى كسى است كه از پروردگار خود بترسد"
        },
        {
            "chapter": 99,
            "verse": 1,
            "text": "آنگاه كه زمين جنبانده شود جنباندنش را- يعنى جنبشى سخت كه براى برپايى رستاخيز نوشته شده"
        },
        {
            "chapter": 99,
            "verse": 2,
            "text": "و زمين بارهاى گرانش- مردگان- را بيرون آرد"
        },
        {
            "chapter": 99,
            "verse": 3,
            "text": "و آدمى گويد كه آن را چه شده- كه اينگونه سخت مى‌جنبد-؟"
        },
        {
            "chapter": 99,
            "verse": 4,
            "text": "در آن روز زمين خبرهايش را باز گويد،"
        },
        {
            "chapter": 99,
            "verse": 5,
            "text": "بدان سبب كه پروردگارت به او وحى كرده است"
        },
        {
            "chapter": 99,
            "verse": 6,
            "text": "آن روز مردمان از گورها گروه گروه باز گردند تا كردارهاشان را بديشان بنمايند"
        },
        {
            "chapter": 99,
            "verse": 7,
            "text": "پس هر كه همسنگ ذره‌اى- يا مورچه‌اى خرد- نيكى كند آن را ببيند"
        },
        {
            "chapter": 99,
            "verse": 8,
            "text": "و هر كه همسنگ ذره‌اى بدى كند آن را ببيند"
        },
        {
            "chapter": 100,
            "verse": 1,
            "text": "سوگند به اسبان دونده كه گاه دويدن نفس نفس زنند،"
        },
        {
            "chapter": 100,
            "verse": 2,
            "text": "پس سوگند به اسبانى كه با سم خود از سنگ آتش مى‌جهانند"
        },
        {
            "chapter": 100,
            "verse": 3,
            "text": "پس سوگند به يورش‌برندگان بامدادى،"
        },
        {
            "chapter": 100,
            "verse": 4,
            "text": "كه بدان گردى برانگيزند،"
        },
        {
            "chapter": 100,
            "verse": 5,
            "text": "و بدان- در همان بامداد، يا به سبب دوانيدن اسب و پراكندن غبار- در ميان شوند- در ميان دشمن در آيند-،"
        },
        {
            "chapter": 100,
            "verse": 6,
            "text": "كه هر آينه آدمى پروردگار خويش را ناسپاس است"
        },
        {
            "chapter": 100,
            "verse": 7,
            "text": "و همانا خود بر آن [ناسپاسى‌] گواه است"
        },
        {
            "chapter": 100,
            "verse": 8,
            "text": "و هر آينه وى به سبب دوستى خير- مال بسيار- سخت بخيل است- يا: هر آينه وى سخت مال‌دوست است"
        },
        {
            "chapter": 100,
            "verse": 9,
            "text": "پس آيا [سرانجام را] نمى‌داند آنگاه كه آنچه را در گورهاست زير و رو كنند و برآرند"
        },
        {
            "chapter": 100,
            "verse": 10,
            "text": "و آنچه در سينه‌هاست- از ايمان و كفر و خير و شرى كه ورزيده‌اند- فراديد آرند"
        },
        {
            "chapter": 100,
            "verse": 11,
            "text": "هر آينه پروردگارشان در آن روز بديشان- به اعمال و پاداش آنان- آگاه است"
        },
        {
            "chapter": 101,
            "verse": 1,
            "text": "آن كوبنده- يا آن روز كوبنده-،"
        },
        {
            "chapter": 101,
            "verse": 2,
            "text": "چيست آن كوبنده؟"
        },
        {
            "chapter": 101,
            "verse": 3,
            "text": "و چه دانى تو كه چيست آن كوبنده؟"
        },
        {
            "chapter": 101,
            "verse": 4,
            "text": "روزى كه مردمان همچون پروانگان پراكنده باشند"
        },
        {
            "chapter": 101,
            "verse": 5,
            "text": "و كوه‌ها مانند پشم رنگين زده‌شده"
        },
        {
            "chapter": 101,
            "verse": 6,
            "text": "پس هر كه ترازوى كردارش سنگين باشد- كارهاى با ارزش داشته باشد-،"
        },
        {
            "chapter": 101,
            "verse": 7,
            "text": "پس او در زندگانى پسنديده و خوشايندى است"
        },
        {
            "chapter": 101,
            "verse": 8,
            "text": "و اما هر كه ترازوى كردارش سبك باشد- كار شايسته نداشته باشد-،"
        },
        {
            "chapter": 101,
            "verse": 9,
            "text": "پس جايگاه او دوزخ است- كه در آن سرنگون شود"
        },
        {
            "chapter": 101,
            "verse": 10,
            "text": "و تو چه دانى كه آن چيست؟"
        },
        {
            "chapter": 101,
            "verse": 11,
            "text": "آتشى است سخت سوزنده"
        },
        {
            "chapter": 102,
            "verse": 1,
            "text": "شما را افتخار بر يكديگر به افزونى- در مال و افراد- سرگرم كرد،"
        },
        {
            "chapter": 102,
            "verse": 2,
            "text": "تا گورستانها را ديدار كرديد- تا آنگاه كه بمرديد، يا تا آنجا كه براى فخرفروشى و برترى‌جويى به گورستانها رفتيد و مردگان را نيز به حساب آورديد"
        },
        {
            "chapter": 102,
            "verse": 3,
            "text": "چنين نيست [كه مى‌پنداريد]، بزودى خواهيد دانست"
        },
        {
            "chapter": 102,
            "verse": 4,
            "text": "باز چنين نيست [كه مى‌پنداريد]، بزودى خواهيد دانست"
        },
        {
            "chapter": 102,
            "verse": 5,
            "text": "هرگز،! اگر مى‌دانستيد، دانستن بى‌گمان، [از فزون‌خواهى و برترى‌جويى باز مى‌ايستاديد]"
        },
        {
            "chapter": 102,
            "verse": 6,
            "text": "سوگند كه دوزخ را خواهيد ديد"
        },
        {
            "chapter": 102,
            "verse": 7,
            "text": "باز هر آينه آن را به ديده يقين خواهيد ديد"
        },
        {
            "chapter": 102,
            "verse": 8,
            "text": "سپس هر آينه در آن روز از نعمتها پرسيده خواهيد شد- كه آيا سپاس گزارديد يا ناسپاسى كرديد"
        },
        {
            "chapter": 103,
            "verse": 1,
            "text": "سوگند به عصر- روزگار يا هر عصرى يا وقت نماز عصر يا عصر نبوت يا عصر مهدى"
        },
        {
            "chapter": 103,
            "verse": 2,
            "text": "كه هر آينه آدمى در زيانكارى است"
        },
        {
            "chapter": 103,
            "verse": 3,
            "text": "مگر كسانى كه ايمان آوردند و كارهاى نيك و شايسته كردند و يكديگر را به راستى و درستى اندرز دادند و يكديگر را به شكيبايى- و پايدارى- سفارش كردند"
        },
        {
            "chapter": 104,
            "verse": 1,
            "text": "واى بر هر بدگوى طعنه‌زننده [در پشت‌سر و پيش‌روى‌]"
        },
        {
            "chapter": 104,
            "verse": 2,
            "text": "آن كه مالى را فراهم ساخته و آن را پى در پى مى‌شمرد- به سبب دوست‌داشتنش و لذت‌بردن از شمردنش"
        },
        {
            "chapter": 104,
            "verse": 3,
            "text": "مى‌پندارد كه مالش وى را جاويد و پاينده مى‌دارد"
        },
        {
            "chapter": 104,
            "verse": 4,
            "text": "چنين نيست [كه مى‌پندارد]، هر آينه در آن شكننده خردكننده- دوزخ- افكنده شود"
        },
        {
            "chapter": 104,
            "verse": 5,
            "text": "و تو چه دانى كه آن شكننده خردكننده چيست؟"
        },
        {
            "chapter": 104,
            "verse": 6,
            "text": "آتش افروخته خداست"
        },
        {
            "chapter": 104,
            "verse": 7,
            "text": "آتشى كه بر دلها برآيد و چيره شود- دلها را فرا گيرد"
        },
        {
            "chapter": 104,
            "verse": 8,
            "text": "همانا آن آتش بر آنها فروبسته شده است- درهاى آن را بسته‌اند و گريزى از آن نيست"
        },
        {
            "chapter": 104,
            "verse": 9,
            "text": "در ستونهايى دراز و كشيده"
        },
        {
            "chapter": 105,
            "verse": 1,
            "text": "آيا نديدى- ندانستى- كه پروردگارت با پيلداران- ابرهه و لشكرش- چه كرد؟"
        },
        {
            "chapter": 105,
            "verse": 2,
            "text": "آيا نيرنگ و ترفندشان را- براى ويران‌كردن كعبه- تباه و بيهوده نساخت؟"
        },
        {
            "chapter": 105,
            "verse": 3,
            "text": "و بر آنان پرندگانى گروه گروه فرستاد،"
        },
        {
            "chapter": 105,
            "verse": 4,
            "text": "كه آنان را سنگ‌گِل- كلوخى كه در آن سنگ‌ريزه است- مى‌انداختند"
        },
        {
            "chapter": 105,
            "verse": 5,
            "text": "پس آنها را مانند كاهبرگهاى ريز و خورده‌شده گردانيد"
        },
        {
            "chapter": 106,
            "verse": 1,
            "text": "براى [سپاس‌] الفت و پيوستن قريش [به يكديگر]"
        },
        {
            "chapter": 106,
            "verse": 2,
            "text": "الفت و پيوندشان در سفر زمستان و تابستان"
        },
        {
            "chapter": 106,
            "verse": 3,
            "text": "پس بايد خداوند اين خانه را پرستش كنند"
        },
        {
            "chapter": 106,
            "verse": 4,
            "text": "آن كه ايشان را از گرسنگى [رهانيد و] طعام داد، و از بيم ايمنشان ساخت"
        },
        {
            "chapter": 107,
            "verse": 1,
            "text": "آيا ديدى آن كس را كه دين- دين خداى يا روز حساب و جزا- را دروغ مى‌انگارد؟"
        },
        {
            "chapter": 107,
            "verse": 2,
            "text": "پس آن، كسى است كه يتيم را به سختى- با ستم و بى‌مهرى- مى‌راند"
        },
        {
            "chapter": 107,
            "verse": 3,
            "text": "و بر طعام‌دادن بينوا [خود و ديگران را] برنمى‌انگيزد"
        },
        {
            "chapter": 107,
            "verse": 4,
            "text": "پس واى بر نمازگزاران،"
        },
        {
            "chapter": 107,
            "verse": 5,
            "text": "آنان كه از نمازشان غافلند"
        },
        {
            "chapter": 107,
            "verse": 6,
            "text": "همانان كه به ديگران مى‌نمايانند- در عبادت ريا مى‌كنند-،"
        },
        {
            "chapter": 107,
            "verse": 7,
            "text": "و نيازمنديها- يا زكات- را [از نيازمندان‌] دريغ مى‌دارند"
        },
        {
            "chapter": 108,
            "verse": 1,
            "text": "همانا تو را كوثر- خير بسيار- داديم"
        },
        {
            "chapter": 108,
            "verse": 2,
            "text": "پس براى پروردگارت نماز بگزار و شتر قربانى كن"
        },
        {
            "chapter": 108,
            "verse": 3,
            "text": "همانا دشمن تو، همو دنبال بريده- بى‌نسل و بى‌دنباله- است"
        },
        {
            "chapter": 109,
            "verse": 1,
            "text": "بگو: اى كافران،"
        },
        {
            "chapter": 109,
            "verse": 2,
            "text": "نمى‌پرستم آنچه را كه شما مى‌پرستيد"
        },
        {
            "chapter": 109,
            "verse": 3,
            "text": "و نه شما پرستنده‌ايد آنچه را كه من مى‌پرستم"
        },
        {
            "chapter": 109,
            "verse": 4,
            "text": "و نه من پرستنده‌ام آنچه را كه شما پرستيده‌ايد"
        },
        {
            "chapter": 109,
            "verse": 5,
            "text": "و نه شما پرستنده‌ايد آنچه را كه من مى‌پرستم"
        },
        {
            "chapter": 109,
            "verse": 6,
            "text": "شما راست دين شما و مراست دين من- يعنى نه من در عبادت بتها و خدايان‌ساختگى با شما هماهنگ خواهم شد و نه شما توفيق پرستش خداى يكتاى سزاوار پرستش را خواهيد داشت"
        },
        {
            "chapter": 110,
            "verse": 1,
            "text": "آنگاه كه يارى خدا و آن فتح- فتح مكه- فرا رسد"
        },
        {
            "chapter": 110,
            "verse": 2,
            "text": "و مردمان را ببينى كه گروه گروه در دين خدا در آيند [بدان كه رفتن تو به جهان پاينده نزديك است‌]"
        },
        {
            "chapter": 110,
            "verse": 3,
            "text": "پس پروردگارت را با سپاس و ستايش و به پاكى ياد كن- حمد و تسبيح گوى- و از او آمرزش خواه، كه او توبه‌پذير است"
        },
        {
            "chapter": 111,
            "verse": 1,
            "text": "زيانكار- يا بريده- باد دو دست ابو لهب- يعنى كردارش- و نابود باد خود او"
        },
        {
            "chapter": 111,
            "verse": 2,
            "text": "مالش و آنچه به دست آورده او را سود ندهد- عذاب را از او دفع نكند"
        },
        {
            "chapter": 111,
            "verse": 3,
            "text": "زودا كه بر آتشى زبانه‌دار در آيد و بسوزد"
        },
        {
            "chapter": 111,
            "verse": 4,
            "text": "و زنش نيز كه هيمه‌كش و آتش‌افروز باشد"
        },
        {
            "chapter": 111,
            "verse": 5,
            "text": "در گردنش ريسمانى است تابيده از ليف [خرما]- يا زنجير آتشين دوزخ"
        },
        {
            "chapter": 112,
            "verse": 1,
            "text": "بگو: حق اين است كه خدا يكتا و يگانه است،"
        },
        {
            "chapter": 112,
            "verse": 2,
            "text": "خدا تنها بى‌نيازى است كه نيازها بدو برند"
        },
        {
            "chapter": 112,
            "verse": 3,
            "text": "نزاده و زاده نشده است"
        },
        {
            "chapter": 112,
            "verse": 4,
            "text": "و هيچ كس مر او را همتا و همانند نبوده و نباشد"
        },
        {
            "chapter": 113,
            "verse": 1,
            "text": "بگو: پناه مى‌برم به خداوند سپيده‌دم،"
        },
        {
            "chapter": 113,
            "verse": 2,
            "text": "از شر آنچه آفريده است"
        },
        {
            "chapter": 113,
            "verse": 3,
            "text": "و از شر شب تاريك آنگاه كه در آيد"
        },
        {
            "chapter": 113,
            "verse": 4,
            "text": "و از شر زنان دمنده در گره‌ها- زنان جادوگر"
        },
        {
            "chapter": 113,
            "verse": 5,
            "text": "و از شر هر بدخواه- حسود- آنگاه كه بدخواهى كند"
        },
        {
            "chapter": 114,
            "verse": 1,
            "text": "بگو: پناه مى‌برم به پروردگار مردمان،"
        },
        {
            "chapter": 114,
            "verse": 2,
            "text": "پادشاه مردمان،"
        },
        {
            "chapter": 114,
            "verse": 3,
            "text": "خداى مردمان،"
        },
        {
            "chapter": 114,
            "verse": 4,
            "text": "از شر وسوسه‌گر نهانى- شيطان، كه به گناه وسوسه مى‌كند و پنهان مى‌گردد"
        },
        {
            "chapter": 114,
            "verse": 5,
            "text": "آن كه در سينه‌هاى- دلهاى- مردمان وسوسه مى‌كند،"
        },
        {
            "chapter": 114,
            "verse": 6,
            "text": "از پريان و آدميان- شيطانهاى انس و جن"
        }
    ]
}
{
    "juzs": [
        {
            "chapter": 23,
            "verse": 1,
            "text": "براستى كه مؤمنان رستگار شدند،"
        },
        {
            "chapter": 23,
            "verse": 2,
            "text": "آنان كه در نمازشان ترسان و فروتن‌اند،"
        },
        {
            "chapter": 23,
            "verse": 3,
            "text": "و آنان كه از بيهوده رويگردانند،"
        },
        {
            "chapter": 23,
            "verse": 4,
            "text": "و آنان كه زكات [مال خويش‌] را دهنده‌اند،"
        },
        {
            "chapter": 23,
            "verse": 5,
            "text": "و آنان كه شرمگاه خود را [از حرام‌] نگهدارنده‌اند،"
        },
        {
            "chapter": 23,
            "verse": 6,
            "text": "مگر بر همسران يا كنيزان خويش، كه [براى آميزش با آنان‌] سرزنش نشوند،"
        },
        {
            "chapter": 23,
            "verse": 7,
            "text": "پس هر كه افزون از اين [كه ياد كرديم‌] بجويد، اينان از حد درگذرنده‌اند،"
        },
        {
            "chapter": 23,
            "verse": 8,
            "text": "و آنان كه امانتها و پيمان خويش را نگهدارنده‌اند،"
        },
        {
            "chapter": 23,
            "verse": 9,
            "text": "و آنان كه بر نمازهاى خويش نگهبانند- مواظبت مى‌كنند-،"
        },
        {
            "chapter": 23,
            "verse": 10,
            "text": "ايشانند ميراث‌بران،"
        },
        {
            "chapter": 23,
            "verse": 11,
            "text": "كه بهشت برين را به ميراث برند و در آن جاويدانند"
        },
        {
            "chapter": 23,
            "verse": 12,
            "text": "و هر آينه ما آدمى را از خلاصه و چكيده‌اى از گِل آفريديم"
        },
        {
            "chapter": 23,
            "verse": 13,
            "text": "سپس او را نطفه‌اى- در قطره آبى- ساختيم در قرارگاهى استوار- يعنى زهدان مادر"
        },
        {
            "chapter": 23,
            "verse": 14,
            "text": "آنگاه نطفه را خون بسته‌اى ساختيم و آن خون بسته را پاره گوشتى كرديم و آن پاره گوشت را استخوانها گردانيديم، و بر آن استخوانها گوشت پوشانديم سپس او را به آفرينشى ديگر باز آفريديم. پس بزرگ و بزرگوار است خداى يكتا كه نيكوترين آفرينندگان است"
        },
        {
            "chapter": 23,
            "verse": 15,
            "text": "سپس شما از پس آن هر آينه مردگانيد"
        },
        {
            "chapter": 23,
            "verse": 16,
            "text": "سپس روز رستاخيز برانگيخته مى‌شويد"
        },
        {
            "chapter": 23,
            "verse": 17,
            "text": "و هر آينه بر فرازتان هفت راه- هفت آسمان- بيافريديم و ما از آفريدگان ناآگاه نيستيم"
        },
        {
            "chapter": 23,
            "verse": 18,
            "text": "و از آسمان آبى به اندازه فروفرستاديم، پس آن را در زمين- در چشمه‌ها و منبعها- جاى داديم، و ما بر بردن آن تواناييم"
        },
        {
            "chapter": 23,
            "verse": 19,
            "text": "پس براى شما بدان آب بوستانهايى از درختان خرما و انگور بيافريديم شما را در آن بوستانها ميوه‌هاى بسيار است و از آن ميوه‌ها مى‌خوريد"
        },
        {
            "chapter": 23,
            "verse": 20,
            "text": "و درختى [بيافريديم‌] كه از كوه سينا بيرون مى‌آيد- يعنى درخت زيتون- كه روغن مى‌آورد و نان خورشى براى خورندگان است"
        },
        {
            "chapter": 23,
            "verse": 21,
            "text": "و هر آينه شما را در چهارپايان عبرتى است. از آنچه در شكمشان است- يعنى شير- شما را مى‌نوشانيم و براى شما در آنها سودهاى بسيار است و از [گوشت‌] آنها مى‌خوريد"
        },
        {
            "chapter": 23,
            "verse": 22,
            "text": "و بر آنها و بر كشتيها سوار مى‌شويد"
        },
        {
            "chapter": 23,
            "verse": 23,
            "text": "و هر آينه نوح را به سوى قومش فرستاديم، پس گفت: اى قوم من، خداى يكتا را بپرستيد، شما را جز او خدايى نيست، آيا پروا نمى‌كنيد؟"
        },
        {
            "chapter": 23,
            "verse": 24,
            "text": "مهتران قومش كه كافر بودند گفتند: اين جز آدميى همچون شما نيست كه مى‌خواهد بر شما فزونى و برترى جويد و اگر خداى مى‌خواست فرشتگانى را فرو مى‌فرستاد، ما اين را [كه نوح مى‌گويد] در ميان پدران پيشين خود نشنيده‌ايم"
        },
        {
            "chapter": 23,
            "verse": 25,
            "text": "او نيست مگر مردى كه او را ديوانگى است، پس او را تا هنگامى انتظار بريد- شايد از ديوانگى باز آيد و چنين سخنانى نگويد، يا بزودى بميرد و از وى باز رهيم"
        },
        {
            "chapter": 23,
            "verse": 26,
            "text": "گفت: پروردگارا، در برابر آنكه مرا تكذيب كردند يارى‌ام كن"
        },
        {
            "chapter": 23,
            "verse": 27,
            "text": "پس به او وحى كرديم كه كشتى را زير نظر ما و پيام- آموزش- ما بساز، و چون فرمان ما [به عذاب‌] بيايد و [آب از] آن تنور بجوشد از هر گونه [حيوان‌] دو- نرى و ماده‌اى- در آن [كشتى‌] در آر و نيز خاندان خود را، مگر آن كه سخن [به هلاكت وى‌] از پيش بر او رفته است- پسر و همسرت-، و در باره كسانى كه ستم كردند با من سخن مگوى كه آنها غرق شدنى‌اند"
        },
        {
            "chapter": 23,
            "verse": 28,
            "text": "پس چون تو و همراهانت بر كشتى آرام گرفتيد، بگو: سپاس و ستايش خداى را كه ما را از اين قوم ستمكار رهايى داد"
        },
        {
            "chapter": 23,
            "verse": 29,
            "text": "و بگو: پروردگارا، مرا در جايى با بركت فرود آر و تو بهترين فرودآرندگانى"
        },
        {
            "chapter": 23,
            "verse": 30,
            "text": "همانا در اين [داستان‌] نشانه‌ها و عبرتهاست و براستى ما آزمون كننده بوديم"
        },
        {
            "chapter": 23,
            "verse": 31,
            "text": "سپس از پى آنان مردمى ديگر- قوم عاد يا ثمود- آفريديم،"
        },
        {
            "chapter": 23,
            "verse": 32,
            "text": "و در ميان آنان از خودشان پيامبرى- هود يا صالح- فرستاديم كه: خداى را بپرستيد، شما را هيچ خدايى جز او نيست. آيا پروا نمى‌كنيد؟"
        },
        {
            "chapter": 23,
            "verse": 33,
            "text": "و مهتران قومش كه كافر بودند و ديدار آن جهان- يعنى رستاخيز- را باور نداشتند و آنان را در زندگى اين جهان كامرانى داده بوديم، گفتند: اين [مرد] نيست مگر آدميى همچون شما، از آنچه شما مى‌خوريد مى‌خورد و از آنچه مى‌آشاميد مى‌آشامد"
        },
        {
            "chapter": 23,
            "verse": 34,
            "text": "و اگر از انسانى همانند خود فرمان بريد آنگاه بى‌گمان از زيانكاران باشيد"
        },
        {
            "chapter": 23,
            "verse": 35,
            "text": "آيا شما را وعده مى‌دهد كه چون مرديد و خاك و استخوان شديد، از [گور] بيرون آورده مى‌شويد؟"
        },
        {
            "chapter": 23,
            "verse": 36,
            "text": "چه دور است، دور، آنچه وعده داده مى‌شويد"
        },
        {
            "chapter": 23,
            "verse": 37,
            "text": "زندگانى جز همين زندگى دنيا نيست، مى‌ميريم و مى‌زييم- نسل بعد از نسل- و ما [هرگز پس از مرگ‌] برانگيخته نمى‌شويم"
        },
        {
            "chapter": 23,
            "verse": 38,
            "text": "او نيست مگر مردى كه بر خدا دروغ مى‌بافد و ما به او ايمان‌آور نيستيم"
        },
        {
            "chapter": 23,
            "verse": 39,
            "text": "گفت: پروردگارا، در برابر آنكه مرا تكذيب كردند يارى‌ام كن"
        },
        {
            "chapter": 23,
            "verse": 40,
            "text": "گفت: پس از اندك زمانى هر آينه پشيمان مى‌گردند"
        },
        {
            "chapter": 23,
            "verse": 41,
            "text": "پس بانگ آسمانى- عذاب- به حق- وعده يا فرمان راستين خداوند- آنان را بگرفت، و همچون خاشاكشان كرديم پس دورى [و هلاكت‌] باد مردم ستمكار را"
        },
        {
            "chapter": 23,
            "verse": 42,
            "text": "سپس از پى آنان نسلهايى ديگر بيافريديم"
        },
        {
            "chapter": 23,
            "verse": 43,
            "text": "هيچ امتى از سرآمد خويش نه پيشى گيرد و نه واپس رود"
        },
        {
            "chapter": 23,
            "verse": 44,
            "text": "سپس فرستادگان خود را پى در پى فرستاديم، هر گاه به امتى پيامبرشان آمد او را دروغگو شمردند، پس آنان را از پى يكديگر [به هلاكت‌] رسانديم و آنها را داستانها كرديم- تا مردمان عبرت گيرند-. پس دورى [و هلاكت‌] باد بر مردمى كه ايمان نمى‌آورند"
        },
        {
            "chapter": 23,
            "verse": 45,
            "text": "سپس موسى و برادرش هارون را با نشانه‌هاى خود و حجتى روشن فرستاديم،"
        },
        {
            "chapter": 23,
            "verse": 46,
            "text": "به سوى فرعون و مهتران [قوم‌] او، پس گردنكشى كردند و گروهى برترى‌جوى بودند"
        },
        {
            "chapter": 23,
            "verse": 47,
            "text": "گفتند: آيا به دو آدمى مانند خود ايمان بياوريم و حال آنكه قوم آن دو ما را بندگان- خدمتكاران و فرمانبران- اند"
        },
        {
            "chapter": 23,
            "verse": 48,
            "text": "پس آن دو را تكذيب كردند و از هلاك‌شدگان گشتند"
        },
        {
            "chapter": 23,
            "verse": 49,
            "text": "و هر آينه موسى را كتاب داديم تا شايد راه يابند"
        },
        {
            "chapter": 23,
            "verse": 50,
            "text": "و پسر مريم و مادرش را نشانه‌اى [بر قدرت كامل و شگفت‌آورمان‌] كرديم، و آن دو را در جايى بلند كه آرامشگاهى و آبى خوش و روان داشت جاى داديم"
        },
        {
            "chapter": 23,
            "verse": 51,
            "text": "اى پيامبران، از چيزهاى پاكيزه بخوريد و كار نيك و شايسته كنيد، كه من به آنچه مى‌كنيد دانايم"
        },
        {
            "chapter": 23,
            "verse": 52,
            "text": "و همانا اين آيين- يا امت- شماست آيينى- يا امتى- يگانه و من پروردگار شمايم پس، از من پروا كنيد"
        },
        {
            "chapter": 23,
            "verse": 53,
            "text": "ولى كار [دين‌] خويش ميان خود پاره پاره كردند. هر گروهى به آنچه نزدشان است دلخوشند"
        },
        {
            "chapter": 23,
            "verse": 54,
            "text": "پس تا چندى آنها را در گرداب غفلت [و نادانى و گمراهى‌] شان واگذار"
        },
        {
            "chapter": 23,
            "verse": 55,
            "text": "آيا مى‌پندارند كه آنچه از مال و فرزندان به آنان مى‌دهيم،"
        },
        {
            "chapter": 23,
            "verse": 56,
            "text": "براى آنها در [رساندن‌] نيكيها شتاب مى‌كنيم؟ [نه،] بلكه نمى‌فهمند"
        },
        {
            "chapter": 23,
            "verse": 57,
            "text": "همانا آنان كه از بيم پروردگارشان ترسانند،"
        },
        {
            "chapter": 23,
            "verse": 58,
            "text": "و آنان كه به آيات پروردگار خويش ايمان مى‌آورند،"
        },
        {
            "chapter": 23,
            "verse": 59,
            "text": "و آنان كه با پروردگار خود انباز نمى‌گيرند،"
        },
        {
            "chapter": 23,
            "verse": 60,
            "text": "و آنان كه مى‌دهند آنچه مى‌دهند- از زكات و ديگر انفاقها- و با اين حال دلهاشان ترسان است از اينكه به پروردگار خويش بازمى‌گردند،"
        },
        {
            "chapter": 23,
            "verse": 61,
            "text": "ايشانند كه در نيكيها مى‌شتابند و به آن [بر يكديگر] پيشى مى‌گيرند"
        },
        {
            "chapter": 23,
            "verse": 62,
            "text": "و ما بر هيچ كس جز به اندازه توانش تكليف نمى‌نهيم. و نزد ما كتابى است كه براستى و درستى [در باره اعمال بندگان‌] سخن مى‌گويد- گواهى مى‌دهد- و بر آنها ستم نمى‌رود"
        },
        {
            "chapter": 23,
            "verse": 63,
            "text": "بلكه دلهاشان از اين- فهم قرآن- در گرداب غفلت- و جهل و سرگردانى و گمراهى- است، و آنان را كارهايى است جز اين- مانند دنيادوستى و حرص بر آن- كه همى‌كنند"
        },
        {
            "chapter": 23,
            "verse": 64,
            "text": "تا چون ناز و نعمت پروردگانشان را به عذاب بگيريم ناگهان فرياد زارى برآرند"
        },
        {
            "chapter": 23,
            "verse": 65,
            "text": "امروز فرياد زارى برنياريد كه از سوى ما يارى نخواهيد شد"
        },
        {
            "chapter": 23,
            "verse": 66,
            "text": "همانا آيات من بر شما خوانده مى‌شد و شما بر پاشنه‌هاى خود مى‌گشتيد و واپس مى‌رفتيد،"
        },
        {
            "chapter": 23,
            "verse": 67,
            "text": "[و] با گردنكشى و بزرگ‌منشى بر آن- قرآن- در گفت‌وگوهاى شب‌نشينى ياوه‌سرايى مى‌كرديد"
        },
        {
            "chapter": 23,
            "verse": 68,
            "text": "آيا در اين گفتار- قرآن- نينديشيده‌اند يا مگر چيزى بديشان آمده كه به پدران پيشينشان نيامده بود؟"
        },
        {
            "chapter": 23,
            "verse": 69,
            "text": "يا پيامبر خويش را نشناخته‌اند كه او را منكرند"
        },
        {
            "chapter": 23,
            "verse": 70,
            "text": "يا مى‌گويند او را ديوانگى است؟ [نه،] بلكه به حق- با سخن راست يعنى قرآن يا دين درست يعنى اسلام- بديشان آمده، و بيشترشان حق را خوش ندارند"
        },
        {
            "chapter": 23,
            "verse": 71,
            "text": "و اگر حق از هوسها و آرزوهاى آنان پيروى مى‌كرد هر آينه آسمانها و زمين و هر كه در آنهاست تباه مى‌شد، ولى ما يادكرد و پندشان- قرآن- را بديشان آورديم و آنها از ياد و پند خويش رويگردانند"
        },
        {
            "chapter": 23,
            "verse": 72,
            "text": "يا مگر از آنان مزدى مى‌خواهى؟! و حال آنكه مزد- خير و پاداش و روزى- پروردگارت بهتر است و او بهترين روزى‌دهندگان است"
        },
        {
            "chapter": 23,
            "verse": 73,
            "text": "و هر آينه تو آنان را به راه راست مى‌خوانى"
        },
        {
            "chapter": 23,
            "verse": 74,
            "text": "و آنان كه به جهان واپسين ايمان نمى‌آورند همانا از راه راست بگرديده‌اند"
        },
        {
            "chapter": 23,
            "verse": 75,
            "text": "و اگر بر آنها مِهر آوريم و گزندى را كه به آنها رسيده برداريم هر آينه سرگشته و كوردل در سركشى خويش بستيزند"
        },
        {
            "chapter": 23,
            "verse": 76,
            "text": "و هر آينه به عذاب بگرفتيمشان، اما پروردگارشان را فروتنى نكردند و زارى ننمودند"
        },
        {
            "chapter": 23,
            "verse": 77,
            "text": "تا هنگامى كه درى از عذاب سخت بر آنها بگشوديم، آنگاه در آن"
        },
        {
            "chapter": 23,
            "verse": 78,
            "text": "و اوست كه براى شما گوش و ديدگان و دلها بيافريد، [و شما] اندكى سپاس مى‌گزاريد"
        },
        {
            "chapter": 23,
            "verse": 79,
            "text": "و اوست كه شما را در زمين پديد كرد و [سرانجام‌] به سوى او برانگيخته و فراهم مى‌شويد"
        },
        {
            "chapter": 23,
            "verse": 80,
            "text": "و اوست كه زنده كند و بميراند، و او راست آمد و شد شب و روز آيا خرد را كار نمى‌بنديد؟"
        },
        {
            "chapter": 23,
            "verse": 81,
            "text": "بلكه همان گفتند كه پيشينيان گفتند"
        },
        {
            "chapter": 23,
            "verse": 82,
            "text": "گفتند: آيا چون بمرديم و خاك و استخوان شديم باز هم برانگيخته مى‌شويم؟"
        },
        {
            "chapter": 23,
            "verse": 83,
            "text": "هر آينه به ما و پدرانمان از پيش اين وعده داده بودند، اين نيست مگر افسانه‌هاى پيشينيان"
        },
        {
            "chapter": 23,
            "verse": 84,
            "text": "بگو: زمين و هر كه [و هر چه‌] در آن است از آن كيست، اگر مى‌دانيد؟"
        },
        {
            "chapter": 23,
            "verse": 85,
            "text": "خواهند گفت: خداى راست، بگو: پس آيا ياد نمى‌كنيد و پند نمى‌گيريد؟"
        },
        {
            "chapter": 23,
            "verse": 86,
            "text": "بگو: پروردگار آسمانهاى هفتگانه و پروردگار عرش بزرگ كيست؟"
        },
        {
            "chapter": 23,
            "verse": 87,
            "text": "خواهند گفت: خداى راست بگو: پس آيا [از عذاب او] پروا نمى‌كنيد؟"
        },
        {
            "chapter": 23,
            "verse": 88,
            "text": "بگو: اگر مى‌دانيد، كيست كه فرمانروايى هر چيز به دست اوست و او [از عذاب‌] زنهار مى‌دهد و بر او زنهار ندهند- كسى نمى‌تواند كسى را از عذاب او پناه دهد"
        },
        {
            "chapter": 23,
            "verse": 89,
            "text": "خواهند گفت: خداى راست بگو: پس چگونه فريب داده مى‌شويد؟"
        },
        {
            "chapter": 23,
            "verse": 90,
            "text": "بلكه حق- سخن راست- را بديشان آورديم و هر آينه آنان دروغگويند"
        },
        {
            "chapter": 23,
            "verse": 91,
            "text": "خداى هيچ فرزندى نگرفته و با او هيچ خدايى نيست، كه آنگاه هر خدايى آنچه آفريده بود مى‌برد- ويژه خود مى‌كرد- و البته برخى بر برخى برترى مى‌يافت، پاك و منزه است خداى يكتا از آنچه وصف مى‌كنند،"
        },
        {
            "chapter": 23,
            "verse": 92,
            "text": "داناى نهان و آشكارا، پس برتر است از آنچه [با وى‌] انباز مى‌گيرند"
        },
        {
            "chapter": 23,
            "verse": 93,
            "text": "بگو: پروردگارا، اگر آن [عذاب‌] كه به آنان وعده داده مى‌شود به من مى‌نمايى،"
        },
        {
            "chapter": 23,
            "verse": 94,
            "text": "پس مرا، پروردگارا، در گروه ستمكاران قرار مده- مرا قرين آنان در عذاب مساز"
        },
        {
            "chapter": 23,
            "verse": 95,
            "text": "و هر آينه ما تواناييم بر اين كه آنچه را به آنان وعده مى‌دهيم به تو بنماييم"
        },
        {
            "chapter": 23,
            "verse": 96,
            "text": "بدى- آزار و جفاى آنان- را به آنچه نيكوتر است پاسخ ده ما به آنچه وصف مى‌كنند- تو را به شعر و سحر يا مرا به گرفتن فرزند و شريك- داناتريم"
        },
        {
            "chapter": 23,
            "verse": 97,
            "text": "و بگو: پروردگارا، از وسوسه‌هاى شياطين به تو پناه مى‌آرم"
        },
        {
            "chapter": 23,
            "verse": 98,
            "text": "و به تو پناه مى‌آرم، پروردگارا، از اينكه پيرامون من بگردند"
        },
        {
            "chapter": 23,
            "verse": 99,
            "text": "تا چون يكى از آنان- آن كافران- را مرگ فرا رسد گويد: پروردگارا، مرا بازگردانيد،"
        },
        {
            "chapter": 23,
            "verse": 100,
            "text": "شايد در آنچه واگذاشته‌ام كار نيك و شايسته كنم. نه چنين است، اين سخنى است كه او گوينده آن است، و فرارويشان برزخى است تا روزى كه برانگيخته شوند"
        },
        {
            "chapter": 23,
            "verse": 101,
            "text": "پس چون در صور دميده شود، آن روز نسبت و خويشاوندى ميانشان نماند، و از حال يكديگر نپرسند- يا از يكديگر درخواست نتوانند كرد"
        },
        {
            "chapter": 23,
            "verse": 102,
            "text": "پس هر كه ترازوى او سنگين باشد- به داشتن كار نيك- آنانند رستگاران"
        },
        {
            "chapter": 23,
            "verse": 103,
            "text": "و هر كه ترازوى او سبك باشد- از آن رو كه كارهاى نيك نكرده است- آنانند كه خويشتن را زيان كردند- زيرا سرمايه عمر را به باد غفلت دادند-، [و] در دوزخ جاويدانند"
        },
        {
            "chapter": 23,
            "verse": 104,
            "text": "آتش چهره‌هايشان را مى‌سوزاند و آنان در آنجا زشترويند"
        },
        {
            "chapter": 23,
            "verse": 105,
            "text": "آيا آيات من بر شما خوانده نمى‌شد و شما آنها را دروغ مى‌انگاشتيد؟"
        },
        {
            "chapter": 23,
            "verse": 106,
            "text": "گويند: پروردگارا، بدبختى ما بر ما چيره شد و ما گروهى گمراه بوديم"
        },
        {
            "chapter": 23,
            "verse": 107,
            "text": "پروردگارا، ما را از اينجا بيرون بر، اگر [به كفر و گناه‌] بازگشتيم پس همانا ستمكار باشيم"
        },
        {
            "chapter": 23,
            "verse": 108,
            "text": "[خداى‌] گويد: در آن"
        },
        {
            "chapter": 23,
            "verse": 109,
            "text": "زيرا گروهى از بندگان من مى‌گفتند: پروردگارا، ما ايمان آورديم، ما را بيامرز و بر ما ببخشاى و تو بهترين بخشايندگانى،"
        },
        {
            "chapter": 23,
            "verse": 110,
            "text": "پس شما مسخره‌شان كرديد تا يادكرد مرا از يادتان بردند، و شما به آنان مى‌خنديديد"
        },
        {
            "chapter": 23,
            "verse": 111,
            "text": "امروز من ايشان را از آن رو كه شكيبايى كردند پاداش مى‌دهم، همانا ايشانند رستگاران"
        },
        {
            "chapter": 23,
            "verse": 112,
            "text": "[به آنان‌] گويد: به شمار سالها چه مدت در زمين- در دنيا- درنگ كرديد؟"
        },
        {
            "chapter": 23,
            "verse": 113,
            "text": "گويند: روزى يا برخى از روزى [و ما بخوبى نمى‌دانيم‌] پس شمارندگان را بپرس"
        },
        {
            "chapter": 23,
            "verse": 114,
            "text": "گويد: اگر مى‌دانستيد، جز اندكى درنگ نكرديد"
        },
        {
            "chapter": 23,
            "verse": 115,
            "text": "آيا پنداشته‌ايد كه شما را بيهوده آفريديم و شما به سوى ما بازگردانده نمى‌شويد؟"
        },
        {
            "chapter": 23,
            "verse": 116,
            "text": "پس برتر است خداى، آن پادشاه راستين، [از اينكه كارى بيهوده كند] خدايى جز او نيست، خداوند عرش گرامى"
        },
        {
            "chapter": 23,
            "verse": 117,
            "text": "و هر كه با خداى، خداى ديگر بخواند- يعنى بپرستد- كه او را بدان حجت نيست، پس حساب او نزد پروردگارش است همانا كافران رستگارى نمى‌يابند"
        },
        {
            "chapter": 23,
            "verse": 118,
            "text": "و بگو [اى محمد]: پروردگارا، بيامرز و ببخشاى، و تو بهترين بخشايندگانى"
        },
        {
            "chapter": 24,
            "verse": 1,
            "text": "سوره‌اى است كه آن را فرو فرستاده‌ايم و [احكام‌] آن را واجب كرده‌ايم، و در آن آيتهاى روشن فرو فرستاده‌ايم تا مگر يادآور شويد و پند گيريد"
        },
        {
            "chapter": 24,
            "verse": 2,
            "text": "زن و مرد زناكار را هر يك صد تازيانه بزنيد و اگر به خدا و روز واپسين ايمان داريد، مبادا شما را در دين خدا، در باره آن دو، مهربانى و دلسوزى بگيرد- كه از اجراى حكم باز دارد-. و بايد كه گروهى از مؤمنان شكنجه آن دو را حاضر و گواه باشند"
        },
        {
            "chapter": 24,
            "verse": 3,
            "text": "مرد زناكار جز زن زناكار يا مشرك را به زنى نمى‌گيرد، و زن زناكار را جز مرد زناكار يا مشرك به زنى نمى‌گيرد و اين [زناشويى‌] بر مؤمنان حرام است"
        },
        {
            "chapter": 24,
            "verse": 4,
            "text": "و كسانى كه زنان پاكدامن را به زنا نسبت دهند آنگاه چهار گواه نياورند پس هشتاد تازيانه بزنيدشان و هرگز گواهى آنها را نپذيريد، و آنانند بدكاران نافرمان"
        },
        {
            "chapter": 24,
            "verse": 5,
            "text": "مگر آنان كه پس از آن توبه كنند و به كار شايسته بپردازند، كه خدا آمرزگار و مهربان است"
        },
        {
            "chapter": 24,
            "verse": 6,
            "text": "و كسانى كه زنان خويش را به زنا نسبت دهند و آنان را گواهانى نباشد مگر خودشان پس گواهى يكى از آنان چهار بار گواهى با سوگند به خداست كه او هر آينه از راستگويان است"
        },
        {
            "chapter": 24,
            "verse": 7,
            "text": "و بار پنجم اينكه [بگويد:] لعنت خدا بر او باد اگر از دروغگويان باشد"
        },
        {
            "chapter": 24,
            "verse": 8,
            "text": "و چهار بار گواهى و سوگند آن زن به خدا كه آن مرد هر آينه از دروغگويان است، عذاب- حد- را از وى باز مى‌دارد"
        },
        {
            "chapter": 24,
            "verse": 9,
            "text": "و بار پنجم اينكه [بگويد:] خشم خدا بر او باد اگر آن مرد از راستگويان باشد"
        },
        {
            "chapter": 24,
            "verse": 10,
            "text": "و اگر فضل خدا و مِهر و بخشايش او بر شما نبود- كه بر شما آسان مى‌گيرد و گناهتان را مى‌پوشاند- و اينكه خدا توبه‌پذير و با حكمت است [احكامى سخت بر شما مقرر مى‌داشت و بر كيفر شما در دنيا شتاب مى‌كرد]"
        },
        {
            "chapter": 24,
            "verse": 11,
            "text": "همانا كسانى كه آن دروغ بزرگ- اتهام كار زشت به يكى از همسران پيامبر- را [ساخته و] آورده‌اند گروهى همدست از شمايند. شما آن را براى خود شر مپنداريد، بلكه براى شما خير است. هر مردى از آنان را- كه آن دروغ بستند- [كيفر] چيزى است كه كسب كرده- گناهى كه مرتكب شده-، و آن كس از آنان كه [سهم‌] بزرگتر آن [دروغ‌] را پذيرفت- ابن ابَى رئيس منافقان- عذابى بزرگ دارد"
        },
        {
            "chapter": 24,
            "verse": 12,
            "text": "چرا آنگاه كه آن را شنيديد مردان و زنان مؤمن به خودشان گمان نيك نبردند و نگفتند: اين دروغى روشن و هويداست؟"
        },
        {
            "chapter": 24,
            "verse": 13,
            "text": "چرا چهار گواه بر آن نياوردند؟ پس چون گواهان نياوردند، نزد خدا دروغگويند"
        },
        {
            "chapter": 24,
            "verse": 14,
            "text": "و اگر فضل خدا و مِهر و بخشايش او در اين جهان و آن جهان بر شما نبود هر آينه بدانچه در آن وارد شديد- سخنان بى‌دليل و اتهام بى‌گواه- عذابى بزرگ به شما مى‌رسيد"
        },
        {
            "chapter": 24,
            "verse": 15,
            "text": "آنگاه كه آن را به زبانهاتان فرا مى‌گرفتيد- زبان به زبان و بدون تحقيق در ميانتان مى‌گشت- و چيزى را با دهانهاتان مى‌گفتيد كه شما را هيچ دانشى بدان نبود، و آن را [سخنى كوچك و] آسان مى‌پنداشتيد و حال آنكه در نزد خداوند بزرگ است"
        },
        {
            "chapter": 24,
            "verse": 16,
            "text": "و چرا هنگامى كه آن را شنيديد نگفتيد: ما را نرسد كه در اين باره سخن گوييم- پاكى تو [اى خدا]- اين [تهمت‌]، دروغى است بزرگ؟"
        },
        {
            "chapter": 24,
            "verse": 17,
            "text": "خدا شما را پند مى‌دهد كه مبادا هرگز به چنين سخنى باز گرديد، اگر مؤمنيد"
        },
        {
            "chapter": 24,
            "verse": 18,
            "text": "و خدا آيات را براى شما روشن بيان مى‌كند، و خداوند دانا و با حكمت است"
        },
        {
            "chapter": 24,
            "verse": 19,
            "text": "همانا كسانى كه دوست مى‌دارند كه زشتكارى در ميان آنان كه ايمان آورده‌اند فاش و آشكار شود، آنها را در اين جهان و آن جهان عذابى است دردناك و خدا مى‌داند و شما نمى‌دانيد"
        },
        {
            "chapter": 24,
            "verse": 20,
            "text": "و اگر فضل خدا و مهر و بخشايش او بر شما نمى‌بود، و اينكه خدا رؤوف و مهربان است [در كيفر گناهتان شتاب مى‌كرد و عقوبتى سخت به شما مى رسيد]"
        },
        {
            "chapter": 24,
            "verse": 21,
            "text": "اى كسانى كه ايمان آورده‌ايد از پى گامهاى شيطان مرويد، و هر كه گامهاى شيطان را پيروى كند [بداند كه‌] او به زشتكارى و كارهاى ناپسند فرمان مى‌دهد. و اگر فضل و بخشايش خدا بر شما نبود هيچ كس از شما هرگز پاك نمى‌شد، و ليكن خداوند هر كه را خواهد پاك مى‌سازد، و خدا شنوا و داناست"
        },
        {
            "chapter": 24,
            "verse": 22,
            "text": "و خداوندان فزونى و فراخى- توانگران و صاحبان نعمت- از شما مبادا سوگند بخورند كه به خويشان و درويشان و هجرت‌كنندگان در راه خدا چيزى ندهند و بايد درگذرند و چشم بپوشند- از بدزبانى و بدرفتارى نيازمندان- آيا دوست نداريد كه خدا شما را بيامرزد؟ و خدا آمرزگار و مهربان است"
        },
        {
            "chapter": 24,
            "verse": 23,
            "text": "همانا كسانى كه زنان پاكدامن بى‌خبر با ايمان را به زنا نسبت مى‌دهند در اين جهان و آن جهان لعنت شده‌اند و آنان راست عذابى بزرگ،"
        },
        {
            "chapter": 24,
            "verse": 24,
            "text": "روزى كه زبانها و دستها و پاهاى آنان به آنچه مى‌كردند بر [زيان‌] آنها گواهى دهند"
        },
        {
            "chapter": 24,
            "verse": 25,
            "text": "آن روز خداوند پاداش بسزاى آنان را تمام دهد و بدانند كه خداست حق روشن و آشكار"
        },
        {
            "chapter": 24,
            "verse": 26,
            "text": "زنان پليد براى مردان پليدند و مردان پليد براى زنان پليدند، و زنان پاك براى مردان پاك‌اند و مردان پاك براى زنان پاك‌اند اينان از آنچه درباره‌شان مى‌گويند پاك و بيزارند ايشان راست آمرزش و روزى بزرگوارانه"
        },
        {
            "chapter": 24,
            "verse": 27,
            "text": "اى كسانى كه ايمان آورده‌ايد، به خانه‌هايى جز خانه‌هاى خودتان وارد نشويد تا آنكه خبر دهيد و اجازه خواهيد و بر اهل آن سلام كنيد. اين براى شما بهتر است، باشد كه به ياد آريد و پند گيريد"
        },
        {
            "chapter": 24,
            "verse": 28,
            "text": "پس اگر كسى را در آنها نيابيد وارد آنجا مشويد تا آنگاه كه به شما اجازه داده شود، و اگر شما را گويند: باز گرديد، پس باز گرديد اين براى شما پاكيزه‌تر است و خدا بدانچه مى‌كنيد داناست"
        },
        {
            "chapter": 24,
            "verse": 29,
            "text": "باكى و گناهى بر شما نيست كه به خانه‌هاى نامسكون- اماكن عمومى- كه كالا و بهره‌اى- برخوردارى و نفعى- در آن داريد وارد شويد و خدا آنچه را آشكار كنيد و آنچه را پنهان داريد مى‌داند"
        },
        {
            "chapter": 24,
            "verse": 30,
            "text": "مؤمنان را بگو كه ديدگان خويش را فرو دارند و شرمگاه‌هاى خود را- به پوشيدن آنها و از ديد ديگران- نگاه دارند اين براى آنان پاكيزه‌تر است، كه خدا به كارهايى كه مى‌كنند آگاه است"
        },
        {
            "chapter": 24,
            "verse": 31,
            "text": "و زنان مؤمن را بگو كه ديدگان خويش را فرو دارند و شرمگاه‌هاى خود را- از ديد ديگران- نگاه دارند و [جاهاى‌] آرايش و زيور خويش را آشكار نكنند مگر آنچه پيداست- مانند چهره و دست و روى پا-، و مقنعه‌هاشان را بر گريبانهاشان بيندازند و زيور و آرايش خود را آشكار نكنند مگر براى شوهرانشان يا پدرانشان يا پدران شوهرانشان يا پسرانشان يا پسران شوهرانشان يا برادرانشان يا پسران برادرانشان يا پسران خواهرانشان يا زنانشان- زنان همكيش خود- يا آنچه مالك شده‌اند- كنيزان- يا مردان تابع خانواده- طفيلى و كم خرد كه با آنان زندگى مى‌كنند- كه به زنان رغبت و نيازى ندارند يا كودكانى كه از شرمگاه زنان آگاه نگشته‌اند.- به سن تميز و بلوغ نرسيده‌اند- و پاهاى خود را چنان بر زمين نزنند تا آنچه از زيور خويش پنهان مى‌دارند دانسته شود- آواز پيرايه خود يعنى خلخال را به گوش مردم نرسانند-. و اى مؤمنان، همگى به خدا باز گرديد تا شايد رستگار شويد"
        },
        {
            "chapter": 24,
            "verse": 32,
            "text": "و عزبهايتان- مردان بى‌زن و زنان بى‌شوهر- را و شايستگان از بندگان و كنيزان خود را به زناشويى دهيد. اگر تنگدست باشند خداوند آنان را از بخشش خويش بى‌نياز مى‌گرداند و خدا فراخى‌بخش و داناست"
        },
        {
            "chapter": 24,
            "verse": 33,
            "text": "و آنان كه [وسيله‌] زناشويى نيابند بايد خويشتندارى و پاكدامنى پيش گيرند تا خداوند از بخشش خود بى‌نيازشان گرداند. و از غلامان و كنيزانتان آنان كه [با كسب و كار خود] خواستار بازخريد و آزادى خويش‌اند، اگر در آنها نيكيى دانستيد- شايستگى ديديد- بازخريدشان را بپذيريد، و از مال خداوند كه به شما داده است به آنان بدهيد- از زكات يا بخشى از بازخريد- و كنيزان خود را اگر خواهند كه پارسا باشند به ستم بر زنا وادار مكنيد تا كالاى زندگى دنيا بجوييد. و هر كه آنان را به زنا وادارد خداوند پس از وادارشدن آنها آمرزنده و مهربان است"
        },
        {
            "chapter": 24,
            "verse": 34,
            "text": "و هر آينه به سوى شما آياتى با بيان روشن و داستانى- نمونه و وصفى- از كسانى كه پيش از شما درگذشتند و پندى براى پرهيزگاران فرو فرستاديم"
        },
        {
            "chapter": 24,
            "verse": 35,
            "text": "خدا نور آسمانها و زمين- يعنى همه جهان هستى- است. داستان نور او چون چراغدانى- قنديلى- است كه در آن چراغى باشد [و] آن چراغ در آبگينه‌اى، [و] آن آبگينه گويى ستاره‌اى است تابان، كه [آن چراغ‌] از روغن درخت پر بركت زيتونى كه نه خاورى است و نه باخترى برافروخته شود كه روغنش [از درخشندگى‌] گر چه آتشى به آن نرسد نزديك است روشنى دهد، روشنى بر روشنى است خداى هر كه را خواهد به نور خود راه نمايد و خداى براى مردم مثلها مى‌زند و خداى به همه چيز داناست"
        },
        {
            "chapter": 24,
            "verse": 36,
            "text": "[آن چراغ‌] در خانه‌هايى است كه خداى رخصت داده است كه بالا برده و بزرگ داشته شوند و نام وى در آنها ياد شود و او را در آنجا بامدادان و شبانگاهان به پاكى ستايند،"
        },
        {
            "chapter": 24,
            "verse": 37,
            "text": "مردانى كه بازرگانى و خريد و فروش، ايشان را از ياد خدا و برپا داشتن نماز و دادن زكات مشغول نكند، و از روزى مى‌ترسند كه دلها و ديدگان در آن روز دگرگون- سرگشته و پريشان- شود"
        },
        {
            "chapter": 24,
            "verse": 38,
            "text": "تا خداى ايشان را بر پايه نيكوترين آنچه كرده‌اند پاداش دهد و از فزون‌بخشى خويش بيفزايدشان و خدا هر كه را خواهد بى‌شمار- بى‌حساب يا بسيار- روزى دهد"
        },
        {
            "chapter": 24,
            "verse": 39,
            "text": "و كسانى كه كافر شدند كردارهاشان- كه به پندارشان نيكوست- چون سرابى است در بيابانى هموار كه تشنه آن را آب پندارد تا چون بدانجا رسد چيزى نيابد و خداى را نزد آن يابد كه حساب- كيفر- او را تمام بدهد، و خدا زود حساب است"
        },
        {
            "chapter": 24,
            "verse": 40,
            "text": "يا مانند تاريكيهايى است در دريايى ژرف و بسيار موج كه پيوسته موجى آن را بپوشاند و بالاى آن موجى ديگر است و بر فراز آن ابرى [تيره‌] تاريكيهايى است روى يكديگر- تاريكى شب و تاريكى دريا و تاريكى ابر-، گاهى كه دست خويش بيرون آرد نتواند كه ببيندش و هر كه را خداى نورى نداده او را هيچ نورى نيست"
        },
        {
            "chapter": 24,
            "verse": 41,
            "text": "آيا نديده‌اى كه خداى را هر كه در آسمانها و زمين است و پرندگان بال‌گشاده به پاكى مى‌ستايند؟ همگى نماز- نيايش- و تسبيح- ستايش- خويش مى دانند و خدا بدانچه مى‌كنند داناست"
        },
        {
            "chapter": 24,
            "verse": 42,
            "text": "و خداى راست فرمانروايى آسمانها و زمين و بازگشت به سوى خداست"
        },
        {
            "chapter": 24,
            "verse": 43,
            "text": "آيا نديده‌اى كه خداوند ابرها را [به بادها] مى‌راند سپس ميان [پاره‌هاى‌] آن پيوند مى‌دهد، آنگاه آن را توده و انبوه مى‌كند، پس باران را بينى كه از ميان آن بيرون مى‌آيد، و از آسمان از كوه‌هايى كه در آن است- انبوه ابرهاى منجمد شده- تگرگ مى‌فرستد و [زيان‌] آن را به هر كه خواهد مى‌رساند و از هر كه خواهد مى‌گرداند درخشندگى برقش نزديك است كه [روشنى‌] ديدگان را ببرد"
        },
        {
            "chapter": 24,
            "verse": 44,
            "text": "خدا شب و روز را مى‌گرداند- شب را مى‌آورد و روز را مى‌برد و بالعكس-، هر آينه در اين [آيت‌] خداوندان بينش را عبرتى است"
        },
        {
            "chapter": 24,
            "verse": 45,
            "text": "و خداوند هر جنبنده‌اى را از آب آفريد. پس برخى از آنها بر شكم خود مى‌روند و برخى از آنها بر دو پا مى‌روند و برخى از آنها بر چهار پا مى‌روند خداى آنچه خواهد مى‌آفريند، كه خدا بر هر چيزى تواناست"
        },
        {
            "chapter": 24,
            "verse": 46,
            "text": "هر آينه آياتى روشن و روشنگر فرو فرستاديم، و خدا هر كه را خواهد به راه راست راه نمايد"
        },
        {
            "chapter": 24,
            "verse": 47,
            "text": "و [منافقان‌] گويند: به خدا و به پيامبر ايمان آورده‌ايم و فرمانبرداريم، آنگاه پس از آن گروهى از آنان روى مى‌گردانند، و اينان ايمان ندارند"
        },
        {
            "chapter": 24,
            "verse": 48,
            "text": "و چون به سوى خدا و پيامبر او خوانده شوند تا ميانشان داورى كند آنگاه گروهى از آنان رويگردان شوند،"
        },
        {
            "chapter": 24,
            "verse": 49,
            "text": "و اگر [حكم‌] حق به سود آنها باشد گردن نهاده و فرمانبردار سوى وى آيند"
        },
        {
            "chapter": 24,
            "verse": 50,
            "text": "آيا در دلهاشان بيمارى- نفاق و شك در نبوت تو- است يا [در باره عدالت تو] به شك افتاده‌اند يا مى‌ترسند كه خدا و پيامبرش بر آنان ستم كنند؟! [نه،] بلكه آنان خود ستمكارند"
        },
        {
            "chapter": 24,
            "verse": 51,
            "text": "همانا گفتار مؤمنان آنگاه كه به سوى خدا و پيامبرش خوانده شوند تا ميانشان داورى كند اين است كه گويند: شنيديم و فرمان برديم و ايشانند رستگاران"
        },
        {
            "chapter": 24,
            "verse": 52,
            "text": "و هر كه خدا و پيامبر او را فرمان برد و از خدا بترسد و از [نافرمانى‌] او بپرهيزد، پس ايشانند پيروزى يافتگان و كاميابان- كه به خشنودى خدا و نعمت‌هاى بهشت رسيده‌اند"
        },
        {
            "chapter": 24,
            "verse": 53,
            "text": "و به خدا سوگندهاى سخت خوردند كه اگر آنان را بفرمايى- براى بيرون رفتن به جهاد- البته بيرون آيند بگو: سوگند مخوريد، فرمانبردارى نيكو [مطلوب‌] است- نه سوگند دروغ و منافقانه-. همانا خدا به آنچه مى‌كنيد آگاه است"
        },
        {
            "chapter": 24,
            "verse": 54,
            "text": "بگو: خداى را فرمان بريد و پيامبر را فرمان بريد. پس اگر برگرديد جز اين نيست كه بر پيامبر است آنچه او را تكليف نهاده‌اند و بر شماست آنچه شما را تكليف نهاده‌اند و اگر او را فرمان بريد راه يابيد، و بر پيامبر جز رساندن آشكار پيام نيست"
        },
        {
            "chapter": 24,
            "verse": 55,
            "text": "خدا آن كسان از شما را كه ايمان آوردند و كارهاى نيك و شايسته كردند وعده داده كه هر آينه آنان را در زمين جانشين [ديگران‌] كند- يا حكومت بخشد- چنانكه كسانى را كه پيش از ايشان بودند جانشين كرد، و دينشان را كه برايشان پسنديده است جايگير و برپاى سازد و البته به جاى بيمشان ايمنى دهد، به گونه‌اى كه مرا پرستند و چيزى را با من انباز نگيرند و هر كه پس از اين كفر ورزد و ناسپاسى كند آنانند بدكاران نافرمان"
        },
        {
            "chapter": 24,
            "verse": 56,
            "text": "و نماز را برپا داريد و زكات بدهيد و پيامبر را فرمان بريد شايد بر شما ببخشايد"
        },
        {
            "chapter": 24,
            "verse": 57,
            "text": "كسانى را كه كافر شدند مپندار كه در زمين ناتوان‌كننده خدا از گرفتن آنها به كيفر گناهانشان هستند [بلكه او تواناست‌]، و جايگاه آنها آتش دوزخ است، و آن بد بازگشتگاهى است"
        },
        {
            "chapter": 24,
            "verse": 58,
            "text": "اى كسانى كه ايمان آورده‌ايد، بايد كسانى كه مالكشان شده‌ايد و كسانى از شما كه به حد بلوغ نرسيده‌اند [براى در آمدن به نزد شما] در سه هنگام اجازه خواهند: پيش از نماز بامداد و هنگام نيمروز كه جامه‌هاى خويش فرو مى‌نهيد و پس از نماز خفتن اينها سه وقت خلوت شماست. و در غير از اين سه هنگام باكى بر شما و آنان نيست [كه اجازه نگيريد]، زيرا كه پيرامون يكديگر مى‌گرديد- و اجازه‌خواستن مشقت دارد-. اينچنين خدا آيات را براى شما روشن بيان مى‌كند، و خدا دانا و با حكمت است"
        },
        {
            "chapter": 24,
            "verse": 59,
            "text": "و چون كودكان شما به حد بلوغ رسند بايد اجازه [ورود] خواهند چنانكه كسانى كه پيش از آنان بودند اجازه مى‌خواستند. اينچنين خدا آيات خود را براى شما روشن بيان مى‌كند، و خدا دانا و با حكمت است"
        },
        {
            "chapter": 24,
            "verse": 60,
            "text": "و بازنشتسگان از زنان كه اميد زناشويى ندارند، بر آنان باكى و گناهى نيست كه جامه‌هاى- چادرهاى- خويش فرونهند بى‌آنكه آرايش و زيورى نمودار سازند، و اينكه خويشتن‌دارى كنند برايشان بهتر است و خدا شنوا و داناست"
        },
        {
            "chapter": 24,
            "verse": 61,
            "text": "بر نابينا و لنگ و بيمار و خودتان تنگى و گناهى نيست كه از خانه‌هاى خويش- كه شامل خانه‌هاى فرزندانتان نيز هست- يا از خانه‌هاى پدرانتان يا خانه‌هاى مادرانتان يا خانه‌هاى برادرانتان يا خانه‌هاى خواهرانتان يا خانه‌هاى عموهاتان يا خانه‌هاى عمه‌هاتان يا خانه‌هاى داييهاتان يا خانه‌هاى خاله‌هاتان يا خانه‌هايى كه كليدهاى آنها به دست شماست يا [خانه‌هاى‌] دوستانتان [چيزى‌] بخوريد تنگى و گناهى نيست كه همگى با هم يا جدا جدا و پراكنده بخوريد. پس چون به خانه‌هايى در آييد بر خودتان- يكديگر- سلام گوييد، كه سلام درودى از سوى خدا است، درودى مبارك و پاكيزه. بدين گونه خدا آيات را براى شما روشن بيان مى‌كند شايد خرد را كار بنديد"
        },
        {
            "chapter": 24,
            "verse": 62,
            "text": "همانا مؤمنان كسانى‌اند كه به خدا و پيامبر او ايمان آورده‌اند و چون با او"
        },
        {
            "chapter": 24,
            "verse": 63,
            "text": "فراخواندن پيامبر را ميان خود مانند فراخواندن برخى از شما برخ ديگر را مسازيد براستى خدا كسانى را كه خود را از ميان شما پنهانى و در پناه يكديگر بيرون مى‌كشند مى‌شناسد. پس آنان كه از فرمان او"
        },
        {
            "chapter": 24,
            "verse": 64,
            "text": "بدانيد كه خداى راست آنچه در آسمانها و زمين است. بدرستى مى‌داند كه شما در چه حال و بر چه كاريد- از كفر و اسلام و نافرمانى و طاعت-. و روزى كه به او بازگردانده شوند آنان را بدانچه كرده‌اند آگاه مى‌كند [و جزاشان خواهد داد]، و خدا به هر چيزى داناست"
        },
        {
            "chapter": 25,
            "verse": 1,
            "text": "بزرگ و بزرگوار است آن [خداى‌] كه اين فرقان- جداكننده ميان حق و باطل: قرآن- را بر بنده خويش فرو فرستاد تا جهانيان را بيم‌كننده باشد"
        },
        {
            "chapter": 25,
            "verse": 2,
            "text": "آن كه پادشاهى آسمانها و زمين او راست، و هيچ فرزندى نگرفت و او را هيچ انبازى در فرمانروايى نيست، و هر چيز را بيافريد و آن را اندازه نهاد، اندازه‌اى درست و تمام"
        },
        {
            "chapter": 25,
            "verse": 3,
            "text": "و [مشركان‌] به جاى او- خداى يكتا- خدايانى گرفتند كه هيچ چيز نمى‌آفرينند و خود آفريده مى‌شوند، و زيان و سودى براى خويشتن در توان و اختيار ندارند، و نه مرگى و نه زندگانيى و نه برانگيختنى به دست آنهاست"
        },
        {
            "chapter": 25,
            "verse": 4,
            "text": "و كسانى كه كافر شدند گفتند: اين- قرآن- نيست مگر دروغى كه [محمد] بربافته است و گروهى ديگر او را بر آن يارى كرده‌اند. براستى كه ستم و دروغى ناروا آوردند"
        },
        {
            "chapter": 25,
            "verse": 5,
            "text": "و گفتند: افسانه‌هاى پيشينيان است كه او آنها را كه هر بامداد و شبانگاه بر او خوانده مى‌شود مى‌نويساند- براى او مى‌نويسند چه خود نمى‌تواند نوشت"
        },
        {
            "chapter": 25,
            "verse": 6,
            "text": "بگو: اين [قرآن‌] را كسى فرو فرستاده است كه نهان را در آسمان و زمين مى‌داند، و همانا او آمرزگار و مهربان است"
        },
        {
            "chapter": 25,
            "verse": 7,
            "text": "و گفتند: اين پيامبر را چيست كه غذا مى‌خورد و در بازارها راه مى‌رود؟! چرا فرشته‌اى بر او فرو نيامده تا با وى بيم‌كننده باشد؟"
        },
        {
            "chapter": 25,
            "verse": 8,
            "text": "يا چرا گنجى [از آسمان‌] به سويش افكنده نمى‌شود، يا چرا او را بوستانى نيست كه از آن بخورد؟ و ستمكاران گفتند: جز مردى جادوزده را پيروى نمى‌كنيد"
        },
        {
            "chapter": 25,
            "verse": 9,
            "text": "بنگر كه چگونه براى تو مَثَلها زدند- چگونه تو را وصف كردند-، پس گمراه شدند و نتوانند كه راهى بيابند"
        },
        {
            "chapter": 25,
            "verse": 10,
            "text": "بزرگ و بزرگوار است آن [خداى‌] كه اگر خواهد تو را بهتر از اين دهد، بوستانهايى كه از زير [درختان‌] آنها جويها روان باشد و براى تو كوشكها پديد كند"
        },
        {
            "chapter": 25,
            "verse": 11,
            "text": "[اينها نه تنها تو را باور ندارند] بلكه رستاخيز را دروغ انگاشتند و ما براى هر كه رستاخيز را دروغ انگارد آتش سوزان آماده كرده‌ايم،"
        },
        {
            "chapter": 25,
            "verse": 12,
            "text": "كه چون از جايگاه دور آنان را بيند آواى خشم و خروش آن را بشنوند"
        },
        {
            "chapter": 25,
            "verse": 13,
            "text": "و چون آنان را كه با زنجير به هم بسته‌اند- يا دستها و گردنهاشان با زنجير بسته شده- در جايى تنگ از آن آتش بيفكنند در آنجا فرياد واى و واويلاه برآرند و مرگ خويش خواهند"
        },
        {
            "chapter": 25,
            "verse": 14,
            "text": "[فرشتگان گويند:] امروز نه يك بار بلكه بسى واى و واويلاه از دل بركشيد و مرگ خويش بسيار خواهيد- اگر چه شما را مرگى نيست"
        },
        {
            "chapter": 25,
            "verse": 15,
            "text": "بگو: آيا اين بهتر است يا بهشت جاويدان كه به پرهيزگاران وعده داده شده؟ آن [بهشت‌] براى ايشان پاداش و بازگشتگاه است"
        },
        {
            "chapter": 25,
            "verse": 16,
            "text": "ايشان را در آن هر چه بخواهند هست در حالى كه جاويدانند وعده‌اى است بر پروردگار تو فراخواسته"
        },
        {
            "chapter": 25,
            "verse": 17,
            "text": "و روزى كه آنان و آنچه را جز خدا مى‌پرستند برانگيزد، پس [به پرستيدگان‌] گويد: آيا شما اين بندگان مرا گمراه كرديد يا خود راه را گم كردند؟"
        },
        {
            "chapter": 25,
            "verse": 18,
            "text": "گويند: پاكى تو [بار خدايا]، ما را سزاوار نبود كه جز تو دوستانى بگيريم و ليكن آنها و پدرانشان را برخوردار كردى تا ياد و پند تو را فراموش كردند و آنها گروهى هلاك‌شده بودند"
        },
        {
            "chapter": 25,
            "verse": 19,
            "text": "[خداى به پرستندگان فرمايد:] آنها آنچه را شما مى‌گوييد دروغ شمردند، پس نتوانيد عذاب را از خويشتن بگردانيد و نه [خود را] يارى دهيد و هر كه از شما- پرستندگان و پرستيدگان- كه ستم كند او را عذابى بزرگ بچشانيم"
        },
        {
            "chapter": 25,
            "verse": 20,
            "text": "و پيش از تو پيامبران را نفرستاديم مگر آنكه ايشان نيز طعام مى‌خوردند و در بازارها راه مى‌رفتند. و برخى از شما را وسيله آزمون برخى ديگر ساختيم، كه آيا شكيبايى مى‌كنيد؟ و پروردگار تو بيناست"
        }
    ]
}
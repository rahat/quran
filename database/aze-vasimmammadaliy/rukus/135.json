{
    "rukus": [
        {
            "chapter": 7,
            "verse": 109,
            "text": "Fir’on tayfasının ə’yanları dedilər: “Şübhəsiz ki, bu çox bilikli bir sehrbazdır"
        },
        {
            "chapter": 7,
            "verse": 110,
            "text": "O sizi yurdunuzdan çıxartmaq istəyir!” (Fir’on da:) “Elə isə tədbiriniz nədir?” - (deyə soruşdu)"
        },
        {
            "chapter": 7,
            "verse": 111,
            "text": "Onlar dedilər: “Onu (Musanı) qardaşı (Harun) ilə birlikdə saxla və şəhərlərə (sehrbazları) yığan adamlar göndər ki"
        },
        {
            "chapter": 7,
            "verse": 112,
            "text": "Nə qədər bilikli sehrbaz varsa, hamısını tutub gətirsinlər!”"
        },
        {
            "chapter": 7,
            "verse": 113,
            "text": "Sehrbazlar Fir’onun yanına gəlib dedilər: “Əgər biz (Musaya) üstün gəlsək, yəqin ki, bizə bir mükafat veriləcək!”"
        },
        {
            "chapter": 7,
            "verse": 114,
            "text": "(Fir’on:)” Bəli şübhəsiz ki, siz (mənə) ən yaxın adamlardan olacaqsınız!” – deyə cavab verdi"
        },
        {
            "chapter": 7,
            "verse": 115,
            "text": "Sehrbazlar dedilər: “Ya Musa! Ya sən (əvvəlcə əsanı yerə) at, ya da biz (əlimizdəkiləri) ataq!”"
        },
        {
            "chapter": 7,
            "verse": 116,
            "text": "(Musa:) “Siz atın” – dedi. Onlar (əllərindəkiləri və əsaları yerə) atdıqda, adamların gözlərini bağlayıb (sehrləyib) onları qorxutdular və böyük bir sehr göstərdilər"
        },
        {
            "chapter": 7,
            "verse": 117,
            "text": "Biz də Musaya: “Əsanı tulla!” – deyə vəhy etdik. Bir də (baxıb gördülər ki) əsa onların uydurub düzəltdikləri bütün şeyləri udur"
        },
        {
            "chapter": 7,
            "verse": 118,
            "text": "Artıq haqq zahir, olanların uydurub düzəltdikləri yalanlar isə batil oldu"
        },
        {
            "chapter": 7,
            "verse": 119,
            "text": "(Sehrbazlar) orada məğlub edildilər və xar olaraq geri döndülər"
        },
        {
            "chapter": 7,
            "verse": 120,
            "text": "Onlar (hamı birlikdə) səcdəyə qapanıb"
        },
        {
            "chapter": 7,
            "verse": 121,
            "text": "Dedilər: “Biz iman gətirdik aləmlərin Rəbbinə"
        },
        {
            "chapter": 7,
            "verse": 122,
            "text": "Musanın və Harunun Rəbbinə!”"
        },
        {
            "chapter": 7,
            "verse": 123,
            "text": "Fir’on (onlara) dedi: “Mən sizə izin vermədən əvvəl siz ona iman gətirdiniz?” Bu (sizin Musa ilə birlikdə gördüyünüz işlər), şübhəsiz ki, əhalisini çıxartmaq (qibtiləri qovub Misiri ələ keçirmək) məqsədilə şəhərdə qurduğunuz (gizli) bir hiylədir. (Gördüyünüz işlərə görə başınıza nə oyun açacağımı) biləcəksiniz"
        },
        {
            "chapter": 7,
            "verse": 124,
            "text": "Əl-ayağınızı çarpaz kəsdirəcək, sonra isə hamınızı çarmıxa çəkdirəcəyəm!”"
        },
        {
            "chapter": 7,
            "verse": 125,
            "text": "(Sehrbazlar) belə cavab verdilər: “Şübhə yoxdur ki, biz Rəbbimizin hüzuruna dönəcəyik! (Bizi ölümlə qorxuda bilməzsən)"
        },
        {
            "chapter": 7,
            "verse": 126,
            "text": "Sənin bizdən intiqam almağın isə ancaq Rəbbimizin mö’cüzələri gələn kimi bizim onlara iman gətirməyimizə görədir. Ey Rəbbimiz! Bizə (bolluca) səbir əta et və bizi müsəlman olaraq öldür!”"
        }
    ]
}
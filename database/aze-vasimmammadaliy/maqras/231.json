{
    "maqras": [
        {
            "chapter": 75,
            "verse": 1,
            "text": "And içirəm qiyamət gününə"
        },
        {
            "chapter": 75,
            "verse": 2,
            "text": "And içirəm (günah etdiyi üçün, yaxud yaxşı əməli azdır deyə) özünü qınayan nəfsə! (Siz öləndən sonra mütləq diriləcəksiniz)"
        },
        {
            "chapter": 75,
            "verse": 3,
            "text": "Məgər insan elə güman edir ki, (qiyamət günü) onun sümüklərini bir yerə yığa bilməyəcəyik"
        },
        {
            "chapter": 75,
            "verse": 4,
            "text": "Bəli, Biz onun barmaqlarını da (barmaq sümüklərini də, barmaqlarının uclarını da) düzəltməyə qadirik"
        },
        {
            "chapter": 75,
            "verse": 5,
            "text": "Lakin insan (bundan sonra da) önündəkini (qiyaməti) danmaq (pis işlər görmək) istəyər"
        },
        {
            "chapter": 75,
            "verse": 6,
            "text": "Və (istehza ilə): “Qiyamət günü nə vaxt olacaqdır?” – deyə soruşar"
        },
        {
            "chapter": 75,
            "verse": 7,
            "text": "Göz (heyrətdən) bərələcəyi"
        },
        {
            "chapter": 75,
            "verse": 8,
            "text": "Ay tutulacağı"
        },
        {
            "chapter": 75,
            "verse": 9,
            "text": "Günəşlə ay birləşəcəyi (hər ikisinin qərbdən çıxacağı, nurunun gedəcəyi) zaman"
        },
        {
            "chapter": 75,
            "verse": 10,
            "text": "Məhz o gün insan: “Qaçıb can qurtarmağa yer haradadır?” – deyəcəkdir"
        },
        {
            "chapter": 75,
            "verse": 11,
            "text": "Xeyr, (o gün) heç bir sığınacaq olmayacaqdır"
        },
        {
            "chapter": 75,
            "verse": 12,
            "text": "O gün (ey insan!) duracaq (pənah aparılacaq) yer ancaq Rəbbinin hüzurudur"
        },
        {
            "chapter": 75,
            "verse": 13,
            "text": "O gün insana öncə etdiyi və sonraya qoyduğu nə varsa (sağlığında dünyada gördüyü işlər və öləndən sonra qoyub getdiyi yaxşı, pis nə varsa, hamısı) xəbər veriləcəkdir"
        },
        {
            "chapter": 75,
            "verse": 14,
            "text": "Doğrusu, insan özü-özünə şahiddir"
        },
        {
            "chapter": 75,
            "verse": 15,
            "text": "O, hər cür üzrxahlıq etsə də, (qəbul olunmaz)"
        },
        {
            "chapter": 75,
            "verse": 16,
            "text": "(Ya Peyğəmbər! Cəbrail sənə Qur’an oxuduğu zaman) onu tələm-tələsik əzbərləmək üçün dilini tərpətmə! (Sən də onunla birlikdə Qur’anı təkrar etmə, yalnız dinlə)"
        },
        {
            "chapter": 75,
            "verse": 17,
            "text": "Çünki onu (sənin qəlbində) cəm etmək, (dilində) oxutmaq Bizə aiddir"
        },
        {
            "chapter": 75,
            "verse": 18,
            "text": "Biz onu (Cəbrailin dili ilə) oxutduğumuz zaman oxunmasını diqqətlə dinlə"
        },
        {
            "chapter": 75,
            "verse": 19,
            "text": "Sonra onu (sənə) bəyan etmək də Bizə aiddir"
        },
        {
            "chapter": 75,
            "verse": 20,
            "text": "Xeyr, xeyr! Siz tez keçib gedəni (fani dünyanı) sevirsiniz"
        },
        {
            "chapter": 75,
            "verse": 21,
            "text": "Axirəti isə tərk edirsiniz"
        },
        {
            "chapter": 75,
            "verse": 22,
            "text": "O gün neçə-neçə üzlər sevinib güləcək"
        },
        {
            "chapter": 75,
            "verse": 23,
            "text": "Öz Rəbbinə baxacaqdır"
        },
        {
            "chapter": 75,
            "verse": 24,
            "text": "O gün neçə-neçə üzlər tutulub qaralacaq"
        },
        {
            "chapter": 75,
            "verse": 25,
            "text": "(Sahiblərinin) bel sümüklərinin (dəhşətli bir əzabla) qırılacağını anlayacaqdır"
        },
        {
            "chapter": 75,
            "verse": 26,
            "text": "Xeyr, (can) boğaza (körpücük sümüklərinə) gəlib yetişəcəyi"
        },
        {
            "chapter": 75,
            "verse": 27,
            "text": "“(Onu bu bəladan) kim xilas edə bilər?” – deyiləcəyi"
        },
        {
            "chapter": 75,
            "verse": 28,
            "text": "(Can üstə olan kimsə) ayrılıq dəminin gəlib çatdığını anlayacağı"
        },
        {
            "chapter": 75,
            "verse": 29,
            "text": "Və (ölüm qorxusundan) qıçı-qıçına dolaşacağı zaman"
        },
        {
            "chapter": 75,
            "verse": 30,
            "text": "Aparılacağı yer Rəbbinin hüzuru olacaqdır (ey insan)"
        },
        {
            "chapter": 75,
            "verse": 31,
            "text": "Beləliklə, o (kafir Əbu Cəhl) nə (Qur’anı) təsdiq etdi, nə də namaz qıldı"
        },
        {
            "chapter": 75,
            "verse": 32,
            "text": "Amma (Allah kəlamını) yalan saydı, (ondan) üz döndərdi"
        },
        {
            "chapter": 75,
            "verse": 33,
            "text": "Sonra da özünü darta-darta ailəsinin yanına getdi"
        },
        {
            "chapter": 75,
            "verse": 34,
            "text": "Vay sənin halına, vay"
        },
        {
            "chapter": 75,
            "verse": 35,
            "text": "Yenə də vay sənin halına, vay"
        },
        {
            "chapter": 75,
            "verse": 36,
            "text": "Məgər insan elə güman edir ki, o, başlı-başına (cəzasız) buraxılacaq"
        },
        {
            "chapter": 75,
            "verse": 37,
            "text": "Məgər o tökülən bir qətrə nütfə deyildimi"
        },
        {
            "chapter": 75,
            "verse": 38,
            "text": "Sonra laxtalanmış qan oldu və (Allah) onu yaradıb surət verdi (insan şəklinə saldı)"
        },
        {
            "chapter": 75,
            "verse": 39,
            "text": "Sonra da ondan biri kişi, biri qadın olmaqla iki cift (həmtay) yaratdı"
        },
        {
            "chapter": 75,
            "verse": 40,
            "text": "Elə isə O Allah ölüləri diriltməyə qadir deyildirmi"
        },
        {
            "chapter": 76,
            "verse": 1,
            "text": "İnsanın elə bir dövrü olub keçmişdir ki, o, xatırlanmağa layiq bir şey olmamışdır! (Yaxud insanın elə bir dövrü olub keçmişdir ki, o həmin dövrdə xatırlanası bir şey olmasın?! Əlbəttə, olmuşdur. İnsan əvvəlcə mövcud deyildi. Sonra o, yə’ni ulu babamız Adəm torpaqdan və sudan yoğrulub insan şəklinə salınmış, ona ruh verilmiş və o, həyat sürməyə başlamışdır. İnsanın nə üçün yaradıldığını əvvəlcə nə göy əhli, nə də o özü bilirdi. Tədriclə mələklər və o özü nə üçün yaradıldığını anladı)"
        },
        {
            "chapter": 76,
            "verse": 2,
            "text": "Həqiqətən, Biz insanı (sonrakı mərhələdə ata-anasının toxumundan ibarət) qarışıq bir nütfədən yaratdıq. Biz onu (dünyada özünü necə aparacağı, hər şeyin xaliqi olan Allaha itaət edib-etməyəcəyi ilə) imtahana çəkəcəyik. Biz onu eşidən, görən yaratdıq"
        },
        {
            "chapter": 76,
            "verse": 3,
            "text": "Biz ona haqq yolu göstərdik. İstər (ne’mətlərimizə) minnətdar olsun, istər nankor (bu onun öz işidir)"
        },
        {
            "chapter": 76,
            "verse": 4,
            "text": "Biz kafirlər üçün zəncirlər, qandallar və alovlu bir atəş hazırlamışıq"
        },
        {
            "chapter": 76,
            "verse": 5,
            "text": "Şübhəsiz ki, yaxşı əməl və itaət sahibləri (Cənnətdə) kafur qatılmış (şərabla dolu) qədəhdən içəcəklər"
        },
        {
            "chapter": 76,
            "verse": 6,
            "text": "O (kafur) elə bir çeşmədir ki, Allahın bəndələri ondan içəcək və onu (istədikləri yerə) asanlıqla axıdacaqlar"
        },
        {
            "chapter": 76,
            "verse": 7,
            "text": "Onlar (Cənnətə nail olacaq müttəqilər) elə kimsələrdirlər ki, verdikləri sözü (etdikləri nəziri) yerinə yetirər və dəhşətli (aləmi) bürüyəcək (şəri hər tərəfə yayılacaq) gündən (qiyamət günündən) qoxarlar"
        },
        {
            "chapter": 76,
            "verse": 8,
            "text": "Onlar öz iştahaları çəkdiyi (özləri yemək istədikləri) halda (və ya: Allah rizasını qazanmaq uğrunda) yeməyi yoxsula, yetimə və əsirə yedirərlər"
        },
        {
            "chapter": 76,
            "verse": 9,
            "text": "(Və sonra da yedirtdikləri kimsələrə belə deyərlər:) “Biz sizi ancaq Allah rizasından ötrü yedirdirik. Biz sizdən (bu ehsan müqabilində) nə bir mükafat, nə də bir təşəkkür istəyirik"
        },
        {
            "chapter": 76,
            "verse": 10,
            "text": "Həqiqətən, biz Rəbbimizdən, çox sərt (müdhiş), cətin gündən (üzlərin dəhşətdən eybəcər kökə düşəcəyi, çöhrələrin tutulub qaralacağı qiyamət günündən) qorxuruq!”"
        },
        {
            "chapter": 76,
            "verse": 11,
            "text": "Allah da onları o günün şərindən qoruyacaq, onlara gözəllik və sevinc bəxş edəcəkdir (üzlərinə təravət verəcək, qəlblərini sevindirəcəkdir)"
        },
        {
            "chapter": 76,
            "verse": 12,
            "text": "Və onları etdikləri səbr müqabilində Cənnətlə və (geyəcəkləri) ipəklə mükafatlandıracaqdır"
        },
        {
            "chapter": 76,
            "verse": 13,
            "text": "Onlar orada (o cənnətlərdə) taxtlara söykənəcək, orada nə günəş (qızmar isti), nə də sərt soyuq görəcəklər"
        },
        {
            "chapter": 76,
            "verse": 14,
            "text": "(Cənnət ağaclarının) kölgələri üstlərinə düşəcək, meyvələri də onların ixtiyarında olacaqdır (istədikləri yerdə, istədikləri zaman onları dərib yeyə biləcəklər)"
        },
        {
            "chapter": 76,
            "verse": 15,
            "text": "(Cənnətdəki xidmətçilər) onların ətrafında gümüş qablar və büllur qədəhlərlə dolanacaqlar"
        },
        {
            "chapter": 76,
            "verse": 16,
            "text": "Gümüşdən olan (çox şəffaf olduğu üçün bayırından içərisi görünən) elə billur (qədəhlərlə) ki, (xidmətçilər) onları (sahiblərinə) münasib ölçüdə etmişlər"
        },
        {
            "chapter": 76,
            "verse": 17,
            "text": "Orada onlara zəncəfil qatılmış (zəncəfil dadı verən cənnət şərabı ilə dolu) badə də içirdiləcəkdir"
        },
        {
            "chapter": 76,
            "verse": 18,
            "text": "(Zəncəfil) orada (Cənnətdə) bir çeşmədir ki, (suyu boğazdan çox rahat keçdiyi üçün) Səlsəbil adlanır"
        }
    ]
}
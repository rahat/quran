{
    "maqras": [
        {
            "chapter": 72,
            "verse": 1,
            "text": "(Ya Peyğəmbər!) De: “Mənə vəhy olundu ki, bir dəstə cin (Məkkə və Taif arasında sübh namazı vaxtı Qur’anı dinləyib öz həmcinslərinin yanına qayıtdıqları zaman) dedilər: “Biz çox qəribə (təsəvvür edilməz dərəcədə gözəl olan) bir Qur’an eşitdik"
        },
        {
            "chapter": 72,
            "verse": 2,
            "text": "O, (xalqa) haqq yolu göstərir. Biz ona iman gətirdik və biz bir daha heç kəsi Rəbbimizə şərik qoşmayacağıq"
        },
        {
            "chapter": 72,
            "verse": 3,
            "text": "Həqiqətən, Rəbbimizin calalı çox ucadır. O Özünə nə bir zövcə götürmüşdür, nə də bir uşaq"
        },
        {
            "chapter": 72,
            "verse": 4,
            "text": "Doğrusu, bizim səfehimiz (İblis) Allah barəsində tamamilə yalan (haqdan uzaq sözlər) söyləyirmiş"
        },
        {
            "chapter": 72,
            "verse": 5,
            "text": "Biz elə güman edirdik ki, nə insan, nə də cin tayfası Allah barəsində yalan danışmaz"
        },
        {
            "chapter": 72,
            "verse": 6,
            "text": "Həqiqətən, (Cahiliyyət dövründə) bə’zi insanlar bir para cinlərə pənah aparır, bununla da onların təkəbbürünü (azğınlığını) artırırdılar (cinlər özləri haqqında çox böyük fikirlərə düşürdülər)"
        },
        {
            "chapter": 72,
            "verse": 7,
            "text": "Onlar (o insanlar) da siz (cinlər, yaxud o cinlər də siz insanlar) təkin elə güman edirdilər ki, Allah heç kəsi (öləndən sonra) diriltməyəcəkdir"
        },
        {
            "chapter": 72,
            "verse": 8,
            "text": "Biz (cinlər yuxarı aləm əhlinin söhbətinə oğrun-oğrun qulaq asmaq üçün) göyə qalxmaq istədik (səmanı yoxladıq), amma onun (mələklərdən ibarət) güclü gözətçilər və yandırıb-yaxan (axan) ulduzlarla dolu olduğunu gördük"
        },
        {
            "chapter": 72,
            "verse": 9,
            "text": "Biz (Muhəmməd əleyhissəlamın peyğəmbər göndərilməsindən əvvəl mələklərin söhbətinə) qulaq asmaq üçün (göyün) bə’zi yerlərində otururduq. Lakin indi kim (onların söhbətinə) qulaq asmış olsa, yandırıb-yaxan bir ulduzun onu gözlədiyini görər"
        },
        {
            "chapter": 72,
            "verse": 10,
            "text": "Biz bilmirik ki, (göyün gözətçi mələklərlə, axan ulduzlarla doldurulması və mələklərin söhbətinə qulaq asmağın bizə qadağan edilməsi ilə) yerdə olanlara bir pislik etmək istənilmişdir, yoxsa Rəbbi onlara bir xeyir diləmişdir"
        },
        {
            "chapter": 72,
            "verse": 11,
            "text": "Şübhəsiz ki, aramızda əməlisaleh olanlar da var, olmayanlar da. Biz müxtəlif firqələrə (məzhəblərə) ayrılmışıq"
        },
        {
            "chapter": 72,
            "verse": 12,
            "text": "Biz anladıq ki, yerdə də olsaq, (göyə də) qaçsaq, Allahdan (Allahın əzabından) canımızı qurtara bilmərik (heç yerdə, heç zaman Allahı aciz edə bilmərik)"
        },
        {
            "chapter": 72,
            "verse": 13,
            "text": "Doğrusu, biz hidayət yolunu göstərəni (Qur’anı) dinlədiyimiz zaman ona iman gətirdik. Kim Rəbbinə iman gətirsə, nə (yaxşı əməllərinin mükafatını) əskilməsindən, nə də haqsızlığa mə’ruz qalmaqdan (başqasının günahlarının ona yüklənməsindən) qorxar"
        },
        {
            "chapter": 72,
            "verse": 14,
            "text": "Şübhəsiz ki, aramızda (Allaha və Onun Peyğəmbəri Muhəmməd əleyhissəlama iman gətirən) müsəlmanlar da var, (haqq yoldan) çıxanlar da. Müsəlman olanlar haqq yolu axtarıb tapanlardır"
        },
        {
            "chapter": 72,
            "verse": 15,
            "text": "(Haqq yoldan) çıxanlar isə Cəhənnəm üçün odun olacaqlar (orada yandırılacaqlar)”"
        },
        {
            "chapter": 72,
            "verse": 16,
            "text": "(Sonra mənə belə vəhy olundu:) Əgər onlar (Məkkə müşrikləri) o yolda (islam dinində) doğru olsaydılar, Biz onlara (yeddi il davam edən quraqlıq və qıtlıq əsnasında) bol yağış verərdik ki"
        },
        {
            "chapter": 72,
            "verse": 17,
            "text": "Onları bununla (bu ne’mətlə) imtahana çəkək. Kim öz Rəbbini yad etməkdən üz çevirsə, (Allah) onu məşəqqətli bir əzaba düçar edər"
        },
        {
            "chapter": 72,
            "verse": 18,
            "text": "Şübhəsiz ki, (bütün) məscidlər Allaha məxsusdur. Allahdan başqa heç kəsə ibadət etməyin"
        },
        {
            "chapter": 72,
            "verse": 19,
            "text": "Allahın bəndəsi (Muhəmməd əleyhissəlam) Ona ibadət etmək (namaz qılmaq) üçün qalxdıqda (cinlər) az qalmışdı ki, onun ətrafında keçə kimi bir-birinə keçsinlər (izdihamın çoxluğundan bir-birinin üstünə minsinlər)"
        },
        {
            "chapter": 72,
            "verse": 20,
            "text": "(Ya Peyğəmbər!) De: “Mən ancaq öz Rəbbimə ibadət edirəm və heç kəsi Ona şərik qoşmuram!”"
        },
        {
            "chapter": 72,
            "verse": 21,
            "text": "De: “Mən sizə nə bir zərər, nə də bir xeyir vermək qüdrətinə malik deyiləm! (Bunu ancaq aləmlərin Rəbbi olan Allah edə bilər!)”"
        },
        {
            "chapter": 72,
            "verse": 22,
            "text": "De: “Məni Allahdan (Allahın əzabından) heç kəs qurtara bilməz və mən də Ondan başqa heç bir sığınacaq tapa bilmərəm"
        },
        {
            "chapter": 72,
            "verse": 23,
            "text": "(Mənim əlimdən) Allah dərgahından olanı və Onun göndərdiklərini (Qur’anı və dini hökmləri) təbliğ etməkdən başqa (heç bir şey gəlməz). Allah və Onun Peyğəmbərinə asi olanları cəhənnəm odu gözləyir. Onlar orada həmişəlik qalacaqlar!”"
        },
        {
            "chapter": 72,
            "verse": 24,
            "text": "Onlar təhdid olunduqlarını (qiyamətdəki, və ya Bədr vuruşundakı əzabı) gördükləri zaman kimin köməkçisinin daha zəif və sayca daha az olduğunu biləcəklər"
        },
        {
            "chapter": 72,
            "verse": 25,
            "text": "De: “Mən sizin qorxudulduğunuz əzabın yaxın olduğunu, yaxud Rəbbimin onun üçün uzun bir müddət tə’yin edəcəyini bilmirəm"
        },
        {
            "chapter": 72,
            "verse": 26,
            "text": "Qeybi bilən ancaq Odur və Öz qeybini heç kəsə əyan etməz"
        },
        {
            "chapter": 72,
            "verse": 27,
            "text": "Bəyənib seçdiyi peyğəmbərdən başqa! (Qeybi nə bir mələk, nə də bir peyğəmbər bilər. Onun açarları ancaq Allahın əlindədir. Lakin Allah istədiyi peyğəmbərə bir mö’cüzə olaraq vəhy yolu ilə qeybdən bə’zi xəbərlər bildirər). Allah onların önündə və arxasında (mələklərdən ibarət) gözətçilər qoyar ki"
        },
        {
            "chapter": 72,
            "verse": 28,
            "text": "(Peyğəmbərlərinin) öz Rəbbinin göndərdiklərini (nə cür) təbliğ etdiyini bilsin (bəlli etsin). (Allah) onlarda olanların hamısını (peyğəmbərlərin əhvalatını və bütün əməllərini Öz elmi ilə) ehtiva etmişdir. O, hər şeyi bir-bir sayıb yazmışdır (təsbit etmişdir)!”"
        },
        {
            "chapter": 73,
            "verse": 1,
            "text": "Ey (libasına) örtünüb bürünən (əbasına bürünüb yatan Peyğəmbər)"
        },
        {
            "chapter": 73,
            "verse": 2,
            "text": "Gecəni – az bir hissəsi istisna olmaqla – qalxıb namaz qıl"
        },
        {
            "chapter": 73,
            "verse": 3,
            "text": "(Gecənin) yarısına qədər, yaxud bir qədər ondan az"
        },
        {
            "chapter": 73,
            "verse": 4,
            "text": "Və ya bir qədər ondan çox! (Sənin gecəni oyaq qalıb namaz qılmağın onun üçdə bir hissəsindən az, üçdə ikisindən çox olmasın!) Həm də (gecə ibadət etdiyin zaman) aramla (ağır-ağır) Qur’an oxu"
        },
        {
            "chapter": 73,
            "verse": 5,
            "text": "Həqiqətən, Biz sənə (məs’uliyyəti) ağır bir kəlam (Qur’an) vəhy edəcəyik"
        },
        {
            "chapter": 73,
            "verse": 6,
            "text": "Şübhəsiz ki, gecə (namaz qılmaq üçün) qalxmaq (çox çətin olsa da) daha əlverişli və (o zaman) söz demək (Qur’an oxumaq, dua etmək) daha münasibdir"
        },
        {
            "chapter": 73,
            "verse": 7,
            "text": "Çünki gündüz (ya Peyğəmbər!) sənin uzun-uzadı davam edən (dünyəvi) işlərin vardır. (Gündüz insanın işi çox olur, məişət işləri hardasa onu ibadətdən bir qədər yayındırır. Gecə isə insan rahatlaşır, heç kəs ona mane olmur. İnsan öz daxilinə qapılıb Rəbbi ilə tək qalır, qulaq qəlbə daha yaxın olur. Buna görə də gecə ibadət etmək çətin olsa da, daha məqsədəuyğundur)"
        },
        {
            "chapter": 73,
            "verse": 8,
            "text": "Rəbbinin adını zikr et və (hər şeyi buraxıb) Ona tərəf yönəl"
        },
        {
            "chapter": 73,
            "verse": 9,
            "text": "O, məşriqin və məğribin Rəbbidir. Ondan başqa heç bir tanrı yoxdur. (Özünə) ancaq Onu vəkil et"
        },
        {
            "chapter": 73,
            "verse": 10,
            "text": "(Ya Peyğəmbər!) Onların (Məkkə müşriklərinin) sənə deyəcəklərinə (batil söz və iftiralarına) səbr et. Onlardan gözəl tərzdə ayrıl"
        },
        {
            "chapter": 73,
            "verse": 11,
            "text": "(Ayələrimizi) yalan sayan var-dövlət sahiblərini mənə tapşır və onlara bir az möhlət ver! (Tezliklə cəzalarına yetişərlər)"
        },
        {
            "chapter": 73,
            "verse": 12,
            "text": "Dərgahımızda (onlardan ötrü ağır) qandallar və (alovlu) Cəhənnəm"
        },
        {
            "chapter": 73,
            "verse": 13,
            "text": "Boğaza tıxanıb qalan yemək (zəqqum) və (yandırıb-yaxan) şiddətli əzab vardır"
        },
        {
            "chapter": 73,
            "verse": 14,
            "text": "O gün (qiyamət qopandan) yer və dağlar lərzəyə gəlib titrəyəcək, dağlar (dağılıb) yumşaq qum təpəsinə dönəcəkdir"
        },
        {
            "chapter": 73,
            "verse": 15,
            "text": "Həqiqətən, Biz - Fir’ona peyğəmbər göndərdiyimiz kimi – sizə də (qiyamət günü Allahın hüzurunda) şahidlik edəcək peyğəmbər göndərdik"
        },
        {
            "chapter": 73,
            "verse": 16,
            "text": "Fir’on o peyğəmbərə (Musaya) asi oldu və Biz də onu şiddətli əzabla yaxaladıq (həm özünün, həm də onunla birlikdə olanları suda boğduq)"
        },
        {
            "chapter": 73,
            "verse": 17,
            "text": "Elə isə əgər küfr etmiş olsanız, uşaqları ağ saçlı qocalara döndərəcək gündən (qiyamət gününün əzabından) özünüzü necə qoruyacaqsınız"
        },
        {
            "chapter": 73,
            "verse": 18,
            "text": "(O gün) göy parçalanaraq, (Allahın) və’di yerinə yetəcəkdir"
        },
        {
            "chapter": 73,
            "verse": 19,
            "text": "Həqiqətən, bu (ayələr insanlara) öyüd-nəsihətdir. Hər kəs istəsə, Rəbbinə tərəf bir yol tutar! (İbadət və itaətlə Allaha yaxınlaşar)"
        }
    ]
}
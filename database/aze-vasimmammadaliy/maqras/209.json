{
    "maqras": [
        {
            "chapter": 51,
            "verse": 31,
            "text": "(Sonra İbrahim) dedi: “Ey elçilər! Sizin işiniz nədir?”"
        },
        {
            "chapter": 51,
            "verse": 32,
            "text": "Onlar dedilər: “Biz günahkar bir qövmə (Lut tayfasına cəza verməyə) göndərilmişik"
        },
        {
            "chapter": 51,
            "verse": 33,
            "text": "Onların başına gildən daşlar yağdırmaq üçün (gəlmişik)"
        },
        {
            "chapter": 51,
            "verse": 34,
            "text": "(Elə daşlar ki, onlara pozğunluqla məşğul olub) həddi aşanlar üçün sənin Rəbbinin dərgahında xüsusi nişan qoyulmuşdur!”"
        },
        {
            "chapter": 51,
            "verse": 35,
            "text": "Nəhayət, (Lut qövmünü məhv etmək üçün) orada (Sədumda) olan mö’minləri çıxartdıq"
        },
        {
            "chapter": 51,
            "verse": 36,
            "text": "Lakin orada bir evdən (Lutun ailəsindən) başqa müsəlman (tövhid dinində olan) tapmadıq"
        },
        {
            "chapter": 51,
            "verse": 37,
            "text": "Və orada (axirətdəki) şiddətli əzabdan qorxanlar üçün bir nişanə qoyduq. (Lut qövmünün Şamla Hicaz arasında yerləşən yurdunu xaraba qoyub altını üstünə çevirdik. Bu, Məkkə müşrikləri üçün də bir ibrət dərsi olmalıdır)"
        },
        {
            "chapter": 51,
            "verse": 38,
            "text": "Musanın hekayətində də (bir ibrət dərsi vardır). O zaman Biz onu Fir’onun yanına açıq-aşkar bir dəlillə göndərmişdik"
        },
        {
            "chapter": 51,
            "verse": 39,
            "text": "O, bütün ə’yanları (və qoşunu) ilə birlikdə (imandan) üz döndərib (Musa barəsində): “Bu sehrbazdır, yaxud da dəlidir!” – demişdi"
        },
        {
            "chapter": 51,
            "verse": 40,
            "text": "Nəhayət, onu və əsgərlərini tutub dənizə atdıq. O, məzəmmətə layiq bir iş görmüşdü (allahlıq iddiasına düşmüşdü)"
        },
        {
            "chapter": 51,
            "verse": 41,
            "text": "Adın (Ad qövmünün) başına gələnlərdə də (bir ibrət dərsi vardır). O zaman Biz onların üstünə hər şeyi qurudub məhv edən (xeyirsiz) bir külək göndərmişdik"
        },
        {
            "chapter": 51,
            "verse": 42,
            "text": "O, qarşısına çıxan heç bir şeyi buraxmır, onu sovurub külə (çör-çöpə) döndərirdi"
        },
        {
            "chapter": 51,
            "verse": 43,
            "text": "Səmudun (Səmud qövmünün) başına gələnlərdə də (bir ibrət dərsi vardır). O zaman onlara: “Hələ bir müddət (üç gün) kef çəkib ləzzət alın!” – deyilmişdi"
        },
        {
            "chapter": 51,
            "verse": 44,
            "text": "Onlar öz Rəbbinin əmrinə (tabe olmağa) təkəbbür göstərmiş və onları gözləri baxa-baxa ildırım vurmuşdu"
        },
        {
            "chapter": 51,
            "verse": 45,
            "text": "Onların nə (yıxıldıqları yerdən) qalxmağa gücləri çatmış, nə də (bir kimsədən özlərinə) kömək istəyə bilmişdilər (yaxud nə də özlərinə cəza verəndən intiqam ala bilmişdilər)"
        },
        {
            "chapter": 51,
            "verse": 46,
            "text": "Daha əvvəl Nuh qövmünü (məhv etmişdik). Çünki onlar (Allahın itaətindən çıxmış) fasiqlər idilər"
        },
        {
            "chapter": 51,
            "verse": 47,
            "text": "Biz göyü qüdrətimizlə (qüdrət əlimizlə) yaratdıq və Biz (istədiyimiz hər şeyi yaratmağa) qadirik. (Və ya: Biz göyü qüdrətimizlə yaratdıq və Biz onu genişləndirməkdəyik)"
        },
        {
            "chapter": 51,
            "verse": 48,
            "text": "Yeri də Biz döşədik. (Onu) döşəyənlər necə də gözəldir! (Biz necə də gözəl döşəyənlərik)"
        },
        {
            "chapter": 51,
            "verse": 49,
            "text": "Biz hər şeydən (erkək və dişi, bir-birinin əksi olmaqla) cüt-cüt yaratdıq. Bəlkə, bir düşünüb ibrət alasınız"
        },
        {
            "chapter": 51,
            "verse": 50,
            "text": "(Ya Rəsulum! Bu insanlara de:) “Allaha tərəf qaçın! (Allahın qəzəbindən qaçıb Onun mərhəmətinə sığının, küfrü atıb imana gəlin!) Mən sizi Ondan (Allahın əzabından) açıq-aşkar qorxudan bir peyğəmbərəm"
        },
        {
            "chapter": 51,
            "verse": 51,
            "text": "Allahla yanaşı başqa bir tanrı qəbul etməyin. Mən sizi Ondan (Allahın əzabından) açıq-aşkar qorxudan bir peyğəmbərəm!”"
        },
        {
            "chapter": 51,
            "verse": 52,
            "text": "(Ya Rəsulum! Sənin qövmün sənə şair, sehrbaz, divanə dediyi kimi) eləcə də onlardan əvvəlkilər özlərinə bir peyğəmbər gələr-gəlməz ona sehrbaz, divanə dedilər"
        },
        {
            "chapter": 51,
            "verse": 53,
            "text": "Görəsən, onlar bunu (bu dediklərini) bir-birinə vəsiyyətmi etmişlər?! (Hamısı eyni şeyi deyir). Xeyr, onlar azğın bir qövmdürlər"
        },
        {
            "chapter": 51,
            "verse": 54,
            "text": "(Ya Rəsulum!) Artıq onlardan üz döndər! Sən buna görə qınanası deyilsən (çünki sənə həvalə olunmuş risaləti layiqincə təbliğ etdin)"
        },
        {
            "chapter": 51,
            "verse": 55,
            "text": "Sən (onlara Qur’anla) öyüd-nəsihət ver. Çünki öyüd-nəsihət mö’minlərə fayda verir"
        },
        {
            "chapter": 51,
            "verse": 56,
            "text": "Mən cinləri və insanları yalnız Mənə ibadət etmək üçün yaratdım"
        },
        {
            "chapter": 51,
            "verse": 57,
            "text": "Mən onlardan ruzi istəmirəm. Mən onlardan Məni (ehtiyacı olan bəndələrimi) yedirtmələrini də istəmirəm"
        },
        {
            "chapter": 51,
            "verse": 58,
            "text": "Şübhəsiz ki, ruzi verən də, qüvvət sahibi də, yenilməz olan da Allahdır"
        },
        {
            "chapter": 51,
            "verse": 59,
            "text": "Həqiqət, zülm edənlərin (özlərindən əvvəlki) yoldaşlarının qisməti kimi bir qisməti vardır! (Allaha şərik qoşmaqla özlərinə zülm edən Məkkə müşriklərini də əvvəlki ümmətlər kimi şiddətli bir əzab gözləyir!) Qoy onlar Məni (özlərinə əzab verməyə) tələsdirməsinlər"
        },
        {
            "chapter": 51,
            "verse": 60,
            "text": "Və’d olunduqları gündən (qiyamət günündən) dolayı vay kafirlərin halına"
        },
        {
            "chapter": 52,
            "verse": 1,
            "text": "And olsun (Allahın Musa ilə danışdığı) Tur dağına"
        },
        {
            "chapter": 52,
            "verse": 2,
            "text": "And olsun yazılmış kitaba (Tövrata, Qur’ana, yaxud bütün ilahi kitablara)"
        },
        {
            "chapter": 52,
            "verse": 3,
            "text": "Açıq dəri üzərində (olan kitaba)"
        },
        {
            "chapter": 52,
            "verse": 4,
            "text": "And olsun (mələklərin ibadət etdiyi) Beytülmə’mura"
        },
        {
            "chapter": 52,
            "verse": 5,
            "text": "And olsun yüksək tavana (uca göyə)"
        },
        {
            "chapter": 52,
            "verse": 6,
            "text": "Və dolub daşan (alovlanan) dənizə ki"
        },
        {
            "chapter": 52,
            "verse": 7,
            "text": "Rəbbinin əzabı (Ya Peyğəmbər!) mütləq vaqe olacaqdır"
        },
        {
            "chapter": 52,
            "verse": 8,
            "text": "Onu heç kəs dəf edə bilməz"
        },
        {
            "chapter": 52,
            "verse": 9,
            "text": "O gün göy hərəkətə gəlib fırlanacaq (çalxalanacaq)"
        },
        {
            "chapter": 52,
            "verse": 10,
            "text": "Dağlar yerindən qopub (havada toz kimi) oynayacaqdır"
        },
        {
            "chapter": 52,
            "verse": 11,
            "text": "O gün vay (peyğəmbərləri) yalançı hesab edənlərin halına"
        },
        {
            "chapter": 52,
            "verse": 12,
            "text": "O kəslər ki, (dünyada) yalana qurşanıb qəflət içində oynayarlar"
        },
        {
            "chapter": 52,
            "verse": 13,
            "text": "O gün onlar zorla cəhənnəm oduna sürüklənəcəklər"
        },
        {
            "chapter": 52,
            "verse": 14,
            "text": "(Onlara belə deyiləcəkdir:) “Bu sizin (dünyada) yalan hesab etdiyiniz cəhənnəm odudur"
        },
        {
            "chapter": 52,
            "verse": 15,
            "text": "(Vəhyə, Qur’ana sehr dediyiniz kimi) bu da sehrdir, yoxsa (gözünüz qapanıb onun həqiqət olduğunu) görmürsünüz"
        },
        {
            "chapter": 52,
            "verse": 16,
            "text": "Yanın orada! İstər dözün, istər yox; sizin üçün eynidir (həmişəlik Cəhənnəmdə qalacaqsınız). Siz ancaq etdiyiniz əməllərin cəzasını çəkəcəksiniz!”"
        },
        {
            "chapter": 52,
            "verse": 17,
            "text": "Müttəqilər isə, şübhəsiz ki, cənnətlər və ne’mətlər içində olacaqlar"
        },
        {
            "chapter": 52,
            "verse": 18,
            "text": "Rəbbinin onlara əta etdiyi ne’mətlərdən zövq (ləzzət) alacaqlar. Rəbbi onları cəhənnəm əzabından qorumuşdur"
        },
        {
            "chapter": 52,
            "verse": 19,
            "text": "(Onlara belə deyiləcəkdir:) “(Dünyada) etdiyiniz yaxşı əməllərin müqabilində nuşcanlıqla yeyin-için"
        },
        {
            "chapter": 52,
            "verse": 20,
            "text": "Səf-səf düzülmüş taxtlara söykəndiyiniz halda!” Biz onları iri (ahu) gözlü hurilərlə evləndirəcəyik"
        },
        {
            "chapter": 52,
            "verse": 21,
            "text": "İman gətirib övladları imanla arxalarınca gedənlərin nəsillərini də (Cənnətdə) özlərinə qoşacağıq. Onların əməllərindən heç bir şey əskiltməyəcəyik. Hər kəs öz əməlinin girovudur"
        },
        {
            "chapter": 52,
            "verse": 22,
            "text": "Onları istədikləri meyvə və ətlə (bol-bol) tə’min edəcəyik"
        },
        {
            "chapter": 52,
            "verse": 23,
            "text": "Onlar orada bir-birinə (şərab dolu) qədəh ötürəcəklər. Onda (cənnət şərabının xislətində dünyakından fərqli olaraq) nə lağlağılıq, nə də günaha təhrik vardır"
        }
    ]
}
{
    "pages": [
        {
            "chapter": 67,
            "verse": 1,
            "text": "Hökm (hər şeyin ixtiyarı) əlində olan Allah nə qədər ucadır (nə qədər uludur). O, hər şeyə qadirdir"
        },
        {
            "chapter": 67,
            "verse": 2,
            "text": "Hansınızın əməlcə daha gözəl olduğunu sınamaq (bəlli etmək) üçün ölümü və həyatı yaradan Odur. O, yenilməz qüvvət sahibidir, (çox) bağışlayandır"
        },
        {
            "chapter": 67,
            "verse": 3,
            "text": "Yeddi göyü (bir-birinin üstündə) qat-qat yaradan da Odur. (Ey insan!) Sən Rəhmanın yaratdığında heç bir uyğunsuzluq görməzsən. Bir gözünü qaldırıb (səmaya) bax, heç orada bir yarıq (çatdaq, nöqsan) görə bilərsənmi"
        },
        {
            "chapter": 67,
            "verse": 4,
            "text": "Sonra gözünü qaldırıb iki dəfə bax. Göz orada (axtardığını tapmayıb) zəif, yorğun düşərək yenə də sənə tərəf qayıdacaqdır"
        },
        {
            "chapter": 67,
            "verse": 5,
            "text": "And olsun ki, Biz dünya səmasını (yerə ən yaxın olan göyü) qəndillərlə (ulduzlarla) bəzədik, onları şeytanlara atılan mərmilər etdik və onlar (şeytanlar) üçün yandırıb-yaxan alovlu atəş əzabı hazırladıq"
        },
        {
            "chapter": 67,
            "verse": 6,
            "text": "Rəbbini inkar edənləri cəhənnəm əzabı gözləyir. Ora necə də pis məskəndir"
        },
        {
            "chapter": 67,
            "verse": 7,
            "text": "Onlar (özləri kimi kafirlərlə) qaynayan Cəhənnəmə atıldıqları zaman onun dəhşətli uğultusunu eşidəcəklər"
        },
        {
            "chapter": 67,
            "verse": 8,
            "text": "O, (kafirlərə olan) qeyzindən az qala parça-parça olsun. Hər hansı bir tayfa ora (Cəhənnəmə) atıldıqca onun gözətçiləri onlardan (məzəmmətlə): “Məgər sizə (Allahın əzabı ilə) qorxudan bir peyğəmbər gəlməmişdimi?” – deyə soruşacaqlar"
        },
        {
            "chapter": 67,
            "verse": 9,
            "text": "Onlar deyəcəklər: “Bəli, bizə (Allahın əzabı ilə) qorxudan peyğəmbər gəlmişdi. Amma biz (onu) yalançı sayıb demişdik: “Allah heç bir şey (vəhy) nazil etməmişdir. Siz sadəcə olaraq (haqdan) çox azmısınız!”"
        },
        {
            "chapter": 67,
            "verse": 10,
            "text": "Onlar: “Əgər biz (peyğəmbərlərin öyüd-nəsihətinə) qulaq asıb ağlımızı başımıza yığsaydıq, cəhənnəm əhli içində olmazdıq!” – deyəcək"
        },
        {
            "chapter": 67,
            "verse": 11,
            "text": "Və beləcə öz günahlarını e’tiraf edəcəklər. Məhv olsun cəhənnəm əhli"
        },
        {
            "chapter": 67,
            "verse": 12,
            "text": "Rəbbindən (Onu) görmədən qorxanları isə (günahlardan) bağışlanma və böyük bir mükafat gözləyir"
        }
    ]
}
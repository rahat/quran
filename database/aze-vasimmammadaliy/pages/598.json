{
    "pages": [
        {
            "chapter": 97,
            "verse": 1,
            "text": "Həqiqətən, Biz onu (Qur’anı) Qədr gecəsi (lövhi-məhfuzda dünya səmasına) nazil etdik"
        },
        {
            "chapter": 97,
            "verse": 2,
            "text": "(Ya Peyğəmbər!) Sən nə bilirsən (haradan bilirsən) ki, Qədr gecəsi nədir"
        },
        {
            "chapter": 97,
            "verse": 3,
            "text": "Qədr gecəsi (savab cəhətdən) min aydan daha xeyirlidir! (O, ramazan ayının on doqquzuna, iyirmi birinə, iyirmi üçünə, iyirmi beşinə, bir rəvayətə görə isə iyirmi yeddisinə təsadüf edir)"
        },
        {
            "chapter": 97,
            "verse": 4,
            "text": "O gecə mələklər və ruh (Cəbrail) Rəbbinin izni ilə (həmin gündən gələn ilin Qədr gecəsinədək dünyada baş verəcək) hər bir işdən dolayı (Allah dərgahından əmrlər alaraq) yerə enərlər"
        },
        {
            "chapter": 97,
            "verse": 5,
            "text": "O gecə dan yeri sökülənə kimi (büsbütün) salamatlıqdır! (əmin-amanlıqdır) (Qədr gecəsi heç bir bəla nazil olmaz, o, bütünlüklə xeyir-bərəkətdən ibarətdir. O gecə mələklər yer üzündə gəzib Allahın müxlis bəndələrinə salam verərlər. Buna görə də Qədr gecəsi səhərə qədər oyaq qalıb ibadət etmək lazımdır)"
        },
        {
            "chapter": 98,
            "verse": 1,
            "text": "Kitab əhlindən (yəhudilərdən və xaçpərəstlərdən) kafir olanlar və müşriklər özlərinə açıq-aşkar bir dəlil gəlməyənə qədər (dinlərindən) ayrılan deyildilər"
        },
        {
            "chapter": 98,
            "verse": 2,
            "text": "(Bu açıq-aşkar dəlil isə) pak səhifələri onlara oxuyan, Allah tərəfindən göndərilmiş peyğəmbərdir (Muhəmməd əleyhissəlamdır)"
        },
        {
            "chapter": 98,
            "verse": 3,
            "text": "O səhifələrdə doğru-dürüst hökmlər vardır"
        },
        {
            "chapter": 98,
            "verse": 4,
            "text": "Kitab əhli yalnız özlərinə açıq-aydın dəlil (Peyğəmbər və Qur’an) gəldikdən sonra (dində) ayrılığa düşdülər (onlardan kimisi Peyğəmbərə iman gətirdi, kimisi onu inkar etdi, kimisi də şəkk-şübhə içində qaldı)"
        },
        {
            "chapter": 98,
            "verse": 5,
            "text": "Halbuki onlara əmr edilmişdir ki, Allaha – dini yalnız Ona məxsus edərək, batildən haqqa (islama) dönərək – ibadət etsinlər, namaz qılıb zəkat versinlər. Doğru-düzgün din budur"
        },
        {
            "chapter": 98,
            "verse": 6,
            "text": "Həqiqətən, kitab əhlindən kafir olanların və müşriklərin yeri cəhənnəm odudur. Onlar orada əbədi qalacaqlar. Onlar yaradılmışların ən pisidirlər"
        },
        {
            "chapter": 98,
            "verse": 7,
            "text": "İman gətirib yaxşı əməllər edənlər isə yaradılmışların ən yaxşılarıdır"
        }
    ]
}
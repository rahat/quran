{
    "maqras": [
        {
            "chapter": 56,
            "verse": 75,
            "text": "Che, ke bitsa bopaki ho likela ha Linaleli –"
        },
        {
            "chapter": 56,
            "verse": 76,
            "text": "Seo ke kano e kholohali hoja ebe le ne le tsebile –"
        },
        {
            "chapter": 56,
            "verse": 77,
            "text": "Sena ke Qura‘n e hlomphehang ka ho fetisisa"
        },
        {
            "chapter": 56,
            "verse": 78,
            "text": "Ka har’a Lengolo le hlokometsoeng ka tieo"
        },
        {
            "chapter": 56,
            "verse": 79,
            "text": "Eo ho seng mang, kapa mang ea ka e amang ntle le ba hloekileng"
        },
        {
            "chapter": 56,
            "verse": 80,
            "text": "Ts’enolo e tsoang ho Mong`a Mafats’e"
        },
        {
            "chapter": 56,
            "verse": 81,
            "text": "Na ke Molaetsa oo le o nyefolang"
        },
        {
            "chapter": 56,
            "verse": 82,
            "text": "Le entse tsela ea lona ea bophelo, ho e shanofatsa"
        },
        {
            "chapter": 56,
            "verse": 83,
            "text": "Joale, hobaneng nakong eo moea o nyolohelang ‘metsong oa motho ea shoang le sa thusetse"
        },
        {
            "chapter": 56,
            "verse": 84,
            "text": "Empa ebile ka nako eo le ntse le shebile –"
        },
        {
            "chapter": 56,
            "verse": 85,
            "text": "Empa Re le haufi haholo ho eena ho feta lona, empa le sa bone –"
        },
        {
            "chapter": 56,
            "verse": 86,
            "text": "Hobaneng ha le sa ikamahanye le Rona"
        },
        {
            "chapter": 56,
            "verse": 87,
            "text": "Ha le busetse moea oo morao ha feela eba le buoa ‘nete"
        },
        {
            "chapter": 56,
            "verse": 88,
            "text": "Joale, ke kahoo e reng haeba ele e mong oa ba haufinyane le Allah"
        },
        {
            "chapter": 56,
            "verse": 89,
            "text": "E be oa phela, a be a fumane khotsofalo le Serapa sa Nyakallo"
        },
        {
            "chapter": 56,
            "verse": 90,
            "text": "Haeba e le e mong oa ba ka Letsohong le Letona"
        },
        {
            "chapter": 56,
            "verse": 91,
            "text": "Joale, kemoo tumeliso ea ba ka letsohong le letona e tla ba: “Khotso e be le uena.”"
        },
        {
            "chapter": 56,
            "verse": 92,
            "text": "Empa haeba e le oa ba nyefoli, ba khelohileng"
        },
        {
            "chapter": 56,
            "verse": 93,
            "text": "Kamohelo ea hae e tla ba ea metsi a belang"
        },
        {
            "chapter": 56,
            "verse": 94,
            "text": "Le hona ho cha Mollong oa Lihele"
        },
        {
            "chapter": 56,
            "verse": 95,
            "text": "Sena ke ‘nete ea sebele"
        },
        {
            "chapter": 56,
            "verse": 96,
            "text": "Kahoo, u rorise lebitso la Mong`a hau, Ea Moholo-holo"
        },
        {
            "chapter": 57,
            "verse": 1,
            "text": "Lintho tsohle tse maholimong le tsohle tse lefats’eng ha li phatlalatse Lithoriso le Boholo ba Allah; hobane ke Eena Ea Matla Oohle, Ea Seli"
        },
        {
            "chapter": 57,
            "verse": 2,
            "text": "Puso ea maholimo le lefats’e ke tsa Hae; Ke Eena ea fanang ka Bophelo le Lefu, U Matla holim’a lintho tsohle"
        },
        {
            "chapter": 57,
            "verse": 3,
            "text": "Ke Eena oa pele le oa ho Qetela, Ea kantle le kahare; U na le Tsebo e feletseng ea lintho tsohle"
        },
        {
            "chapter": 57,
            "verse": 4,
            "text": "Ke Eena ea hlotseng maholimo le lefats’e ka matsatsi a ts’eletseng; U tsepame Teroneng. U tseba lintho tsohle tse kenang kahar’a lefats’e le tsohle tse tsoang ho lona, le lintho tsohle tse theohelang lefats’eng tse tsoang marung le tsohle tse nyolohelang ho ona; U na le lona hohle moo le leng teng. Ruri! Allah U bona lintho tsohle tseo le li etsang"
        },
        {
            "chapter": 57,
            "verse": 5,
            "text": "Puso ea maholimo le lefats’e ke ea Hae, lintho tsohle li tla boela ho Allah"
        },
        {
            "chapter": 57,
            "verse": 6,
            "text": "Ke Eena ea etsang hore bosiu bo sehe mots’ehare tsebe, ke Eena ea etsang hore mots’ehare o sehe bosiu tsebe; U tseba ka botlalo liphiri tsohle tse ka lifubeng"
        },
        {
            "chapter": 57,
            "verse": 7,
            "text": "Kholoang ho Allah le ho Moromuoa oa Hae le senyeheloe (nyehelo) ka tseo a le nehileng tsona e le lefa; ho ba-kholoang, ba bile ba nyehela; Moputso oa bona ke o babatsehang"
        },
        {
            "chapter": 57,
            "verse": 8,
            "text": "Molato oa lona ke eng ha le sa kholoe ho Allah? Empa Moromuoa a le memela ho kholoa ho Mong`a lona; ruri o thehile selekane le lona haeba le banna ba tumelo"
        },
        {
            "chapter": 57,
            "verse": 9,
            "text": "Ke Eena ea rometseng Ts’enolo e hlakileng ho lekhabunyane la Hae hore a tle A le inole lefifing la bo-nka-ntjana A le lebise leseling; Ruri Allah U Tletse Khauhelo, Mosa ho lona batho"
        },
        {
            "chapter": 57,
            "verse": 10,
            "text": "Molato oa lona ke eng haele moo le sa senyeheloe ke letho tseleng ea Allah, hobane mafa ohle a maholimo le lefats’e kea Allah? Ba ileng ba senyeheloa esita le hona ho loana pele ho tlholo, ha ba boemong bo lekanang le ba bangata ba lona. Ba boemong bo phahameng ho feta ba ilengba senyeheloa le hona ho loana kamorao. Empa Allah U ts’episitse moputso o babatsehang ho mahlakore ka bobeli. Etsoe Allah U tseba ka botlalo lintho tseo le li etsang"
        },
        {
            "chapter": 57,
            "verse": 11,
            "text": "Ke mang ea tla fana ka kalimo ho Allah ea mokitlane o babatsehang, hore A tle A phaelle mokitlane oo habeli molemong oa hae; moputso oa hae etle ebe o babatsehang"
        },
        {
            "chapter": 57,
            "verse": 12,
            "text": "Ka letsatsi le leng u tla bona banna le basali ba-kholoang ka khanya e phatsimang kapel’a bona ekasitana le ka matsohong a bona a matona; (tumeliso ea bona e le): “Litaba tse molemo ho lona kajeno: Lirapa tseo ka tlasa tsona ho phallang linoka, le tla phela teng kahosafeleng. Ruri! Sena ke katleho e babatsehang.”"
        },
        {
            "chapter": 57,
            "verse": 13,
            "text": "Ka letsatsi le leng Baikaketsi – banna le basali ba re ho Ba- kholoang: “Re emeleng! Re kalimeng khanya ea lona!’ Ho tla thoe:” Khutlelang morao! joale le ilo batla khanya!” Kahoo lerako le tla ahoa lipakeng tsa bona, le nang le mokoallo. Kahar’e ho lona ho tla ba le Mosa o khaphatsehang, kantle ho lona, ho iphaphatha ka lona e tla ba kotlo"
        },
        {
            "chapter": 57,
            "verse": 14,
            "text": "(Ba kantle ho lona) ba tla hoelehetsa, “ana re ne re se ‘moho?” Ba-kholoang ba tla re: “Ruri! Ho bile joalo, empa le ile la thetsana, le hona ho ba leqe le ho ba le khoao; litakatso li ile tsa le isa le khongoana holimo ho fihlela taelo ea Allah e phethahalitsoe; mothetsi a le thetsitse khahlanong le Allah"
        },
        {
            "chapter": 57,
            "verse": 15,
            "text": "Joale, kajeno ha ho mats’eliso a tla amoheloa ho lona le hoba ileng ba nyefola. Lehae la lona ke mollong; seo ke sona sebaka se le loketseng, ebile ele pheletso e nyonyehang ea leeto.”"
        }
    ]
}
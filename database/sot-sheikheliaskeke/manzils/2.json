{
    "manzils": [
        {
            "chapter": 5,
            "verse": 1,
            "text": "Oho lona ba kholoang! Phethisang boitlamo ba lona"
        },
        {
            "chapter": 5,
            "verse": 2,
            "text": "Liphoofolo tsohle tse maoto a mane le lumeletsoe ho li ja, kantle ho tseo le ilenla li bolelloa kahar’a Lengolo, athe ho tsoma hona le ho hanetsoe nakong eo le ntseng le le har’a bosepeleli. Bonang! Allah U laela ho latela se mo khahlisang"
        },
        {
            "chapter": 5,
            "verse": 3,
            "text": "Oho lona ba kholoang! Se hatikeleng mats’oao a Allah ka maoto, kapa eona khoeli e halalelang, le tsona lihlabelo, kapa eona meqhaka e ts’oaileng liphoofolo tsa lihlabelo, esita le bona batho ba khobokaneng moo ntlong e halalelang (ka’bah) ho tla tsomana le lereko le eona nyakallo ea Allah. Empa ha le se le tlohile moo n’qalong e halalelang, le ka ea tsoma haeba le ho thabela. Le se lumelle lipelo tsa lona ho hloea batho ba ileng ba koasa ka menyako ea n’qalo e halalelang ho le khannela tlolong ea molao; empa le thusane ka bo-lona holim’a toka le ho mesebetsi ea khalalelo. Le se thusane ho etsa sebe kapa tsona litlolo tsa molao, empa le ts’abe Allah. Ruri! Allah ha a kebe kahlolong"
        },
        {
            "chapter": 5,
            "verse": 4,
            "text": "Tseo le sa lumelloang ho li ja ke tsena: ke nama ea liphoofolo tse shoeleng, bobete le nama ea kolobe, nama ea liphoofolo tse hlabiloeng ka lebitso le leng le sele ho la Allah, tse bolailoeng ka ho khangoa, tse ileng tsa bolaoa ka ho tetekoa, kapa tse ileng tsa oela eaba li ea shoa kapa tse hlabiloeng ke tse ling ka manaka eaba li ea shoa le tsona tse jeloeng ka ‘moho ke libatana. Haeba le lihlaba ka mokhoa o lokelehang; le tse entsoeng sehlabelo kapel’a meling’oana le li hanetsoe. Le tseo le li hlabileng ka litsenene tsa liqha. Ruri tsena ke sebe ho lona. Kajeno bohle ba neng ba khesa tumelo ea lona ba lahlile ts’epo ea ho leka ho thibela tumelo ea lona; kahoo le se ba ts’abe, empa le ts’abe ‘Na (Allah)! Kajeno ke hloekisitse tumelo ea lona, le hona ho le sitsa ka melemo ea ka, ebile ke le khethetse tumelo ea Islam. Athe haele ea tla tlangoa ke tlala ese ka morero oa ho etsa sebe,: ha ho sebe ho eena na a ka li ja, Ruri! Allah U ts’oarela khafetsa, U tletse mohau"
        },
        {
            "chapter": 5,
            "verse": 5,
            "text": "Ba u botsa ka tse molaong ho bona. E re: “lintho tsohle tse hloekileng li molaong ho lona. Le tsona liphoofolo tseo tsa lona tseo le li rutileng ho tsoma, le li rute seo Allah a le rutileng sona; kahoo le je tseo li le ts’oaretseng tsona, le bitse lebitso la Allah holim’a tsona, le ts’abe Allah. Hobane Allah U akofela kahlolo"
        },
        {
            "chapter": 5,
            "verse": 6,
            "text": "Letsatsing lena lintho tsohle tse hloekileng li molaong ho lona, tseo Allah a le lumeletseng tsona. Lijo tsa batho ba amohetseng Lengolo li molaong ho lona, le lijo tsa lona li molaong ho bona. Basali ba hloekileng ba ba kholoang le basali ba bahloekileng ba batho ba amohetseng Lengolo pele ho lona ba molaong ho lona, ha feela eba le ka ba neha likarolo tsa mahali, le labalabela bohloeki, le sa e tse bohlola, kapa hona hobanka joaloka linyatsi. Ea khesang tumelo le bo-mong ba Allah le lits`iea tsohle tsa tumelo, Ruri ts’ebetso ea hae ha e behe litholoana, o tla ba har’a ba lahlehetsoeng bophelong bo-tlang"
        },
        {
            "chapter": 5,
            "verse": 7,
            "text": "Oho lona ba kholoang! Ha le itlhophela thapelo, iphotleng le hona ho hatlela matsoho a lona ho isa litsoeng, ebe le inela matsoho a lona ka metsing le phumule lihloho tsa lona, le hlatsoe maoto a lona ho fihla maqaqailaneng. Empa haeba le sa hloeka, tolang. Haeba le baba kapa le le leetong, kappa ba bang ba lona ba tsoa boithusong, kapa eba le bile le kopano le basali, eba metsi ha a fumanehe, le ka nyafa lehlabathe le hloekileng, la iphumula lifahleho le matsoho a lona ka lona. Hobane Allah a ke ke a le beha bothateng, o lakatsa ha le hloekile le hona ho phethahatsa lereko la hae ho lona, e le hore le tle le lebohe"
        },
        {
            "chapter": 5,
            "verse": 8,
            "text": "Le hopole lereko la Allah le selekane sa hae ho lona seo a le tlamahantseng ka sona, ha le ne le re: “Re’a utloa ebile re’a phethisa”; ts’abang Allah. Ruri! Allah motsebi oa tsohle tse ka lifubeng"
        },
        {
            "chapter": 5,
            "verse": 9,
            "text": "Oho lona ba kholoang! Ts’oarang le tiile ho paka ‘nete ea Allah, le se ke la lumella lehloeo la batho ho le khelosa ts`ebetsong ea toka. E bang le toka seo ke katamelo khalalelong. Ts’abang Allah. Ruri! Allah U hlokolosi ka tseo le li etsang"
        },
        {
            "chapter": 5,
            "verse": 10,
            "text": "Ho ba kholoang le ba etsang liketso tse lokileng Allah u ts`episitse ts’oarelo le moputso o babatsehang"
        },
        {
            "chapter": 5,
            "verse": 11,
            "text": "Mahana-tumelo le balatuli ba lits’enolo tsa rona, ke bats’oaneloang ke balekane ba lihele"
        },
        {
            "chapter": 5,
            "verse": 12,
            "text": "Oho lona ba kholoang! Hopolang melemo ea Allah ho lona, ha batho ba bang baneng ba lohotha ho le hlasela, empa o ile a nyopisa merero eo ea bona; kahoo ts’abang Allah. Ba kholoang ba behe ts’epo ea bona ho Allah"
        },
        {
            "chapter": 5,
            "verse": 13,
            "text": "Ruri Allah U ile a theha selekane le bana ba Israele, eaba Re hlomamisa balaoli ba leshome le metso e ‘meli har’a bona. Allah a re: “Ke na le lona. Ha feela le rapela le fana ka linyehelo, le lumela ho Baromuoa ba ka; le ba hlomphe le ba thuse, le alime Allah kalimo e babatsehang. Ruri Ke tla hlakola libe tsa lona, Ke tla le amohella kahar’a lirapa tseo linoka li phallang tlas’a tsona. Empa ka morao ho mona bang ba lona ha ba ka hlanohela tumelo, Ruri o hlahlathella thoko le tsela e totobetseng"
        },
        {
            "chapter": 5,
            "verse": 14,
            "text": "Ka ha ba ile ba koenehela selekane sa bona, Re ba rohakile, Ra thatafatsa lipelo tsa bona. Ba fetola mantsoe maemong a ona ba be ba lebale karolo eo ho eona baneng ba elelitsoe. O ke ke oa phetsa ho se fumane ho khopama ho bona, ntle hoba`maloa. Empa ba ts’oarele, o iphapanyetse bona. Ruri! Allah U rata ba mosa"
        },
        {
            "chapter": 5,
            "verse": 15,
            "text": "Ho ba ipitsang Ba-Keresete,” Re ile Ra theha selekane le bona empa ba ile ba nyahlatsa karolo ea molaetsa e neng e rometsoe ho bona. Ka lebaka leo Re ile Ra fehla bora le lehloeo har’a bona ho fihlela letsatsi la tsoho. Allah U tla ba hopotsa liketso tsa bona"
        },
        {
            "chapter": 5,
            "verse": 16,
            "text": "Oho batho ba Lengolo! Ruri Moromuoa oa Rona o ile a tla ho lona, ho tla le senolela boholo ba seo le neng le tloaetse ho se pata kahar’a Lengolo, a bile a iphapanyetsa tse ngata"
        },
        {
            "chapter": 5,
            "verse": 17,
            "text": "Ho tlile ho lona leseli le tsoang ho Allah le Lengolo le totobetseng"
        },
        {
            "chapter": 5,
            "verse": 18,
            "text": "Leo ka lona Allah a tataisetsang ea tsomang nyakallo ea hae litseleng tsa khotso. A bants’e lefifing ho baisa leseling ka thato ea hae, le hona ho ba tataisetsa tseleng e otlolohileng"
        },
        {
            "chapter": 5,
            "verse": 19,
            "text": "Ruri ka thohako ke ba reng: Allah ke Kreste mora oa Maria. E re ho bona: “ke mang ea ka thibelang Allah ha ane a rerile ho fekisa Kreste mora oa Maria kapa `mae kapa batho bohle lefats`eng?” Ruri puso ea maholimo le mafats’e ke ea Allah le tsohle tse lipakeng. U hlola se mo khahlisang. Allah U na le matla a ho etsa lintho tsohle"
        },
        {
            "chapter": 5,
            "verse": 20,
            "text": "Ma-Juda le Ba-Keresete ba re: “re barabaAllah le lithatohatsi tsa hae.” E re: “hobaneng ha a le ahlolela libe tsa lona? Che, le mpa le le batho joaloka libopuoa tsohle tsa hae. U ts’oarela eo a ikhethetseng eena, o ahlola eo a ikhethetseng eena. Puso ea maholimo le ea mafats’e ke ea Allah le tsohle tse teng lipakeng tsa tsona, ho eena ke pheletsong ea lintho tsohle”"
        },
        {
            "chapter": 5,
            "verse": 21,
            "text": "Oho batho ba Lengolo! Ho tlile Moromuoa oa Rona ho lona ho tla beha lintho tsohle pooaneng kamor’a khefutso ea lethathamo la Baromuoa, e le hore le tle le se ke la re: “ha ho e-so tle ho rona Moromuoa oa litaba tse molemo le ha e se e le mohlokomelisi ope.” Moromuoa oa litaba tse molemo ebile e le mohlokomelisi o tlile ho lona. Ruri Allah U na le matla a ho etsa lintho tsohle"
        },
        {
            "chapter": 5,
            "verse": 22,
            "text": "Le Moshe ha a ne a re ho batho ba habo: “Oho batho ba heso! Hopolang melemo ea Allah ho lona, o hlahisitse Ba-porofeta ka har’a lona, a le etsa marena, abaa le neha seo a sa kang a se neha leha e le ope oa libopuoa tsa hae"
        },
        {
            "chapter": 5,
            "verse": 23,
            "text": "Oho batho ba heso! Kenang naheng e halalelang eo Allah a le abetseng eona. Le se koenehe, la eba ba lahlehetsoeng"
        },
        {
            "chapter": 5,
            "verse": 24,
            "text": "Ba re: “Oho Moshe Ruri! Mono ho phela linatla tsa batho, Ruri re ke ke ra kena ho eona ho fihlela bona ba tloha moo. Hang hoba ba tsoe, ke hona re ka kenang ho eona, eseng pele ho moo"
        },
        {
            "chapter": 5,
            "verse": 25,
            "text": "Eaba ho buoa banna ba ba beli har’a ba neng ba ts’aba Mong`a bona, bao Allah A bileng lereko ho bona ba re: “Kenang le ba tsometse mokoallong, hobane ha le ka kena ka ona, Ruri le tla be le bahlotse"
        },
        {
            "chapter": 5,
            "verse": 26,
            "text": "Empa le behe ts’epo ea lona ho Allah haeba le hlile le na le tumelo.”"
        },
        {
            "chapter": 5,
            "verse": 27,
            "text": "Ba re: “Moshe! Re ke ke ra kena naheng eo ha feela ba ntse ba le kahar’a eona. Kahoo tsamaea le Mong`a hau le ba loants’e! Rona re tla lula mona.”"
        },
        {
            "chapter": 5,
            "verse": 28,
            "text": "Moshe a re: “Mong`a ka! Ha ke na matla a letho haese holim’a ka le moena oa ka, ka hona re arohanye le batho bana ba ikakasang"
        },
        {
            "chapter": 5,
            "verse": 29,
            "text": "Allah a re: “ka lebaka lena Ruri naha eo ba tla e haneloa ho isa lilemong tse mashome a mane, ba lelera le lefats’e ba hloname le hona ho ferekana. Kahoo u se ikutloise bohloko ka batho ba ikaketsang"
        },
        {
            "chapter": 5,
            "verse": 30,
            "text": "Ba phetele ka pale ea bara ba Adama kamoo ba kileng ba nehelana ka lihlabelo tsa bona, empa ho ne ho amoheloe sehlabelo sa a le mong, sa e mong ha se a ka sa amoheleha. Eo sa hae se sa amoheloang a re: “Ruri ke tla u bolaea.” Eaba eo eena u araba ka hore: “Allah U amohela feela lihlabelo tsa ba khesang bobe.”"
        },
        {
            "chapter": 5,
            "verse": 31,
            "text": "Leha u ka ts’oana u nanabelitse letsoho la hau ho mpolaea, nkeke ka nanabetsa letsoho la ka khahlanong le uena ho u bolaea. Ruri! Ke ts’aba Allah, Mong`a mafats’e"
        },
        {
            "chapter": 5,
            "verse": 32,
            "text": "Ke lakatsa hore u tle u ikarabelle holim’a kahlolo ea sebe se neng se le khahlanong le ‘na le sebe sa hau, e le hore u tle u be e mong oa balekane ba mollo. Oo ke moputso oa baetsa-libe.”"
        },
        {
            "chapter": 5,
            "verse": 33,
            "text": "Moea oa hae oa mosusumeletsa ho bolaea ngoana’bo, a mofenetha, ea eba e mong oa ba lahlehetsoeng"
        },
        {
            "chapter": 5,
            "verse": 34,
            "text": "Allah a romella leholi le fihlileng la fata mobung, ho mo bonts’a kamoo a ka patang setopo se tsotseng sa ngoana’bo kateng. Eaba u re: “bokhopo bo be ho ‘na! Ke sitiloe le hore ke ts’oane le leholi lee ke mpe ke tsebe ho pata setopo se tsotseng sa ngoane’so?” Eaba o tlaloa ke boinyatso"
        },
        {
            "chapter": 5,
            "verse": 35,
            "text": "Ka lebaka leo re ile ra fana ka taelo ho bana ba Israele ea hore haeba e mong oa bona a ka bolaea motho, haese feela ka tsela ea phetetso kapa hona ho jala mofere-fere lefats’eng, ho tla ts’oana leha a ne a entse laritha, etsoe le e mong oa bona ea ka pholosang bophelo ba e mong, ho tla ts’oana leha a ne pholositse bophelo ba batho bohle. Baromuoa ba Rona ba kile ba tla ho bona mehleng ea khale ka lits’upiso tse hlakileng tsa puso ea Allah. Kamorao ho moo Ruri! Boholo ba bona bo ‘nile bantse’tsa pele litlolo tsa molao lefats’eng"
        },
        {
            "chapter": 5,
            "verse": 36,
            "text": "Kotlo ea ba loants’ang Allah le Moromuoa oa Hae; ba bile baikitlaetsa ho nts’etsa pele mofere-fere kahar’a naha, e tla ba oa ho bolaoa kapa hona ho thakhisoa, kapa oa hore matsoho le maoto a bona a pongoe mots’ekalle, kapa hona ho phalalisoa kahar’a naha. Hoo etlaba sona sekhobo sa bona lefats’eng lena. Ho bo-tlang bophelo timelo e mahlonoko ke ea bona"
        },
        {
            "chapter": 5,
            "verse": 37,
            "text": "Kantle le ba inyatsang pele ba oela tlas’a matla a lona. Kahoo tsebang hore Allah U ts’oarela-joalo-joalo, mohau oa hae o ea khaphatseha"
        },
        {
            "chapter": 5,
            "verse": 38,
            "text": "Oho lona ba kholoang! Phethisang ts’ebeletso ea lona ho Allah, le batle mokhoa oa katamelo ho eena, le tsitlalle ka matla tseleng ea hae, e le hore le tle le atlehe"
        },
        {
            "chapter": 5,
            "verse": 39,
            "text": "Ha e le mahana-tumelo – hoja lintho tsohle tse teng lefats’eng mona ke tsa bona, ebile li menahanya palo eo ka bongata horebaka etsa tefo ea ho ba lopolla timelong mohla letsatsi la tsoho, li ne li ke ke tsa amoheloa ho tsoa ho bona. Ruri timelo e mahlonoko ke ea bona"
        },
        {
            "chapter": 5,
            "verse": 40,
            "text": "Takatso ea bona e tla ba ho ka tsoa mollong, empa ba ke ke ba tsoa ho ona, kotlo ea bona ke e ke keng ea fela"
        },
        {
            "chapter": 5,
            "verse": 41,
            "text": "Lesholu la e motona le e mots’ehali, bobeli ba pomeng matsoho. Oo ke moputso oa liketso tsa bona, ebile e le mohlala oa kotlo e tsoang ho Allah. Ruri Allah U Matla Oohle, U Seli"
        },
        {
            "chapter": 5,
            "verse": 42,
            "text": "Empa ha lesholu le inyatsa kamorao ho tlolo ea molao, eaba o topa tseleng, ka nnete! Allah U tla reteletsa sefahleho sa hae ho eena. Allah U ts’oarela – joalo-joalo, U tletse Mohau"
        },
        {
            "chapter": 5,
            "verse": 43,
            "text": "Ana ha le ea tseba hore matla a puso ea maholimo le’a mafats’e ke ea Allah? O ahlola ea ikhethetseng eena, o ts’oarela ea ikhethetseng eena. Allah U na le Matla a ho etsa lintho tsohle"
        },
        {
            "chapter": 5,
            "verse": 44,
            "text": "Oho Moromuoa! U se ikutloese bohloko ka ba phehisanang ka sekhahla ho hloka tumelo, le ba reng ka melomo ea bona: “Re’a kholoa,” empa lipelo tsa bona li sa kholoe, le har’a Ma-Juda: ba mamelang mashano, le hona ho mamella batho ba e-song ho atamele ho uena, ba bile ba fetola mantsoe libopehong tsa ona ba re: “Ha u fuoa sena, u se amohele, empa ha u sa se fuoe, hlokomela! Empa eo Allah a mo reretseng teko ea sebe, ha u na matla ho mo thusetsa malebana le Allah. Ba joalo ha se thato ea Allah ho hloekisa lipelo tsa bona. Lefats’eng lena ba tla apareloa ke sekhobo, timelo ea bona ke e mahlonoko ho bo-tlang"
        },
        {
            "chapter": 5,
            "verse": 45,
            "text": "Ba mamela mashano, le ho ja tsohle tse hanetsoeng! Ha ba tla ho uena, ahlola lipakeng tsa bona, kapa u ba furalle. Ha u ba furalla –ba ke ke ba u tsohela matla ho hang. Haeba u ahlola, ahlola ka toka lipakeng tsa bona. Ruri Allah U rata ba ahlolang ka toka"
        },
        {
            "chapter": 5,
            "verse": 46,
            "text": "Hobaneng ha ba tla ho uena ho tla ahlola feela ba ena le Torah, eo Allah kahar’a eona a faneng ka kahlolo sebakeng sa bona? Ebe, kamorao ho moo ba ea u koenehela. Ruri ba joalo ha se ba kholoang"
        },
        {
            "chapter": 5,
            "verse": 47,
            "text": "Ke Rona ba senotseng Torah eo kahar’a eona ho nang le tataiso le leseli, Baporofeta ba inehetseng thatong ea Allah ba ile ba ahlola Ma-Juda ka eona, baruti le bo-ramolao ba ile ba ahloloa ka lona Lengolo leo la Allah joalokaha ba ne bats’epetsoe ho le boloka ka tieo, ebile e le lipaki ho lona. Kahoo le se ts’abe batho, empa le ts’abe ‘Na. Le se ananye ka lits’enolo tsa ka ho iphumanela thekonyana e eisehang. Ea ke keng a ahlola ka seo Allah a se senotseng: Ruri ke mohana-tumelo"
        },
        {
            "chapter": 5,
            "verse": 48,
            "text": "Molaong oo, Re ba nehile taelo ena: bophelo bo phetetsoe ka bophelo, leihlo ka leihlo, nko ka nko, tsebe ka tsebe, leino ka leino, maqeba ona ka ho lekana ha ona. Empa haele ea ka thibelang boiphetetso boo ka tsela ea ho etsa nyehelo, seo e tla be e le tefelo sebakeng sa hae. Ea ke keng a ahlola ka se senotsoeng ke Allah: e tla be e le moetsa-libe"
        },
        {
            "chapter": 5,
            "verse": 49,
            "text": "Re rometse Jesu, mora oa Maria, ho tla tiisa se senotsoeng pele ho eena, eaba re mo sitsa ka lentsoe leo kahar’a lona ho nang le tataiso le leseli le tiisang le senotsoeng pele ho lona kahar’a Torah – e leng tataiso le khalemelo ho ba sesefang bobe"
        },
        {
            "chapter": 5,
            "verse": 50,
            "text": "Lumellang batho ba Eangeli ho ahlola ka se senotsoeng ke Allah se ka ho eona. ‘ba ke keng ba ahlola ka se senotsoeng ke Allah; Ruri bao e tla be e le baetsa-libe"
        },
        {
            "chapter": 5,
            "verse": 51,
            "text": "Re u senoletse Lengolo ka ‘nete, le tiisang mangolo ohle a bileng teng pele ho lona, u bile u le ‘maballi oa lona. Ahlola lipakeng tsa bona ka se senotsoeng ke Allah, u se latele litakatso tsa bona tse suthileng ‘neteng e tlileng ho uena. Ho e mong le e mong re nehelane ka molao o topileng le eona tsela e otlolohileng. Hoja Allah a ne a ratile a ka be a le entse sechaba se le seng. Empa moralo oa hae ke ho le beha tekong ka seo a le nehileng sona, joala ka ha a le entse le le joalo. Kahoo, phehisanang ka bo-lona ho etsa mesebetsi e lokileng. Poelo ea lona e ho Allah, ke Eena ea tla le tsebisa tseo le neng le fapana ho tsona"
        },
        {
            "chapter": 5,
            "verse": 52,
            "text": "O ahlole lipakeng tsa bona ka se senotsoeng ke Allah, u se latele litakatso tsa bona, empa u be hlokolosi ka bona e se re mohlomong ba u khelosa likarolong tse ling tseo Allah a li senotseng ho uena. Haeba ba u koenehela, tseba hore thato ea Allah ke hoba otla malebana le libe tse ling tsa bona. Ruri! Boholobabatho ke baetsa-libe"
        },
        {
            "chapter": 5,
            "verse": 53,
            "text": "Na e be ke kahlolo ea botlaopa eo ba e lakatsang? Ebe ke mang ea fetang Allah ka kahlolo malebana le batho ba tiileng tumelong"
        },
        {
            "chapter": 5,
            "verse": 54,
            "text": "Oho lona ba kholoang! Se theheng setsoalle le Ma-Juda le Ba- Keresete; Bobeli ke metsoalle le basireletsi ba e mong. Ea ka thehang setsoalle le bona har’a lona, e tla be e le e mong oa bona. Ruri Allah A ke ke A tataisa baetsa-libe"
        },
        {
            "chapter": 5,
            "verse": 55,
            "text": "Bao lipelo tsa bona li nang le maloetse le tla ba bona ba matha har’a bona, ba ntse ba re: “re’a ts’aba ho ka ‘na ha ebale bo- malimabe bo ka ‘nang ba re oela.” Allah a ka ‘na a le sitsa ka tlholo, kapa qeto e tsoang ho bo-teng ba Hae. Ke moo ba tla inyatsa ho latela menahano ea liphiri tsa bona"
        },
        {
            "chapter": 5,
            "verse": 56,
            "text": "Ke moo ba kholoang ba tla re: “na batho baa ke bona ba neng baikana ka ‘nete ea ‘makoma ka Allah hore Ruri ba eme le lona?” Ruri mesebetsi ea bona e nyopile, ke ba lahlehetsoeng"
        },
        {
            "chapter": 5,
            "verse": 57,
            "text": "Oho lona ba kholoang! Har’a lona ho ka ba le ea koenehalang tumelo, Allah U tla tlisa batho bao A ba ratang ebile le bona ba mo rata, baikokobelitse ho ba kholoang, ba le matla khahlanong le mahana-tumelo, ba tsitlallela tseleng ea Allah ba sa ts`abe likobiso tsa ba sa kholoeng. Leo ke lona lereko la Allah; leo A fanang ka lona ho ea khahliloeng ke Eena. Ruri Allah U kakatletse tsohle, ebile U tseba tsohle"
        },
        {
            "chapter": 5,
            "verse": 58,
            "text": "Ruri, motsoalle oa lona ke Allah, Moromuoa oa hae le bohle ba kholoang, ba bile barapela ka linako tsohle, ba fana ka linyehelo le hona ho inama thapelong"
        },
        {
            "chapter": 5,
            "verse": 59,
            "text": "Ea nkang Allah le Moromuoa oa hae, le bohle ba kholoang ele metsoalle ea bona ba tla tseba hore, mokhatlong oa Allah ke bona bahloli"
        },
        {
            "chapter": 5,
            "verse": 60,
            "text": "Oho lona ba kholoang! Le se khethe metsoalle har’a bafetolang tumelo ea lona sesomo kapa eona papali. Ho sa tsotellehe hore na ba amohetse Lengolo pele ho lona, le har’a banyefolang tumelo. Empa le ts’abe Allah haeba ka ‘nete le hlile le le bakholoang"
        },
        {
            "chapter": 5,
            "verse": 61,
            "text": "Nakong eo le memeletsang ba kholoang thapelong, ba nka memetso eo e le sesomo e bile ele papali. Ke hobane e le batho ba se nang kutloisiso"
        },
        {
            "chapter": 5,
            "verse": 62,
            "text": "E re ho bona: “Oho, batho ba Lengolo! Na le ka re nyatsetsa feela hobane re lumela ho Allah le ho seo re se senoletsoeng, ekasitana le ho se senotsoeng pele ho rona, hobane boholo ba lona le le baetsa-libe"
        },
        {
            "chapter": 5,
            "verse": 63,
            "text": "E re: “Na nka le bolella ka sekhobo se sebe se fetang sa lona malebana le kahlolo ea Allah? Ruri sekhobo se sebe ke kotlo ea eo Allah a mo rohakileng, eo khalefo ea Hae e oetseng holim’a hae! Se seng sekhobo ke seo Allah a fetotseng babang ba bona lits’oene le likolobe, ba bile ba rapela melingoana. Ruri bana ba har’a sekhobo se sebe le hona ho khelohela thoko-thoko le tsela e totobetseng.”"
        },
        {
            "chapter": 5,
            "verse": 64,
            "text": "Nakong eo ba fihlang ho lona, ba re: “Re’a lumela;” empa ba tla ho lona ka bonyefoli ba bile ba tla tloha ho lona ba ntse ba nyefola; Ruri Allah U tseba ka botlalo seo ba se patileng"
        },
        {
            "chapter": 5,
            "verse": 65,
            "text": "Boholo ba bona baa phehisana habaea sebeng le tlolong ea molao, ba bile ba e ja tsohle tse hanetsoeng. Ruri tse mpe ke tseo bali etsang"
        },
        {
            "chapter": 5,
            "verse": 66,
            "text": "Hobaneng ha baruti le bo-ramolao ba sa ba hanele lipuo tse mpe le hona ho ja tsohle tse hanetsoeng? Ruri mesebetsi ea bona e ea nyonyeha"
        },
        {
            "chapter": 5,
            "verse": 67,
            "text": "Ma-Juda a re: “Letsoho la Allah le kene mahlahleleng.” Ke bona bao matsoho a bona a keneng mahlahleleng, ebile ba rohakehile ka ho rialo. Empa bobeli matsoho a hae a pharaletse hohle ka manoni. O sitsa eo a ikhethetseng eena ka ona. Ruri se senotsoeng ho lona se tsoang ho Mong`a lona se hlakile hore se ka eketsa manganga le bonyefoli har’a boholo ba bona, re akhetse bora le lehloeo har’a bona ho fihlela letsatsi la tsoho. Ka mehla ha ba fehla mollo oa ntoa, Allah U oa o tima. Ba phehella ho fehla merusu lefats’eng, empa Allah ha a rate ba fehlang mofere-fere"
        },
        {
            "chapter": 5,
            "verse": 68,
            "text": "Ha feela eba batho ba Lengolo ba ne ba ka lumela le hona ho sesefa bobe, Ruri Re ne Re ka hlakola ho bona libe tsa bona, Re ne Re tlabaamohella kahar’a lirapa tsa nyakallo"
        },
        {
            "chapter": 5,
            "verse": 69,
            "text": "Hoja ba ne ba ile ba mamarela ka tieo molao (Torah) le Lengolo (Evangeli) ‘moho le tsohle tse ileng tsa senoloa ho bona tse tsoang ho Mong`a bona, Ruri ba ke be ba ile ba imona menoana ke nyakallo holimo le tlase. Har’a bona ho teng batho ba tsamaeang tseleng ea toka, le hoja boholobabona bo salame bokhopo"
        },
        {
            "chapter": 5,
            "verse": 70,
            "text": "Oho Moromuoa! Phatlalatsa molaetsa oo o senotsoeng ho uena o ts’oang ho Mong`a hau, hobane haeba u sa etse joalo, Ruri u tla be u sitiloe ho phatlalatsa molaetsa oa hae. Allah U tla u sireletsa malebana le batho ka’moka. Ruri Allah ha a tataise batho ba latolang tumelo"
        },
        {
            "chapter": 5,
            "verse": 71,
            "text": "E re: “Oho batho ba Lengolo! Ha le na leseli la tataiso ha feela le ke ke la its’etleha ka molao le Lengolo ‘moho le tsohle tse senotsoeng ho lona tse tsoang ho Mong`a lona.”. Athe haele se senotsoeng ho uena se tsoang ho Mong`a hau ha ho khoao ea hore se ka eketsa manganga le bonyefoli hoba bangata ba bona. Empa u se ikutloise bohloko ka batho ba senang tumelo"
        },
        {
            "chapter": 5,
            "verse": 72,
            "text": "Haele bakholoang (mamuslim), Ma-Juda, Ma-Sabia le Ba- Keresete – haeba ho teng har’a bona ba lumelng ho Allah le ho letsatsi la bofelo ba bile baetsa tse lokileng – Ruri ba ke ke ba apareloa ke letsoalo kapa eona mesarelo"
        },
        {
            "chapter": 5,
            "verse": 73,
            "text": "Re ile ra theha selekane le bana ba Israele mehleng ea khale, ra romella Baromuoa ho bona. Kamehla ha Baromuoa ba ne bafihla ho bona ka seo meea ea bona e neng e sa se lebella, bane ba feheloa-ba bang ba bona ba ne ba ba latola ha ba bang bona ba ne ba ba bolaea"
        },
        {
            "chapter": 5,
            "verse": 74,
            "text": "Ba ne ba nahanne hore ho ke ke haeba le kahlolo e ka ba oelang, ba ile ba foufala le hona ho fetoha litholo. Kamorao ho moo Allah U ile a khutlela ho bona ka mohau. Empa leha joale bongata ba bona ke lifofu le litholo. Ruri Allah U bona hantle tseobali etsang"
        },
        {
            "chapter": 5,
            "verse": 75,
            "text": "Baa rohakana ba reng: “Allah ke Messiah mora oa Maria.” Hobane Messiahoitse:“Oholonabanaba Israelekhumamelang Allah, Mong`a ka le Mong`a lona.” Ruri! Mong le mong ea kopanyang Allah le batlatsetsi, Allah U tla mo hanela ho kena Paradeising. Lehae la hae etlaba mollo kahosafeleng. Hobane sebakeng sa baetsa-libe ho ke ke haeba le bathusi"
        },
        {
            "chapter": 5,
            "verse": 76,
            "text": "Ruri, mahloka-tumelo ke ba reng: “Allah ke e mong oa boraro- ’ngoe; hobane ha ho na `Mopi e mong haese ‘Allah a inotsi.” Habasa khaotse lentsoeng leo timelo e mahlonoko e tla ba aparela"
        },
        {
            "chapter": 5,
            "verse": 77,
            "text": "Ba ke keng ba inyatsa ho Allah ho ea kopa ts’oarelo ea hae? Ruri Allah U ts’oarela-joalo-joalo, o mohau o fetisisang"
        },
        {
            "chapter": 5,
            "verse": 78,
            "text": "Kresete mora oa Maria, ene ese ho hong ntle le Moromuoa, eo baromuoa ba ts’oanang le eena ba ‘nile ba feta pele ho eena. ‘mae e ne e le mosali ea nang le ‘nete. Bobeli ba bona ba ne ba ja lijo tsa lefats’e. Bonang kamoo Re ba hlakisetsang lits’upiso kateng, le be le elelloe kamoo bali sesefang kateng"
        },
        {
            "chapter": 5,
            "verse": 79,
            "text": "E re: “na le ka khumamela ntho e ke keng ea le hlahisetsa kotsi kapa molemo? Ruri Allah ke Eena ea utloang ebile ke Setsibi.”"
        },
        {
            "chapter": 5,
            "verse": 80,
            "text": "Ere: “Oho lona batho ba Lengolo! Se ngatafatseng se teng tumelong ea lona se kathoko le ‘nete, le se latele litakatso tse fosahetseng tsa batho ba khale ba oetseng sebeng ba ileng ba khelosa batho ba bangata, eaba le bona ba kheloha tseleng e totobetseng.”"
        },
        {
            "chapter": 5,
            "verse": 81,
            "text": "Ba ileng ba kheloha ho bana ba Israele ba ile barohakoa ke leleme la Davida le Jesu mora oa Maria. Seo se ile sa etsahala hobane ba ne ba tloaetse ho ngangisa le hona ho tlola meeli"
        },
        {
            "chapter": 5,
            "verse": 82,
            "text": "Ba sitiloe le ho ikhalema ka tse mpe tseo ba ileng ba li etsa. Tse mpe Ruri ke tseo ba neng ba tloaetse ho li etsa"
        },
        {
            "chapter": 5,
            "verse": 83,
            "text": "Le bona boholo ba bona bo theha setsoalle le banyefoli batumelo. Bo-’nete se sebe malebana le bona ke seo bona ka bo-bona ba se rometseng nale: Allah U tla ba soto malebana le bona, batla phela tubehong kahosafeleng"
        },
        {
            "chapter": 5,
            "verse": 84,
            "text": "Athe hoja ebe ba ile ba kholoa ho Allah le Moporofeta, le ho ts’enolo eo a e senoletsoeng, ba ke be ba sa ba khetha ho ba metsoalle ea bona. Empa boholo ba bona ba its’oere hampe"
        },
        {
            "chapter": 5,
            "verse": 85,
            "text": "Ruri o tla fumana ba hlileng ba leng toants’anong le ba kholoang har’a batho e le Ma-Juda le bahedene. Athe ba hlileng ba atametseng ba kholoang ka lerato le tla fumana e le ba mona ba reng: “Rona re Ba-Keresete.” Ke hobane har’a bona ho teng baruti le ba iteletseng tumelo, ba se na boikhohomoso"
        },
        {
            "chapter": 5,
            "verse": 86,
            "text": "Nakong eo ba mametseng se senoletsoeng Moromuoa, le tla bona ba sekisa meokho ha ba elelloa ‘nete. Ebebare: “Mong`a rona, re’a lumela. Re ngole har’a lipaki"
        },
        {
            "chapter": 5,
            "verse": 87,
            "text": "Re ne Re ke keng Ra lumela joang ho Allah le ho ts’enolo eo Re e romeletsoeng ea ‘nete, etsoe Re ke ke Ra labalabela joang hore Mong`a rona a ka re kenyeletsa har’a batho ba lokileng?”"
        },
        {
            "chapter": 5,
            "verse": 88,
            "text": "Ruri Allah U ba putsitse ka ho rialo, – ka lirapa tseo ho tsona linoka li phallang, moo teng ba tla phela kahosafeleng. Oo ke moputso oa ba lokileng"
        },
        {
            "chapter": 5,
            "verse": 89,
            "text": "Empa ba mahana-tumelo le hona ho nyefola lits’enolo tsa rona, ke balekane ba mollo oa lihele"
        },
        {
            "chapter": 5,
            "verse": 90,
            "text": "Oho lona ba kholoang! Se silafatseng tse lokileng tseo Allah A le lokolletseng tsona ka molao, le se feteletse letho. Ruri! Allah ha A rate ba feteletsang"
        },
        {
            "chapter": 5,
            "verse": 91,
            "text": "Le je tsohle tseo Allah A le sitsitseng ka tsona tseo le lumeletsoeng ho lija li bile li hloekile, le ts’abe Allah eo le kholoang ho Eena"
        },
        {
            "chapter": 5,
            "verse": 92,
            "text": "Allah a ke ke a le ahlolela ho hloka boikemisetso boikanong ba lona, empa o tla le ahlolela boikano ba lona boo le ikanneng bona ka tieo. Athe tefelo mabapi le molato o joana, ke ho fepa mafutsana a leshome ka tekano ea tseo le li fepang malapa a lona, kapa le ba apese, kapa le lopolle lekhoba, athe haele ba se nang bokhoni bona ba be boitimong ba matsatsi a mararo. Ena ke tefelo ea boikano ba lona ha le ile la ikana; empa le phethahatse boikano ba lona. Ke kamoo Allah a le hlakisetsang lits’enolo tsa hae kateng e le hore le tle le fane ka liteboho"
        },
        {
            "chapter": 5,
            "verse": 93,
            "text": "Oho lona ba kholoang! Tahi le makh’asa le hona ho rapela majoe, kapa hona ho lumela litaoleng, ke linyonts’a tsa mesebetsi ea satane feela. Furallang linyonts’a tse joana e le hore le tle le atlehe"
        },
        {
            "chapter": 5,
            "verse": 94,
            "text": "Morero oa satane ke ho fehla bora le lehloeo har’a lona ka mokhoa oa tahi le makh’asa, e le ho le sitisa ho hopola Allah le hona ho mo rapela. Na le sa tla pheta le li etse"
        },
        {
            "chapter": 5,
            "verse": 95,
            "text": "Mamelang Allah le morumuoa, le be hlokolosi! Empa haeba le koeneha, tsebang hore mosebetsi oa moromuoa oa rona ke feela phatlalatso e totobetseng ea molaetsa"
        },
        {
            "chapter": 5,
            "verse": 96,
            "text": "Ho ke ke ha eba le sebe se ka bang khahlanong le bohle ba kholoang ba etsa mesebetsi e lokileng malebana le tseo ba ileng ba li ja khale. Kahoo hopolang ts’ebeletso ea lona malebana le Allah, le be le etse mesebetsi e lokileng; hopolang ts’ebeletso ea lona, le be le lumele; Ruri hopolang ts’ebeletso ea lona, le be le etse tse lokileng. Hobane Allah U rata ba etsang botle"
        },
        {
            "chapter": 5,
            "verse": 97,
            "text": "Oho lona ba kholoang! Ruri Allah U tla le beha tekong ka liphoofolo tse tsomehang tseo le ka li ts’oarang ka matsoho le ka marumo, ele hore Allah a tle a tsebebamo ts’abang sephiring. Haele ba tla tlola molao kamor’a seo, timelo ea bona e tlabae mahlonoko"
        },
        {
            "chapter": 5,
            "verse": 98,
            "text": "Oho lona ba kholoang! Se tsomeng liphoofolo tse hlaha ha le le bosepheleling. Haeba e mong oa lona a ka itherela ho bolaea phoofolo ka boikemisetso, o lokela ho etsa tefelo ka phoofolo e ruiloeng e lekanang le eo a e bolaileng, baahloli tabeng ena ebe banna ba ba beli har’a lona ba tsebahalang ka toka, joale ebe tefelo eo e tlisoa kaaba hoba sehlabelo; ebang motloli ea joalo a hloka phoofolo ea tefelo, o lokela ho fepa mafutsana, kapa a kene boitimong, e le hore a tle a latsoe kahlolo ea ketso ea hae. Ruri Allah U ts’oarela liphoso tsa mofuta o joana tse kileng tsa etsahala khale, haele ea pheeletseng ho etsa phoso, Allah U tla iphetetsa malebana le eena. Hobane Allah U matla ohle, o khona ho phetetsa bobe"
        },
        {
            "chapter": 5,
            "verse": 99,
            "text": "Ho tsoma le ho ja litlhapi tsa leoatle le ho lumeletsoe, joalokaha e le lijo tsa lona le bohle ba maetong leoatleng; empa haele ho tsoma liphoofolo tsa naha le ho hanetsoe, haholo ha le le bosepheleling. Le ts’abe Allah, eo le tla bokelloa ho eena"
        },
        {
            "chapter": 5,
            "verse": 100,
            "text": "Ruri Allah U khethile kaaba hoba ntlo e halalelang, e le pholoho le sets’abelo sa batho, le eona khoeli e halalelang ‘moho le liphoofolo tsa sehlabelo, le eona meqhaka e li ts’oaileng. Hona ke ho pakahatsa hore le tsebe hore Allah U tseba lintho tsohle tse maholimong le tsohle tse lefats’eng, Allah ke motsebi oa lintho tsohle"
        },
        {
            "chapter": 5,
            "verse": 101,
            "text": "Le tsebe hore Ruri Allah ha a kebe kahlolong, hape Allah U ts’oarela-joalo-joalo, o khaphatseha mohau"
        },
        {
            "chapter": 5,
            "verse": 102,
            "text": "Ruri ts’ebetso ea moromuoa ke ho phatlalatsa molaetsa feela. Allah U tseba tseo le li senolang le tsohle tseo le li patang"
        },
        {
            "chapter": 5,
            "verse": 103,
            "text": "E re: “bobe le ho loka ha li ts’oane, le hoja boholo ba libe e le bona bo le khahlang. Kahoo, oho lona banna ba nang le kutlisiso ts’abang Allah e le hore le tle le atlehe"
        },
        {
            "chapter": 5,
            "verse": 104,
            "text": "Oho lona ba kholoang! Tlohelang ho botsa lipotso tseo ekareng ha le li hlalosetsoa tsa le bakela khathatso; haeba le li botsa nakong eo Koran e senoloang, le tla li hlalosetsoa. Ketsong e joalo Allah U tla le inela matsoho metsing, hobane Allah U ts’arela-joalo-joalo, o mamello e fetisisang"
        },
        {
            "chapter": 5,
            "verse": 105,
            "text": "Batho ba khale ba kile ba botsa lipotso tse jooana, ke moo ba ileng ba koeneha"
        },
        {
            "chapter": 5,
            "verse": 106,
            "text": "Ha se Allah ea ileng a theha tumelo-mafeela holim’a tlholeho ea Bahira, Sa’biah, wasilah kapa hami, empa mahana-tumelo ba qapa leshano malebana le Allah. Ruri boholo ba bona ba haelloa ke kelello"
        },
        {
            "chapter": 5,
            "verse": 107,
            "text": "Ha ho thoe ho bona: “Atamelang ho se senotsoeng ke Allah, le be le atamele ho Moromuoa,” Ba re: “tse lekaneng ho rona ke litsela tseo re fumaneng bo-ntata rona ba li setse morao.” Eng! Le hoja bo-ntata bona ba ne ba se na tsebo ea lintho tsohle, ba bile ba se na tataiso"
        },
        {
            "chapter": 5,
            "verse": 108,
            "text": "Oho lona ba kholoang! Ebang le boikarabello holim’a meea ea lona. Eo ea tla kheloha a ke ke a le hlahisetsa kotsi ha feela eba le tataisitsoe ka nepo. Poelo ea lona bohle e ho Allah; ke moo a tlang ho le bolella tseo le neng le tloaetse ho li etsa"
        },
        {
            "chapter": 5,
            "verse": 109,
            "text": "Oho lona ba kholoang! Ha e ke e re ha e mong oa lona ha a se a tjametsoe ke lefu, a bitse lipaki tse peli tsa banna har’a lona nakong eo a abang maruo a hae. Kapa le bitse le haele melichaba haeba le le leetong, joale lefu le se le u tjametse u sa hahlaula le lefats’e. U tla ba ngola ka bobeli kamor’a thapelo, haeba u belaela ba ts’oanela ho ikana ka Allah hore: “Re ke ke ra eba leeme, le haele mona bajalefa e le beng ka rona, kapa hona ho pata bopaki ba Allah, hobane Ruri re ka ts’oanela hoba har’a baetsa-libe.”"
        },
        {
            "chapter": 5,
            "verse": 110,
            "text": "Empa kamorao ho mona ha ho ka tsebahala hore bobeli ba entse sebe, lumellang ba babeli ba leloko ho nka sebaka sa bona, le ba lumelle ho ikana ka Allah hore: “Ruri bopaki ba rona bo nepahetse ho feta bopaki ba bona, ha re’a feteletsa ‘nete, hobane Ruri re ka ts’oanela hoba har’a baetsa-libe.”"
        },
        {
            "chapter": 5,
            "verse": 111,
            "text": "Hona ke ho nepahetseng ho feta e le hore ba tle ba fane ka bopaki ba ‘nete, kappa ba ts’abe hore kamorao ho boikano ba bona ho ka ts’oana hoa nkoa boikano bo bong. Kahoo ts’abang Allah, le mamele litaelo tsa hae. Hobane Allah ha a tataise mahana-puso"
        },
        {
            "chapter": 5,
            "verse": 112,
            "text": "Ka letsatsi le leng Allah U tla khobokanya baromuoa ‘moho, ke moo a tla re ho bona: “le ile la fumana karabo efe ho batho?” Bonabatla re: “rona ha re na tsebo. Ruri ke uena, uena feela motsebi oa lintho tsohle tse patehileng.”"
        },
        {
            "chapter": 5,
            "verse": 113,
            "text": "Ke moo Allah A tla Re: “Oho Jesu mora oa Maria! Hopola melemo ea Ka ho uena le ‘mao; le kamoo Ke ileng ka u matlafatsa ka moea o halalelang kateng, e le hore u tle u buoe le batho ho tloha boseeng ho isa boholong ba hau; hopola le kamoo Ke ileng Ka u ruta Lengolo, bohlale le Torah hammoho le Evangeli; u ile ua bopa sets’oants’o sa nonyana ka letsopa ka tumello ea Ka, eaba u e buts’oella moea hore ebe nonyana ka tumello ea Ka; u ‘nile ua folisa balepera le ba hlahileng ba foufetse ka tumello ea ka; u ile ua tsosa bafu Ka tumello ea Ka, u be u hopole le kamoo ke neng Ke sitise morero oa tlhokofatso ea bana ba Israele kateng mohla u neng u ba etetse ka lits’upiso tse hlakileng, eaba ba bang har’a bona ba nyefolang tumelo ba re: “hona ha se ho hong haese boloi bo totobetseng;”"
        },
        {
            "chapter": 5,
            "verse": 114,
            "text": "U be u hopole mohla ke neng ke susumetsa barutuoa ka hore: “ebang le tumelo ho ‘Na le ho Moromuoa oa Ka.” Eaba ba re: “Re’a lumela. Rea paka hore re inehetse ho uena"
        },
        {
            "chapter": 5,
            "verse": 115,
            "text": "Ha barutuoa ba ne ba re: “Oho jesu mora oa Maria! Na Mong`a hau a ka romella tafole e tletseng lijo ho rona e tsoang leholimong? O ile oa re: “ts’abang Allah, haeba le hlile le le ba kholoang.”"
        },
        {
            "chapter": 5,
            "verse": 116,
            "text": "Ba re: “Re lakatsa ho ja ho eona, ho khotsofatsa lipelo tsa rona le hona hore re tle re ruoe tsebo ea hore efela u re joetsitse ‘nete, hore re tle re be lipaki"
        },
        {
            "chapter": 5,
            "verse": 117,
            "text": "Jesu mora oa Maria a re: “Oho Allah Mong`a rona! Ak’u theolele ho rona tafole e tletseng lijo e tsoang leholimong, ho rona e tle ebe mokete oa pele ebile e le oa mathetho, le sesupo se tsoang ho uena. U re baballe ka phepo, hobane ke uena mofepi ea fetang bohle"
        },
        {
            "chapter": 5,
            "verse": 118,
            "text": "Allah a re: “Ruri! Ke e romella ho lona. Empa ha ho kabale ea koenehang kamorao ho mona, Ruri ke tla mo otla ka kotlo eo ke e-song ho otle ope oa libopuoa tsa ka ka eona.”"
        },
        {
            "chapter": 5,
            "verse": 119,
            "text": "Moo Allah a tla re: “Oho Jesu mora oa Maria! Na u ile ua re ho batho: “le khumamele ‘na le ‘m`e re le melingoana kathoko ho Allah?” Jesu u tla re: “tlotla ebe ho Uena! Ke ne nke ke ka bua seo ke se nang tokelo ea ho se buoa. Haeba ke ne ke tloaetse ho rialo, Ruri Uena U ka be U tseba. Hobane Uena U tseba se mehopolong ea ka, empa ‘na ha ke tsebe se mehopolong ea hau. Ruri! Uena, uena feela motsebi oa lintho tsohle tse patehileng"
        },
        {
            "chapter": 5,
            "verse": 120,
            "text": "Ha ho letho leo ke ba bolelletseng lona haese seo Uena U neng U ntaetse sona, hore ke re: “Khumamelang Allah, Mong`a ka ebile e le Mong`a lona. Ke ne ke le paki nakong eo ke neng ke ntse ke phela har’a bona, athe nakong eo U nkuketseng ho Uena ebile Uena molekoli oa bona. Ke uena paki holim’a lintho tsohle. 121. Haeba U ba ahlola, ke makhabunyane A Hau, ebang U ba ts’oarela Ruri ke makhabunyane a Hau. Ruri! Ke Uena, Uena feela ea matla Oohle, ea Seli.” 122. Ke moo Allah a tla re: “lena ke letsatsi leo ka lona ba nang le ‘nete batlang ho putsoa ho latela ‘nete ea bona, sebakeng sa bona ho teng lirapa tseo linoka li phallang katlas’a tsona, moo teng ba tla ba polokehong ho fihlela kahosafeleng. Allah U nyakaletse ke bona, le bona ba nyakaletse ke eena. Ruri! Eo ke eona pholoho e kholohali.” 123. Puso ea maholimo le’a lefats’eng ke ea Allah, le tsohle tse teng, ke Eena ea matla ho tsohle. Ka lebitso la Allah, Ea Lereko, Mong`a hao"
        },
        {
            "chapter": 6,
            "verse": 1,
            "text": "Thoriso ebe ho Allah, Ea hlolileng maholimo le lefats’e, A baa hlola lefifi le leseli. Ba latolang tumelo bona ba kopanya Mong`a bona le batlatsetsi"
        },
        {
            "chapter": 6,
            "verse": 2,
            "text": "Ke Eena ea le bopileng ka letsopa, A baa le behela nako. O hlokolosi ka nako eo. Le hoja le na le khoao"
        },
        {
            "chapter": 6,
            "verse": 3,
            "text": "Ruri ke Allah maholimong le lefats’eng. O tseba tseo le li patang le tseo le li senolang; o tseba le moputso oa liketso tsa lona"
        },
        {
            "chapter": 6,
            "verse": 4,
            "text": "Ha ho le haele e ‘ngoe ea lits’enolo tsa Allah e tlileng ho bona eo ba sa kang ba e koenehela"
        },
        {
            "chapter": 6,
            "verse": 5,
            "text": "Ba se ba ile ba latola ‘nete e neng e tlile ho bona. Ho tla tla ho bona bo-’nete ba seo ba ‘nileng base soma"
        },
        {
            "chapter": 6,
            "verse": 6,
            "text": "Na ha ba bone kamoo Re ileng Ra timetsa meloko-loko pele ho bona, eo Re ileng Ra e theha lefats’eng ebileng matla ho feta kamoo Re ba thehileng kateng, meloko eo Re ile Ra e ts’ollela lipula tsa litloebelele tse tsoang leholimong, tse ileng tsa etsa linoka tse phallang pela bona. Re ile Ra ba timetsa ho latela libe tsa bona, kamorao ho bona Re ile Ra hlola moloko o mong"
        },
        {
            "chapter": 6,
            "verse": 7,
            "text": "Hoja ebe Re ne Re romeletse ts’enolo ho uena e ngotsoeng leqepheng leo ba neng ba ka le ama ka matsoho a bona, mahana-tumelo ba ne ba tla re: “Hona ha se letho haese boloi bo pepenene.”"
        },
        {
            "chapter": 6,
            "verse": 8,
            "text": "Ba bile ba re: “Hobaneng ha ho sa romelloa lenyeloi ho eena?” Hoja ebe re ne re romeletse lenyeloi ho eena, Ruri ho ka be ho fihletsoe tharollo; ho ne ho ke ke ha hlola ho eba le nako e tla ba lumella ho ea inahana"
        },
        {
            "chapter": 6,
            "verse": 9,
            "text": "Hoja ebe re ne re ile ra khetha lenyeloi hoba moromuoa oa rona, Ruri re ka be re mo rometse ka sebopeo sa motho ele hore a tle a bue le batho; ‘nete eo e ka be e sa ba hlakela ho latela kamoo ba ntseng ba sa hlakeloe kateng"
        },
        {
            "chapter": 6,
            "verse": 10,
            "text": "Baromuoa ba Allah ba ‘nile ba so’ngoa pele ho uena, empa sesomo seo sa bona se ile sa kopela ba bang ba bona har’e joaloka ha ba ne ba soma"
        },
        {
            "chapter": 6,
            "verse": 11,
            "text": "E re: “Hahlaulang le lefats’e, le tle le bone pheletso ea bophelo ba ba ileng banyefola!”"
        },
        {
            "chapter": 6,
            "verse": 12,
            "text": "E re: “hana ke tsa mang lintho tsohle tse maholimong le tsohle tse lefats’eng?” Hape u re: “ke tsa Allah. U ingoletse mohau ho bo-teng ba hae, e le hore a tle a le bokelle ‘moho mohla letsatsi leo ho seng khoao ka lona. Athe haele ba lahlehetsoeng ke meea ea bona ba ke ke ba lumela"
        },
        {
            "chapter": 6,
            "verse": 13,
            "text": "Ke tsa hae lintho tsohle tse phelang le tsohle tse nyanyakang bosiu le mots’eare. O utloa tsohle, o tseba tsohle"
        },
        {
            "chapter": 6,
            "verse": 14,
            "text": "U re ho bona: “na ebe nka ikhethela mots’oalle-mots’ireletsi e mong kathoko ho Allah,’mopi oa maholimo le lefats’e, ebile e le mofepi, empa eena a sa feptjoe? U re: “ke mpa ke laetsoe hoba oa pele ea inehetseng ho eena. O se be har’a bahedene.”"
        },
        {
            "chapter": 6,
            "verse": 15,
            "text": "U re: “ke ts’aba kahlolo ea letsatsi le ts’abehang ha feela eba ke fositse malebana le Mong`a ka.”"
        },
        {
            "chapter": 6,
            "verse": 16,
            "text": "Eo kahlolo ea mofuta o joalo e ke keng ea mo ama mohla letsatsi leo, Ruri Allah U tla be a bile mohau holim’a hae. Seo e tla be e le pholoho e totobetseng"
        },
        {
            "chapter": 6,
            "verse": 17,
            "text": "Haeba Allah a ka le ama ka mathata, ha ho le’a mong ea tla le phemisa ona haese eena, haeba a ka le ama ka mahlohonolo ha ho le’a mong ea tla e tlosa; hobane Allah U khona ho etsa lintho tsohle"
        },
        {
            "chapter": 6,
            "verse": 18,
            "text": "Ke eena ea matla ohle holim’a makhabunyane a hae, ke eena ea bohlale, motsebi oa lintho tsohle"
        },
        {
            "chapter": 6,
            "verse": 19,
            "text": "U re: “hana ke sefeng se boimahali bopaking?” U be u re: “Ruri Allah ke paki lipakeng tsa ka le lona. Qur`an ena e ile ea senoloa ho ‘na ka susumetso, e le hore ka eona ke tle ke le hlokomelise ‘moho le bohle bao etlang ho finyella ho bona. Na ka ‘nete le tiisa le hlapanya hore ho teng melingoana kantle ho Allah?” U be u re: “che, nke ke ka paka holim’a se joalo.” U boele u re: “Ruri ke `Mopi a le mong feela. ‘na ha ke na molato ho tseo le li kopanyang le eena.”"
        },
        {
            "chapter": 6,
            "verse": 20,
            "text": "Bao Re ba nehileng Lengolo, Ruri ba tseba ts’enolo ena joalo ka ha ba tseba bara ba bona. Ba lahlehetsoeng ke meea ea bona balatola tumelo"
        },
        {
            "chapter": 6,
            "verse": 21,
            "text": "Ke mang ea etsang phoso e kholohali ho feta eo ea qapang mashano malebana le Allah, a bile a nyefola lits’enolo tsa hae? Ruri! Haele baetsa-libe bona ba ke ke ba atleha"
        },
        {
            "chapter": 6,
            "verse": 22,
            "text": "Letsatsing leo re tlang ho bokella bohle, re re ho ba neng ba kopanya Allah le batlatsetsi: “ba kae bomphato`a lona bao le neng le ba rorisa?”"
        },
        {
            "chapter": 6,
            "verse": 23,
            "text": "Ba ke ke ba hlotse ba eba le likhang haese feela hore ba re: “Ruri ka Allah Mong`a rona, ha re’a s’o be har’a ba kopanyang Allah le ba tlatsetsi"
        },
        {
            "chapter": 6,
            "verse": 24,
            "text": "Bona kamoo ba ithetsang ka bo-bona, le kamoo seo ba neng ba se rerile se ba phoqileng kateng"
        },
        {
            "chapter": 6,
            "verse": 25,
            "text": "Har’a bona ho teng ba u ‘mamelang, empa re koahetse lipelo tsa bona ka masira, e le hore ba se ke ba utloisisa, ke li thoolo. Hoo le ha bane ba ka bona ts’upiso efe kapa efe bane ba ke ke ba e lumela; ho fihlela ba e tla ho uena ho tla u phehisa khang feela, etsoe botlhoka-tumelo ba re: “tsena ha se leetho haese lits’omo tsa batho ba khale.”"
        },
        {
            "chapter": 6,
            "verse": 26,
            "text": "Ba bile ba qhelela batho thoko le ‘nete eo bona ba e qobang, ha ho seo ba se etsang haese ho khelosa meea ea bona ka bo- bona, le hoja ba sa elelloe"
        },
        {
            "chapter": 6,
            "verse": 27,
            "text": "Hoja ebe u ne u ka bona ha ba se ba tjametse mollo, ba re: “oho, hoja re ne re ka busetsoa lefats’eng! Re ne re ke ke ra hlola re nyefola lits’enolo tsa Mong`a rona, empa re ne re tla ba har’a ba kholoang!”"
        },
        {
            "chapter": 6,
            "verse": 28,
            "text": "Empa ke hona ba tla hlakeloa ke seo ba‘nileng ba se pata pele. Haeba ba ne ba ka busetsoa lefats’eng, ba ne ba tla ‘ne ba khutlele ho tseo ba li hanetsoeng. Ruri ba buoa leshano"
        },
        {
            "chapter": 6,
            "verse": 29,
            "text": "Ba `nile ba re: “ha hona se seng haese bophelo ba rona ba lefats’e, re ke ke ra tsosoa hape.”"
        },
        {
            "chapter": 6,
            "verse": 30,
            "text": "Hoja ebe u ne u ka ba bona nakong eo ba seng ba tjamme kapel’a Mong`a bona! Eena o tla re: “na ha se eona ‘nete ee?” Bona ba tla re: “Ahe, Ruri ka Mong`a rona!” E be o re: “latsoang he ke hona kahlolo hobane le ‘nile la nyefola tumelo.”"
        },
        {
            "chapter": 6,
            "verse": 31,
            "text": "Ruri ba latolang hore ba tla kopano le Allah ba la hlehile ho fihlela hora e ba tsometsa, ke moo ba tla itelela: “re oetsoe ke masoabi, hobane ha re’a ka ra tsotella tumelo!” Ba jere bopaki ba mathata a bona ka mahetla. Ahe, bo bobe Ruri bopaki boo ba bo jereng"
        },
        {
            "chapter": 6,
            "verse": 32,
            "text": "Bophelo ba lefats’e lena ha se letho haese papali le boithabiso. Se molemo ka ho fetisisa ke lehae la bo-tlang sebakeng sa ba bolokileng ts’ebeletso ea bona ho Allah. Ha le na kelello na"
        },
        {
            "chapter": 6,
            "verse": 33,
            "text": "Re tseba hantle hore puo eo ea bona e u utloisistse bohloko, le hoja ‘neteng ba sa nyefole uena, empa ba etsa-libe ba nyelisa lits’enolo tsa Allah"
        },
        {
            "chapter": 6,
            "verse": 34,
            "text": "Ruri ba ‘nile ba nyefola Baromuoa ba bileng teng pele ho uena, ba ile ba ba le mamello tlas’a linyefolo le likhatello ho fihlela thuso ea rona e finyeletse ho bona. Ha hona ea ka fetolang liqeto tsa Allah. Litaba tsa Baromuoa ba bileng teng pele ho uena li se li ile tsa finyella ho uena"
        },
        {
            "chapter": 6,
            "verse": 35,
            "text": "Haeba tatolo ea bona e le boima ho uena, ho ts’oana le ha u ne u ka ba tla lelumela le eang ka tlas’a lefats’e, kapa oa ba tla leri e eang marung ho eaba latela sesupo sa ho ba hlokomelisa bohle! – athe hoja ebile takatso ea Allah, Ruri a ke be a ba bo keletse tataisong hammoho – kahoo u se be har’a litlaopa"
        },
        {
            "chapter": 6,
            "verse": 36,
            "text": "Ke feela ba utloang ba tla amohela. Haele bafu, Allah U tla ba tsosa; banto boela ho eena"
        },
        {
            "chapter": 6,
            "verse": 37,
            "text": "Ba re: “hobaneng ho sa theoleloa sesupo ho eena se tsoang ho Mong`a hae?” U re: “Allah U khona ho romella sesupo.” Empa boholo ba bona ha ba tsebe"
        },
        {
            "chapter": 6,
            "verse": 38,
            "text": "Liphoofolo tse phelang lefats’eng, le libopuoa tse fofang ka mapheeo a mabeli, ke sechaba joaloka lona. Ha ho letho leo re le khesitseng kahar’a buka ea rona ea manollo. Tsohle li tla bokelloa ho Mong`a tsona"
        },
        {
            "chapter": 6,
            "verse": 39,
            "text": "Bohle ba latolang lits’enolo tsa rona ke Litholo le Limumu ba har’a lefifi la bo-nka-ntjana. Eo Allah a mo lesitseng u ea lelera, eo a ikhethetseng eena o ha tseleng e topileng"
        },
        {
            "chapter": 6,
            "verse": 40,
            "text": "U re ho bana: “le nahana hore haeba khalefo ea Allah e ka le oela, kapa hora ea le tsometsa le tla bitsa e mong kathoko ho Allah? Na le ka ba tla thuso ho e mong kathoko ho Allah? Arabang ke hona haeba le na le ‘nete sebele.”"
        },
        {
            "chapter": 6,
            "verse": 41,
            "text": "Empa le tla memetsa ho eena, o tla tlosa tubeho e joalo haeba a rata hobane le memelitse ho eena, ebile le se le lebetse batlatsetsi ba ne bao le neng lebakopanya le eena"
        },
        {
            "chapter": 6,
            "verse": 42,
            "text": "Ruri, re ‘nile ra romella baromuoa ho lichaba tse ngata pele ho uena, re ile ra tsometsa lichaba tseo ka likoluoa le litubeho, e le hore li tle li ithute boikokobetso"
        },
        {
            "chapter": 6,
            "verse": 43,
            "text": "Hoja ebe nakong eo mahlonoko a li tjametseng, e be li ile tsa ikokobetsa! Empa lipelo tsa tsona li ile tsa thatafala, Satane o ile a etsa hore liketso tsa tsona tse mpe li shebahale li khahleha ho tsona"
        },
        {
            "chapter": 6,
            "verse": 44,
            "text": "Nakong eo li lebetseng tlhokomeliso eo li neng li e hopolitsoe, re ile ra li bulela mekoallo ea lintho tsohle, ho fihlela har’a nyakallo eo ea tsona ka limpho tseo re neng re li file eona, eaba re’a li tsometsa, bonang! Li ile tsa oela har’a maqakabetsi"
        },
        {
            "chapter": 6,
            "verse": 45,
            "text": "Kahoo batho ba ileng ba khaba ka bobe, masalla a bona a ile a phetheloa. Thoriso e be ho Allah, Mong`a mafats’e"
        },
        {
            "chapter": 6,
            "verse": 46,
            "text": "U re: “le nahana hore haeba Allah a ka le falatsa kutlo le pono, a ba a kaba lipelo tsa lona, ho teng `Mopi e mong ea ka le buseletsang tsona haese Allah sebele? Bonang kamoo re hlakisang lits’enolo kateng ho bona? Le hoja ba ntseba koeneha"
        },
        {
            "chapter": 6,
            "verse": 47,
            "text": "U re: “le nahana hore haeba kotlo ea Allah e ka tla ho lona ka tsome kapa pepenene, ho teng ba tla ripitloa haese baetsa-libe"
        },
        {
            "chapter": 6,
            "verse": 48,
            "text": "Ha re’a romella Baromuoa feela haese hona ho tlisa litaba tse molemo le ho le hlokomelisa. Athenyane haele bohlebakholoangbabilebaetsa botle, Ruri ba ke ke ba apareloa ke ts’abo kapa eona mesarelo"
        },
        {
            "chapter": 6,
            "verse": 49,
            "text": "Haele banyefolang lits’enolo tsa rona, kahlolo e tla ba ama hobane ba tloaetse ho nyelisa"
        },
        {
            "chapter": 6,
            "verse": 50,
            "text": "E re ho ba kholoang: “ha ke na hore ho lona, ho ‘na ho teng matlotlo a Allah, kapa ke na le tsebo ka Masabonoeng; kapa hore ke re ho lona: bonang! Ke lenyeloi! Ke mpa ke setse morao seo ke se senoletsoeng.” U re: “na sefofu se lekana le ea bonang? Na le tla ke le inahane?”"
        },
        {
            "chapter": 6,
            "verse": 51,
            "text": "Ka molaetsa ona hlokomelisa ba ts’abang Allah hobane ba ena le tsebo ea hore ba tla bokelloa kapel’a Mong`a bona, malebana le bona ho ke ke hoa ebale mots’oalle mots’ireletsi kapa ‘muelli kantle ho eena, e le hore ba sesefe bobe"
        },
        {
            "chapter": 6,
            "verse": 52,
            "text": "Ruri u se leleke ba bitsang ho Mong`a bona hoseng le mantsiboea ba tsomana le sefahleho sa Hae. Ha u na boikarabello ho bona, le bona habana boikarabello ho uena, haeba u ka ba leleka Ruri u tla ba e mong oa ba etsang-liphoso"
        },
        {
            "chapter": 6,
            "verse": 53,
            "text": "Le ha ho le joalo, re le kile ba bang ba bona kababang, e le horebatlebare: “ebe batho baa ke bona bao Allah a khahliloeng ke bona har’a rona?” E be Allah ha a tsebisisi hantle bathobanang le teboho"
        },
        {
            "chapter": 6,
            "verse": 54,
            "text": "Nakong eo bakholoang lits’enolong tsa ronabaetlang ho lona, bare: “khotso ebe le lona!” Ruri Mong`a lona o ikhethetse mohau, haeba e mong oa lona a ka oela sebeng, ea re kamorao ho moo a inyatsa a etsa botle, bonang! Sebakeng sa hae Allah U ts’oarela-joalo-joalo, ebile o tletse mohau"
        },
        {
            "chapter": 6,
            "verse": 55,
            "text": "Ke kamoo re hlakisang lits’enolo kateng, e le hore litsela tsa baetsa-libe li hlahele pooaneng"
        },
        {
            "chapter": 6,
            "verse": 56,
            "text": "U re: “ke hanetsoe ho khumamela bohle bao le bitsang ho bonabakathoko ho Allah.” U boele u re: “nke ke ka sala morao litakatso tsa lona tsa mafeela, hobane ha nka etsa joalo, ke tla kheloha, ke tla sitoa hoba e mong oabatataisitsoeng ka nepo"
        },
        {
            "chapter": 6,
            "verse": 57,
            "text": "U re: “Ke its’etlehile ka lits’upiso tse tsoang ho Mong`a ka, ha lona le mo nyefola. Ha ke na matla holim’a seo le lakatsang ho bona se potlakisoa. Qeto ke ea Allah feela. Ruri o buoa ‘nete, Ke Eena Moahloli ea Seli ho feta bohle"
        },
        {
            "chapter": 6,
            "verse": 58,
            "text": "U boele u re: “haeba seo le lakatsang ho bona se potlakisoa se ne se le matleng a ka, Ruri re ka be re fihletse qeto holim’a taba ena. Allah U hlokolosi kabaetsang liphoso"
        },
        {
            "chapter": 6,
            "verse": 59,
            "text": "Linotlolo tsa Masabonoeng li ho eena. Li tsejoa ke Eena a Inotsi. O tseba tsohle tse lefats’eng le tse kahar’a maoatle. Ha ho lekhasi le ka oelang a sa ka a tseba, ha ho le haele thollo le e ‘ngoe e bolibeng ba lefifi la lefats’e, kapa eng feela e ncha le haele e omeletseng e sa ngoloang polokong e hlakileng"
        },
        {
            "chapter": 6,
            "verse": 60,
            "text": "‘Ke Eena ea nkang meea ea lona bosiu, ebile o tseba tseo le li entseng mots’eare. Empa ha ho ela a le tsose hape hore le phele, e le hore nako ea lona ea pallo e tle e phethahale. Poelo ea lona e ho Eena. Ke moo teng a tlang ho le joetsa tseo le neng le li etsa"
        },
        {
            "chapter": 6,
            "verse": 61,
            "text": "O matla ohle holim’a makhabunyane a hae. O romella manyeloi ho le lebela ho fihlela lefu le khahlanyetsa e mong oa lona, o amoheloa ke Manyeloi a Rona, ha ho seo ba se khesang"
        },
        {
            "chapter": 6,
            "verse": 62,
            "text": "Joale ke moo ba tla busetsoa ho Allah Mong`a bona. Ruri ke Eena Moahloli. Ke Eena ea akofelang ka ho fetisisa boikarabellong"
        },
        {
            "chapter": 6,
            "verse": 63,
            "text": "U re ho bona: “ha na ke mang ea le lopolotseng bolibeng ba lefifi la lefats’e le la maoatle? Le bitsa ho eena ka boikokobetso le sephiring, e be le re: “ha feela ebare ka pholoha letsoalong lena, Ruri re tla ba har’a ba bonts’ang teboho.”"
        },
        {
            "chapter": 6,
            "verse": 64,
            "text": "U re ho bona: “ke Allah ea le lopolotseng matsoalong ana le mathateng ohle. Le hoja le mo kopanya le ba tla tsetsi.”"
        },
        {
            "chapter": 6,
            "verse": 65,
            "text": "U boele u re: “O khona ho romela koluoa holim’a lona e tsoa leholimong kapa tlas’a lefats’e, kapa hona ho le ferekanya ka toants’ano ea merabe e le hore le tle le latsoe boiphetetso har’a lona.” Bonang kamoo re hlalosang lits’enolo kateng e le hore ba tle ba utloisise"
        },
        {
            "chapter": 6,
            "verse": 66,
            "text": "Batho ba heno ba le latotse Lengolo, le hoja e le ‘nete. E re: “ha ke na boikarabello holim’a lona.”"
        },
        {
            "chapter": 6,
            "verse": 67,
            "text": "Hobane molaetsa ka mong o behetsoe nako, le tla tseba"
        },
        {
            "chapter": 6,
            "verse": 68,
            "text": "Ha u bona batho ba phoqang lits’enolo tsa rona, u suthe pel’a bona ho fihlela ba qoqa moqoqo o sele. Empa haeba satane a ka u lebatsa, hang hoba u hopole, seke oa lula mokhatlong oa baetsa-libe"
        },
        {
            "chapter": 6,
            "verse": 69,
            "text": "Empa ha ho molato o ka jarisoang ba sesefang bobe, kahoo ba tlameha hoba hopotsa ho sesefa bobe"
        },
        {
            "chapter": 6,
            "verse": 70,
            "text": "Lesa ba nkang tumelo ea bona e le papali le boithabiso, ba bile ba thetsehile ke bophelobalefats’e lena. Empa phatlalatsa sena, hore moea ka mong o tla timetsoa ke seo o se sebelelitseng. O ke ke oa fumana ‘muelli kapa mots`ireletsi, le ha o ka etsa tefo efe kapa efe e ke ke ea amoheloa. Ruribana ke ba timelitsoeng ke liketso tsa bona. Ba tla noa metsi a belang le hona ho latsoa timelo e mahlonoko, hobane ba nyefotse tumelo"
        },
        {
            "chapter": 6,
            "verse": 71,
            "text": "E re: “Re ka llela ho mang haese ho Allah, na re ka llela ho lintho tse ke keng tsa re putsa le haele hona hore hlahisa kotsi, re ka koenehela tumelo joang kamor’a hoba Allah A re tataise, re be joaloka eo satane a mo fetotseng setlatla se ntseng se tlaopaka le lefats’e, eo metsoalle ea hae e mo memelang tataisong, e ntse e re: “tloho ho rona?” E re: “Ruri tataiso ea Allah ke eona feela tataiso, re laetsoe ho inehela ho Mong`a mafats’e"
        },
        {
            "chapter": 6,
            "verse": 72,
            "text": "Ho rapela ka linako tsohle le ho ts`aba Allah, ke ho Eena moo re tlang ho khobokangoa"
        },
        {
            "chapter": 6,
            "verse": 73,
            "text": "Ke Eena ea hlotseng maholimo le lefats’e ka ‘nete. Letsatsi leo A reng: “eba!” Eaba. Lentsoe la Hae ke ‘nete, sa Hae e tla ba puso mohla letsatsi leo terompeta e tla letsoa. U tseba Masabonoeng le tse bonoang, U Seli, U hlokolosi ka lintho tsohle"
        },
        {
            "chapter": 6,
            "verse": 74,
            "text": "Hopola nakong eo Abrahama a neng a re ho ntata’e Azar: “na u nka lits’oants’o e le melingoana? Bona! Ke bona uena le batho ba heno le le ts’itong e pepenene.”"
        },
        {
            "chapter": 6,
            "verse": 75,
            "text": "Ke kamoo re ileng ra bonts’a Abrahama puso ea maholimo le’a lefats’e e le hore a tle a be har’a ba jereng bopaki"
        },
        {
            "chapter": 6,
            "verse": 76,
            "text": "Eitse hoba bosiu bo mo aparele, o ile a bona naleli. Eaba u re: “enoa ke eena Mong`a ka.” Empa eitse hoba le likele, a re: “ha ke rate lintho tse likelang.”"
        },
        {
            "chapter": 6,
            "verse": 77,
            "text": "Eitse ha a bona ngoeli e chaba, ea ba o re: “Enoa ke eena Mong`a ka.” Empa hoba ngoeli e likele, a re: “Ruri nkeke ka ba e mong oa batho ba khelohileng, kantle le hore Mong`a ka a ntataise.”"
        },
        {
            "chapter": 6,
            "verse": 78,
            "text": "Eaba o boetse o bona letsatsi le chaba, a re: “enoa ke eena Mong`a ka! Enoa ebile o moholo-hali!” Ea re hoba le likele a re: “oho batho ba heso! Ruri ke pholohile ho tsohle tseo le li kopanyang le eena"
        },
        {
            "chapter": 6,
            "verse": 79,
            "text": "Haele ‘na ke reteletsa sefahleho sa ka ho Eena; Eena Ea hlotseng maholimo le lefats’e, ke be oa pele ea ‘neteng bophelong, ebile nkeke ka hlola ke ba har`a ba rapelang melingoana"
        },
        {
            "chapter": 6,
            "verse": 80,
            "text": "Batho ba habo ba ile ba mo phehisa khang. Eaba eena o re: “na le ka mphehisa khang malebana le Allah, hobane ke eena ea ntataisitseng? ‘na ha ke ts’abe melingoana eohle eo le e bapisang le eena kantle le ha Mong`a ka a lakatsa joalo. Mong`a ka tsebong ea hae o akarelitse tsohle. Na le sa tla ke le hopole"
        },
        {
            "chapter": 6,
            "verse": 81,
            "text": "Nka ts’aba joang melingoana eo le e bapisang le eena, empa lona le sa ts’abe ho bapisa Allah le batlatsetsi bao a sa kang a le senolela bona? Ke se feng sehlopha lipakeng tsa rona se nang le toka ts’ireletsong? Nkarabeng haeba le na le tsebo.”"
        },
        {
            "chapter": 6,
            "verse": 82,
            "text": "Ke ba kholoang ba bile ba sa lomose tumelo ea bona ka liphoso, sa bona ke ts’ireletso; ebile ba tataisong e nepahetseng"
        },
        {
            "chapter": 6,
            "verse": 83,
            "text": "Ona ke ona ‘moko-taba oa rona. Ke sona seo re ileng ra se neha Abrahama malebana le batho ba habo. Re phahamisetsa eo re mo khethileng sehlohlolong sa bohlale. Mong`a lona O Seli, ebile O Tsebo e felletseng"
        },
        {
            "chapter": 6,
            "verse": 84,
            "text": "Re ile ra mo putsa ka Isaaka le Jakobo; e mong le e mong re ile ra mo tataisa; joalo ka ha re ile ra tataisa Nooe; le tsoaleng ea hae, Davida, Solomon, Jobo, Josefa, Moshe le Aarone. Ke kamoo re putsang ba lokileng"
        },
        {
            "chapter": 6,
            "verse": 85,
            "text": "Le Zakaria, Johanne, Jesu le Elias. E mong le e mong oa bona o har’a ba lokileng"
        },
        {
            "chapter": 6,
            "verse": 86,
            "text": "Le Ishmaele, Elisha, Jonase le Lota. Bao e mong le e mong oa bona Re ileng Ra mo khetha holim’a libopuoa tsa rona"
        },
        {
            "chapter": 6,
            "verse": 87,
            "text": "Le ho bo-ntata bona moholo, le tsoaleng ea bona le ho bana ba bo-bona; Re ile Ra ikhethela bona, eaba Re ba tataisetsa tseleng e otlolohileng"
        },
        {
            "chapter": 6,
            "verse": 88,
            "text": "Ena ke eona tataiso ea Allah eo a tataisang eo a ikhethetseng eena har’a bahlanka ba Hae. Empa haeba ba ne ba ka khumamela melingoana kathoko ho eena, Ruri tsohle tseo ba neng ba li entse li ne li tla fetoha lefeela"
        },
        {
            "chapter": 6,
            "verse": 89,
            "text": "Bana ke bona bao Re ba nehileng Lengolo, le Matla, le Boporofeta. Haeba moloko oa bona ha o ka li latola, Bonang! Re tla fana ka boikarabello ba bona ho batho ba sa tlo li latola"
        },
        {
            "chapter": 6,
            "verse": 90,
            "text": "Bao ebile ba tataisitsoeng ke Allah, kahoo latelang tataiso ea bona. E re: “Ha ho moputso oo ke o batlang ho lona. Sena ha se letho haese Molaetsa ho lichaba.”"
        },
        {
            "chapter": 6,
            "verse": 91,
            "text": "Ha ba a nonya hantle matla a Allah sebele ha ba re: “ha ho letho leo Allah a le senoletseng motho.” E re ho Ma-Juda a riatso: “ke mang ea senotseng Lengolo le tlisitsoeng ke Moshe, e le leseli le tataiso ea batho, leo le bileng la le ngola maqepheng eaba lea le hlahisa, le hoja le patile karolo e kholo ea lona, eo ka eona le rutiloeng tseo lona ka bo-lona le neng le sa li tsebe, le bo-ntata lona ba ne ba sa li tsebe? E re: “Ruri ke Allah.” Joale ebe u ba lesa har’a bosaoana boo ba bona ba likhang"
        },
        {
            "chapter": 6,
            "verse": 92,
            "text": "Lengolo lena leo re le senotseng le hlohonolofalitsoe, ebile le netefatsa ka tieo tse tlileng pele ho lona, e le hore ka lona u tle u hlokomelise Motse-Moholo, le metse eohle e o potapotileng. Ba kholoang bophelong bo-tlang, Ruri ba lumela ho lona, ba hlokolosi ka lithapelo tsa bona"
        },
        {
            "chapter": 6,
            "verse": 93,
            "text": "Hana ke mang ea ka bang khopo ho feta ea qapang mashano khahlano le Allah, kapa ea reng: “ke susumelitsoe,” empa a sa susumetsoa ka letho; le ea reng: “nka senola se ts’oanang le seo Allah a se senotseng?” Hoja ebe le ne le ka bona ba khopo nakong eo ba tjametsoeng ke lefu kamoo ba ferekanang kateng ha manyeloi a nanabetsa matsoho a ona, a re: “nehelanang ka meea ea lona. Kajeno le tla putsoa ka timelo e tlotlollang ho latela tseo le li buileng khahlano le Allah tse kathoko le ‘nete, le bile la nyelisa lits’upiso tsa Hae"
        },
        {
            "chapter": 6,
            "verse": 94,
            "text": "Bonang! Le tla ho Rona le le feela le inots`i joalo ka ha Re ile Ra le bopa pele, le bile le siile tsohle tseo re ileng ra le sitsa ka tsona morao, ha re bone bana moleli ba ne ba lona bao le ‘nileng la nahana hore ke balekane ba nang le karolo ho lona. Likamano lipakeng tsa lona li khaohile, le ts’epo eohle ea lona ea bosaoana e le phoqile.”"
        },
        {
            "chapter": 6,
            "verse": 95,
            "text": "Ke Allah ea etsang hore thollo ea peo le tholoana ea sefate li petsohe li be li phunye mobung e be li’a mela. Ke eena ea phelisang bocha tse neng li shoele, a boele a bolae tse phelang. Enoa ke eena Allah. Joale hobaneng ha le kheloha"
        },
        {
            "chapter": 6,
            "verse": 96,
            "text": "Ke Eena ea arohanyang mots’eare le bosiu, U khethile bosiu hoba nako ea ho phomola, letsatsi le ngoeli tsona ke lits’upa- nako. Ke kamoo litekolo tsa ea Matla Ohle, Ea bohlale li leng kateng"
        },
        {
            "chapter": 6,
            "verse": 97,
            "text": "Ke Eena ea entseng hore linaleli ebe lirumuli ho le tataisa tsela ka tsona har’a lefifi la lefats’e le maoatle. Re latellisitse lits’enolo tsa rona ho batho ba nang le tsebo"
        },
        {
            "chapter": 6,
            "verse": 98,
            "text": "Ke Eena ea le hlahisitseng mothong a le mong, abaa le neha tulo le polokeho. Ruri re kolohantse lits’enolo tsa rona ho batho ba nang le kutloisiso"
        },
        {
            "chapter": 6,
            "verse": 99,
            "text": "Ke eena ea theolelang pula ho tsoa marung, eo ka eona re hlahisang limela tsa mefuta eohle; re hlahisa lijo-tala tseo ho tsona re hlahisang lijo-thollo; athe sefateng sa palema teng re nts’a litholoana tse ipopileng senkhome; re bile re hlahisa lirapa tsa merara, mehloare le likharenate tse ts’oanang ka sebopeo, empa li fapane ka mofuta. Talimang litholoana tseo ha li qala ho beha, le be le talime nakong eo li butsoitseng. Bonang! Ruri linthong tsena ke lits’upiso bakeng sa batho ba kholoang"
        },
        {
            "chapter": 6,
            "verse": 100,
            "text": "Empa leha ho le joalo ba lekanya masabonoeng (li-jinn) le Eena, le hoja e le Eena ea li hlolileng, ba mo maneha ka bohata le ka ho hloka tsebo bara le barali. Lithoriso li be ho Eena hobane o okametse tsohle tseo ba Mo manehang tsona"
        },
        {
            "chapter": 6,
            "verse": 101,
            "text": "Mopi oa maholimo le lefats’e! A ka ba le mora joang empa a se na mosali, etsoe ke Eena ea hlotseng lintho tsohle, ebile A le hlokolosi holim’a lintho tsohle"
        },
        {
            "chapter": 6,
            "verse": 102,
            "text": "Ruri eo ke Eena Allah, Mong`a lona. Ha ho `Mopi e mong ntle le Eena, `Mopi oa lintho tsohle, kahoo mo khumameleng ke hona. Ke eena ea hloahloa holim’a lintho tsohle"
        },
        {
            "chapter": 6,
            "verse": 103,
            "text": "Ha ho leihlo le ka mo bonang, empa Eena o bona lintho tsohle. Eena o kaholimo ho likutloisiso tsohle, e bile o hlokolosi"
        },
        {
            "chapter": 6,
            "verse": 104,
            "text": "“Bopaki bo tlile ho lona bo tsoang ho Mong`a lona ho tla le bula mahlo, haeba ope oa lona a ka bona, hoo ho tla ba molemong oa hae, athe haele ea foufetseng Ruri ho foufala hoo ke kotsi ea hae. Ha ke molisa holim’a lona"
        },
        {
            "chapter": 6,
            "verse": 105,
            "text": "Ke kamoo Re hlalosang lits’enolo tsa Rona kateng e le hore ba tle ba re ho uena: “Ruri u ithutile,” e le hore Re tle Re li hlakisetse batho ba nang le tsebo"
        },
        {
            "chapter": 6,
            "verse": 106,
            "text": "Ruri u latele seo u se susumelitsoeng se tsoang ho Mong`a hau; etsoe ha ho `Mopi e mong kathoko ho eena; u ikhule har’a bahedene ba kopanyang Allah le batlatsetsi"
        },
        {
            "chapter": 6,
            "verse": 107,
            "text": "Hoja ebe Allah U ratile, ba ke be ba sa iketsetsa melingoana ea bohata. Ha Re’a etsa hore u be molisa holim’a bona, kapa hona hore u ikarabelle sebakeng sa bona"
        },
        {
            "chapter": 6,
            "verse": 108,
            "text": "U se some melingoana eobae rapelang kathoko ho Allah, esere mohlaope ba ts’oha ba soma Allah ka phoso le lehloeo. Ke kamoo Re entseng kateng, hore ho sechaba ka seng liketso tsa sona li bonahale li khahleha. Poelo ea bona e ho Mong`a bona, ke moo a tlang hoba bolella tseo ba neng ba tloaetse ho li etsa"
        },
        {
            "chapter": 6,
            "verse": 109,
            "text": "Ba bile ba ikana ka Allah ka kano e matla ea hore ha feela eba sesupo se ka tla ho bona, Ruri ba tla lumela ho sona. U re: “lits’upiso li ho Allah, empa seo se ba kholisitseng hore haeba sesupo se joalo se ka tla ho bona ba tla lumela, Ruri ba ke ke ba se lumela”"
        },
        {
            "chapter": 6,
            "verse": 110,
            "text": "Re hoereantse lipelo le mahlo a bona. Joaloka haba ile ba nyefola sena pele, re ba lesitse ho tlankella ka bofofu holim’a manganga a bona a ho nyefola"
        },
        {
            "chapter": 6,
            "verse": 111,
            "text": "Le Ha Re ne Re ka romella manyeloi ho bona, kapa bafubaka buoa le bona, le hona ho bokella lintho tsohle malebana le bona ka mahlofo, ba ne ba ke ke ba lumela kantle le haeba e ne e le ka thato ea Allah. Leha ho le joalo, bongata ba bona ha bo na tsebo"
        },
        {
            "chapter": 6,
            "verse": 112,
            "text": "Ke kamoo Re ileng Ra etsetsa moporofeta ka mong teko ka lira, – le ka ba babe har’a batho le Lijini ka ts’uts’umetso ea lipuo tse makhabane tse lebisang thetsong har’a bona. Hoja Mong`a hau o ne a ratile, ba ne ba ke ke ba etsa joalo; kahoo ba lese boqaping ba bona"
        },
        {
            "chapter": 6,
            "verse": 113,
            "text": "E le hore lipelo tsa ba sa lumeleng ho bo-tlang, li tle li sekamele thetsong e joalo, le hore ba tle ba inkele nyakallo ho eona, hore ba tle ba iphumanele moputso oa tseo ba li entseng"
        },
        {
            "chapter": 6,
            "verse": 114,
            "text": "“Na nka ipatlela moahloli e mong kathoko ho Allah, empa e le Eena ea senotseng ho uena Lengolo, le hlalositsoeng ka botlalo” Bao Re ileng Ra ba senolela Lengolo, hore le senotsoe ke Mong`a hau ka ‘nete. Kahoo u se be har’a ba nang le khoao"
        },
        {
            "chapter": 6,
            "verse": 115,
            "text": "Lentsoe la Mong`a hau le phethahetse ‘neteng le tokeng. Ha ho ea ka fetolang mantsoe a Hae. Hobane ke Eena Ea Utloang, ebile ke Motsebi oa tsohle"
        },
        {
            "chapter": 6,
            "verse": 116,
            "text": "Haeba u ka latela metsamao ea ba Lefats’eng, ba tla u khelosetsa hole-hole le tsela ea Allah. Ha ho seo ba se latelang haese lefeela, ha ba etse letho haese ho bua leshano"
        },
        {
            "chapter": 6,
            "verse": 117,
            "text": "Mong`a hau, U tseba ka botlalo ba khelohileng tseleng Ea Hae; U tseba ka botlalo ba amohelang tataiso ea Hae"
        },
        {
            "chapter": 6,
            "verse": 118,
            "text": "Kahoo le je tseo lebitso la Allah le bitsitsoeng holim’a tsona, haeba le kholoa lits’enolong tsa Hae"
        },
        {
            "chapter": 6,
            "verse": 119,
            "text": "Le ke keng la ja joang tseo lebitso la Allah le Bitsitsoeng holim’a tsona, hobane U ile A le hlalosetsa tseo le li hanetsoeng, ntle le haeba le ka tlas’a khatello. Empa Boholo bo khelosa ke meharo ea bona ho sa ipapisa le tsebo. Mong`a hau, U tseba ka botlalo ba tlolang meeli"
        },
        {
            "chapter": 6,
            "verse": 120,
            "text": "Nenang sebe ponts’eng kapa lekunutung. Haele ba kotulang sebe, ba tla una tseo ba li kotutseng"
        },
        {
            "chapter": 6,
            "verse": 121,
            "text": "Le se ke la ja tseo lebitso la Allah le sa kang la bitsoa holim’a tsona, hoo ke sebe. Bo-liabolosi ba tlamahane le metsoalle ea bona tekong ea ho le khelosa. Haeba le ka ba mamela, Ruri le tla be le le Bahedene"
        },
        {
            "chapter": 6,
            "verse": 122,
            "text": "Na ea neng a shoele eaba re’a mo ts’osa hore a phele, eaba re mo neha leseli leo ka lona a ka tsamaeang har’a batho, a ka ts’oana le’a har’a lefifi la bo-nka-ntjana leo a ke keng a hlola a tsoa har’a lona? Ke kamoo ba sa lumeleng ba bonang liketso tsa bona li khahlisa"
        },
        {
            "chapter": 6,
            "verse": 123,
            "text": "Ebile ke kamoo re khethileng metseng eohle baetapele hoba ba fosahetseng, e le hore ba tle ba ithere-bora har’a bona. Ba ea rera, empa ba rera khahlanong le bona le hoja ba sa elelloe"
        },
        {
            "chapter": 6,
            "verse": 124,
            "text": "Ha ho e-tla sesupo ho bona, ba re: “Re ke ke ra lumela ho fihlela re fuoa seo Baporofeta ba Allah ba se nehiloeng”. Ebile Allah U tsebisisa hantle eo A ka lebisang molaetsa oa Hae ho eena. Tlotloloho le kotlo e boima tse tsoang ho Allah li tla aparela bohle ba babe ka lebaka la merero ea bona e mebe"
        },
        {
            "chapter": 6,
            "verse": 125,
            "text": "Eo e leng thato ea Allah ho mo tataisa, o phetlela sefuba sa hae ho inehela thatong ea hae, ka ho ts’oana le eo e leng thato ea hae ho mo khelosa, o etsa hore sefuba sa hae se koalehe le hona ho honyela joaloka ha eka o nyolohela marung. Ke kamoo Allah a bokellang masoabi holim’a ba sa lumeleng"
        },
        {
            "chapter": 6,
            "verse": 126,
            "text": "Ruri ena ke eona tsela e otlolohileng ea Mong`a lona. Re hlahlamisitse lits’enolo tsa rona sebakeng sa batho batla ananela"
        },
        {
            "chapter": 6,
            "verse": 127,
            "text": "Sebakeng sa bona ho teng lehae la khotso ho Mong`a bona. Eena e tlaba molopolli oa bona ho latela tseo ba ileng ba li etsa"
        },
        {
            "chapter": 6,
            "verse": 128,
            "text": "Mohla letsatsi leo a tlang hoba bokella ‘moho o tla re: “Oho lona seboka sa Masabonoeng! ba bangata batho bao le ba khelositseng. Metsoalle ea bona har’a batho e tla re: “Mong`a rona! Re ile ra ithabisa bo-rona, empa hajoale re fihletse nako ea pallo eo o neng o re baletse eona”. Eena o tla re: “Mollo e be lehae la lona”. Ke moo le tla phela teng kahosafeleng, kantle le eo Allah A tlang ho mo pholosa ka thato ea Hae. Bonang! Mong`a lona U Seli, U tletse tsebo"
        },
        {
            "chapter": 6,
            "verse": 129,
            "text": "Ke kamoo Re etsang hore baetsa-libe ba be le matla holim’a ba bang ka lebaka la seo ba neng ba ts’oanetse ho se amohela"
        },
        {
            "chapter": 6,
            "verse": 130,
            "text": "Oho lona phutheho ea Masabonoeng le batho! Na ha ho ea ka ha hlaha baromuoa har’a lona, ba bileng ba le phetela lits’upiso tsa ka le hona ho le hlokomelisa ka kopano ena ea letsatsi la lona? Ba tla re: “Bopaki ba rona bo khahlanong le rona”. Bophelo ba lefats’e lena bo ba thetsitse. E bile ba paka khahlanong le bona hore e bile banyefoli ba tumelo"
        },
        {
            "chapter": 6,
            "verse": 131,
            "text": "Sena ke hobane Mong`a lona a ke ke a ripitla metse kantle ho mabaka nakong eo baahi ba eona ba sa elelloeng ka bobe boo ba bo etsang"
        },
        {
            "chapter": 6,
            "verse": 132,
            "text": "Ho tla ba le maemo sebakeng sa bohle ho latela liketso tsa bona. Ha se hore Mong`a lona ha A elelloe tseo ba li etsang"
        },
        {
            "chapter": 6,
            "verse": 133,
            "text": "Ruri Mong`a lona ke Rabosafeleng, U Tletse Mohau. Haeba a rata, a ka le ripitla kaofela, a ka hlomamisa ba bang ho latela kamor’a lona, joaloka ha a ile a le hlahisa ho tsoa peong ea batho ba bang"
        },
        {
            "chapter": 6,
            "verse": 134,
            "text": "Ruri seo le se ts’episitsoeng se tla phethahala, le ke ke la se phema"
        },
        {
            "chapter": 6,
            "verse": 135,
            "text": "E re: “Oho batho ba heso! Sebetsang ho latela matla a lona. Le ‘na ke ea sebetsa. Haufinyana le tla tseba hore na ke mang ea tla thaba bophelong bo-tlang. Athe haele baetsa-libe bona ba ke ke ba atleha”"
        },
        {
            "chapter": 6,
            "verse": 136,
            "text": "Tseo Allah a li hlolileng limeleng le makhomong, ba abela Allah karolo, e be ba re: “Tsena ke tsa Allah” – ho latela tumela-masaoana ea bona – “Ha tsena e le tsa batlatsetsi ba hae molemong oa rona”. Ke kamoo karolo eo ea batlatsetsi ba Hae ho bona e ke keng ea finyella ho Allah, karolo eo bae abelang Allah e finyella feela ho batlatsetsi ba bona. Ruri se fosahetseng ke molao oo oa bona"
        },
        {
            "chapter": 6,
            "verse": 137,
            "text": "Le ha hole joalo mahlong a Bahedene, batlatsetsi ba Allah e bileng sesosa sa lipolao tsa bana ba bona e le hore mahlong a bahedene ba bangata battle ba khahlehe, ele hore battle ba ipolae bo-bona, le hona ho fifatsa tumelo ea bona. Haeba Allah a ne a lakalitse ka mokhoa o mong, ba ka be ba sa etsa joalo. Kahoo batlohele ba le joalo le maqiti ao a bona"
        },
        {
            "chapter": 6,
            "verse": 138,
            "text": "Ebile ba re: “Makhomo ao le tsona limela tseo ha li’a lumelloa ho hang. Ha ho ope ea ka li jang haese eo re ikhethetseng eena –ho latela tumela-masaoana ea bona – ho teng makhomo a sa lokelang ho bofa, kapa makhomo ao e reng ha a hlajoa ho sa bitsoeng lebitso la Allah holim’a ona”. Ruri tsena kaofela ke leshano khahlanong le Allah. Eena o tla ba ahlolela boqapi boo ba bona"
        },
        {
            "chapter": 6,
            "verse": 139,
            "text": "Ba re: “Tseo tse kahar’e ho limpa tsa likhomo tseo tse joalo li boloketsoe banna ba rona, li hanetsoe basali ba rona; empa haeba li ka tsoala lifolotsana, bohle ba tla ba le seabo ho tsona. Ruri Allah U tla ba putsa ho latela tumela-masaoana eo ea bona ea melaoana eo e fosahetseng khahlanong le Eena. U Seli, U Tsebo e felletseng"
        },
        {
            "chapter": 6,
            "verse": 140,
            "text": "Ba lahlehile ba fenethang bana ba bona ho latela bothoto ba ho hloka tsebo, le hona ho tlosa molaong lijo tseo Allah A ba sitsitseng ka tsona, ka ho iqapela leshano khahlanong le Allah. Ruri ba khelohile e bile ha ba sekolohela tataiso"
        },
        {
            "chapter": 6,
            "verse": 141,
            "text": "Ke Eena ea hlahisang lirapa tse methating le tse seng methating, lipalema, masimo a behang lijo tsa mefuta eohle, mehloare le likharenate tse ts’oanang le tse sa ts’oaneng. U je litholoana tsa lifate tseo nakong eo li behileng, u be u lefe nyehelo ka tsona nakong ea kotulo, empa u se be bohlasoa. Bona! Allah ha a rate ba bohlasoa"
        },
        {
            "chapter": 6,
            "verse": 142,
            "text": "Ebile har`a makhomo u hlahisa tse ka bofang, le tsa nama. Le je tseo Allah a le sitsitseng ka tsona, le se ke la latela mehlala ea liabolosi, hobane eena ke sera se pepenene ho lona"
        },
        {
            "chapter": 6,
            "verse": 143,
            "text": "Nka liphoofolo tse robeli: Linku tse peli, lipoli tse peli. Ebe u re: “na o hanetse tse tona tse peli, kapa tse ts’ehali tse peli, kapa tseo tse emeroeng ke tse peli tse ts’ehali? Ntlhakisetseng qaka ena ka tsebo, haeba le le ‘neteng"
        },
        {
            "chapter": 6,
            "verse": 144,
            "text": "U be u nke likamele tse peli e tona le e ts’ehali, le lipholo tse peli. E be u re: “na o hanetse tse peli tse tona kapa tse ts’ehali tse peli, kapa tseo tse emeroeng ke tse ts’ehali tse peli; kapa u bile paki nakong eo Allah a neng a u laela ka tsee tsohle? Joale ke mang ea etsang sebe se seholohali ho feta eo ea qapang leshano khahlanong le Allah, e le hore a tle a khelose batho tlas’a ho hloka tsebo. Allah ha A tataise batho ba etsang bobe"
        },
        {
            "chapter": 6,
            "verse": 145,
            "text": "U re: “Lengolong leo ke le senoletsoeng ha ke e-so fumane hona le nama e hanetsoeng ho jeoa ke ea ikhethetseng ho eja, kantle le haeba e le nama ea phoofolo e shoeleng, kapa bobete, kapa nama ea kolobe – hobane nama e joalo ke linyonts’a – ebile hape ho sa hloekang ke nama ea phoofolo e entsoeng sehlabelo kapa e hlabiloeng ka lebitso le leng le ka thoko ho la Allah. Empa haeba hona le ea tlangoang ke mabaka, empa e se ka ho etsa ts’ito, kapa hona ho tlola meeli, Mong`a hau U ts’oarela-khafetsa, e bile O khaphatseha mohau"
        },
        {
            "chapter": 6,
            "verse": 146,
            "text": "Ma-Juda ona, Re ba hanetse ka liphoofolo tsohle tse se nang likholana. E bile Re ba hanetse ka mafura a lipholo le’a linku, kantle le’a sehlana kapa a likahare, kapa mafura a kopaneng le lesapo. Ke tseo Re ba putsitseng ka tsona ka lebaka la lits’ito tsa bona. Ruri Re na le ‘nete sebele"
        },
        {
            "chapter": 6,
            "verse": 147,
            "text": "Kahoo haeba ba ka u phehisa khang, u re ho bona: “Mong`a lona ke Mong`a mohau o khaphatsehang, empa a ke ke a khutla khalefong ea Hae bathong ba molato"
        },
        {
            "chapter": 6,
            "verse": 148,
            "text": "Bahedene bona ba tla re: “ha ene ele thato ea Allah, re ka be re sa ka ra mo kopanya le batlatsetsi; le bo-ntat’a rona ba ke be ba sa etsa joalo, ebile re ka be re sa hanela letho”. Ke kamoo bo-ntat’a bona moholo ba‘nileng ba shanofats’a Baromuoa ba Allah kateng ho fihlela ba latsoitse khalefo ea rona. U re ho bona: “Na le na le tsebo eo le ka re totobaletsang eona? Bonang! Ha ho seo le se latelang haese maikutlo, kapa tsona likhakanyo feela"
        },
        {
            "chapter": 6,
            "verse": 149,
            "text": "E re: “likhang tsa ho qetela li ho Allah. Ha e ne e le ka thato ea Hae, Ruri a ke be a le tataisitse kaofela ha lona"
        },
        {
            "chapter": 6,
            "verse": 150,
            "text": "E re: “tlisang bopaki ba lona bo ka pakang hore Allah U hanetse tsena tsohle”. Empa haeba ba ka tlisa bopaki bo joalo, le se be har’a bona ka bopaki bo joalo. Le se ke la latela litakatso tsa banyefolang lits’enolo tsa rona, ba bile ba sa lumele bophelong bo-tlang, hobane ba nkile ba bang balekana le Mong`a bona"
        },
        {
            "chapter": 6,
            "verse": 151,
            "text": "E re: “Tlohong ke tla le phetela ka tseo Mong`a lona a li entseng sephiri sebakeng sa lona: le se ke la ipetlela molingoana kapel’a Hae ho e lekanya le Eena, le hlomphe batsoali, le se ke la bolaea bana ba lona ka lebaka la tlala –hobane re le hlokometse ‘moho le bona – ebile le se atamele pel’a liketso tse soabisang, ebang li le pepeneneng kapa li patehile. Le se bolae bophelo boo Allah a bo halalelitseng, kantle le haeba e le ka toka. Ke kamoo Allah A le laetseng kateng, e le hore le tle le ithute bohlale"
        },
        {
            "chapter": 6,
            "verse": 152,
            "text": "Le se ke la atamela lefa la khutsana kantle le haeba le le ntlafatsa, ho fihlela a eba lilemong tsa ho ikarabella. Fanang ka tekanyo e feletseng e bileng e leng boima ka toka. Ha ho mojaro ofe kapa ofe oo re o jarisang moea ho feta matla a ona. Haeba le fana ka puo holim’a seo, e etseng ka toka le haeba ekaba khahlanong le leloko; le phethise selekane sa Allah. Ke kamoo A le laelang kateng, e le hore le tle le hopole"
        },
        {
            "chapter": 6,
            "verse": 153,
            "text": "Ruri ena ke tsela ea Ka e topileng, e lateleng. Se lateleng tsela tse ling, esere tsa le khelosa thoko le tsela ea Hae. Ke kamoo A le laetseng kateng, hore le tle le sesefe bobe"
        },
        {
            "chapter": 6,
            "verse": 154,
            "text": "Hape, Re file Moshe Lengolo, le totobetseng ho ea tla etsa botle. Ebile e le tlhakisetso ea lintho tsohle, e le tataiso le mohau, e le hore ba tle ba lumele hore e feela ba tla kopana le Mong`a bona"
        },
        {
            "chapter": 6,
            "verse": 155,
            "text": "Lengolo lena le halalelang leo re le senotseng le hlohonolofalitsoe. Kahoo le lateleng ka tieo, le sesefe bobe, e le hore le tle le fumane mohau"
        },
        {
            "chapter": 6,
            "verse": 156,
            "text": "Esere kamohlomong la tloha la re"
        },
        {
            "chapter": 6,
            "verse": 157,
            "text": "“157. Kapa la tloha la re: “Hoja e be re ile ra senoleloa Lengolo le halalelang, Ruri re ka be re bile tataisong e nepahetseng ho feta kamoo bona ba leng kateng”. Ha joale ho tlile ho lona sesupo se hlakileng se tsoang ho Mong`a lona, tataiso e bile e le Mohau; etsoe ha na ke mang ea ka etsang phoso e mpehali e fetang ea eo ea nyelisang lits’enolo tsa Allah, le hona ho li furalla? Ba furallang lits’enolo tsa rona re tla ba putsa ka timelo e nyonyehang ka lebaka leo la nyeliso ea bona"
        },
        {
            "chapter": 6,
            "verse": 158,
            "text": "Ebe Ruri ho na le seo ba se lebeletseng haese hona ho bona manyeloi a e tla ho bona, kapa ho bona Mong`a bona a e tla ho bona, kapa hona ho bona lits’upiso tsa Mong`a bona li e tla ho bona? Mohla letsatsi leo lits’upiso tsa Mong`a bona li tlang, ha li na hoba le molemo oo li tla o etsetsa moea ofe kapa ofe o sa kang oa lumela ho tsona, kapa hona ho una molemo ts’ebetsong ea ona. U re: “lebellang! Ruri! Le rona re sa lebeletse”"
        },
        {
            "chapter": 6,
            "verse": 159,
            "text": "Haele ba arohanyang tumelo ea bona le hona ho e khekhetha litokana, u se be har’a bona le ka mohla. Taba ea bona e ho Allah, ke Eena ea tla ba bolella tseo ba neng ba li etsa"
        },
        {
            "chapter": 6,
            "verse": 160,
            "text": "Ea etsang ketso e lokileng o tla amohela moputso oa hae o ts’oanang le oo a o entseng o phaeletsoe ha leshome, haele eo ea etsang ketso e fosahetseng o tla putsoa ka seo se ts’oanang le seo a se entseng; ba ke ke ba qhekelloa"
        },
        {
            "chapter": 6,
            "verse": 161,
            "text": "E re: “Ruri! `na, Mong`a ka o ntataiselitse tseleng e topileng, tumelong ea ‘nete, tloaelong ea Abrahama ea neng a topile tumelong, e ne e se mohedene.”"
        },
        {
            "chapter": 6,
            "verse": 162,
            "text": "E re: “Ruri Thapelo ea ka, lihlabelo tsa ka, bophelo le lefu la ka ke tsa Allah, Mong`a Mafats’e"
        },
        {
            "chapter": 6,
            "verse": 163,
            "text": "Ha A na balekane. Ke Kamoo ke laetsoeng, ke oa pele ea inehetseng Thatong ea Hae"
        },
        {
            "chapter": 6,
            "verse": 164,
            "text": "E re: “Ah nka ipatlela molingoana ho o etsa Mong`a ka kantle ho Allah, empa ele Eena Mong`a lintho tsohle? Ruri moea ka mong o tla una feela seo o se kotutseng, ha ho mojari ea ka jarang mojaro oa e mong. Poelo ea lona e ho Mong`a lona, Ruri ke eena ea tla le bolella tseo le ileng la fapana ho tsona"
        },
        {
            "chapter": 6,
            "verse": 165,
            "text": "Ke Eena ea le entseng baemeli le maja lefa lefats’eng, A ba a le neha maemo a fapaneng, e le hona ho le beha tekong ka tseo A le fileng tsona. Mong`a lona Ruri U Akofela kahlolong, empa U Ts’oarela-khafetsa, U Tletse Mohau. Ka lebitso la Allah, Ea Lereko, Mong`a hao"
        },
        {
            "chapter": 7,
            "verse": 1,
            "text": "Alif. Lam. Mim. Sad"
        },
        {
            "chapter": 7,
            "verse": 2,
            "text": "Lengolo leo u le senoletsoeng, kahoo o se lumelle pelo ea hau ho hatelloa ke boima bofe kapa bofe bo emong boo – ele hore u tle u ba hlokomelise, le ho ruta ba kholoang"
        },
        {
            "chapter": 7,
            "verse": 3,
            "text": "“Latelang t’senolo eo le e romeletsoeng e tsoang ho Mong`a lona, le se iketsetse metsoalle kapa bats’ireletsi kathoko ho eena. Etsoe se ea fokola seo le se nahanang"
        },
        {
            "chapter": 7,
            "verse": 4,
            "text": "E mekae metse eo re e ripitlileng! Ka ts’ohanyetso bosiu, kapa nakong eo ba sa ntseng ba robetse mots’eare, Ruri kahlolo ea Rona e ile ea ba oela holimo"
        },
        {
            "chapter": 7,
            "verse": 5,
            "text": "Ha ho oa ka ha ebale puo, nakong eo kahlolo ea Rona e ba oelang holimo, haese hore ba re: “Ruri re fositse”"
        },
        {
            "chapter": 7,
            "verse": 6,
            "text": "Haufinyana Re tla botsa bao molaetsa oa Rona o ileng oa romelloa ho bona, Re tla botsa le bao Re o romeletseng ka bona"
        },
        {
            "chapter": 7,
            "verse": 7,
            "text": "Ke moo Re tla ba phetela pale eohle ka tsebo, hobane Ruri ha ho moo Re bileng sieo nakong eo li neng li etsahala"
        },
        {
            "chapter": 7,
            "verse": 8,
            "text": "Tekano ea mohla letsatsi leo, e tla ba ea ‘nete. Ba boima sekaleng, ke bona ba tla atleha"
        },
        {
            "chapter": 7,
            "verse": 9,
            "text": "Ba tla ba bobebe sekaleng: ke batla lahleheloa ke meea ea bona, hobane banyefotse lits’enolo tsa rona"
        },
        {
            "chapter": 7,
            "verse": 10,
            "text": "Ke Rona Ba nehileng batho matla lefats’eng, eaba Re le hlahisetsa tseo le li hlokang malebana le bophelo ba lona hona teng. Empa le fana ka liteboho tse fokolang"
        },
        {
            "chapter": 7,
            "verse": 11,
            "text": "Ke Rona ba le hlotseng le hona ho le neha libopeho, eaba Re bolella manyeloi hore: “inamelang Adama!” Eaba ba ea inama kaofela, haese Iblis feela ea ileng a hana ho inama"
        },
        {
            "chapter": 7,
            "verse": 12,
            "text": "Eaba ‘Allah U re: “Ke eng se o thibileng hore e be ha o oa ka oa inama ha ke o laetse joalo?” Iblis a re: “Ke chatsi ho feta eena. Hobane u mpopile ka mollo, ha eena u `Mopile ka letsopa”"
        },
        {
            "chapter": 7,
            "verse": 13,
            "text": "Allah a re: “Theoha u tlohe mona! Mona ha se moo u ts’oanelang ho bonts’a boikhants’o ba hau teng, kahoo tsoa! U ee hobane u e mong oa ba nyefotseng"
        },
        {
            "chapter": 7,
            "verse": 14,
            "text": "Eaba iblis o re: “U mpaballe ho fihlela letsatsi leo batla tsosoa ka lona”"
        },
        {
            "chapter": 7,
            "verse": 15,
            "text": "Eaba Allah u re: “U tlaba har’a ba filoeng paballo”"
        },
        {
            "chapter": 7,
            "verse": 16,
            "text": "Iblis a re: “Ho tloha joale, hobane U ntahletse khelohong, Ruri ke tlabalalla tseleng ea hau e topileng"
        },
        {
            "chapter": 7,
            "verse": 17,
            "text": "Ke tla ba khahlela ke le kapel’a bona le ka mor’a bona, le ka lehlakoreng le letona le le lets’ehali, ha U sa tla hlola U fumana liteboho ho ba bangata ba bona”"
        },
        {
            "chapter": 7,
            "verse": 18,
            "text": "Eaba Allah U re: “Tloha mona uena ea rohakehileng le hona ho lelekoa. Ba tla u latela, Ruri Ke tla tlatsa lihele ka lona kaofela”"
        },
        {
            "chapter": 7,
            "verse": 19,
            "text": "“Oho Adama! Uena le mosali oa hau le tla phela serapeng le hona ho ja tsohle tseo le li thabelang, empa haele sefate sena le se atamele ho sona, esere ka mohlomong la fetoha baetsa- liphoso”"
        },
        {
            "chapter": 7,
            "verse": 20,
            "text": "Ebile moo satane a ileng a simolla ho ba hoesheletsa ele hore a tle a ba hlakisetse seo ba neng base patetsoe sa bofeela ba bona, eaba o re: “Mong`a lona o mpile a le hanela ka sefate sena feela hore le se tlohe la eba manyeloi kapa la tloha la eba lihloliloeng tse tla phela kahosafeleng”"
        },
        {
            "chapter": 7,
            "verse": 21,
            "text": "Eaba o ikana kapel’a bona ka hore: “‘na ke moeletsi oa lona sebele”"
        },
        {
            "chapter": 7,
            "verse": 22,
            "text": "Ke kamoo a ileng a ba eka kateng ka thetso. Eaba bobeli ba latsoa sefate, ba iphumana ba le feela, eaba moo ba ileng ba qala ho ipata ka ho ipokella makhasi a serapa ‘meleng ea bona. Eaba Mong`a bona U’a ba bitsa: “Na ha ke ea le hanela ho ja sefate seo le hona ho le bolella hore: “Satane ke sera sa lona ka boikano?”"
        },
        {
            "chapter": 7,
            "verse": 23,
            "text": "Ba re: “Mong`a rona! Ruri re foselitse meea ea rona. Haeba U ke ke Oa re ts’oarela le hona ho re hlokela mohau, Ruri re tla be re le ba lahlehileng!”"
        },
        {
            "chapter": 7,
            "verse": 24,
            "text": "Allah A re: “Theohang mona, e mong e tla ba sera ho e mong. Lefats’e e tla ba lehae la lona le ona mokhoa oa boiphiliso ho lona ha nakoana”"
        },
        {
            "chapter": 7,
            "verse": 25,
            "text": "A re: “Ke moo le tla phela teng, e bile ke moo le tla shoela teng, pheletsong le tla nts’uoa teng”"
        },
        {
            "chapter": 7,
            "verse": 26,
            "text": "Oho lona bana ba Adama! Re le senoletse liaparo ho ka pata bofeela ba lona, e bile e le boikhabiso ho lona, empa haele seaparo sa toka se molemo ho lona. Tsena ke lits’enolo tsa Allah, e le hore ba tle ba hopole"
        },
        {
            "chapter": 7,
            "verse": 27,
            "text": "Oho lona banaba Adama! Le se ke la lumella satane ho le eka joalo ka ha a ile a eka batsoali ba lona ho theoha Serapang, a bahlobolisa, a hlahisa bofeela ba bona ponts’eng. Satane le mahlahana a hae ba le shebile ba le sebakana moo lona le sa ba boneng. Re entse bo-liabolosi hoba metsoalle e sireletsang bahlokang tumelo"
        },
        {
            "chapter": 7,
            "verse": 28,
            "text": "Nakong eo ba etsang tse soabisang ba re: “Re fumane bo-ntat’a rona ba etsa joalo, le Allah U re laetse joana. U re: “Ruri Allah ha a laele mahlabisalihlong. Le buelang seo le sa se tsebeng ka Allah?”"
        },
        {
            "chapter": 7,
            "verse": 29,
            "text": "E re: “Mong`a ka o laetse toka. Le lelaletse lifahleho tsa lona ho Eena libakeng tsohle tsa thapelo, ebe le bitsa ho Eena, le be le hloekise tumelo ea lona ho Eena feela. Joalokaha a le hlolile ho tloha ts’imolohong, kahoo le tla khutlela ho Eena"
        },
        {
            "chapter": 7,
            "verse": 30,
            "text": "Karolo e ‘ngoe o ile a e tataisa, ha e ‘ngoe e ile ea khelosoa ke liphoso; eaba ba ikhethela bo-liabolosi ho ba metsoalle ea ts’ireletso ho bona ba nyahlatsa Allah, ba nahana hore ba tataisong e nepahetseng"
        },
        {
            "chapter": 7,
            "verse": 31,
            "text": "Oho lona bana ba Adama! Hlokomelang liaparo tsa lona hohle libakeng tsa thapelo, le je le hona ho noa; empa e seng ka meharo. Bonang! `Mopi ha a rate menyollo"
        },
        {
            "chapter": 7,
            "verse": 32,
            "text": "E re: “Ke mang ea le hanetseng ka liaparo tsa Allah tseo a li hlahiselitseng makhabunyane a Hae, e bile e le lintho tse lokileng tsa lihlahisoa tsa Hae?” U boele u re: “Lintho tseo, mohla Letsatsi la tsoho, e tla ba tsa ba ileng ba lumela nakong ea bophelo ba Lefats’e lena feela. Ke kamoo re etsang tatellano ea lits’enolo tsa rona kateng sebakeng sa batho banang le tsebo”"
        },
        {
            "chapter": 7,
            "verse": 33,
            "text": "U be u re: “Mong`a ka O hanetse feela tse hlabisang lihlong, joalo ka liketso tse soabisang tsa lekunutung le tse pepeneneng, libe le litlolo tsa molao, le hona ho bapisa Allah le tseo a sa kang a fana ka ts`enolo ea tokelo e jolao, le hore le buoe seo le sa se tsebeng malebana le Allah"
        },
        {
            "chapter": 7,
            "verse": 34,
            "text": "Sechaba ka seng se behetsoe nako, ha nako eo e se e atametse, se ke ke sa e liehisa ka hora, kapa hona ho e potlakisa”"
        },
        {
            "chapter": 7,
            "verse": 35,
            "text": "Oho lona bana ba Adama! Haeba Baromuoa ba ka le etela batsoang har’a lona ho tla le phetela lits’enolo tsa Ka; – Ba tla sesefa bobe le hona ho busetsa bophelo ba bona tokeng, – Ruri ba ke ke ba tleloa ke letsoalo le haele mesarelo"
        },
        {
            "chapter": 7,
            "verse": 36,
            "text": "Haele ba latolang lits’enolo tsa Rona le hona ho li soma, – Ruri bao ke ba lekane ba mollo; ba tla phela kamoo kahosafeleng"
        },
        {
            "chapter": 7,
            "verse": 37,
            "text": "Ke mang ea etsang phoso e mpehali ho feta ea qapang mashano khahlanong le Allah, kapa ea latolang lits’upiso tsa Hae? Ho ba joalo, karolo ea bona ea Lengolo la kahlolo le lipallo, le ts’oanela ho finyella ho bona, ho fihlela nakong eo manyeloi a rona atlang ho ba bokella ‘moho, ke moo ba tla re: “li kae joale lintho tsane tseo le neng le bitsa ho tsona kantle le Allah?” Bonabatla re: “li tlohile ho rona”. Ba tla fana ka bopaki khahlanong le meea ea bona hore ba ile ba nyefola tumelo"
        },
        {
            "chapter": 7,
            "verse": 38,
            "text": "Allah U tla re: “Kenang mollong har’a lichaba tsa batho le Lijini tse ileng tsa feta pele ho lona. Ka mehla ha sechaba se kena har’a lelakabe, se hlapaola bana ba bo sona ho fihlela kaofela se etsoa hore se latele se seng ka ho ts’oana; haele sena se kenang qetellong, se tla re ho se keneng pele: “Ke bona bana ba re khelositseng, kahoo ba nehe kahlolo e menahaneng mollong”. Allah U tla re: “Ho e mong le e mong kahlolo e menahane, empa le sa tsebe”"
        },
        {
            "chapter": 7,
            "verse": 39,
            "text": "Ke moo sehlopha sa pele se tla re ho sa mathetho: “ha le kaholimo ho rona ka letho, ka hona latsoang timelo ea tseo le li kotutseng”"
        },
        {
            "chapter": 7,
            "verse": 40,
            "text": "Ho ba latotseng lits’enolo tsa rona le hona ho li soma, ba ke ke ba buleloa mekoallo ea leholimo, le haele hona ho kena kahar’a serapa ho fihlela kamele e ka tsoa ka lesoba la nalete. Ke ka mokhoa oo re putsang bakhopo kateng"
        },
        {
            "chapter": 7,
            "verse": 41,
            "text": "Moalo oa lihele ke oa bona, batla apesoa ka likobo tsa lihele. Ke ka mokhoa oo re putsang baetsa-liphoso kateng"
        },
        {
            "chapter": 7,
            "verse": 42,
            "text": "Empa haele ba kholoang ba bile ba etsa liketso tse lokileng, ha ho mojaro oo re ka o jarisang moea le ha o le mong ho feta kamoo o ka jarang kateng. Ruri bao e tla ba balekane ba Serapa ka kotloloho, ba tla phela kateng kahosafeleng"
        },
        {
            "chapter": 7,
            "verse": 43,
            "text": "Re tla hlakola maikutlo ohle a likhopiso lipelong tsa bona. Linoka li tla phalla tlas’a bona. Ke moo ba tla re: “lithoriso li be ho Allah, ea re tataiselitseng ho sena. Ruri re ka be re sa ka ra tataisoa ka nepo hoja e se be ka tataiso ea Allah. Ruri Baromuoa ba Mong`a rona ba ne ba tlisitse ‘nete sebele, batla utloa polelo e reng: “Ke sena serapa seo le tla seja lefa ho latela tseo le neng le li etsa”"
        },
        {
            "chapter": 7,
            "verse": 44,
            "text": "Ke moo bajalefa ba Serapa ba tla memetsa ba bitse bajalefa ba mollong ba re: “Re fumane seo Mong`a rona a neng a re ts’episitse sona hore ke sa ‘nete. Na e be le lona le fumane seo Mong`a lona a neng a le ts’episistse sona e le sa ‘nete?” Bona ba tla re: “Ruri ho joalo”. Empa mosollane o tla memetsa lipakeng tsa bona o re: “Thohako ea Allah e holim’a baetsa- liphoso”"
        },
        {
            "chapter": 7,
            "verse": 45,
            "text": "Batho ba sitisang ba bang ho kena tseleng ea `Mopi, ba bile ba e tsoelipanya; le ba latolang letsatsi la bofelo"
        },
        {
            "chapter": 7,
            "verse": 46,
            "text": "Lipakeng tsa bona ho tla ba le lesira. Ho na le banna ba sehlohlolong ba tla ba tseba kaofela ka mats’oao a bona. Ke moo ba tla bitsa balekane ba Serapa ka hore: “Khotso e be le lona!” Empa ba ke ke ba kena kahar’e, le hoja ba ena le tjantjello ea ho kena"
        },
        {
            "chapter": 7,
            "verse": 47,
            "text": "Nakong eo ba reteletsang mahlo a bona ka ho balekane ba mollo, ba tla re: “Mong`a rona! U se re romelle har’a batho ba etsang liphoso”"
        },
        {
            "chapter": 7,
            "verse": 48,
            "text": "Ke moo balekane ba sehlohlolong ba tla bitsa batho ba ba tsebang ka mats’oao a bona, ba re: “Ke ofeng moputso oo le o fumaneng ka pokello ea lona ea matlotlo le mekhoa ea lona ea nyeliso"
        },
        {
            "chapter": 7,
            "verse": 49,
            "text": "Na ha se bona bao le neng le ikane ka hore Allah A ke ke a ba neha Mohau?” Ho bona ho ne ho thoe: “Lona kenang serapeng. Ha ho ts’abo e ka le aparelang kapa eona mesarelo”"
        },
        {
            "chapter": 7,
            "verse": 50,
            "text": "Balekane ba mollong bona ba tla bitsa balekane ba Serapa ka hore: “ha le ka mpa la ts’ollela metsi holim’a rona, kapa le haele tseo Allah a le hlahiselitseng tsona sebakeng sa boipheliso”. Ba tla re: “Bonang! Allah U hanetse lintho tseo ka bobeli ho bohle ba latolang tataiso ea hae"
        },
        {
            "chapter": 7,
            "verse": 51,
            "text": "Ba bile ba fetotse tumelo ea bona boithabiso le papali, ba bileng ba thetsitsoeng ke bophelo ba lefats’e”. Joale letsatsing lena Re ba lebetse joaloka ha ba ile ba lebala kopano ea letsatsi lena, e bile ba ne ba tloaetse ho nyefola lits’upiso tsa Rona"
        },
        {
            "chapter": 7,
            "verse": 52,
            "text": "Re ba romeletse Lengolo leo re le hlalositseng ka tsebo, – e le tataiso le mohau ho batho ba nang le tumelo"
        },
        {
            "chapter": 7,
            "verse": 53,
            "text": "Na e be ba emetse phethahatso ea mathetho e teng ho lona? Mohla letsatsi leo phethahatso e tla finyella ho bona, ba sa kang ba le tsotella qalong batla re: “Baromuoa ba Mong`a rona ba ne ba tlisitse ‘nete! Na e be ha re na banamoleli ba ka re namolelang? Kapa e be re ka busetsoa bophelong ba Lefats’e, e le hore re tle re sebetse ka mokhoa o mong o fetang oo re neng re o etsa? ba tla be ba lahlehetsoe ke meea ea bona, lintho tseo ba ileng ba li qapa; li tla be li ba siile shalabeng"
        },
        {
            "chapter": 7,
            "verse": 54,
            "text": "Mong`a lona ke Allah ea hlotseng maholimo le lefats’e ka matsatsi a ts’eletseng, eaba o tsitsisa Terone ea Hae. O alatsa bosiu ka mots’eare joalo ka lesira, e ‘ngoe e lelekisa e ‘ngoe ka tatellano. O hlolile letsatsi, ngoeli le linaleli tsohle li tlas’a tsamaiso ea molao le taelo ea Hae. Ruri ke tsa Hae tlholeho le litaelo. Tlhonolofatso e be ho Allah, Mong`a mafats’e"
        },
        {
            "chapter": 7,
            "verse": 55,
            "text": "Oho lona batho! Llelang ho Mong`a lona ka boikokobetso le lekunutung. Ha a rate ba tlolang molao"
        },
        {
            "chapter": 7,
            "verse": 56,
            "text": "Le se fehle moferefere lefats’eng kamor’a hoba le lokisoe, le rapele Eena ka letsoalo le ts’epo. Mohau oa Allah U haufi le ba etsang botle"
        },
        {
            "chapter": 7,
            "verse": 57,
            "text": "Ke Eena ea romellang liphefo joaloka lirumuli tse phatlalatsang litaba tse molemo tsa mohau oa Hae, ho fihlela li roetse maru a boima ke pula, e be re li romella mobung o shoeleng, joale ke moo re tla theolela pula holim’a ona eo ka eona re hlahisang litholoana tsa mefuta. Ke kamoo re tla tsosa ba shoeleng kateng, e le hore le tle le hopole"
        },
        {
            "chapter": 7,
            "verse": 58,
            "text": "Joalo ka mobu o hloekileng, oo limela tsa teng li hlahisoang ke thato ea Mong`a tsona hoona, tse mobung o mobe, teng ho hlaha motamo feela. Ke kamoo re hlalosang lits’upiso kateng sebakeng sa batho ba fanang ka liteboho"
        },
        {
            "chapter": 7,
            "verse": 59,
            "text": "Re kile Ra romella Nooe ho batho ba ha bo, a re: “oho batho ba heso! Khumamelang Allah. Ha le na `Mopi e mong ntle le Eena. Ke mpa ke ts’aba kahlolo ea letsatsi le nyarosang khahlanong le lona”"
        },
        {
            "chapter": 7,
            "verse": 60,
            "text": "Eaba baetapele har’a batho ba habo ba re: “Ruri re u bona hantle hore u har’a phoso e pepenene”"
        },
        {
            "chapter": 7,
            "verse": 61,
            "text": "Eleng moo a ileng a re: “Oho batho ba heso! Ha ho na phoso ho ‘na, ke mpa ke le Moromuoa feela ea tsoang ho Mong`a mafats’e"
        },
        {
            "chapter": 7,
            "verse": 62,
            "text": "Nna ke mpa ke phatlalatsa melaetsa ea Mong`a ka le hona ho fana ka keletso e ntle ho lona, ke tseba seo le sa se tsebeng se tsoang ho Allah”"
        },
        {
            "chapter": 7,
            "verse": 63,
            "text": "Ebe le makatsoa ke hobane ho tlile ho lona sekhopotso se tsoang ho Mong`a lona ka motho ea tsoang har’a lona, ho tla tla le hlokomelisa le hona ho ipoloka khahlanong le bobe; e le hore le tle le fumane mohau"
        },
        {
            "chapter": 7,
            "verse": 64,
            "text": "Empa ba ile ba mo latola, eaba re’a mo pholosa le bohle bao a neng a ena le bona ka Arekeng; Ra khamisa bohle ba ileng ba latola lits’upiso tsa Rona ka metsi. Ruri! E bile batho ba foufetseng"
        },
        {
            "chapter": 7,
            "verse": 65,
            "text": "Ho sechaba sa Ad Re ile Ra romella ngoana’oa bo bona Hud. A re: “Oho batho ba heso! Khumamelang Allah! Ha le na `Mopi e mong ntle le Eena. Le ke keng la Mo ts`aba?”"
        },
        {
            "chapter": 7,
            "verse": 66,
            "text": "Baetapele ba Mahana-tumelo har`a batho ba habo, ba re: “Ruri re u bona hantle hore u sethoto, ebile re nahana hore u leshano”"
        },
        {
            "chapter": 7,
            "verse": 67,
            "text": "A re: “oho batho ba heso! Ha ho na bothoto ho ‘na, ke mpa ke le Moromuoa ea tsoang ho Mong`a Mafats’e"
        },
        {
            "chapter": 7,
            "verse": 68,
            "text": "Ke mpa ke phatlalatsa melaetsa ea Mong`a ka, ke moeletsi oa sebele oa lona”"
        },
        {
            "chapter": 7,
            "verse": 69,
            "text": "E be le makatsoa ke sekhopotso se tlileng ho tsoa ho Mong`a lona ka motho ea tsoang har’a lona, ho tla tla le hlokomelisa? Hopolang hore U ile a le etsa bajalefa kamor’a batho ba Nooe, A ba A le etsa mafau-fau lichabeng. Hopolang melemo ea Mong`a lona, hore le tle le atlehe"
        },
        {
            "chapter": 7,
            "verse": 70,
            "text": "Ba ile ba re: “O tlile ho rona ho tla re joetsa hore re ts’oanela ho khumamela `Mopi a le mong, re tlohele melingoana ea bo- ntat’a rona? Re tlisetse koluoa eo u re ts’osang ka eona haeba u hlile u buoa ‘nete"
        },
        {
            "chapter": 7,
            "verse": 71,
            "text": "Hud a re: “Kotlo le khalefo ea Mong`a lona e se e oetse holim’a lona. Na le ka mphehisa khang ka mabitso ao le’a qapileng lona le bo-ntat’a lona, empa ho sa ka haeba le tumello e senotsoeng e tsoang ho Allah? Joale lebellang sephetho, le ‘na ke har’a ba lebeletseng”"
        },
        {
            "chapter": 7,
            "verse": 72,
            "text": "Re ile Ra mo pholosa eena le bao a neng a ena le bona ka mohau oa rona, eaba re poma methapo ea ba latotseng lits’enolo tsa rona e bile ba sa kholoe"
        },
        {
            "chapter": 7,
            "verse": 73,
            "text": "Ho Ba-Thamud Ra romella Saleh ngoana’o bo-bona. A re: “Oho batho ba heso! Khumamelang Allah. Hobane ha le na `Mopi e mong kantle ho Eena. Ho tlile sesupo se hlakileng ho tsoa ho Mong`a lona. Kamele e ts’ehali ena ea Allah, ke sesupo ho lona; kahoo e lokolleng e fule lefats’eng la Allah, e se hlaheloe ke kotsi, esere la ts’oana la oeloa ke kotlo e mahlonoko"
        },
        {
            "chapter": 7,
            "verse": 74,
            "text": "Hopolang kamoo a ileng a le etsa bajalefa kamorao ho batho ba Ad, le hona ho le neha bolulo lefats’eng. Eaba le ikahela ka khetho matlo a machosi sepakapakeng, la honya lithaba la iketsetsa mahae. Kahoo hopolang melemo eohle ea Allah, le se etse libe le hona ho baka mefere-fere lefats’eng"
        },
        {
            "chapter": 7,
            "verse": 75,
            "text": "Baetapele ba neng ba ikhants’a har’a batho ba habo ba ile ba re ho batho ba neng ba nkoa ba fokola, e le ba kholoang: “Na le ka tseba ha Salih e le morumuoa ea romeletsoeng ke Mong`a hae? Ba re: “Rona re lumela ho lits’enolo tseo a rometsoeng ka tsona”"
        },
        {
            "chapter": 7,
            "verse": 76,
            "text": "Eaba ba ikhants’i ba re: “Ruri rona ha re lumele ho tseo lona le kholoang ho tsona”"
        },
        {
            "chapter": 7,
            "verse": 77,
            "text": "Eaba ba hlahisa Kamele eo e ts’ehali leqeba, banyelisa taelo ea Mong`a bona; ba re: “Oho salih! Re tlisetse koluoa eo u re ts’osang ka eona haeba o hlile o le e mong oa ba rometsoeng ke Allah sebele”"
        },
        {
            "chapter": 7,
            "verse": 78,
            "text": "Ho reketla ha lefats’e ho`a ba tsometsa, hosasa ba fumanoa ba oele mofela ka har’a malapa a bona"
        },
        {
            "chapter": 7,
            "verse": 79,
            "text": "Ebile moo Salih a ileng a khutlela ho bona a re: “Oho batho ba heso! Ke fetisitse molaetsa oa Mong`a ka ho lona le hona ho le neha keletso e nepahetseng, empa ha le rate likeletso tse nepahetseng”"
        },
        {
            "chapter": 7,
            "verse": 80,
            "text": "Re ile ra romela Lota ho batho ba ha bo! Hopolang nakong eo a neng a re ho bona: “na le etsa linyonts’a tseo ho e s’o be batho ba hloliloeng pele ho lona ba kileng ba li etsa"
        },
        {
            "chapter": 7,
            "verse": 81,
            "text": "Le ikhethela ho robala le banna ka ho khotsofatsa litakatso, empa basali ba ntse ba le teng. Che, le batho ba tlolang melao”"
        },
        {
            "chapter": 7,
            "verse": 82,
            "text": "Eaba batho ba habo ba ea ipuoa, karabo ea eba hore: “Ba falatseng motseng oa lona. Ka ‘nete batho bana ke ba bolokileng bohloeki”"
        },
        {
            "chapter": 7,
            "verse": 83,
            "text": "Re ile ra mo pholosa le ba ntlo ea hae, ntle feela le mosali oa hae ea ileng a salla morao le ba bang"
        },
        {
            "chapter": 7,
            "verse": 84,
            "text": "Ra nesa majoe holim’a bona. Bona kamoo pheletso e bileng kateng ho baetsa-libe"
        },
        {
            "chapter": 7,
            "verse": 85,
            "text": "Re ile Ra romella Shauib ho batho ba Mediane eleng e mong ngoana’a bo-bona. Eena o ile a re: “oho batho ba heso! khumamelang Allah. Hobane ha le na `Mopi e mong ntle le Eena. Ho tlile sesupo joale ho lona se hlakileng se tsoang ho Mong`a lona; kahoo fanang ka tekanyo le ka boima bo lekaneng, le se etse motho ope hampe ka thepa ea bona, le se bake mefefe-fere kamor’a hoba lefats’eng le beoe tokeng. Seo se tla ba molemo ho lona, haeba le hlile le le ba kholoang"
        },
        {
            "chapter": 7,
            "verse": 86,
            "text": "Le se lalle tseleng efe kapa efe ho ts’osa batho ba fetang ka tsela, le hona ho khelosa motho ea kholoang ho Allah tseleng ea hae, kapa hona ho batla ho e etsa ts’opholi. Le be le hopole nakong eo le neng le fokola, kamoo a ileng a le neha keketso kateng. Le be le bone ka leihlo la moea seo e leng pheletso ea ba fehlang merusu"
        },
        {
            "chapter": 7,
            "verse": 87,
            "text": "Haeba ho na le karolo ea lona e kholoang ts’enolong eo ke romeletsoeng ho lona ka eona, kapa ho na le e ‘ngoe e sa khaololumeleng ho eona; e bang le mamello ho fihlela Allah a ka ahlola lipakeng tsa rona. Ke Eena ea chatsi ho feta bohle ka liqeto”"
        },
        {
            "chapter": 7,
            "verse": 88,
            "text": "Eaba baetapele ba baikhantsi har’a batho ba habo ba re: “Shuaib! Ruri re tla u leleka motseng oa rona hammoho le baetsana ba kholoang le uena, haese ha feela eba u ka boela tumelong ea rona”. Eena o ile a re: “le haeba re e hloile"
        },
        {
            "chapter": 7,
            "verse": 89,
            "text": "Re tla be re qapile leshano khahlanong le Allah haeba re ka khutlela tumelong ea lona kamor’a hoba Eena A re pholose ho eona. Ha ho kamoo re ka boelang ho eona kantle le haeba Allah A ratile joalo. Mong`a rona U utloisisa tsohle ka tsebo. Re ts’epetse ho Allah. Mong`a rona! Rarolla ka toka lipakeng tsa rona le batho ba habo rona, hobane ke Uena ea chatsi tharollong ho feta bohle"
        },
        {
            "chapter": 7,
            "verse": 90,
            "text": "Baetapele, mahana-tumelo har’a batho ba habo ba ile ba re: “Haeba le latela Shuaib, Ruri le ba lahlehetsoeng”"
        },
        {
            "chapter": 7,
            "verse": 91,
            "text": "Ho reketla ha lefats’e ho`a ba tsometsa, hosasa ba fumanoa ba oele mofela ka har’a malapa a bona"
        },
        {
            "chapter": 7,
            "verse": 92,
            "text": "Batho ba ileng ba latola Shuaib ba eba joaloka ha e ka hohang ba ne ba es’o phele malapeng a bona moo ba neng ba atlehile. Batho ba ile ba latola Shuaib, ke bona ba lahlehetsoeng"
        },
        {
            "chapter": 7,
            "verse": 93,
            "text": "Eaba Shuaib o boela ho bona a re: “Oho batho ba heso! Ke fetiselitse melaetsa ea Mong`a ka ho lona, ka ba ka le neha keletso e nepahetseng; joale hana nka ba le kutloelo bohloko joang ho batho ba hanang ho kholoa?”"
        },
        {
            "chapter": 7,
            "verse": 94,
            "text": "Ha Re’a s’o romelle moporofeta motseng ofe kapa ofe, empa Re sa ka Ra lihela seoa holim’a batho ba teng sa tubeho le bomalimabe, e le hore ba tle ba be le boikokobetso"
        },
        {
            "chapter": 7,
            "verse": 95,
            "text": "Hamorao e be Re fetolela ts’otleho eo ea bona ka katleho, ho fihlela ba atile ba re: “Bo-ntat’a rona le bona ba ile ba oeloa ke tubeho le bokhorane”. Ke moo Re ileng Ra ba hlaha tsome, ba sa elelloa"
        },
        {
            "chapter": 7,
            "verse": 96,
            "text": "Hoja e be baahi ba metse eo ba ile ba kholoa le ho ts`aba Allah, Ruri Re ka be Re ba ts`olletse mahlohonolo a tsoang leholimong le lefats’eng. Empa ba ile ba latola Moromuoa, Ra ba ahlola ke hona ka lebaka la litlolo tsa bona"
        },
        {
            "chapter": 7,
            "verse": 97,
            "text": "Baahi ba metse eo ba ile ba ikutloa ba bolokehile khahlanong le khalefo ea Rona bosiu ha ba robetse"
        },
        {
            "chapter": 7,
            "verse": 98,
            "text": "Kapa ba ne ba ikutloa ba bolokehile khahlanong le ho tla ha eona har’a mots’eare ba sa nyakaletse"
        },
        {
            "chapter": 7,
            "verse": 99,
            "text": "E be ba ile ba ikutloa ba bolokehile khahlanong le morero oa Allah? Empa ha ho ea ka ikutloang a bolokehile khahlanong le morero oa Allah haese ba lo ketsoeng ke lefu"
        },
        {
            "chapter": 7,
            "verse": 100,
            "text": "Na e be ha se sesupo ho batlang ho ja lefa lefats’eng kamorao ho beng ba lona ba mehleng, ba ileng ba kotula pheletso ea ho etsa-libe; haeba Re ne Re lakalitse joalo Re ka be Re ba nehile kotlo ho latela libe tsa bona, eaba Re kaba lipelo tsa bona e le hore ba tle se ke ba utloa letho"
        },
        {
            "chapter": 7,
            "verse": 101,
            "text": "E bile joalo metse ena eo Re u phetelang lipale tsa eona. Ruri baromuoa ba ile ba tla ho bona ka lits’upiso tse hlakileng tsa puso ea Allah, empa ba sitiloe ho lumela hobane ba ‘nile ba latola Tumelo"
        },
        {
            "chapter": 7,
            "verse": 102,
            "text": "Ho bongata ba bona ha Re’a fumana ‘nete selekaneng sefe kapa sefe sa bona. Empa boholo ba bona Re ba fumane e le baetsa-libe"
        },
        {
            "chapter": 7,
            "verse": 103,
            "text": "Kamorao ho bona Re ile Ra romella Moshe ka lits’upiso tsa Rona ho Faro le matona a hae, empa ba ile ba li latolela phosong. Joale bonang hore na e bile efe pheletso ea ba fehlang morusu"
        },
        {
            "chapter": 7,
            "verse": 104,
            "text": "Moshe o ile a re: “Oho Faro! Bona! Ke moromuoa ea tsoang ho Mong`a Mafats’e"
        },
        {
            "chapter": 7,
            "verse": 105,
            "text": "Eo e leng ts’oanelo ho buoa letho haese ‘nete ka Allah. Joale ke tlile ho lona ka lits’upiso tse hlakileng tse tsoang ho Mong`a lona; Kahoo Lokollang bana ba Israele batsamae le ‘na”"
        },
        {
            "chapter": 7,
            "verse": 106,
            "text": "Faro a re: “Haeba o tlile le sesupo ak’u se hlahise, ha feela eba u har’a ba buoang ‘nete.”"
        },
        {
            "chapter": 7,
            "verse": 107,
            "text": "Ebile Moshe a ileng a lahlela lere la hae fats’e. Bonang! E ne e le noha ponts’eng ea bohle"
        },
        {
            "chapter": 7,
            "verse": 108,
            "text": "O boetse a nts’a letsoho la hae kahare ho liaparo tsa hae, bonang! Le ile la eba le soeu toa! Ho bohle ba shebileng"
        },
        {
            "chapter": 7,
            "verse": 109,
            "text": "Eaba marena a batho ba Faro a re: “Enoa ke moloi e mong ea tsebang haholo"
        },
        {
            "chapter": 7,
            "verse": 110,
            "text": "Morero oa ha eke ho o leleka naheng ea hau. Joale keletso ea lona ekaba efeng?”"
        },
        {
            "chapter": 7,
            "verse": 111,
            "text": "Ba re: “Ak’u mo senyetse nako hanyane feela eena le moena’e – e be o romella lititmi metseng"
        },
        {
            "chapter": 7,
            "verse": 112,
            "text": "Ho ea u bitsetsa moloi ofe kapa ofe ea tsebang”"
        },
        {
            "chapter": 7,
            "verse": 113,
            "text": "Eaba baloi ba ea tla pitsong ea faro: Ba re: “Ruri re tla ts’oanela ho fumana moputso haeba re ka mo fekisa”"
        },
        {
            "chapter": 7,
            "verse": 114,
            "text": "Faro a arabela: “Ehlile, ka ‘nete le tla ba har’a ba haufinyane le ‘na”"
        },
        {
            "chapter": 7,
            "verse": 115,
            "text": "Eababare: “Oho Moshe! Na e be u tla akhela pele, kapa e be rona ba tla akhela pele?”"
        },
        {
            "chapter": 7,
            "verse": 116,
            "text": "Moshe o ile a re: “Akhelang pele!” Eitse ha ba akhela, ba lepa mahlo a batho, bakenya ts’abo ho bona; ba ile ba hlahisa boloi bo boholo"
        },
        {
            "chapter": 7,
            "verse": 117,
            "text": "Ra Kenya monahong ho Moshe ka hore: “Akhela lere la hau!” Bonang! E ile ea koenya lintho tsohle tsa bona tseo ba neng ba li lekisitse"
        },
        {
            "chapter": 7,
            "verse": 118,
            "text": "Ke kamoo ‘nete e ileng ea totobatsoa kateng, lintho tsohle tseobali entseng li ile tsa fetoha mafeela"
        },
        {
            "chapter": 7,
            "verse": 119,
            "text": "Ke kamoo ba ileng bafe’ngoa le hona ho nyenyefatsoa kateng"
        },
        {
            "chapter": 7,
            "verse": 120,
            "text": "Eaba baloi ba oela fats’e ba khumama ba rapela"
        },
        {
            "chapter": 7,
            "verse": 121,
            "text": "Ba re: “Re kholoa ho Mong`a Mafats’e"
        },
        {
            "chapter": 7,
            "verse": 122,
            "text": "E leng Mong`a Moshe le Aarone”"
        },
        {
            "chapter": 7,
            "verse": 123,
            "text": "Eaba Faro o re: “le kholoa ho Eena pele ‘na ke le neha tumello! Bonang! Ona ke morabaraba oo le o rerileng motseng koana e le hore le tle le lelekelle baahi ba ona kantle. Empa haufinane le tla ntseba"
        },
        {
            "chapter": 7,
            "verse": 124,
            "text": "Ke tla le poma matsoho le maoto a lona mots’ekalle. Ke nto le thakhisa ka bo-’ngoe”"
        },
        {
            "chapter": 7,
            "verse": 125,
            "text": "Ba re ho eena: “Re ts’oanetse ho khutlela ho Mong`a rona"
        },
        {
            "chapter": 7,
            "verse": 126,
            "text": "U mpa u nts’etsa malokobe ho rona hobane feela re khotsoe lits’upisong tsa Mong`a rona ha li fihla ho rona. Mong`a rona! Ak’u ts’ollele tihisetso le mamello holim’a rona, u be u etse hore re shoe joaloka banna ba inehetseng ho uena thatong ea Hau”"
        },
        {
            "chapter": 7,
            "verse": 127,
            "text": "Eaba matona a batho ba Faro a re: “Na u tlohela Moshe le batho ba hae ho fehla mofere-fere kahar’a naha le hona ho u otlanya hammoho le melingoana ea hau?” Eaba Faro o re: “Ruri re tla fenetha bara ba bona e be re tlohela barali ba bona, hobane re na la matla holim’a bona”"
        },
        {
            "chapter": 7,
            "verse": 128,
            "text": "Moshe a re ho batho ba hae: “Rapellang thuso e tsoang ho Allah ka mamello le tihisetso le lebelle. Bonang! Ruri lefats’e ke la Allah. O fana ka lona hoba lefa ho makhabunyane a Hae ka thato ea Hae. Katleho ke’a ba ipolokileng.”"
        },
        {
            "chapter": 7,
            "verse": 129,
            "text": "Eaba ba re: “Re ile ra sotleha haholo pele o tla ho rona, le kamor’a hoba o be teng har’a rona”. Eaba o re: “Kamohlomong Mong`a lona o tla ripitla lira tsa lona, hamorao a le etse majalefa a lefats’e, e le hore a tle a bone kamoo le tlang ho its’oara kateng”"
        },
        {
            "chapter": 7,
            "verse": 130,
            "text": "Re ile Ra otla batho ba Faro ka tlala le hona ho bola ha litholoana, e le hore ka mohlomong ba ka ts’oha ba utloa"
        },
        {
            "chapter": 7,
            "verse": 131,
            "text": "Empa ka linako tsohle ha mahlohonolo a ne a ba oetse, ba ne ba re: “Tsena ke tsa rona”; ha ba oeloa ke malimabe ba ne ba re ke’a Moshe le batho ba hae. Ruri malimabe a bona e ne e le ao bona ba ipaketseng ona a tsoang ho Allah. Empa bongata ba bona ha bo tsebe letho"
        },
        {
            "chapter": 7,
            "verse": 132,
            "text": "Ba boela ba re: “Oho Moshe! Ts’upiso efe kapa efe eo e bang o tlile le eona ho tla tla re loea ka eona, Ruri re ke ke ra lumela ho oena ho hang”"
        },
        {
            "chapter": 7,
            "verse": 133,
            "text": "Eaba Re ba romella seoa sa litsie, linta, liqaqana le mali – e le tatellano ea lits’upiso tse hlakileng. Empa ba ne ba qoetse boikhomosong, – baetsa-libe"
        },
        {
            "chapter": 7,
            "verse": 134,
            "text": "Empa ha ba oeloa ke koluoa ba ne ba memetsa ba re: “Oho Moshe! Ak’u re rapelle ho Mong`a hau, hobane u thehile selekane le uena. Haeba u ka tlosa koluoa ena ho rona, Ruri re tla beha ts’epo ea rona ho uena le hona ho lokolla bana ba Israele ho tsamaea le uena”"
        },
        {
            "chapter": 7,
            "verse": 135,
            "text": "Empa nakong eo Re tlositseng koluoa eo ho bona ka nakoana, bonang! ba boele ba hatikele selekane seo sa bona ka maoto"
        },
        {
            "chapter": 7,
            "verse": 136,
            "text": "Ka lebaka leo re ile ra nka boiphetetso khahlanong le bona; eaba Re ba khamisa ka leoatle: hobane ba ile ba latola lits’enolo tsa Rona le hona ho se li tsotelle"
        },
        {
            "chapter": 7,
            "verse": 137,
            "text": "Eaba Re etsa batho ba neng ba nkoa ba fokola majalefa a bochabela le Bophirima – ba naha eo re neng re e hlohonolofalitse. Ts’episo ea lents’oe la `Mopi ea phethahatsoa baneng ba Israele ho latela mamello le tiisetso ea bona; eaba re ripitla le hona ho pshatla meaho le mesebetsi e meholo eo Faro le batho ba hae ba neng ba li ahile"
        },
        {
            "chapter": 7,
            "verse": 138,
            "text": "Re ile ra ts’elisetsa bana ba Israele ka mosoeu oa ne ho leoatle, eaba ba fihlela har’a batho ba neng ba inehetse ho melingoana eo bona ba neng ba bile le eona pele. Ke moo ba ileng bare: “Oho Moshe! Ak’u re etsetse molingoana le hoja bona ba ena le eona”. Eaba Moshe o re: “Ruri le batho ba se nang tsebo"
        },
        {
            "chapter": 7,
            "verse": 139,
            "text": "Batho bana, tsela ea bona e tla ripitloa, lintho tsohle tseo ba li etsang ha se letho haese manyala”"
        },
        {
            "chapter": 7,
            "verse": 140,
            "text": "A boela a re: “Nka le etsetsa molingoana joang kantle ho Allah, empa ele Eena ea le apesitseng ka melemo ho feta libopuoa tsohle?”"
        },
        {
            "chapter": 7,
            "verse": 141,
            "text": "Le hopole mohlang Re neng Re le pholosa litleneng tsa batho ba Faro ba neng ba le sotla ka likotlo tse nyarosang, ba bile ba fenetha bara ba lona, empa ba tlohela ba bats’ehali. Ruri seno e bile teko e matla e tsoang ho Mong`a lona"
        },
        {
            "chapter": 7,
            "verse": 142,
            "text": "Eaba Re khethela Moshe masiu a mashome a mararo a le nots’i, Ra boela Ra mo phaella ka a leshome hape ho phethahatsa nako ea pallo ea Mong`a Hae eo kaofela e bileng masiu a mashome a mane; ebile moo Moshe a ileng a re ho moena’e: “Ak’u nts’oarela molepo har’a batho bana. U etse botle, empa u se ke be oa latela tsela ea ba fehlang mofere-fere”"
        },
        {
            "chapter": 7,
            "verse": 143,
            "text": "Eitse hoba Moshe a fihle sebakeng se khethiloeng ke Rona, eaba Mong`a hae o buoa le eena. Ke moo Moshe a ileng a re: “Oho Mong`a ka! Ak’u iponahats’e ho ‘na, e le hore ke tle ke u shalime. Eaba Mong`a hae o re: “Ruri u ke ke oa mpona, empa shalima holim’a thaba! Haeba e ka tsitsa malulong a eona, joale ke moo o tla mpona. Eaba Mong`a hae o senola khanya ea Hae holim’a thaba, eleng moo a ileng a e ranthanya le hona ho e hasanya maqhetsoana ho ea tlase. Moshe o ile a oela fats’e a ilibana. Hoba a hlaphoheloe, a re: “Khanya e be ho Uena! Ke boela ho Uena ka boinyatso, e bile ke e mong oa ba kholoang”"
        },
        {
            "chapter": 7,
            "verse": 144,
            "text": "Mopi A re: “Oho Moshe! Ke u khethile har’a batho bohle ka melaetsa ea ka le lipolelo tsa ka ho uena. Kahoo its’oarelle he! Ke hona ho seo ke u nehileng sona, u be har’a ba nang le liteboho”"
        },
        {
            "chapter": 7,
            "verse": 145,
            "text": "Ebile Re mo ngolla melao ea lintho tsohle matlapeng, e le melao e neng e hlalosa lintho tsohle, rabara re: “Kakatlela melao ena ka tieo; u be u laele batho ba heno ho kakatlela ka mamello le ka tieo ho eona. Haufinyane ke tla u joents’a malapa a baetsa-libe"
        },
        {
            "chapter": 7,
            "verse": 146,
            "text": "Bohle ba ikhants’ang ka ho nyefola lefats’eng ke tla ba lelekella thoko le lits’enolo tsa ka, hobane leha ho ka etsahala hore ba bone lits’upo tsohle ha ba na ho li lumela, leha ba ka ba bona tsela ea ba nepahetseng ba ke ke ba ikhethela eona, empa ha ba ka bona tsela ea bakhopo, ke eona eo ba ikhethelang eona. Sena ke hobane ba latotse lits’enolo tsa rona le hona ho se tsotelle tlhokomeliso e teng ho tsona"
        },
        {
            "chapter": 7,
            "verse": 147,
            "text": "Ba latolang lits’enolo tsa rona le Kopano ea Bo-tlang, mesebetsi ea bona ke mafeela. Ba ka lebella joang moputso o fapaneng le mesebetsi eo ba e etsang"
        },
        {
            "chapter": 7,
            "verse": 148,
            "text": "Eitse hoba Moshe a sie batho ba habo, ba ile ba ikhethela ho rapela namane e e ntsoeng ka lipetja tsa bona tsa khauta, e ne e ka hoja e lla. Na ba ne ba sa bone hore e ke ke ea buoa le hona ho ba tataisetsa tseleng? Empa ba ile ba ikhethela eona, ba ile ba fetoha baetsa-liphoso"
        },
        {
            "chapter": 7,
            "verse": 149,
            "text": "Hoba ba elelloe phoso eo ba e entseng le hona ho bona kamoo ba khelohileng kateng, ba re: “Ruri re tla ba ba lahlehileng haese ha feela eba Mong`a rona a ka ba le mohau holim’a rona le hona hore ts’oarela”"
        },
        {
            "chapter": 7,
            "verse": 150,
            "text": "Hoba Moshe a khutlele ho batho ba habo, a koatile le hona ho utloa bohloko; o ile a re: “Ke sebe sena seo le se entseng hoba ke tlohe ho lona. Le potlakisetsang kahlolo ea Mong`a lona? Ke moo a ileng a ptjhatlanya matlapa fats’e, a nyafutsa moena’e Aarone ka moriri hloohong, a mo hulela ho eena. Eena a re: “mora oa ‘Me ’! Ruri batho bana ba ile ba nkuka ke se letho, ba batlile ba mpolaea. Oho, se etse hore lira tsa ka li thabele malimabe a ka, u se ke oa mpalla har’a baetsa-libe!”"
        },
        {
            "chapter": 7,
            "verse": 151,
            "text": "Moshe o ile a re: “Oho Mong`a ka! Ak’u be le mohau holim’a ka le moena’a ka; u re amohelle mohaung oa Hau, hobane ke uena ea khaphatsehang mohau har’a bohle ba bonts’ang mohau”"
        },
        {
            "chapter": 7,
            "verse": 152,
            "text": "Haele baikhethetseng ho rapela namane, khalefo le tlotloloho tse tsoang ho Mong`a bona li tla ba aparela bophelong ba lefats’e lena. Ke kamoo re lefang ba qapang leshano"
        },
        {
            "chapter": 7,
            "verse": 153,
            "text": "Empa haele ba etsang liketso tse soabisang, kamorao ho moo ebe ba ea inyatsa le hona ho lumela; – Sebakeng sa bona kamorao ho moo, Allah U ts’oarela-khafetsa, e bile U Khaphatseha Mohau"
        },
        {
            "chapter": 7,
            "verse": 154,
            "text": "Hoba khalefo ea Moshe e kokobele, eaba o thonaka matlapa ao mengolo e neng e le ho ona e neng e le tataiso le mohau sebakeng sa bohle ba ts’abang Mong`a bona"
        },
        {
            "chapter": 7,
            "verse": 155,
            "text": "Eaba Moshe o khetha banna ba mashome a supileng hoba teng kopanong ea pallo ea Rona, hona nakong eona eo ba ile ba tsukutloa ke letsoalo, eaba Moshe o re: “Oho Mong`a ka! Hoja e bile takatso ea hau eka be eba khale U re ripitlile e sa le pele, ‘na le bona. Na U ka re ripitla ka lebaka la liphoso tsa maoatla har’a rona? Hona empa e le teko ea Hau feela ho rona. Ke Uena ea ikhethelang bao U ba khelosang, ebile U tataisa bao U ikhethetseng bona. Ke Uena mots’ireletsi oa rona, ka lebaka leo U re ts’oarela le hona hoba le mohau holim’a rona; hobane ke Uena ea molemo ho feta bohle ba ts’oarelang"
        },
        {
            "chapter": 7,
            "verse": 156,
            "text": "U re abele tsohle tse lokileng lefats’eng lena le ho Bo-tlang! Re boetse ho uena”. Eaba Allah U re: “Ka kotlo ea Ka Ke otla ope eo Ke ikhethetseng eena, mohau oa ka O aparetse lintho tsohle, e bile ona mohau oo Ke tla O abela ba etsang botle le ba fanang ka linyehelo, le bohle ba kholoang lits’enolong tsa Rona"
        },
        {
            "chapter": 7,
            "verse": 157,
            "text": "Haele ba latelang Moromuoa, Moporofeta ea sa tsebeng ho ngola le ho bala, eena eo ba fumaneng a hlalositsoe kahar’e ho Torah le kahar’a Evangeli tse teng ho bona. O tla ba khothaletsa tsohle tse lokileng le hona hoba hanela ka tse mpe. O tla ba lumella ka tsohle tse nepahetseng le hona hoba hanela ka tseo tse fosahetseng; o tla ba imolla mejarong ea bona e boima le tsona linyepa tse ba imetseng mahetla. Ba kholoang ho eena, ba bile ba mo tlotlisa le hona ho mo thusa, ba latela leseli leo le romeletsoeng lefats’eng le eena: Ruri ke bona ba tla atleha"
        },
        {
            "chapter": 7,
            "verse": 158,
            "text": "E re: “Oho batho! Bonang! Ke rometsoe ho lona bohle joalo ka Morumuoa oa Allah – – Eena eo puso ea maholimo le lefats’e e leng ea Hae. Etsoe ha ho `Mopi e mong haese Eena Allah. O fana ka bophelo le lefu. Kahoo, kholoang ho Allah le ho Moromuoa oa Hae, e leng Moporofeta ea sa tsebeng ho bala le ho ngola; ea khotsoeng ho Allah le lipolelo tsa Hae. Mo lateleng e le hore le tle le be tataisoe"
        },
        {
            "chapter": 7,
            "verse": 159,
            "text": "Ho batho ba habo Moshe, ho teng lequloana le tataisong le bileng le etsang toka kahar’a leseli la ‘nete"
        },
        {
            "chapter": 7,
            "verse": 160,
            "text": "Re ile Ra ba arola lihlopha tse leshome le metso e `meli ea merabe; Re ile Ra susumetsa Moshe nakong eo batho ba habo ba neng ba mo kopa metsi, ka hore: “Otla lefika ka lere la hau!” Eaba ho ts’akhunya liliba tse leshome le metso e li, e le hore sechaba ka seng se tle se tsebe sebaka sa sona sa ho noa. Re ile Ra ba etsetsa moriti ka leru le lesoeu, eaba Re ba romella manna le likhoale, Ra Re: “Ejang lintho tse lokileng tseo Re le sitsitseng ka tsona”. Ha ba ka ba re fosetsa, empa ba ile ba fosetsa meea ea bona"
        },
        {
            "chapter": 7,
            "verse": 161,
            "text": "Hopola ho ile ha thoe ho bona: “Phelang kahar’e ho motes ona le be le je lintho tsohle tseo le li labalabelang, empa le buoe mantsoe a ts’okoloho le be le kene khorong ka boikokobetso; Re tla le ts’oarela libe tsa lona; Re tla phaella moputso oa ba etsang botle"
        },
        {
            "chapter": 7,
            "verse": 162,
            "text": "Empa ba bang ba bona ba ile ba tlola molao ka ho fetola lentsoe leo ba neng ba ile ba le bolello eaba Re ba romella seoa se tsoang leholimong hoba ba tlotse meeli khafetsa"
        },
        {
            "chapter": 7,
            "verse": 163,
            "text": "Ak’u ba botse ka motse o neng o le pel’a leoatle, kamoo baahi ba ona ba ileng ba tlola molao oa sabata, le kamoo tlhapi e kholo e ileng ea tla ho bona sefahla mahlo kateng ka letsatsi la bona la sabata; empa letsatsing leo e neng e se la sabata, tsa se ke tsa tla ho bona. Ke kamoo Re ba behang tekong kateng hobane e ne e le baetsa-libe"
        },
        {
            "chapter": 7,
            "verse": 164,
            "text": "Eaba batloli ba meeli har’a bona ba re: “Hobaneng ha le shomaela har’a batho bao Allah a tlang ho ba ripitla le hona ho ba otla ka kotlo e sehloho?” ba shomaelang ba ile ba re: “Re etsa joalo, e le hore re tle re se ke ra oela phosong kapel’a Mong`a lona ea ho se phethahatse ts’ebetso ea hae, ba ka ts’oha ba sesefa bobe”"
        },
        {
            "chapter": 7,
            "verse": 165,
            "text": "Ba ile ba lebala litlhokomeliso tseo ka tsona ba neng ba hopotsoa, eaba Re pholosa ba ileng basesefa bobe, Ra chakela ba neng ba entse liphoso ka kotlo e sehloho ho latela bobe boo ba neng ba bo entse"
        },
        {
            "chapter": 7,
            "verse": 166,
            "text": "Eaba boikakasong boo ba bona ha ba ntse batlola melao, Ra Re ho bona: “Le be lits’oene hape le tellehe!”"
        },
        {
            "chapter": 7,
            "verse": 167,
            "text": "Hopolang hore Mong`a lona o buile hore o tla hlahisa bo- mphato ba bona ba tla ba sotla ka kotlo e malimabe khahlanong le bona ho isa letsatsing latsoho. Bonang! Ruri Mong`a lona U potlakela kahlolo, U Ts’oarela joalo-joalo, U khaphatseha Mohau"
        },
        {
            "chapter": 7,
            "verse": 168,
            "text": "Re ile Ra ba arola likotoana lefats’eng lena joaloka lichaba tse karohanong. Har’a bona ho teng ba lokileng, empa ba bang bona ba thoko le toka. Re ile Ra ba leka ka lintho tse hloekileng le ka lintho tse sa hloekang, e le hore ba tle ba sokolohe"
        },
        {
            "chapter": 7,
            "verse": 169,
            "text": "Ba ile ba hlahlangoa ke letlobo le ileng la ja Lengolo lefa. Empa ba ikhethela thepa ea bophelo bona bo fokolang, joaloka ha e le theko ea sebe, ba re: “Thepa eo, e tla ba pholosa”. Empa le ha ho ka tla hape ho bona thepa e joalo, ba ne ba tla e amohela; ebe ba etsa sebe hape. Na e be selekane sa Lengolo ha se ea thehoa le bona, hore ba ke ke ba rehella `Mopi ka se seng haese ‘nete feela? Ba ithutile litemana tseo tse teng ka hare ho lona. Haele sebakeng sa batho ba sesefang bobe, se molemo ho bona ke lehae la Bo-tlang. Na le sa tla utloisisa"
        },
        {
            "chapter": 7,
            "verse": 170,
            "text": "Ba hlokomelisang batho ho its’oarella le hona ho boloka Lengolo ba bile ba phethahatsa thapelo, – Ruri re ke ke ra liehisa meputso ea moifo o tsosolosang"
        },
        {
            "chapter": 7,
            "verse": 171,
            "text": "Le be le hopole nakong eo Re neng Re tsukutla thaba e neng eba okametse joaloka lephephe, ba ile ba nahana hore e tloha e helehela holim’a bona; eaba Re Re: “Kakatlelang ka tieo ho seo re le nehileng sona, le be le hopole tseo tse teng kahar’a lona, e le hore le tle le sesefe bobe”"
        },
        {
            "chapter": 7,
            "verse": 172,
            "text": "Le be le hopole nakong eo Mong`a lona A neng A hlahisa ho tsoa mathekeng a bana ba Adama litloholo, A ba A theha selekane sa bopaki bo khahlanong le bona ka hore: “Na ha se ‘Na Mong`a lona?”. Bona ba ile ba re: “Ahe, Ruri re’a paka”. Seo e bile hore le tle le se ke la tloha la re mohla letsatsi la tsoho: “Ruri! Ka sena ha re’a ka ra tsotella”"
        },
        {
            "chapter": 7,
            "verse": 173,
            "text": "Kapa le se tlohe la re: “ke ka hobane feela bo-ntat’a rona moholo ba ile ba bapisa Allah le melingoana, joale rona re bile litloholo tsa bona kamor’a bona”. Na joale u ka re ripitla ka lebaka la liketso tsa batho ba neng balatela bohata"
        },
        {
            "chapter": 7,
            "verse": 174,
            "text": "Ke kamoo re hlalosang lits’nolo tsa rona kateng ka botlalo, e le hore le tle le sokolohe"
        },
        {
            "chapter": 7,
            "verse": 175,
            "text": "Ak’u ba phetele pale ea monna eo Re kileng Ra mo neha lits’enolo tsa Rona, empa a sa ka a li tsotella; kahoo satane o ile a mo salama hoo a bileng a oela har’a ba khelohileng"
        },
        {
            "chapter": 7,
            "verse": 176,
            "text": "Hoja e bile takatso ea Rona, Re ka be Re ile Ra mo phahamisa ka malebela a tsona, empa o ile a imatahanya le lefats’e; eaba o latela litakatso tsa hae tsa mafeela. Kahoo papiso ea hae e ts’oana le’a ntja eo e reng ha u e otla e be e leketlisa leleme la eona, ha u se u e tlohetse e be e ntse e le leketlisitse kantle. Ena ke eona papiso ea batho ba latolang lits’enolo tsa Rona. Joale ak’u ba phetele pale ka mohlomong ba ka tloha ba inahana"
        },
        {
            "chapter": 7,
            "verse": 177,
            "text": "Mohlala o fosahetseng ke oa batho ba latotseng lits’enolo tsa Rona, ba fosetsa meea ea bona"
        },
        {
            "chapter": 7,
            "verse": 178,
            "text": "Eo Allah a mo tataisang, Ruri o tataisong e nepahetseng; eo a mo qhelelang kathoko ho tataiso ea hae – Ruri baea lahleha"
        },
        {
            "chapter": 7,
            "verse": 179,
            "text": "Ruri bongata ba Masabonoeng le batho bao re ba abetseng lihele, e bile ba na le lipelo tseo ka tsona ba sa utloisising letho, ba bile ba na le mahlo ao ka ona ba sa boneng letho, ebile ba na le litsebe tseo ka tsonabasa utloeng letho. Ba ts’oana le likhomo – Che! ba lahlehile ho feta! ha ba tsotelle"
        },
        {
            "chapter": 7,
            "verse": 180,
            "text": "Mabitso ohle a matle ka ho fetisisa a loketse Allah. Le ‘mitse ka ona. Empa le tlohe har’a mokhopi oa ba buoang hampe ka mabitso a Hae. Ba tla phetetsoa ka tseo ba li etsang"
        },
        {
            "chapter": 7,
            "verse": 181,
            "text": "Har’a batho bao Re ba hlotseng ho teng sechaba se tataisitsoeng ka ‘nete, e bile ba phethahatsa toka ka eona"
        },
        {
            "chapter": 7,
            "verse": 182,
            "text": "Haelebanyefolang lits’enolo tsa Rona, – Re tlabaetela hanyane- hanyane ka litsela tseobake kengbali elelloa"
        },
        {
            "chapter": 7,
            "verse": 183,
            "text": "Ke tla ba neha nakoana, hobane Ruri morero oa Ka o matla"
        },
        {
            "chapter": 7,
            "verse": 184,
            "text": "Na ebe ba ea inahana, hore ha ho bohlanya bo teng ho molekane oa bona? Empa e le mohlokomelisi ea totobetseng"
        },
        {
            "chapter": 7,
            "verse": 185,
            "text": "Na ebe ha ba ke ba nahana ka puso ea maholimo le ea lefats’e, le lintho tsohle tseo Allah A li hlotseng, etsoe na ha ba bone hore nako ea bona ea pallo e se e le haufinyane? E be ke molaetsa ofe oo ba tlang ho lumela ho ona kamor’a o"
        },
        {
            "chapter": 7,
            "verse": 186,
            "text": "Haele bao Allah A ba qheletseng ka thoko ho molaetsa, Ruri tataiso ha e eo ho bona. U ba lesitse tubehong e fifetseng ea booatla ba bona"
        },
        {
            "chapter": 7,
            "verse": 187,
            "text": "Ba u botsa ka hora ea pallo, hore na e tla tla neng. E re: “Tsebo ea eona e ho Mong`a ka feela. Ke Eena feela ea tla e senolang ka nako ea eona. E boima maholimong le lefats’eng. E tla tla ho lona ka ts’ohanyetso”. Ba u botsa joaloka ha e ka u na le tsebo ka eona. E re: “Tsebo ea eona e ho Allah A inotsi, empa boholo ba batho ha ba tsebe"
        },
        {
            "chapter": 7,
            "verse": 188,
            "text": "E re: “Ha ke na matla holim’a botle, kapa ona matla a ho hlahisa kotsi; haese feela seo Allah a se ratang; haeba ke ne ke ena le tsebo ea Masabonoeng, nka be ke menahantse thepa hoo malimabe a neng a ke ke a nkama. Ke mpa ke le mohlokomelisi, e bile ke le motsamaisi oa litaba tse molemo ho batho ba kholoang”"
        },
        {
            "chapter": 7,
            "verse": 189,
            "text": "Ke Eena ea le hlotseng ka moea o le mong, A ba A bopa molekane oa hae ka ona, e le hore a tle a phele le eena. Eitse hoba ba kopane, eaba o jara mojaro o bobebe ka mokhoa o sa hlokomeleheng, empa nakong eo o bang boima; bobeli ba rapela Allah, Mong`a bona: “Haeba u ka re neha ngoana ea lokileng, Ruri re tla ba har’a ba fanang ka liteboho”"
        },
        {
            "chapter": 7,
            "verse": 190,
            "text": "Empa ha a se a fane ka ngoana ea lokileng ho bona, ba Mo kopanya le batlatsetsi mphong eo A ba nehileng eona. Ke Eena ea phahametseng tsohle ka ho fetisisa tseo ba li kopanyang le Eena"
        },
        {
            "chapter": 7,
            "verse": 191,
            "text": "Na ba kopanya Allah le batlatsetsi ba sa kang ba hlola letho, empa bona ka bo-bona e le lihloliloeng"
        },
        {
            "chapter": 7,
            "verse": 192,
            "text": "Ho se thuso eo ba ka ba nehang eona, kapa hona ho ithusa ka bo-bona"
        },
        {
            "chapter": 7,
            "verse": 193,
            "text": "Haeba u ka ba bitsetsa tataisong, ba ke ke ba u latela. Ho ea ts’oana ebang u ka ba bitsa kapa u sa ba bitseng"
        },
        {
            "chapter": 7,
            "verse": 194,
            "text": "Ruri! bao le bitsang ho bona kathoko ho Allah ke makhabunyane joaloka lona. Ba bitseng hona joale ba arabele lithapelo tsa lona haeba le na le ‘nete"
        },
        {
            "chapter": 7,
            "verse": 195,
            "text": "Na ba na le maoto ao ba tsamaeang ka ona, le matsoho ao ba ts’oarang ka ona, kapa mahlo ao ba bonang ka ona, le haele litsebe tseo ba utloang ka tsona? E re: “Bitsang melingoana ea lona ea batlatsetsi ba Allah, e be le ntherela bobe; le se mphe khefutso ho hang"
        },
        {
            "chapter": 7,
            "verse": 196,
            "text": "Motsoalle-mots’ireletsi oa ka ke Allah ea senotseng Lengolo. U tla khetha ho ba motsoalle oa ba lokileng"
        },
        {
            "chapter": 7,
            "verse": 197,
            "text": "Empa bao le bitsang ho bona kantle ho Eena, ha ba sna matla a ho le thusa, kapa hona ho ithusa ka bo-bona”"
        },
        {
            "chapter": 7,
            "verse": 198,
            "text": "Ha le ba bitsetsa tataisong ha ba utloe; U tla ba bona ba u shalimile, empa ha ho seo ba sse bonang"
        },
        {
            "chapter": 7,
            "verse": 199,
            "text": "Ikakatlele ts’oarelong, u khothaletse tse nepahetseng; empa sutha pel’a bahloka tsebo"
        },
        {
            "chapter": 7,
            "verse": 200,
            "text": "Haeba liabolosi a u nyenyeletsa, kopa ts’ireletso ho Allah. Hobane U utloa tsohle, U utloa tsohle"
        },
        {
            "chapter": 7,
            "verse": 201,
            "text": "Ba ts’abang Allah, ha monahano o mobe o tsoang ho liabolosi o mo hlasela, ba tlisa Allah mohopolong; hang ba bone hantle"
        },
        {
            "chapter": 7,
            "verse": 202,
            "text": "Empa bana ba bo-bona, baba suthumeletsa botebong ba bobe ba sa khaotse"
        },
        {
            "chapter": 7,
            "verse": 203,
            "text": "Nakong eo u sa ba tlisetseng ts’enolo, ba re: “Ke ka lebaka la eng u sa e khethang? E re: “Ke mpa ke latela feela ts’uts’umetso eo ke e senoletsoeng e tsoang ho Mong`a ka. Koran ena Mong`a lona o e tseba ka kotloloho, e bile e le tataiso le mohau ho batho ba nang le Tumelo”"
        },
        {
            "chapter": 7,
            "verse": 204,
            "text": "Nakong eo koran e phetoang, thehang litsebe ka hloko le mamele le thole, le tle le fumane mohau"
        },
        {
            "chapter": 7,
            "verse": 205,
            "text": "U ee u tlise Mong`a hau khopolong botebong ba moea oa hau, ka boikokobetso le tlhonepho u sa phamise lentsoe; mesong le mantsiboea. U se be har’a ba sa tsotelleng"
        },
        {
            "chapter": 7,
            "verse": 206,
            "text": "Ba haufi le Mong`a hau, ha ba khathale ho mo khumamela; ba keteka Lithoriso tsa Hae le ho inama kapela Hae. Ka lebitso la Allah, Ea Lereko, Mong`a hao"
        },
        {
            "chapter": 8,
            "verse": 1,
            "text": "Ba u botsa malebana le lintho tse hapiloeng ntoeng, ere: “tse hapiloeng, li matsohong a Allah le moromuoa, ka hoo ts’abang Allah, le be le boloke kotlolohong likamano lipakeng tsa lóna. Le mamele Allah le moromuoa oa hae haeba le kholoa"
        },
        {
            "chapter": 8,
            "verse": 2,
            "text": "Hobane, ba kholoang ke bao e reng ha ho boleloa ka Allah, ba utloang ho thothomela ka lipelong ba bileng ereng ha ba utloa ho memetsoa ka lits’upiso tsa hae, ba fumanang tumelo ea jóna e matlafala, ba beha ts’epo ea bona eohle ho Mong`a bona"
        },
        {
            "chapter": 8,
            "verse": 3,
            "text": "Ba rapela ka linako tsohle, ba etsa linyehelo ka bolokolohi ka limpho tseo Re ba fileng tsona bakeng sa boipheliso"
        },
        {
            "chapter": 8,
            "verse": 4,
            "text": "Ba ‘neteng ke ba kaoloang baruile maemo a tlhonepho ho Mong`a bona, le eona ts’oarelo, le boipheliso bo hlamatsehang"
        },
        {
            "chapter": 8,
            "verse": 5,
            "text": "Joaloka ha Mong`a hau a ne a u laela ho tsoa katlung ea hau ka ‘nete hoo le lebepa le leng har’a ba kholoang, le sa kang la rata"
        },
        {
            "chapter": 8,
            "verse": 6,
            "text": "Ba phehisana khang le uena khahlanong le ‘nete hoba e totobatsoe, joaloka haeka ba ne ba khanneloa lefung leo ba neng ba bile ba le bóna"
        },
        {
            "chapter": 8,
            "verse": 7,
            "text": "Bónang! Allah U le ts’episitse lebotho le leng la a mabeli a lireng, hore e tle ebe la lóna. Lóna le ne le lakalitse hore lane le neng le sa hlomela ebe la lóna, empa Allah U ratile ho tókafatsa nnete ho latela mantsoe a hae le hóna ho khaola methapo ea ba sa kholoeng"
        },
        {
            "chapter": 8,
            "verse": 8,
            "text": "E le hore A tle a tókafatse nnete a be a kholise hore bohata efela e le bohata, le hoja ketso eo e ke keng ea latsoeha ho ba nang le molato"
        },
        {
            "chapter": 8,
            "verse": 9,
            "text": "U hopole hore u ile oa kopa Mong`a hau ho u thusa, o ile a u arabela: “ke tla u thusa ka mangeloi ka maemo ho fapana.”"
        },
        {
            "chapter": 8,
            "verse": 10,
            "text": "Allah U entse hoo e le molaetsa o molemo, le hóna e le tiisetso lipelong tsa lóna etsoe ho ntse ho se na thuso kantle le ho etsoang ke Allah ebile Allah U tlotlehile matleng, O Seli"
        },
        {
            "chapter": 8,
            "verse": 11,
            "text": "Hopolang hore o ile a le apesa ka kotselo, e le ho le khatholla meea ebile e le khothatso e tsoang ho eena. A ba a etsa hore le kolobisoe ke pula e tsoang mahólimóng, ho le hloekisa ka eona, ho tlosa ho lóna sekhobo sa Satane le ho tiisa lipelo tsa lóna, le ho matlafatsa bohato ba maoto a lóna ka eóna"
        },
        {
            "chapter": 8,
            "verse": 12,
            "text": "Hopolang hore Mong`a lóna o ile a etsa ts’usumetso ho mangeloi ka molaetsa: “ke na le lóna, fanang ka tiisetso ho ba kholoang: ke tla kenya letsoalo lipelong tsa ba sa kholoeng. Le ba nathe kahólim’a melala le be le ba khaole linókó tsa menoana"
        },
        {
            "chapter": 8,
            "verse": 13,
            "text": "Hona ho etsahale ka hobane ba ile ba hanyetsa Allah le moromuoa oa hae. Ha ho kaba le e mong ea hanyetsang Allah le moromuoa oa hae, Allah U kahlolo e boima ho mahanaa- tumelo"
        },
        {
            "chapter": 8,
            "verse": 14,
            "text": "Ho tla thoe: “latsoang ke hóna kahlolo ea ba latolang Allah; kahlolo ea mollo.”"
        },
        {
            "chapter": 8,
            "verse": 15,
            "text": "Oho lóna ba kholoang! Ha le teana le ba sa kholoeng meleng ea ntoa, le se basupe ka lirethe"
        },
        {
            "chapter": 8,
            "verse": 16,
            "text": "Ha ho ka bale ea ba supang ka lirethe, kantle le haeba e le moritaoke oa ntoa, kapa e le ho khutlela lebothong la habo jóna, o tla be a ikhuletse khalefo ea Allah. Bolulo ba hae ke liheleng; bo bóbe bolulo Ruri"
        },
        {
            "chapter": 8,
            "verse": 17,
            "text": "Ha se lónababa bolaileng empa ba bolailoe ke Allah. Ha uena u akhotsa lerole ka letsoho, e ne e se ketso ea hau empa e ne e le ketso ea Allah e le ho etsetsa bakholoang teko ka mokhoa o babatsehang o tsoang ho eena hobane ke Eena Allah ea utloang le ho tseba lintho tsohle"
        },
        {
            "chapter": 8,
            "verse": 18,
            "text": "Hape, ke hobane ke Eena Allah ea bebofatsang merero le maqiti a basalumeleng"
        },
        {
            "chapter": 8,
            "verse": 19,
            "text": "Oho lóna ba sa kholoeng! Haeba le ne le rapella tlholo le kahlolo, joale kahlolo e tlile ho lóna, ha le ka furalla bóbe ho kabachatsi ka ho fetisa ho lóna. Ha le ka boea sekoele le Róna Re tla etsa joalo ha ho letho le letle le tla hlahela mabotho a lóna, le ha mabotho a lóna a ne a ka eketseha ka makhetlo hobane Ruri Allah U na le bohle ba kholoang"
        },
        {
            "chapter": 8,
            "verse": 20,
            "text": "Oho lóna ba kholoang! Mamelang Allah le moromuoa oa hae, le se ke la mo furalla ha le utloa a bua"
        },
        {
            "chapter": 8,
            "verse": 21,
            "text": "Le mpe le se ts’oane le bareng: “re’a utloa,” empa ba sa mamele"
        },
        {
            "chapter": 8,
            "verse": 22,
            "text": "Liphoofolong tse nyonyehang ho fetisa sefahlehong sa Allah ke litholo le limumu, basa utloisising"
        },
        {
            "chapter": 8,
            "verse": 23,
            "text": "Haeba Allah A fumane ka ho jóna botle bo itseng, Ruri a ka be a ile a etsa horebamamele. Ho ea kamoo ho leng kateng, le haeba a ne a entse hore ba mamele baka be ba ile ba’nabafuralla le ho hana tumelo"
        },
        {
            "chapter": 8,
            "verse": 24,
            "text": "Oho lóna ba kholoang! Fanang ka mamelo ea lóna ho Allah le ho moromuoa oa hae ha a le bitsetsa ho se tla le neha bophelo. le tsebe hore Allah U kena lipakeng tsa motho le pelo ea hae, ke ho eena le tlang ho bokelleloang bohle"
        },
        {
            "chapter": 8,
            "verse": 25,
            "text": "Le ts’abe morusu le khatello tse sa tlong ho ama feela bao e leng ba etsang bóbe le be le tsebe hore Allah ha a kebe kotlong"
        },
        {
            "chapter": 8,
            "verse": 26,
            "text": "Hopolang hore le lona le kile la ebá lequlaona le fokolang, le telleha naha ka bophara, le ts’aba hore batho ba ne ba ka le fenya kapa ho le koetela, empa Allah U ile a le neha ts’ireletso ea ‘nete abaa le matlafatsa ka thuso ea hae, a ba a le neha tsohle tse molemo tsa boipheliso, e le hore le tle le be le khotsofalo"
        },
        {
            "chapter": 8,
            "verse": 27,
            "text": "Oho lóna ba kholoang! Le se koenehele Allah le moromuoa oa hae, kapa hóna ho sebelisa hampe tseo le li ts’epetsoeng"
        },
        {
            "chapter": 8,
            "verse": 28,
            "text": "Le be le tsebe hore maruo a lóna le banabalóna empa e le teko feela; ebile ke ho Allah feela moo moputso o moholohali oa lóna o le letetseng"
        },
        {
            "chapter": 8,
            "verse": 29,
            "text": "Oho lóna ba kholoang! Haeba le ts’a ba Allah, o tla le neha tsebo ea ho khetha pakeng tsa botle le bóbe, a be a tlose bóbe bohle ho lóna bo neng bo ka ts’oana bo le ts’oenya, a be a le ts’oarele. Hobane Allah ke Eena Mong`a tsohle, Mong`a hao o se nang tekano"
        },
        {
            "chapter": 8,
            "verse": 30,
            "text": "Hopolang hore ba sa lumelengbakilebarera ho le boloka bokhobeng, le ho le bolaea kapa hóna ho le phalalisa mah’a lóna. Ba a rera ba be ba kunute empa Moreri ea fetang bohle ke Allah"
        },
        {
            "chapter": 8,
            "verse": 31,
            "text": "Ha ba hlokomelisoa lits’upiso tsa Róna ba re: “re se re kile ra se utloa sena. Haeba re ne re ratile, re ka be re buile joalo: hona ha se letho empa e le lits’omo tsa mehleng ea khale.”"
        },
        {
            "chapter": 8,
            "verse": 32,
            "text": "Hopolang ha ba ne ba re: “oho Allah! Haeba Ruri hona ke ‘nete e tsoang ho uena, ak’u nesetse hólim’a róna majoe a theohang marung kapa o re nehe kotlo e bohloko.”"
        },
        {
            "chapter": 8,
            "verse": 33,
            "text": "Empa Allah U ne a ke ke a ba theolela kotlo nakong eo le ntseng le le har’a bona; ebile o ne a ke ke a e romella ha feela ba ne ba se na le monyetla oa ho kópa ts’oarelo"
        },
        {
            "chapter": 8,
            "verse": 34,
            "text": "Empa hana thapeli eo ba nang le eona ke efeng hore Allah a se ba otle, ha ba hanela batho ho kena tlung e halalelang – empa e se bona balebeli ba eona? Ha ho batho ba ka bang balebeli ba eona haese feela batókafalo; empa ba bangata ba bóna ha bana kutloisiso"
        },
        {
            "chapter": 8,
            "verse": 35,
            "text": "Thapelo ea bona tlung ea Allah ha se letho haese ho letsa meloli le ho ópa liatla. Karabelo ea eona e ka ba feela hore: “lóna latsoang kahlolo hoba le nyefotse.”"
        },
        {
            "chapter": 8,
            "verse": 36,
            "text": "Ba sa kholoeng ba sebelisa maruo a bona ho sitisa batho ba bang ho kena tseleng ea Allah, ba tla phehella joalo ts’ebelisong ea maruo a bona; empa qetellong ba tla salloa ke boinyatso le mesarelo ka mora nako ba tla khathala. Ba sa kholoeng bohle ba tla bokelleloa liheleng"
        },
        {
            "chapter": 8,
            "verse": 37,
            "text": "Hore Allah a tle a arole tse hloekileng ho tse sa hloekang, o tla beha ba sa hloekang, o tla beha e mong hólim’a e mong a ba ahe sebota, a nto ba lahlela liheleng. E tla be e le bona ba lahlehileng"
        },
        {
            "chapter": 8,
            "verse": 38,
            "text": "Le re ho ba sa kholoeng, e bang ba ka furalla ho se lumele ha bona, batla ts’oareloa liketsong tsa bona tse fetileng. Empa ha ba phehella, kahlolo e oetseng batho ba bileng teng pele ho bona, ke tlhokomeliso ho bona"
        },
        {
            "chapter": 8,
            "verse": 39,
            "text": "Le ba loants’e ho fihlela morusu le khatello tsa bona li felile ho rena tóka le tumelo ho Allah hohle. Empa ha ba khaotsa, Ruri Allah U bóna tsohle tseo ba li etsang"
        },
        {
            "chapter": 8,
            "verse": 40,
            "text": "Empa ha ba ngangella, ebang le tiisetso ea hore Allah ke mots’ireletsi oa lóna; ke Eena Ea ts’ireletsang ho fetisisa ebile ke Eena Ea thusang ho fetisisa"
        },
        {
            "chapter": 8,
            "verse": 41,
            "text": "Le tsebe hore lefohlong lohle leo le tlang ho le una ntoeng, karolo ea bohlano ke e abetsoeng Allah le Moromuoa, le ba haufi le lóna ka tsoalano, likhutsana le bahloki le bafeta-ka- tsela, – haeba le feela le lumela ho Allah le ho lits’enolo tseo re li theoletseng ho lekhabunyane la róna mohla letsatsi la liteko, – mohla letsatsi la thulano ea mabotho a mabeli. Hobane Allah U na le matla hólim’a lintho tsohle"
        },
        {
            "chapter": 8,
            "verse": 42,
            "text": "Hopolang hore lona le ne le le ka koano ho phula, ha bona ba ne ba le mosoeu oane ho phula mabofa a le tlase ka har’a phula. Le haeba le ne le e na le tumellano ea ho kopana, Ruri le ka be le ile la sitoa ho phetha morero oo. Empa le ha ho le joalo le thulane, hore Allah a phethahatse taba e neng e se e raliloe; le hore ba shoang ba shoe ka morao hore sesupo se hlakileng se fanoe. Ruri Allah ke Eena ea tsebang lintho tsohle"
        },
        {
            "chapter": 8,
            "verse": 43,
            "text": "Hopola hore torong ea hau Allah U bonts’itse bona ba fokola ka palo mahlong a hau, hoja o ne a ile a ba hlahisa ho uena ka palo e nepahetseng, u ka be u ile ua fumana khanyetso liqetong tsa hau, Allah U ile A u qobisa seo hobane o tsebisisa hantle makunutu a lipelo tsohle"
        },
        {
            "chapter": 8,
            "verse": 44,
            "text": "Hopola hore ha le thulana, o ba hlahisitse mahlong a hau ba fokola ka palo, o bile a etsa hore le hlahe le telleha mahlong a bona e le hore a tla a phethe taba e neng e se e raliloe. Hobane ho Allah lipotso li khutlela tsohle ho ea fumana liqeto"
        },
        {
            "chapter": 8,
            "verse": 45,
            "text": "Oho lóna ba kholoang! Ha le thulana le sheshe, le tiee le bitse ho Allah khafetsa ka khopolo e le hore le tle le atlehe"
        },
        {
            "chapter": 8,
            "verse": 46,
            "text": "Le mamele Allah le moromuoa oa hae hore le tle le se oele har’a likhang, esere la lahleheloa ke ts’epo le ho felloa ke matla; le be le mamello le tiisetso hobane Allah U na le bohle ba tiisetsang ka mamello"
        },
        {
            "chapter": 8,
            "verse": 47,
            "text": "Le se ts’oane le ba ileng ba tloha mah’abona ka boikhants’o ba ho iponahatsa har’a banna, kapa ho sitisa batho tseleng ea Allah. Hobane Allah U kopetse hare tsohle tseo ba li etsang"
        },
        {
            "chapter": 8,
            "verse": 48,
            "text": "Hopola hore Satane o entse hore liketso tsa bona tse mpe li bónahale li khahlisa ho bona a ba a re: «ha ho le ea mong har›a banna bao ea ka le fekisang kajeno, ha feela ke ntse ke le pel›a lóna.» empa eitse ha mabotho ana a mabeli a bónana, o ile a ba supa ka lirethe, a ba a re: «jo! Ke le hlohlolotse, jo! Ke bóna seo le sa se bóneng; jo! Ke ts›aba Allah; hobane Allah ha A kebe kotlong.»"
        },
        {
            "chapter": 8,
            "verse": 49,
            "text": "Jo! Baikaketsi hammoho le bao ka ‘pelong tsa bona ho leng mahloko, bare: “batho báná, – tumelo ea bona e ba khelositse.” haeba ópe a ts’epa ho Allah, bónang! Allah U tlotlehile matleng, O Seli"
        },
        {
            "chapter": 8,
            "verse": 50,
            "text": "Hoja le ne le ka bóna ha mangeloi a nts’a meea ea mahloka- tumelo nakong ea lefu, le ka mokhoa oo a ba otlang lifahleho le ka mekokotlong a ntse a re: latsoang kahlolo ea malakabe a mollo"
        },
        {
            "chapter": 8,
            "verse": 51,
            "text": "Ka lebaka la liketso tseo matsoho a lóna a li romeletseng pele ho lóna hobane Allah ha a ka be a sekisetse makhabunyane a hae"
        },
        {
            "chapter": 8,
            "verse": 52,
            "text": "Liketso tsa bona li tsoana le tsa batho ba Faro le ba bileng teng pele ho bona. Ba ile ba khesa lits’upiso tsa Allah, Allah A ba neha kotlo bakeng sa litlolo tsa bona, hobane Allah U Matla, U Tópile kotlong"
        },
        {
            "chapter": 8,
            "verse": 53,
            "text": "Allah A ke ke A fetola Mohau Oo A o apesitseng batho ho fihlela batho bao ka bó-bona ba fetola meea ea bona. Ruri Allah ke Eena Ea utloang le ho tseba lintho tsohle"
        },
        {
            "chapter": 8,
            "verse": 54,
            "text": "“Liketso tse ts’oanang le tsa batho ba Faro le ba bileng teng pele ho bona.” ba ile ba nka lits’upiso tsa Mong`a bona e le bohata. Ea ba Re eaba fepetla ka le baka la litlolo tsa bona Re khamisa batho ba Faro metsi, hobane bohle e ne e le ba hatelli le baetsalibe"
        },
        {
            "chapter": 8,
            "verse": 55,
            "text": "Hobane tse mpe ka ho fetisisa libopuoeng mahlong A Allah, ke ba mo nenang ba bile ba ke ke kholoa"
        },
        {
            "chapter": 8,
            "verse": 56,
            "text": "Ke bao u kileng ua etsa selekane le bona, empa ba roba selekane sa bona ka linako tsohle, ebile habana ts’abo ea Allah"
        },
        {
            "chapter": 8,
            "verse": 57,
            "text": "Haeba le ka bahlola ntoeng, le hasanye ba tla ba sala morao e le hore batle ba hopole"
        },
        {
            "chapter": 8,
            "verse": 58,
            "text": "Ha le belaella bohla ba phieo ho lebepa le ópe, ba hopotse selekane sa bona, e le hore le be boemong ba tekano. Hobane Allah ha a rate mahlabaphieo"
        },
        {
            "chapter": 8,
            "verse": 59,
            "text": "Bahloka-tumelo ba se ithetse ka hore ba ka iphumana ba fekisitse ba nang le Allah. Ba ke ke ba ba fenya"
        },
        {
            "chapter": 8,
            "verse": 60,
            "text": "Khahlanong le bona le hlomele sa mohla letsatsi la pheletso le tsona lipitsi tsa lóna tsa ntoa le li hlomele sa thokhonya etlebe tsenene e kenyang letsoalo lipelong tsa lira tsa Allah e leng lira tsa lóna le ba bang bao le sa ba tsebeng, empa Allah Eena O oa ba tseba. Lits’enyehelo tsohle tseo ts’ebeletso e ka le kenyang ho tsona, le tla li buseletsoa ka bótlalo ha le ke ke la hanyapetsoa"
        },
        {
            "chapter": 8,
            "verse": 61,
            "text": "Haeba sera se sekamela khotsong, le lóna le sekamele khotsong, le behe ts’epo ea lóna ho Allah, hobane ke Eena Ea Utloang le ho tseba tsohle"
        },
        {
            "chapter": 8,
            "verse": 62,
            "text": "Ebang ba le rerela bolotsana, Ruri Allah U le lekane, ke eena ea le matlafalitseng ka thuso ea hae le ka lebóthó la ba kholoang"
        },
        {
            "chapter": 8,
            "verse": 63,
            "text": "Ho feta moo, o kentse lerato ka har’a lipelo tsa lóna. Haeba le ne le ka sebelisa matlotlo a teng lefats’eng lohle, le ne le ke ke la hlahisa lerato le joalo, empa Allah Eena O phethahalitse hobane O tsotehile matleng, O Seli"
        },
        {
            "chapter": 8,
            "verse": 64,
            "text": "Oho moprofeta! Allah U o lekane, uena le ba u setseng morao har’a bakholoang"
        },
        {
            "chapter": 8,
            "verse": 65,
            "text": "Oho Moprofeta! Khothaletsa ba kholoang ho kena ntoeng. Haeba har’a lóna ho ba mashome a mabeli ba nang le mamello le tiisetso, ba tla fekisa makholo a mabeli; haeba ba le lekholo, ba tla fekisa sekete sa ba sa kholoeng hobane bao ke batho ba hlokang kutloisiso"
        },
        {
            "chapter": 8,
            "verse": 66,
            "text": "Lekhatheng lena, Allah U sa le bebó falelitse mathata hobane a tseba hore ho teng bofokoli lipelong tsa lóna. Empa le ha ho le joalo, haeba ho le teng ba lekholo har’a lóna ba mamello le tiisetso, batla fekisa a mabeli makholo, haeba ba le sekete, ba tla fekisa tse peli likete ka tumello ea Allah, hobane Allah U na le ba mamellang ka tiisetso"
        },
        {
            "chapter": 8,
            "verse": 67,
            "text": "Ha ho lumellehe hore moprofeta a ka ba le bats’oaruoa ba ntoa ho fihlela a thapisitse naha eohle. Le shebile likhahlisang tsa lefats’e lena, Allah Eena, O Shalimile tsa Botlang, Allah U Tsotehile matleng, O Seli"
        },
        {
            "chapter": 8,
            "verse": 68,
            "text": "Hoja ebá e ne e se ka lebaka la pallo ea monene e neng etsoa ho Allah, le ka be le oetsoe ke kotlo e boima ka lebaka la lefohlo leo le ileng la le hapa"
        },
        {
            "chapter": 8,
            "verse": 69,
            "text": "Empa ha joale, imoneng menoana ka seo le se hapileng ntoeng se molaong ebile se lókile empa ts’abang Allah, hobane Allah U Ts’oarela-khafetsa, O Mohau O Fetisisang"
        },
        {
            "chapter": 8,
            "verse": 70,
            "text": "Oho Moprofeta! Bolella bats’oaruoa ba matsohong a hau o re ho bona: “haeba Allah a ka fumana shoamphana ea ho lóka ka har’a lipelo tsa lóna, o tla le neha ho chatsi ho feta hoo a ho nkileng ho lóna, ebile o tla le ts’oarela hobane Allah, O Ts’oarela-khafetsa, O Mohau O Fetisisang.”"
        },
        {
            "chapter": 8,
            "verse": 71,
            "text": "Haeba ba na le bolotsana khahlanong le lóna, oho Moromuoa! Tseba hore ba se ba le nyellong ho Allah, kahoo u se A u nehile matla hólim’a bona. Allah ke Eena Ea nang le tsebo e tletseng hammoho le Seli"
        },
        {
            "chapter": 8,
            "verse": 72,
            "text": "Haele ba kholoang ba siea malapa a bona le hóna ho loanela tumelo ka maruo ohle a bona le botho ba bona tseleng ea Allah, hammoho le ba ileng bafana ka ts›ireletso le thuso, báná ke metsoalle le bats›ireletsani. Empa haele ba amohetseng tumelo empa ba sa ba phalalisa, ha u mokitlaneng oa ts’ireletso ho bóna ho fihlela ba kena phalalisong. Empa haeba ba hloka thuso ea hau tumelong, o tlamehile ho ba thusa. Kantle le haeba ba le khahlanong le batho bao le nang le selekane sa thusano le bóna, u be u hopole hore Allah U bonts’isa hantle tsohle tseo u li etsang"
        },
        {
            "chapter": 8,
            "verse": 73,
            "text": "Mahloka-tumelo ke bats’ireletsani, ntle le hore le lóna le etse mokhoa oa ho ts’ireletsana ho tla ba le tubeho ‘moho le khatello lefats’eng, le mofere-fere o moholo"
        },
        {
            "chapter": 8,
            "verse": 74,
            "text": "Ba kholoang ba siea malapa a bona ho ea loanela tumelo, mmoho le ba nehelanang ka ts’ireletso le thuso ho bona, ka sebele ba kholoang, sa bona ke ts’oarelo ea libe le litókisetso tse manoni"
        },
        {
            "chapter": 8,
            "verse": 75,
            "text": "Ba amohelang tumelo hamorao ba kena phalalisong ba loanela Tumelo – ke ba lóna, empa kamano ka tsoalano e kahólim’a ho litokelo tse ling Lengolong la Allah. Ruri Allah U tsebisisa lintho tsohle"
        },
        {
            "chapter": 9,
            "verse": 1,
            "text": "Phatlalatso ea ts’oarelo e tsoang ho Allah le Moromuoa oa Hae, e ea ho bahedene bao le ileng la hloma selekane le bona –"
        },
        {
            "chapter": 9,
            "verse": 2,
            "text": "Tsamaeang ka bolokolohi naheng eohle ka likhoeli tse ‘ne, le ea pele le morao empa le tsebe hore le ke ke la fenya Allah ka maimane a lóna hobane Allah U tla apesabamo nenang, ka masoabi"
        },
        {
            "chapter": 9,
            "verse": 3,
            "text": "Phatlalatso e ileng ea etsoa ke Allah le Moromuoa oa hae mohla letsatsi la bosepeleli bo boholo ho batho ba neng ba khobokane ka bongata, – ke hore Allah hammoho le Moromuoa oa hae, bahlakola selekane sa bona le bahedene. Haeba le ka inyatsa, ho tla ba molemo bakeng sa lóna; empa ha le itosollela thoko, tsebang hore le ke ke la fenya Allah. Ebile Re tla phatlalatsa kotlo e bohloko ho bohle ba nenang tumelo"
        },
        {
            "chapter": 9,
            "verse": 4,
            "text": "Lilekane ha li hlakoloe tse lipakeng tsa lóna le bahedene ba ileng ba hloma selekane le lóna ba sa ka ba le fetohela le ka mohla. Kapa hóna ho thusana le ópe ea khahlanong le lóna. Ka hoo, le boloke boitlamo ba lóna ho bona ka botlalo ho isa pheletsong ea lipallano tsa boitlamo bo joalo. Hobane Allah U Rata ba tletseng toka"
        },
        {
            "chapter": 9,
            "verse": 5,
            "text": "Likhoeli tsa leboella ha li fetile, le ba loants’e le bolae bahedene hohle moo le ba fumanang, le ba ts’oare le ba kóbese le ba khaoletse le sebelise maqiti ohle a ntoa; empa haeba ba inyatsa, ba etsa linyehelo ka linako tsohle, kahoo feela, le ba buleleng tsela. Hobane Allah U Ts’oarela-khafetsa U mohau O Fetisisang"
        },
        {
            "chapter": 9,
            "verse": 6,
            "text": "Haeba e mong har’a bahedene a ka ikopela ts’ireletso ho lóna, le mo nehe eona, e le hore a tle a utloe lentsoe la Allah, ebe le mo felehetsa ho mo isa moo a tlang ho ba ts’ireletsong. Ka hobane e le oa batho ba se nang tsebo"
        },
        {
            "chapter": 9,
            "verse": 7,
            "text": "Ho ka ba teng joang lebóthó le ka emang kapel’a Allah le moromuoa oa hae har’a bahedene, kantle ho bao ho hlongoeng selekane le bona ba le pel’a ntlo e halalelang? Ha feela báná ba le emela ka ‘nete, le lóna le ba emele ka ‘nete. Hobane Allah U Rata ba tletseng toka"
        },
        {
            "chapter": 9,
            "verse": 8,
            "text": "Lebotho le joalo le ka ba teng joang? Hobane ha lóna le ka fekisoa le le joalo, ba ke ke ba hlola ba hlonephile maqhama a lesika a teng esitana le óna a selekane. Ka mantsoe a mathe- a-mololi ba ka leqheka empa haele bona ba mapalesa-pelo khahlanong le lóna; bongata ba bona ba bókakasolle ba khopame"
        },
        {
            "chapter": 9,
            "verse": 9,
            "text": "Lits’upiso tsa Allahbali rekisitse ka thekonyana e eisehang, ba sitisitse ba bangata tseleng ea hae; li mpe Ruri liketso tseo ba li entseng"
        },
        {
            "chapter": 9,
            "verse": 10,
            "text": "Ho ea kholoang ha ba hlonephe likamano tsa lesika kapa tsa selekane! Ke bona ba robileng litumellano ka ho tlola meeli eohle"
        },
        {
            "chapter": 9,
            "verse": 11,
            "text": "Empa le ha ho le joalo, ha ba inyatsa, ba rapela ka linako tsohle, ba etsa linyehelo ka linako tsohle, – ke baena ba lóna tumelong. Ke kamoo Re hlalosang lits’upiso ka botlalo, ho ba nang le kutloisiso"
        },
        {
            "chapter": 9,
            "verse": 12,
            "text": "Empa ha ba tlola meeli ea boikano ba bona ka morao ho selekane sa bona, ba le soma ka tumelo ea lóna, – le loants’e marena a mahanatumelo, hobane boikano ba bona ha se letho ho bona. Ke ka mokhoa o joalo ba ka kengoang tseleng"
        },
        {
            "chapter": 9,
            "verse": 13,
            "text": "Le ka sitoa ke eng ho loants’a batho ba fetohetseng boikano ba bona, ba fonoka ho phalalisa Moromuoa, ba le monaila ho le futuhela pele? Le’a ba ts’aba? Che! Ke Allah eo Ruri le tlamehang ho mo ts’aba, haeba le feela le kholoa"
        },
        {
            "chapter": 9,
            "verse": 14,
            "text": "Le ba loants’e, ‘Allah U tlaba hlokofatsa ka matsoho a lóna, A ba apese masoabi A le thuse ho ba hlolela Ruri. A folise lifuba tsa ba kholoang"
        },
        {
            "chapter": 9,
            "verse": 15,
            "text": "A be a kokobetse khalefo ea lipelo tsa bona. Hobane Allah U retellehela ka mohau ka ho ikhethela ho mong le mong; ebile Allah U Tseba-tsohle, U Seli"
        },
        {
            "chapter": 9,
            "verse": 16,
            "text": "Kapa le nahana hore le tla lahloa kherehloa joaloka haeka Allah ha a tsebe hore har’a lóna ho teng ba tsitlellelang tseleng e nepahetseng ka matla le thepa eohle ea bona, ba sa khethe metsoalle kapa bats’ireletsi ka`ntle ho Allah le Moromuoa oa hae kapa har’a phuthehong ea ba kholoang? Empa le ha ho le joalo Allah U tseba tsohle tseo le li etsang"
        },
        {
            "chapter": 9,
            "verse": 17,
            "text": "Ha ho ea lókela ba kopanyang melingoana le Allah ho etela kapa ho hlokomela liahelo tsa Allah hobane ba le bópaking bo khahlanong le meea ea bona ho isa timelong. Mesebetsi ea ba joalo ha e behe litholoana. Mollong ke moo ba tla phela teng"
        },
        {
            "chapter": 9,
            "verse": 18,
            "text": "Liahelo tsa Allah li tla eteloa li be li be tlhokomelong ea ba kholoang ho Allah le letsatsing la bofelo, ba rapelang ka linako tsohle, ba etsa linyehelo ka linako tsohle, ho se eo ba mo ts’abang ka`ntle ho Allah. Ke bona ba lebeletsoeng ho ba tataisong ea ‘nete"
        },
        {
            "chapter": 9,
            "verse": 19,
            "text": "Na le nahana hore ho nyorolla basepeleli kapa ho hlokomela ntlong e halalelang ho ka lekana le ts’ebetso e babatsehang ea ba kholoang ho Allah le letsatsing la bofelo, ba tsitlellela ka matla le tsohle tseo ba nang le tsona tseleng ea Allah? Mahlong a Allah ha ba na papiso. ‘Allah Ha A tataise ba etsang bobe"
        },
        {
            "chapter": 9,
            "verse": 20,
            "text": "Haele ba kholoang, ba siea malapa a bona le ho loana ka matla le tsohle tseo ba nang le tsona tseleng ea Allah, ka thepa ea bona le ka bótho ba bona, mahlong a Allah ba na le boemo bo phahameng ho fetisisa. Ke batho ba tla fumana topollo"
        },
        {
            "chapter": 9,
            "verse": 21,
            "text": "Mong`a bona U ba neha litaba tse molemo tsa mohau o tsoang ho Eena le lintle tsa thabo Ea Hae, le lirapa ho bona, tseo ka ho tsona ho leng teng menate e sa feleng"
        },
        {
            "chapter": 9,
            "verse": 22,
            "text": "Ba tla phela teng ka ho sa feleng. Ruri ho Allah ho teng moputso o phahametseng eohle"
        },
        {
            "chapter": 9,
            "verse": 23,
            "text": "Oho lóna ba kholoang! Le se ke la ikhethela bo-ntat’a lóna le bana ba bo-lóna e le bats’ireletsi haeba ba rata libe ho feta tumelo. Haeba ba bang ba lóna ba ka etsa joalo, baetsa phoso"
        },
        {
            "chapter": 9,
            "verse": 24,
            "text": "E re: “haeba bo-ntat’a lóna, bara ba lóna, baena ba lóna, sechaba sa habo lóna, le mehahabo lóna, le maruo ao le a hapileng ntoeng le likhoebo tseo le ts’abang hore li tla khoehla, kapa óna mahae a lóna ao le a ratang, – ebáng ho lóna a kahólimó ka boleng ho Allah kapa moromuoa oa hae, emang ho fihlela Allah A tlisitse qeto Ea Hae. Ebile Allah ha A tataise likakasolle"
        },
        {
            "chapter": 9,
            "verse": 25,
            "text": "Etsoe Allah U `nile A le neha tlholo mabaleng a mangata a ntoa, le mohla letsatsi leo le neng le le Hunain mohla le neng le thabile haholo ke palo eo le neng le ena le eona; empa palo eo ha e ka ea le thusa ka leetho, esitana le lona lefats`e ka bophara ba lona le ne le le mopatisane sebakeng sa lona; hoo le ileng la ba supa ka lirethe"
        },
        {
            "chapter": 9,
            "verse": 26,
            "text": "Eaba Allah U romella khotso Ea Hae Ea khothatso holim`a moromuoa oa Hae le holim`a ba kholoang, U ile A ba A romela le lebotho leo le sa kang la le bona; eaba U otla mahana- tumelo. Joale oo ke oona moputso oa ba senang Tumelo"
        },
        {
            "chapter": 9,
            "verse": 27,
            "text": "Joale kamor`a mona, Allah U tla retellehela ho Ea ikhethetseng Eena; hobane Allah U Ts`oarela joalo-joalo, U tletse Mohau"
        },
        {
            "chapter": 9,
            "verse": 28,
            "text": "Oho lona ba kholoang! Ruri bahedene ha ba hloeka. Kahoo le se ke be la ba lumella ho ka atamela nqalo e halalelang kamor`a selemo sena sa bona (sa ntoa e mahlo mafubelo), haeba le ts`aba tlala (mabapi le tahlehelo ea likhoebo tsa bona), Allah U tla le hlokomela ka matobo (maboella) a hae haeba a rata. Hobane Allah U Tseba Tsohle, U Seli"
        },
        {
            "chapter": 9,
            "verse": 29,
            "text": "Le loane khahlanong le ba se nang tumelo ho Allah le ho letsatsi la bofelo, kapa hona ho hanela se hanetsoeng ke Allah le Moromuoa Oa Hae, etsoe ba sa latela tumelo ea `nete ho Batho ba Lengolo; ho fihlela ba fana ka mats`eliso ka kotloloho, ba ikutloa ho ikokobetsa"
        },
        {
            "chapter": 9,
            "verse": 30,
            "text": "Ba-Juda ba bitsa Uzairi mora oa Allah, Ba-Kreste ba bitsa Jeso mora oa Allah, ena ke polelo e tsoang melomong ea bona, ke lehóla-’mui meetlong ea mahloka-tumelo a mehleng-ea-hoea hoile; thohako ea Allah, ebe ho bona, ba khelohile ha kaakang tseleng ea nnete"
        },
        {
            "chapter": 9,
            "verse": 31,
            "text": "Ba nka baruti ba bona le baholo ba har’a bona ele melimó nyelisong ea Rabosafeleng. Ba nka Kreste mora oa Maria e le Móng`a bona; empa ba laetsoe ho khumamela Allah a inotsi; ha ho `Mopi haese Allah feela. Thoriso le Khanya li be ho Eena. Haele Eena U hole le ho ba le batlatsetsi bá ná ba mo kopanyang le Eena"
        },
        {
            "chapter": 9,
            "verse": 32,
            "text": "Ba ke ke ba atleha ho tima leseli la Allah ka melomo ea bona, empa seo Allah A ka se etsang ke hore leseli la Hae le hore le haeba ba sa kholoeng ba sa rate"
        },
        {
            "chapter": 9,
            "verse": 33,
            "text": "Ke Eena Ea romileng Moromuoa oa Hae ka tataiso le tumelo ea nnete ho tla e phatlalatsa ka hólim’a litumelo tsohle, leha mahloka-tumelo a sa rate joalo"
        },
        {
            "chapter": 9,
            "verse": 34,
            "text": "Oho lóna ba kholoang! Ho teng ba bangata har’a baruti ba itjellang maruo a batho le ho ba sitisa tseleng ea Allah. Ebile ho teng ba utang khauta le silvera ba sa sebelise letho tseleng ea Allah, ba bolelleng ka kotlo e bohloko ka ho fetisisa, e ba tjametseng"
        },
        {
            "chapter": 9,
            "verse": 35,
            "text": "Mohla letsatsi leo lebatama le tlang ho fehloa le nts’uoa leruong leo, ka har’a móllo oa lihele, batla be ba chesoe mats’oao liphatleng tsa bona, maphakong le mekokotlong ea ho tla thoe ho bona. “lena ke lona leruo leo le ileng la ipokella lona; latsoang he ke hóna maruo ao le ileng la ipokella óna"
        },
        {
            "chapter": 9,
            "verse": 36,
            "text": "“36. Lenane la likhoeli sefahlehong sa Allah ke leshome le metso e mmeli selemong e leng pallo e fanoeng ke eena mohla a neng a hlola mahólimó le lefats’e; tse nne tsa tsona li’a halalela, e leng ts’ebeliso e otlolohileng, ka hoo har’a tsona le se iphose, le be le loants’e mahloka-tumelo ka hohle-hohle joaloka ha ba le loants’a ka hohle-hohle. Empa le tsebe hore Allah U na le ba shoelang mahapeng"
        },
        {
            "chapter": 9,
            "verse": 37,
            "text": "Ho beha nako ea khoeli e halalelang mokhahlelo, ke keketso keketsong ea mahloka-tumelo. Mahloka-tumelo a khanneloa phosong ke hóna; hobane ba e kenya molaong selemo se le seng, se tlang ba e nke e le khoeli ea leboella e le ho leka ho cheholla lenane la likhoeli tse hanetsoeng ke Allah le hóna ho etsa tseo tse hanetsoeng. Bóbe ba tsela ea bona bo shebahala bo khahlisa ho bona. Empa Allah ha a tataise ba nenang tumelo"
        },
        {
            "chapter": 9,
            "verse": 38,
            "text": "Oho lóna ba kholoang! Molato ke eng na hore ha le laeloa ho loana tseleng ea Allah, ebe le imamarella leratong la lefats’e? Le ikhethela bóphelo ba lefats’e lena ho ená le botlang? Empa boiketlo ba lefats’e lena bo oa fokola papisong le boiketlo ba botlang"
        },
        {
            "chapter": 9,
            "verse": 39,
            "text": "Haeba le sa kene ntoeng U tla le neha kotlo ka kahlolo e bohloko, a be a behe ba bang bakeng sa lóna; empa haele Eena ha ho kotsi eo le ka Mo hlahisetsang eona le hanyenyane feela. Hobane Allah U na le matla hólim’a tsohle"
        },
        {
            "chapter": 9,
            "verse": 40,
            "text": "Haeba le sa thuse moetapele oa lóna, ha ho molato, hobane Ruri Allah U se a mo thusitse. Ha bahedene ba ne ba mo phalalisa, o ne a setse le molekane a le mong feela. Ba ne ba le babeli ka lehaheng o ile a re ho molekane eno ao hae: “o se ts`abe letho, hobane Allah U na le róna.” ebile Allah U theolela khotso Ea Hae hólim’a hae.” A ba A mo matlafatsa ka mabóthó ao le neng le sa a bóne, A ba A khenolela Ruri lentsoe la Bahedene. Empa lentsoe la Allah lona le phahamela metsullupe eohle hobane Allah U tsotehile matleng U Seli"
        },
        {
            "chapter": 9,
            "verse": 41,
            "text": "Kenang ntoeng le hlometse sa thokhonya kapa ha bóbebe, le futuhe le ka thepa ea lóna le ka bótho ba lóna, tseleng ea Allah hoo ke hóna ho molemo ho lóna hoja le ne le ka tseba"
        },
        {
            "chapter": 9,
            "verse": 42,
            "text": "Hoja mouno o ne o ile oa bónahala o le haufi le leeto le ne le le bóbebe, ba ka be ba u setse morao bohle kantle ho tsila- tsilo. Empa tsela e ne e le telele ebile eba imela. Ba bile ba tla ikana ka Allah ba re: “hoja re bile le hóna, Ruri re ka be re ile ra tsoa ‘moho le uena.” Ba bolae meea ea bona hobane Allah U tsebisisa hantle hore ba leshano"
        },
        {
            "chapter": 9,
            "verse": 43,
            "text": "Allah U le neha mohau! Hobaneng u ba tlohetse ho phela ho fihlela ba boletseng ‘nete ba bonahetse khanyeng ho uena u bile u lemohile ba leshano"
        },
        {
            "chapter": 9,
            "verse": 44,
            "text": "Ba kholoang ho Allah le letsatsing la bofelo bona habau kope ho se ba kenye ntoeng ka thepa le bótho ba bona. Ebile Allah U tsebisisa hantle ba phethisang ts’ebetso ea bona"
        },
        {
            "chapter": 9,
            "verse": 45,
            "text": "Ba u kopang ho se ba kenye ntoeng ke ba sa kholoeng ho Allah le letsatsing la bofelo, ba leng pelo-pelaelo, hoo ba akhotsoang koana le koana har’a pelaelo tsa bona"
        },
        {
            "chapter": 9,
            "verse": 46,
            "text": "Haeba ba ne ba ikemiselitse ho tsoa, Ruri ba ka be ba hlile ba itukisetsa lebaka leo. Empa Allah U ne A le khahlanong le ho kena ha bona ntoeng; eaba U etsa hore ba sisithelle morao, ba ile ba bolelloa hore: “lóna lulang har’a ba lutseng ba sa etse letho"
        },
        {
            "chapter": 9,
            "verse": 47,
            "text": "“47. Le haeba ba ne ba ile ba tsoa le uena, ba ka be ba sa ka ba eba le keketso matleng a lóna, empa ba ka be ba le lóebehlantse ka ho thula hohle har’a mabótho a lóna, ba bile ba jala phapang har’a lóna, ebile ho ka be ho bile ha ebá le ba bang har’a lóna ba ka beng ba ile ba ba mamela. Empa Allah U tseba hantle ba etsang hampe"
        },
        {
            "chapter": 9,
            "verse": 48,
            "text": "Ka`nete ba kile ba fonoka ho le bakela phapang le pele ho mona, bane ba leka ho le khenefaletsa, empa ‘nete ea mpa ea fihla, ea ba pallo ea Allah e ea iponahatsa hoo ba bileng ba eba makoebeta"
        },
        {
            "chapter": 9,
            "verse": 49,
            "text": "Har’a bona ho teng Motho ea reng: “mpehe leboella u se nkhulele tekong.” na ha ba eso ikhetle merebele le ha joale? Ruri lihele li etselitse ba sa kholoeng lesakana-la-nkópe"
        },
        {
            "chapter": 9,
            "verse": 50,
            "text": "Ha botle bo le tlela, ba ea sareloa; empa ha bóbe bo le oela, ba re: “Ruri róna re hlile re etsa tlhokomelo esale pele.” ba le furalle ka nyakallo"
        },
        {
            "chapter": 9,
            "verse": 51,
            "text": "Le re ho bona: “Ha ho se tla etsahala ho róna haese seo Allah A re abetseng sóna. Ke Eena mots’ireletsi oa róna.” Ba behe ts’epo ea bona ho Allah"
        },
        {
            "chapter": 9,
            "verse": 52,
            "text": "Le boele le re ho bona: “Hana ka lóna le lebeletseng kathoko ho pheletso tse peli tse babatsehang, ho shoela Allah kapa eona tlholo? Róna re lebeletse hore Allah U tla le tlisetsa kotlo eo Allah ka bó-Eena A tla le neha eona kamohlomong ka a róna matsoho. Kahoo, emang ka tebello le róna re tla lebella ‘móho le lona"
        },
        {
            "chapter": 9,
            "verse": 53,
            "text": "Le re ho bona: “senyeheloang ka boikitlaetso kapa ka qobello tseleng ea Allah empa ho lóna ha se no amoheloa, hobane Ruri lóna le likakasolle ebile le khopame.”"
        },
        {
            "chapter": 9,
            "verse": 54,
            "text": "Lebaka leo ka lóna kabelo tsa bona li ke keng tsa amoheloa ke hobane: “ba nena Allah le moromuoa oa hae; ebile ba tla lithapelong ba hloka tjantjello, ba fana ka likabelo e se ka maikutlo.”"
        },
        {
            "chapter": 9,
            "verse": 55,
            "text": "Maruo a bona ‘moho le bara ba bona esebe tse u khahlang, hobane Ruri ke morero oa Allah ho ba neha kotlo ka lintho tsa bóphelo bona, e le hore meea ea bona e shoele Ruri tatolong ea bona ea Allah"
        },
        {
            "chapter": 9,
            "verse": 56,
            "text": "Ba ikana ka Allah hore Ruri ba na le uena, empa e se ba hau, bampa ba ts’aba ho iponahatsa"
        },
        {
            "chapter": 9,
            "verse": 57,
            "text": "Habane ba ka fumana moo ba balehelang teng, kapa mahaheng, kapa sebakeng sa ho ipata, bane ba tla tatamalla teng ka potlako e t`sabehang"
        },
        {
            "chapter": 9,
            "verse": 58,
            "text": "Har’a bona ho teng banna ba u khesang tabeng ea linyehelo, ha ba fumana karolo ea tsona, ba ea nyakalla empa ha ba sa e fumane, Bóna! ba eba makoebeta"
        },
        {
            "chapter": 9,
            "verse": 59,
            "text": "Empa hoja feela ba ne ba khotsofaletse seo Allah le moromuoa oa hae ba ba abetseng sóna, ba re: “ho róna Allah U re lekane! Allah le moromuoa oa hae, haufi batla re khaketsa ka nala ea hae. Re lebisa ts’epo ea róna ho Allah.”"
        },
        {
            "chapter": 9,
            "verse": 60,
            "text": "Linyehelo ke tsa bafumanehi le bahloki, le ba sebetsang bóabing ba linyehelo tse joalo; le bao lipelo tsa bona li sa tsoa sokolohela ‹neteng, le ba litlamong, le ba har›a mekitlane, le basebeletsi tseleng ea Allah, le ho mofeta-ka-tsela. Ho laetsoe joalo ke Rabosafeleng. Allah U khaphatseha tsebo le bohlale"
        },
        {
            "chapter": 9,
            "verse": 61,
            "text": "Har’a bona ho teng batho batlaka-tlakang moromuoa ka hore: “o tsebe-e-lethóethóe.” ere ho bona: “o mamela se chatsi ho lóna ka ho fetisa, ebile o kholoa ho Allah, o na le tumelo, o rata ba kholoang, ke mohau ho bohle ba kholoang. Ba tlakang Moromuoa ba tla fumana kotlo e bohloko"
        },
        {
            "chapter": 9,
            "verse": 62,
            "text": "Ha ba ena le lóna ba ikana ka Allah e le ho le khahlisa. Empa hó molemo ho fetisa ke hore ba khahlise Allah le Moromuoa oa hae, haeba e le ba kholoang"
        },
        {
            "chapter": 9,
            "verse": 63,
            "text": "Ebe ha ba tsebe hore haele ba khahlanong le Allah le Moromuoa oa hae, sa bona ke mollo oa lihele, moo ba tla phela teng? Hoo ke tlotlollo e t`sabehang"
        },
        {
            "chapter": 9,
            "verse": 64,
            "text": "Baikaketsi ba ts’aba hore ho se tlohe ha ebá le temana e ka senoloang e bua ka bona, e ba supisang seo ba se nahanang ka lipelong tsa bona. Ere ho bona: “le’a phoqa! Allah U tla beha ponts’eng seo le ts’abang ha se ka senoleha"
        },
        {
            "chapter": 9,
            "verse": 65,
            "text": "Ha le ba phenya-phenya ka lipotso, ka tieo ba re: “re mpile re bua ka bosoasoi bo bohlasoa.” le re ho bona: “na le ne le tobisitse nyeliso eo ho Allah le lits’upiso tsa hae, le ho Moromuoa oa hae? “"
        },
        {
            "chapter": 9,
            "verse": 66,
            "text": "Le se etse boits’ireletso ba letho; le koenehetse tumelo ka mora hoba le e amohele. Haeba Re ka ts’oarela ba bang ba lóna, Re tla fana ka kotlo ho ba bang ba lóna, hobane ba sebeng"
        },
        {
            "chapter": 9,
            "verse": 67,
            "text": "Baikaketsi ba banna le basali, ho teng kutloano lipakeng tsa bóna; ba qoetse har’a bóbe, ba bile ba hanana le tóka, ba matsoho a sa fuparoloheng, ba lebetse Allah; kahoo le Eena o ba lebetse. Ruri baikaketsi ba bókakasolle ebile ke baetsalibe"
        },
        {
            "chapter": 9,
            "verse": 68,
            "text": "Allah U ts’episitse banna le basali ba baikaketsi hammoho le mahana-tumelo, mollo oa lihele. Ke moo batla phela teng. Seo ke sóna se ba lekaneng. Sa bona ke thóhako ea Allah, le kotlo e sa tlong ho fela"
        },
        {
            "chapter": 9,
            "verse": 69,
            "text": "Joaloka tse ileng tsa etsahala ho ba ileng ba phela pele ho lóna, ba neng ba le matla a fetang a lóna, ba lóeba-lóeba har’a maruo le bana ba bangata, ba bile le karolo ea bona ea bóithabiso. Ha joale le lóna le har’a ba lóna bóithabiso joaloka ba bileng pejana ho lóna. Le lona le qoetse har’a lipuo tsa mafeela. Le bao mesebetsi ea bona e ka keng ea beha litholoana lefats’eng lena le ho botlang, le bile le tla lahleheloa ke bólókólohi ba meea ea lona"
        },
        {
            "chapter": 9,
            "verse": 70,
            "text": "Ebe pale ea ba ileng ba phela pejana ho bona ha eso ba fihlele? Batho ba Nooe le Ade, le ea batho ba Thamude, le ea batho ba Abrahama, le banna ba Mediane le metse e ileng ea timetsoa? Ho bona ho ne ho ile ha tla baromuoa ka lits’upiso tse hlakileng. Ha se Allah ea ba fositseng empa ba foselitse meea ea bona ka bó-bona"
        },
        {
            "chapter": 9,
            "verse": 71,
            "text": "Ba-kholoang banna le basali ke bats’ireletsani, ba mamaretse se tókeng, ba bile ba hanela se sebe, ba hlonepha lithapelo ka linako tse behiloeng, ba mamela Allah le moromuoa oa hae. Hólim’a bona Allah U tla ts’ollela Mohau oa Hae; hobane Allah U tsotehile matleng, U Seli"
        },
        {
            "chapter": 9,
            "verse": 72,
            "text": "Ts’episo ea Allah ho ba kholoang banna le basali, ke lirapa tse linoka li phallang tlas’a tsona, e le moo batla phela teng har’a meaho e machosi lirapeng tsa khutso. Empa khutso e fetang tsohle ke thabo ea Rabosafeleng. Eo ke khotsofalo ea tonana Ruri"
        },
        {
            "chapter": 9,
            "verse": 73,
            "text": "Oho Moprofeta! Sholofela ka thata khahlanong le mahana- tumelo le baikaketsi, le be shata khahlanong le bóna. Bolulo ba bona ke lihele, – bo bóbe Ruri bolulo"
        },
        {
            "chapter": 9,
            "verse": 74,
            "text": "Ba ikana ka Allah hore ha ho letho le lebe leo ba le buileng, empa Ruri ba buile nyefolo hobane hoobaho entse ka mora hore ba amohele bosolomane; ba ile ba fonoka bónókóane boo ba sitiloeng ho bo phetha. Boiphethetso bona ba bona ebile eona teboho feela eo ba faneng ka eona malebana le melemo eo Allah le Moromuoa oa Hae ba ileng ba ba ruisa ka eona! Ebang ba ka inyatsa, ho ka ba molemo ho bona; empa ha ba boela mekhoeng ea bona e mebe, Allah U tlaba lihela kotlo e bohloko bophelong bona le ho botlang. Ebile batla hloka ba ka thusang le ho ba ts’ireletsa lefats’eng lena"
        },
        {
            "chapter": 9,
            "verse": 75,
            "text": "Har’a bona ho teng banna ba ileng ba hloma selekane le Allah hore ha a ka theolela nala ea Hae hólim’a bona, batla sebelisetsa boholo ba eona linyehelong, ba be ba baloe har’a ba tókafalo"
        },
        {
            "chapter": 9,
            "verse": 76,
            "text": "Empa ha A se A fane ka nala ea Hae ho bona, ba ile ba ebá manoho-noho, ba ba furalla selekane sa bona, ba ebá thoko le phethahatso ea sóna"
        },
        {
            "chapter": 9,
            "verse": 77,
            "text": "Ke kahoo A ba jarisitseng boikaketsi lipelong tsa bona ho isa letsatsing leo ka lóna ba tla kopana le Eena hobane ba koenehetse selekane sa bona le Allah, le hobane ba ne ba le leshanong ka linako tsohle"
        },
        {
            "chapter": 9,
            "verse": 78,
            "text": "Ebe ha ba tsebe hore Allah U tseba makunutu a menahano ea bona, – le hore Allah U tsebisisa tsohle tse sa bónoeng"
        },
        {
            "chapter": 9,
            "verse": 79,
            "text": "Haele ba nyefolang ba kholoang ba inehetseng phanong ea linyehelo, liketsong tsa lerato esita le ba hlokang seo ba ka se etsang linyehelo ka kathoko ho litholoana tsa mofufutso oa bona, ba bile ba aqatse ka nyeliso, – Allah U tlaba khaqisa mahlatsa ao a bona batla ba kotlong e bohloko"
        },
        {
            "chapter": 9,
            "verse": 80,
            "text": "Le haeba uena u ka ba kopela ts’oarelo, sebe sa bona ha se se ka ts’oareloang. Le ha u ka ba kopela ka makhetlo a mashome a supileng, Allah A ka ke abats’oarela. Hobane ba khesitse Allah le Moromuoa oa Hae. ‘Allah ha A tataise ba bókakasolle bo sebeng"
        },
        {
            "chapter": 9,
            "verse": 81,
            "text": "Malota a mohla ntoa ea Tabuk ba kile ba ja khomo ea molatelle ka sekotlong sa Moromuoa oa Allah. Ba ne ba hloile ho sholobela le ho loana ka thepa le bótho ba bona, ho loanela tsela ea Allah. Ba re: “Se tsoeleng pele ho kena khabong.” o re ho bona: “Móllo oa lihele ka lebatama o feta khabo ena.” hoja feela ba ne ba ka utloisisa"
        },
        {
            "chapter": 9,
            "verse": 82,
            "text": "Ba leseng ba keketehe ho se ho kae. Ke hóna ba sa tla keleketla menyepetsi e le tefelo ea bóbe boo ba bo etsang"
        },
        {
            "chapter": 9,
            "verse": 83,
            "text": "Haeba Allah a ka u busetsa ho ba bang ba bona, ha ba tla ho uena ba kopa ho tsoa le uena, u re: “Le ka mohla le ke ke la tsoa le ‘na ebile le ke ke la lika sera le ‘na. Hobane le ile la ikhethela ho lula malota khetlong la mathomo. Kahoo, lulang le joale hammoho le a mang masala-hae.”"
        },
        {
            "chapter": 9,
            "verse": 84,
            "text": "U se ke ua rapella le’a mong oa bona ea ka shoang kapa le hóna ho ema lebitleng la hae feela; hobane ba ile ba latola Allah le Moromuoa oa Hae, ba bile ba eshoa ba ntse ba sataletse"
        },
        {
            "chapter": 9,
            "verse": 85,
            "text": "Le se lumelle maruo le haele bólateli ba lona ba tsoala ho le khahla. Morero oa Allah ke hobane ha kotlo ka lintho tsena lefats’eng lena, le hore meea ea bona e tle e timele tatolong eo ea bona ea Allah"
        },
        {
            "chapter": 9,
            "verse": 86,
            "text": "Ha ho senoloa temana eba laelang ho lumela ho Allah le ho shólobela le hóna ho loana ba ipapisitse le Moromuoa oa Hae, ba neng ba le har’a maruo ba bile ba utloahala har’a bóna, ba ile ba u kopa ho ba kekoloha ka hore: “Re siee morao, re tle re be har’a malota a tla sala a lutse hae"
        },
        {
            "chapter": 9,
            "verse": 87,
            "text": "Ba ikhethela ho ba har’a basali ba bona ba salang hae. Lipelo tsa bona li kabehile kahoo ha ba utloisise"
        },
        {
            "chapter": 9,
            "verse": 88,
            "text": "Empa Moromuoa hammoho le ba kholoang le eena, basholobela ba bile ba loana ka maruo le bótho ba bona. Ho bona, tseo li hloekile: ke bona ba tla atleha"
        },
        {
            "chapter": 9,
            "verse": 89,
            "text": "Báná ke bao Allah A ba lókiselitseng lirapa tse linoka li phallang tlas’a mobu, ho phela teng. Ena ke eona khotsofalo ea sebele"
        },
        {
            "chapter": 9,
            "verse": 90,
            "text": "Le har’a Ma-Arabia a mahoatata ho bile teng banna ba ileng ba its’upaka bofokoli ha ba lókela ho kena khabong; le ba hloketseng Allah le Moromuoa oa Hae bots’epehi ba ile ba its’alla mahae. Haufi kotlo e bohloko e tla nanola Mahloka- tumelo har›a bona"
        },
        {
            "chapter": 9,
            "verse": 91,
            "text": "Ha ho molato o jarisoang likooa kapa bakuli, kapa ba hlokang seo ba ka se sebelisetsang tseleng ea Allah, ha feela ba ts›epahala ts›ebetsong tsa bona tsa Allah le Moromuoa oa Hae. Ha ho molato o ka behoang bohle ba etsang tóka. Ebile Allah U ts›oarela-khafetsa, U Mohau O fetisisang"
        },
        {
            "chapter": 9,
            "verse": 92,
            "text": "Ebile ha ho molato o ka behoang ho ba ileng ba tla ho uena hore u ba fumanele likalle, hobane eitse ha u re ho bona: ke sitoa ho le fumanela likalle,» ea ba ba reteleha ba ikela ka mahlo a keleketlang menyepetsi, ba le masoabi a ho hloka seo ba ka se sebelisang ho etsa letsoho-la-monna"
        },
        {
            "chapter": 9,
            "verse": 93,
            "text": "Qoso e tobane le ba ikopetseng ho siuoa mahae empa ebile e le barui, ba ikhethela ho ba har’a basali ba salang mahae. Allah U kabile lipelo tsa bona; hore ba se ke ba tseba se ba lahlehelang"
        },
        {
            "chapter": 9,
            "verse": 94,
            "text": "Ha ba tla ho uena ho tla tla ikoahleha mohlang le khutlelang ho bona, u tle u re ho bona: “se ikoahleheng, re ke ke ra le kholoa. Allah U se a re tsebisitse bónnete ba boemo ba litaba malebana le lóna. Moromuoa oa Hae o tla ts’oaea. ‘Allah le Moromuoa oa Hae ba tla ts’oaea liketso tsa lóna. Mapómelo le tla busetsoa ho eena ea tsebang se patiloeng hammoho le se pepeneneng. ebe hóna a le supise nnete ea tsohle tseo le li entseng"
        },
        {
            "chapter": 9,
            "verse": 95,
            "text": "Ha u khutletse har’a bóna ba tla ikana ka Allah e le hore u tle u ba hlokomolohe. Kahoo, ba hlokomolohe. Hobane bao bohle ke linyonts’a lihele ke bolulo ba bona, – e leng óna moputso o loketseng bóbe boo ba bo entseng"
        },
        {
            "chapter": 9,
            "verse": 96,
            "text": "Ba tla be ba ikane hore u tle u ba khotsofalle. Empa haeba uena u ba khotsofalla, Allah Eena ha A khotsofalle batho ba sa hlonepheng litaelo"
        },
        {
            "chapter": 9,
            "verse": 97,
            "text": "Ma-Arabia a mahoatata ke batho ba bá be ka ho fetisa ka ho se lumele le ho ikaketsa ha bona. Ebile ke ba nehiloeng haholo ho ba har’a bothótó malebana le taelo eo Allah A e theoletseng lefats’eng ka Moromuoa oa Hae. Empa Allah U tseba tsohle, U Seli"
        },
        {
            "chapter": 9,
            "verse": 98,
            "text": "A mang a Ma-Arabia ana a mahoatata, a nka litefo tseo ba li lefelang tsela, e le kahlolo, kahoo ba lebeletse hore u oeloe ke tsietsi. Ho bona, ho ke ho oele koluoa ea bóbe. Hobane Allah ke Eena ea utloang le ho tseba lintho tsohle"
        },
        {
            "chapter": 9,
            "verse": 99,
            "text": "Empa ba bang ba Ma-Arabia a mahoatata ba lumela ho Allah le letsatsing la bofelo, ba bile ba shalima litefelo tsa bona, e le limpho tse hloekileng, tse bileng liba atametsang ho Allah le hóna ho fumana lithapello tsa moromuoa. E, Ruri tsena li ba atameletsa pel’a Hae. Haufinyana Allah U tla ba amohella mohaung oa Hae. Hobane Allah U ts’oarela-khafetsa, U mohau-O-fetisisang"
        },
        {
            "chapter": 9,
            "verse": 100,
            "text": "Mabula-khoro a bosolomane bona ba tetseng malapa a bona mathomong, le ba ileng ba fana ka lithuso ho bona, le bona ba ba setseng morao liketsong tsohle tse lókileng, – Allah U khotsofalitsoe ke bona joaloka ha le bona ba khotsofalitsoe ke Eena. Haele bona U ba lókiselitse lirapa tse linoka li phallang tlas’a tsona, moo ba tlang ho phela teng ka ho sa feleng. Eleng khotsofalo e fetisisang"
        },
        {
            "chapter": 9,
            "verse": 101,
            "text": "Ba bang ba Ma-Arabia a mahoatata har’a ba u poti-potileng, ke baikaketsi; esitana le ba bang ba Ma-Arabia a mahoatata har’a baahi ba Al-Al-Madina, bangangeletse boikaketsing. Uena u mpa u sa ba tsebe róna re’a ba tseba. Re tla ba neha kotlo ha beli, ba be baekeletsoe ka ho romelloa kahlolong e sehloho"
        },
        {
            "chapter": 9,
            "verse": 102,
            "text": "Ba bang ke ba ileng ba lumela melato ea bona, ba kopantse liketso tse lókileng le tse sa lókang. Kamohlomong Allah U tla retellehela ka ho bona ka mohau. Hobane Allah U ts’oarela- khafetsa, U Mohau O fetisisang"
        },
        {
            "chapter": 9,
            "verse": 103,
            "text": "Thepeng ea bona u nke linyehelo, hore u tle u tsebe ho li halaletsa. U be u ba rapelle hobane Ruri thapelo ea hau ke mohloli oa ts’ireletso ho bona. Ebile Allah ke Eena ea utloang le ho tseba"
        },
        {
            "chapter": 9,
            "verse": 104,
            "text": "Na ha ba tsebe hore Allah U amohetse pako ho makhabunyane a Hae, o’a be a amohele limpho tsa linyehelo le hore Ruri Allah ke Eena ‘Moi-khafetsa, U Mohau O fetisisang"
        },
        {
            "chapter": 9,
            "verse": 105,
            "text": "U be u re ho bona: “Sebetsang ka tókafalo, haufinyana Allah le Moromuoa oa Hae hammoho le bakholoang, U tla ananela ts’ebetso ea lóna. Haufinyana le tla khutlisetsoa ho Motsebi oa tse patiloeng le tse pepeneneng. Ke hóna A tla le supisa ‘nete ea tsohle tseo le li entseng"
        },
        {
            "chapter": 9,
            "verse": 106,
            "text": "“106. Ho boetse ho teng ba bang ba emetseng mapómela a Allah bao ho seng qeto ea hore Allah U tla ba ahlola kapa a retellehele ka ho bona ka Mohau. ‘Allah ke Eena ea Tsebang tsohle U Seli"
        },
        {
            "chapter": 9,
            "verse": 107,
            "text": "Ebile ho teng ba ahang ntlo ea thapelo ka boikemisetso ba ho jala pherekano le tlhoka-tumelo le hóna ho arohanya ba kholoang hoo e le tókisetso ho eá toants’anong le Allah hammoho le Moromuoa oa Hae nakong tsa masoetso, Ruri ba tla ikana ka hore boikemisetso ba bona ha bo kathoko ho se lókileng. Empa Allah Eena o phatlalatsa hore Ruri bao ke bo-ramashano"
        },
        {
            "chapter": 9,
            "verse": 108,
            "text": "Ka ho e joalo ntlo u se ke ua kena. Empa ho teng ntlo eo metheo ea eona, ho tloha letsatsing la mathomo, e ileng ea theoa hólim’a boikokobetso; ke ka ho ena ho lókileng ho fetisa hore u ka ema oa rapela. Ke ka har’a eona banna ba lakatsang ho hloekisoa; ‘Allah U rata ba ratang ho itlhoekisa"
        },
        {
            "chapter": 9,
            "verse": 109,
            "text": "Hana ke mang ea talimetseng litaba hojana, ho ea thehang motheo oa hae hólim’a selomo sa lehlabathe le malumela, le ka nnang la ritsa neng kapa neng? Ha le ka ritsa le ea le eena ho ea kolumela ka mollong oa lihele. Ebile Allah ha A tataise batho ba etsang liphoso"
        },
        {
            "chapter": 9,
            "verse": 110,
            "text": "Motheo oa ba ahang joalo ha o ke o phema pelaelo le ho reketla ka har’a lipelo tsa bona, ho fihlela lipelo tsa bóna li tabukantsoe litsekana, ‘Allah U tseba tsohle, U Seli"
        },
        {
            "chapter": 9,
            "verse": 111,
            "text": "Allah U rekile ho ba kholoang botho hammoho le thepa ea bona; U tla ba ananyetsa ka lirapa. Ba loana tseleng ea Hae, ba bolae ba be ba bolaoe. Ke ts’episo e ho Eena ka nnete e fanoeng molaong oa Torah, Evangeling le Quraneng: Hana ke mang ea ts’epahalang ka ho fetisa selekaneng haese Allah? Kahoo, nyakallang har’a tumellano eo le e fihletseng. Hona ke sehlohlolo sa katleho"
        },
        {
            "chapter": 9,
            "verse": 112,
            "text": "Haele ba retellehelang ho Allah ka boinyatso; le ba mo sebeletsang, le ho mo rorisa; le ba qapang leratong la ts’ebeletso ea Allah; ba inamelang thatong ea Allah ka thapelo, ba khoramelang tókeng, banena bóbe; bahlonepha meeli e raliloeng ke Allah; – Kahoo fana ka litaba tse molemo ho ba kholoang"
        },
        {
            "chapter": 9,
            "verse": 113,
            "text": "Ho oa róneha hore Moromuoa le ba kholoang, hore ba ka rapella ts’oarelo ea bahedene, ka morao hoba ho tótóbale hore ke ba lekane ba móllo"
        },
        {
            "chapter": 9,
            "verse": 114,
            "text": "Abrahama o ile a rapella ntatae feela ka lebaka la ts’episo eo a neng a ile a mo etsetsa eona. Empa ha ho se ho hlakile hore eo ke sera sa Allah, o ile a sutha pel’a hae. Hobane Abrahama o ne a le pelo-nolo ka ho fetisa a bile a le mamello"
        },
        {
            "chapter": 9,
            "verse": 115,
            "text": "Ebile Allah A ke ke a khelosa batho ka morao hoba a ba tataise, e le hoba hlakisetsa seo ba lókelang ho se ts’aba le ho se kekolóha. Hobane Allah U na le tsebo ea lintho tsohle"
        },
        {
            "chapter": 9,
            "verse": 116,
            "text": "Mebuso ea mahólimó le lefats’e ke ea Allah. U fana ka bophelo A be a bo amohe. Kathoko ho Eena ha re na mots’ireletsi kapa mothusi"
        },
        {
            "chapter": 9,
            "verse": 117,
            "text": "Allah U ile a retellehela ho Moporofeta, Bo-Muhajiri le ho Ma-Ansare-ba ileng ba mo latela linakong tse thata. Ka morao ho moo, karolo ea lipelo tsa ba bang ba bona li ne li batlile li ritsetsa thokoaná le boitlamo ba ts’ebetso. Empa le bona Allah U ile a ba hetla hobane U Mohau O fetisang ho bóna, U mohau O fetisang"
        },
        {
            "chapter": 9,
            "verse": 118,
            "text": "U ile a retelehela ka mohau ho ba bararo ba neng ba salatse morao; ba bile ba ikutloa molato ka mokhoa o ileng oa etsa hore ba utloe hoja lefats’e lena ka boholo ba lona, le ba nyenyefalla. Ba ba ba utloa meea ea bona sebele e ba sita. Ba ba ba elelloa hore ha ho paleho ho Allah le haele ho ipata. Ke ha a retelehela ka ho bona hore ba tle ba inyatse. Hobane Allah ke ‘Moi-khafetsa, U Mohau O fetisang"
        },
        {
            "chapter": 9,
            "verse": 119,
            "text": "Oho lóna ba kholoang! Ts’abang Allah le be har’a ba ‘neteng ka puo le liketso"
        },
        {
            "chapter": 9,
            "verse": 120,
            "text": "Ho ne ho róneha ho batho ba Al-Al-Madina le ho Ma-Arabia a Badouine a ahileng tikolohong e haufinyana ho hana ho sala morao Moromuoa oa Allah, kapa hóna ho ba balla maphelo a bona ho feta ba hae, hobane ho ne ho se hoo ba ka ho etsang ebe ha ho ngoloe liketsong tsa bona tse ntle, li bile li nkoa e le liketso tsa tókafalo, ebang ba ne bats’oeroe ke lenyora kapa mokhathala, kapa tlala, ha ba ntse ba le tseleng ea Allah, kapa ba ntse ba phaila litseleng ho loants’a mahlokatumelo, kapa ba hlahisoa likotsi tsa mofuta ofeng kapa o feng ke sera, Allah ha A lumele hore moputso oa ba etsang tse lókileng o lahlehe"
        },
        {
            "chapter": 9,
            "verse": 121,
            "text": "Le haeba ba ne ba senyehetsoe haholo kapa hanyenyane tseleng le haele hóna ho ts’ela phula, ketso ka ‘ngoe e ne ngolloa molemong oa bona; e le hore Allah A tla a ba putsetse liketso tsa bona tse ntle ka meputso e molemo ho fetisa"
        },
        {
            "chapter": 9,
            "verse": 122,
            "text": "Ha ho hlokahale hore ba kholoang ba ka kena khabong bohle. Ha lebepa le le leng le khutlile ho tsoa lets’olong, lemuloana le itseng har’a bona le ke le salle ho ithuta tsa tumelo. E tle e re le ha ba se ba khutletse har’a sechaba, ba tsebe ho se khalema. Ke ka mokhoa ona ba ka tsebang ho its’ireletsa khahlanong le bóbe"
        },
        {
            "chapter": 9,
            "verse": 123,
            "text": "Oho lóna ba kholoang! Loants’ang mahloka-tumelo a ntseng a le tontonts’a, ha a fihla ho lóna, a fumane tsitlallo. Le be le tsebe hore Allah U har’a ba mo ts’abang"
        },
        {
            "chapter": 9,
            "verse": 124,
            "text": "Ha ho le teng temana e ka theoleloang har’a bona, ba bang ba bona ba re: “ke ofeng oa lóna eo tumelo ea hae e kileng ea eketsoa ke eona? “Ahe, haele ba kholoang, tumelo ea bona e ea eketseha, ba nyakalla ke hóna"
        },
        {
            "chapter": 9,
            "verse": 125,
            "text": "Empa bao ho leng teng maloetsi ka lipelong tsa bona, – e ka eketsa khoao hólim’a khoao ea bona, ba bile ba tla shoela har’a ho tlhoka-tumelo hoo ha bona"
        },
        {
            "chapter": 9,
            "verse": 126,
            "text": "Ha ba elelloe ke eng hore ba be oa tekong selemo le selemo, hang kapa habeli? Empa ha ba retellehele pakong, ebile ha ho letho leo ba le elang hloko"
        },
        {
            "chapter": 9,
            "verse": 127,
            "text": "Ka nako e ‹ngoe le e ‹ngoe ha ho ba teng temana e theohelang har›a bona, ba shebana mahlong ba re: «na ho teng ópe ea le bónang? « ebe ba khelohela kathoko. Allah U sothetse lipelo tsa bona thoko le leseli; hobane e le batho ba hlokang kutloisiso"
        },
        {
            "chapter": 9,
            "verse": 128,
            "text": "Joale ho tlile ho lóna Moromuoa ea hlahetseng har›a lóna: ho timela ha lóna ho mo utloisa bohloko. O ts’arelo e boima hólim’a lóna. Ho ba kholoang, o mosa ebile o mohau ka ho fetisa"
        },
        {
            "chapter": 9,
            "verse": 129,
            "text": "Empa ha bau furalla, u re: “Allah U ntekane. Ha ho `mopi e mong ntle ho Eena. Ho Eena ts’epo ea ka, – Ke Eena Mong`a Terone ea tlotla"
        }
    ]
}
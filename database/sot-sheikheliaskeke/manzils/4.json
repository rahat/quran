{
    "manzils": [
        {
            "chapter": 17,
            "verse": 1,
            "text": "Tlotla e be ho Allah, ea ileng a nka lekhabunyane la hae Makka (kaaba) bosiu ho ea Jerusalema (masjid al-aqsa), eo Re e hlohonolofalitseng; ho ea ‘monts’a lits’upiso tsa rona! Ruri ke Eena, Eena feela Ea utloang, Ea Bonang Tsohle"
        },
        {
            "chapter": 17,
            "verse": 2,
            "text": "Re ile Ra neha Moshe Lengolo, ra le etsa hore e be tataiso baneng ba Israele, –: “Le se ikhethele molebeli e mong ntle ho ‘Na.”"
        },
        {
            "chapter": 17,
            "verse": 3,
            "text": "Lona tsoala ea bao re neng Re bankile mmoho le Nooe. Nooe ene ele lekhabunyane le tletseng teboho"
        },
        {
            "chapter": 17,
            "verse": 4,
            "text": "Eaba Re behela bana ba Israele temoso kahar’a Lengolo, le tla baka bobolu ka makhetlo a mabeli lefats’eng, le tla sokolohela bokhopong bo boholo"
        },
        {
            "chapter": 17,
            "verse": 5,
            "text": "Ha nako ea khalemo e se e tlotse ho tseo tse peli, eaba Re tsosa makhabunyane a Rona khahlanong le lona ba matlahali ntoeng, ba ileng ba ripitla naha ea lona, ebile sekhobo se phethahalitsoeng"
        },
        {
            "chapter": 17,
            "verse": 6,
            "text": "Eaba Re boela Re le neha monyetla oa ho boela morao khahlanong le bona, Ra le sitsa ka thepa le bara, le hona ho le phaella ka matla"
        },
        {
            "chapter": 17,
            "verse": 7,
            "text": "“Haeba le etsa toka, le e etsetsa molemong oa meea ea lona, haeba le etsa sebe, le se etsa molemong oa lona. Eitse ha nako eo ea kahlolo ea bobeli e se e fihlile, eaba Re tsosa makhabunyane a Rona khahlano le lona ho le ripitla, le ho kena Tempeleng ea lona, joaloka ha ba ile ba kena lekhetlo la pele, le ho ripitla tsohle tse kapela bona"
        },
        {
            "chapter": 17,
            "verse": 8,
            "text": "Mohlomong Mong`a lona U tla ba mohau ho lona, empa haeba le ntse le pheeletse ho etsa bobolu, Re tla le pheta ka kahlolo e `ngoe hape, Re lokisitse Lihele chankane e ka tlas’a lefats’e sebakeng sa ba latolang tumelo"
        },
        {
            "chapter": 17,
            "verse": 9,
            "text": "Ruri Qura’n ena e tataisetsa tseleng e otlolohileng, e fana ka litaba tse molemo ho ba kholoang ba etsang mesebetsi e lokileng, hore ba tla ba le moputso o moholohali"
        },
        {
            "chapter": 17,
            "verse": 10,
            "text": "Le ba sa kholoeng Bophelong Bo-tlang, Re ba lokiselitse kahlolo e mahlonoko"
        },
        {
            "chapter": 17,
            "verse": 11,
            "text": "Thapelo eo motho a e etsetsang bokhopo, o e etsa joaloka ha e ka o rapella toka; hobane haesale motho a le sefuthong"
        },
        {
            "chapter": 17,
            "verse": 12,
            "text": "Re hlotse bosiu le mots’eare hoba lits’upiso tse peli. Eaba Re etsa lefifi ho ba sesupo sa khanya, Ra boela Ra etsa sesupo sa mots’eare ho fana ka leseli, e le hore le tle le tsomane le nala ea Mong`a lona le hore le tle le tsebe ho lokolisa lilemo, le eona pallo; Re hlakisitse lintho tsohle ka hlokolosi"
        },
        {
            "chapter": 17,
            "verse": 13,
            "text": "Re tlameletse liketso tsa motho e mong le e mong molaleleng oa hae, re tla hlahisa kapel’a hae Lengolo, leo a tlang ho le fumana le pharaletse mohla Letsatsi la Kahlolo"
        },
        {
            "chapter": 17,
            "verse": 14,
            "text": "“Bala buka ea hau. Kajeno moea oa hau o lekane ho iketsetsa tlhahlobo khahlano le uena.”"
        },
        {
            "chapter": 17,
            "verse": 15,
            "text": "Mong le mong ea amohetseng tataiso, o e amohetse molemong oa hae, ea khelohang, o etsa joalo molemong oa hae. Ha ho moea o tla jarisoa mojaro oa moea o mong. Re ke ke Ra ahlola Re es’o ka Re romella moromuoa"
        },
        {
            "chapter": 17,
            "verse": 16,
            "text": "Nakong eo Re nkang qeto ho ripitla sechaba, Re romella taelo ho baahi ba teng ba phelang ha monate, empa kamorao ho moo ba simolle ho e nyelisa, joale lentsoe la kahlolo le phethahale khahlanong le bona, ebe Re ba ripitla ka sehloho se t`sabihang"
        },
        {
            "chapter": 17,
            "verse": 17,
            "text": "Ke meloko e mekae eo Re e ripitlileng ho tloha ho Nooe? ‘Allah U lekane tje kaha e le Motsibi le Molula-qhooa oa libe tsa makhabunyane a Hae"
        },
        {
            "chapter": 17,
            "verse": 18,
            "text": "Mong le mong ea ka labalabelang bophelobamafeela-feela bo potlakang bo feela, re potlakela ho eena ka bona malebana le eo re ikhethelang eena. Kamor’a moo, re se re ntse re mo lokisitse lihele; o tlabamahlomoleng a mollo kahar’a tsona, a rohakehile, a bile a kheseha"
        },
        {
            "chapter": 17,
            "verse": 19,
            "text": "Mong le mong ea lakatsang Bophelo Bo-tlang, a tsitlaletse ho bona ka mokhoa o lokelang oa bolumeli; Ruri ba joalo, bolumeli ba bona bo fumana molemo ho Mong`a bona"
        },
        {
            "chapter": 17,
            "verse": 20,
            "text": "Re putsa bohle ka nala ea Mong`a hau. Ho enoa le eane, Nala ea Mong`a hau e buletsoe bohle"
        },
        {
            "chapter": 17,
            "verse": 21,
            "text": "Bona kamoo Re putsang ba bang kateng ho feta ba bang, Ruri bophelo Bo-tlang etlaba bo phahameng ka ho fetisisa ka maemo le ka tlhohonolofatso"
        },
        {
            "chapter": 17,
            "verse": 22,
            "text": "Oho uena motho! U se ke oa ipetlela molingoana kapel’a Allah, esere oa tloha oa ikoahleha le hona ho its’oabela"
        },
        {
            "chapter": 17,
            "verse": 23,
            "text": "Mong`a lona! U nehelane ka taelo ea hore ho se be ope eo le mo khumamelang ntle ho Eena, le be mosa ho batsoa li ba lona. Haeba e mong kapa bobeli ba se ba fihletse lilemo tsa botsofali boteng ba lona, le se ke la ba tsoela hlompho le ho ba leleka, empa le buoe le bona mantsoe a hlompho"
        },
        {
            "chapter": 17,
            "verse": 24,
            "text": "Le ba rolele khaebana ka boikokobetso le ka mohau, le re: “Mong`a ka! A k’u be le mohau holim’a bona joaloka ha ba ile ba ntlhokomela ho tloha bongoaneng ba ka.”"
        },
        {
            "chapter": 17,
            "verse": 25,
            "text": "Mong`a lona! U Tseba hantle se kahar’a lipelo tsa lona. Haeba le na etsa liketso tse ntle, Ruri U Ts’oarela-joalo-joalo ba sokolohelang ho Eena khafetsa"
        },
        {
            "chapter": 17,
            "verse": 26,
            "text": "Le nehelane ho beng ka lona litokelo tsa bona, ba hlokang le ba hahlauli, u se ke oa ja maruo a hau lekeme-keme ka meharo"
        },
        {
            "chapter": 17,
            "verse": 27,
            "text": "Ruri ba meharo ke metsoalle ea Bo-Liabolosi, Liabolosi o oa kheseha ho Mong`a hae"
        },
        {
            "chapter": 17,
            "verse": 28,
            "text": "Empa haeba u ka sutha pela bona ho ea batla mohau oa Mong`a hau, oo u behileng ts’epo ea hau ho ona, joale buisana le bona ka mantsoe a amohelehang"
        },
        {
            "chapter": 17,
            "verse": 29,
            "text": "Letsoho la hau le se tlamelloe molaleng oa hau, kapa hona ho le nenesa leha ho sa hlokahale, esere oa tloha oa itelela le hona ho sala u hlobotse"
        },
        {
            "chapter": 17,
            "verse": 30,
            "text": "Ruri Mong`a hau o phaella nala ea Hae ho ope ea khahloang ke Eena, e bile o’a e fokotsa ho ope ea khahloang ke Eena, U nehelana ka tekano. U tseba lintho tsohle ke Moalosi oa makhabunyane a hae"
        },
        {
            "chapter": 17,
            "verse": 31,
            "text": "Le se ke la bolaea bana ba lona moo le ts’abang tlala; Re tla ba fepa hammoho le lona. Ruri polao ea bona ke sebe se seholohali"
        },
        {
            "chapter": 17,
            "verse": 32,
            "text": "Le se atamele haufi le bofebe. Ke ketso e manyala esita le eona tsela e nyonyehang"
        },
        {
            "chapter": 17,
            "verse": 33,
            "text": "Le se ke la fenetha kantle ho molao bophelo ba ope eo Allah a bo hlohonolofalitseng haese feela ka toka. Empa haele ea tla bolaoa ka phoso, Re nehelane ka matla holim’a ea ikarabellang ho eena, empa le eena a se ke a tlola meeli e behiloeng ka polao. Hobane o oa thusoa"
        },
        {
            "chapter": 17,
            "verse": 34,
            "text": "Le se ke la atamela maruo a khutsana haese feela ka mokhoa o molemo, ho fihlela a fihletse lilemo tse lumellehang; le boloke selekane. Ruri tseo le li entseng ka selekane le tla li botsoa"
        },
        {
            "chapter": 17,
            "verse": 35,
            "text": "Nakong eo le fanang ka tekanyo, le nehelane ka tekanyo e feletseng, le be le kale ka tekanyo e lokileng; seo ke katamelo e kholo, e bile e le molemo Bophelong Bo-tlang"
        },
        {
            "chapter": 17,
            "verse": 36,
            "text": "U se ke oa sala morao seo u senang tsebo ea sona. Hobane kutlo le pono esita le eona pelo, e ‘ngoe ea tsona e tla botsoa"
        },
        {
            "chapter": 17,
            "verse": 37,
            "text": "U se ke oa tsamaea ka boikhants’o lefats’eng. Hobane u ke ke oa petsola lefats’e, kapa ho fihlela lithaba ka bophahamo"
        },
        {
            "chapter": 17,
            "verse": 38,
            "text": "Hobane sebe sa tseo tsohle, se’a nyonyeha kapel’a Mong`a hau"
        },
        {
            "chapter": 17,
            "verse": 39,
            "text": "Sena ke karolo ea bohlale boo Mong`a hau A ileng A u senolela ka bona. U se ke oa ipetlela molingoana kapel’a Allah, esere oa tloha oa lahleloa Liheleng, u le molato le hona ho ba shalabeng"
        },
        {
            "chapter": 17,
            "verse": 40,
            "text": "Le bolela hore Mong`a lona o le abetse bara, eena a ikhethela barali har’a manyeloi? Ruri le buoa linyonts’a"
        },
        {
            "chapter": 17,
            "verse": 41,
            "text": "Ruri! Re hlakisitse likeletso tsa rona kahar’a Qura’n ena, hore ba tle ba amohele khalemo; empa ha ho molemo oo e o tlisang haese paleho"
        },
        {
            "chapter": 17,
            "verse": 42,
            "text": "E re: “Hoja e be ho teng melimo e meng kapel’a hae joaloka ha ba rialo, Ruri ba ke be ba itherile ka mokhoa o mong khahlanong le Mong`a Terone.”"
        },
        {
            "chapter": 17,
            "verse": 43,
            "text": "Ke Eena Ea Tlotlehileng, U hloahloeng e phahametseng tsohle tseo ba li bolelang"
        },
        {
            "chapter": 17,
            "verse": 44,
            "text": "Lintho tsohle tse teng maholimong a supileng esitana le lefats’eng li rorisa Eena, ha ho letho le sa pheteng lithoriso tsa Hae; empa lona ha le utloisise thoriso ea tsona. Ruri U na le Mamello, U Ts’oarelo e Fetisisang"
        },
        {
            "chapter": 17,
            "verse": 45,
            "text": "Nakong eo u phetang Qura’n, Re beha lesira le sa bonahaleng lipakeng tsa hau le ba sa Kholoeng Bophelong Bo-tlang"
        },
        {
            "chapter": 17,
            "verse": 46,
            "text": "Re koahela lipelo tsa bona ka lesira, esere ka mohlomong ba tloha ba e utloa, etsoe ke litholo; nakong eo u hlalosang ka Mong`a hau a Inots’i kahar’a Qura’n, ba u furalla ka paleho"
        },
        {
            "chapter": 17,
            "verse": 47,
            "text": "Re tseba ka botlalo seo ba laba-labelang ho se utloa nakong eo ba le mametseng, Nakong eo ba kopanang sephiring, bonang lifelekoane li re: “ha ho seo le se setseng morao haese motho ea louoeng.”"
        },
        {
            "chapter": 17,
            "verse": 48,
            "text": "Bona kamoo ba u etsetsang lipapiso kateng, ba khelohile, ba ke ke ba fumana tsela"
        },
        {
            "chapter": 17,
            "verse": 49,
            "text": "Ba re: “Ha re se re le masapo le lerole, na ka ‘nete re tla boetse re tsosoa hape joaloka moloko o mocha?”"
        },
        {
            "chapter": 17,
            "verse": 50,
            "text": "E re: “Le be majoe, kapa tsona ts’epe"
        },
        {
            "chapter": 17,
            "verse": 51,
            "text": "Kapa eng le eng feela e hlotsoeng e thata kahar’a likelello tsa lona!” Ke moo ba tla re: “Joale ke mang ea tla re busetsa bophelong hape?” E re: “Eena Ea le hlotseng sethathong.” Ba tla u sisinyetsa lihlooho, ba re: “Seo se tla fihla neng?” E re: “Kamohlomong seo se tla etsahala haufi-ufi"
        },
        {
            "chapter": 17,
            "verse": 52,
            "text": "Mohla Letsatsi leo A tlang ho le bitsa ka lona, le tla arabela ka lithoriso tsa hae, le tla nahana hore le phetse nakoana e khuts’oanyane.”"
        },
        {
            "chapter": 17,
            "verse": 53,
            "text": "U bolelle makhabunyane A ka hore ba buoe lipuo tse molemo. Satane o jala qhoebeshano har’a bona. Hobane Satane ke sera ka boikano ho motho"
        },
        {
            "chapter": 17,
            "verse": 54,
            "text": "Etsoe Mong`a lona U hlokolosi haholo ka lona. Haeba A rata, A ka ba le mosa holim’a lona, kapa haeba A rata, A ka le neha kotlo. Ha re’a u romella ho ba moalosi holim’a bona"
        },
        {
            "chapter": 17,
            "verse": 55,
            "text": "Mong`alona Uhlokolosihaholokalinthotsetengmaholimong le tse lefats’eng. Re thontse ba bang ba Baporofeta ho ba holim’a ba bang, Re nehile Davida Lipesalema"
        },
        {
            "chapter": 17,
            "verse": 56,
            "text": "E re: “Memetsang ho bao le hopolang hore ba matla kathoko ho Eena, le hoja ba se na matla a ho hlakola bomalimabe bo teng ho lona le hona ho le fetola"
        },
        {
            "chapter": 17,
            "verse": 57,
            "text": "Haele ba bitsang ho bona, le bona ba batla mokhoa oa katamelo ho Mong`a bona, oa hore na lipakeng tsa bona e tla ba bo mang ba tla ba haufinyane; balaba-labela mohau Oa Hae, ba ts’aba timelo ea Hae. Hobane Ruri timelo ea Mong`a hau e ts’oanela ho ts’ajoa"
        },
        {
            "chapter": 17,
            "verse": 58,
            "text": "Etsoe ha ho na sechaba seo Re sa tl’ong ho se ripitla pele ho Letsatsi la Kahlolo, kapa hona ho se otla ka kotlo e sehlooho. Sena se ngoliloe kahar’a buka ea Rona ea litaelo"
        },
        {
            "chapter": 17,
            "verse": 59,
            "text": "Re ile Ra ithiba ho romella lits’upiso ka lebaka la batho ba khale-khale ba ile ba li nka e le mashano. Re ile ra neha Ba- Thamud Kamele – e – ts’ehali, – e le sesupo se hlakileng, – empa ba ile ba e sotla. Ha re romelle lits’upiso feela haese ka mokhoa oa tlhokomeliso"
        },
        {
            "chapter": 17,
            "verse": 60,
            "text": "Re u boleletse hore Mong`a hau o kopetse batho bohle hare, Re ile Ra nehelana ka pono eo Re ileng Ra u bonts’a eona e le teko ho batho, joaloka sefate se khesehang kahar’a Qura›n. Re ile Ra ba Kenya letsoalo, empa seo se ile sa eketsa tlolo ea molao ho bona"
        },
        {
            "chapter": 17,
            "verse": 61,
            "text": "Bonang Re ile Ra re ho manyeloi: “Khumamang kapel’a Adama, a ile a khumama haese Iblis (Satane), ea ileng a re: “Nka khumama joang kapel’a eo o `Mopileng ka letsopa?”"
        },
        {
            "chapter": 17,
            "verse": 62,
            "text": "A re: “A k’u bone sebopuoa sena seo uena o se hlomphetseng ho ba ka holim’a ka, haeba o ka mpha lereko ho fihlela letsatsi la tsoho, Ruri ke tla khelosa litloholo tsa hae, haese tse fokolang feela.”"
        },
        {
            "chapter": 17,
            "verse": 63,
            "text": "Allah A re: “Tsamaea, mong le mong ea tla o sala morao, – Ruri! Moputso oa lona e tla ba lihele, moputso o moholohali"
        },
        {
            "chapter": 17,
            "verse": 64,
            "text": "U fehle e mong le emong oa bona bao o ka ba khonang ka lentsoe la hau, le hona hobakhahlela ka mekhoa eohle eo o ka e khonang, o be motsoalle thepeng eohle ea bona esitana le bana ba bona, o ba ts’epise. Ruri! Ha ho seo Satane a ba ts’episang sona haese thetso"
        },
        {
            "chapter": 17,
            "verse": 65,
            "text": "Haele makhabunyane a ka ao ke khahloang ke oona, – holim’a bona ha o na matla.” Mong`a bona o lekane ele molebeli oa bona"
        },
        {
            "chapter": 17,
            "verse": 66,
            "text": "Mong`a lona ke Eena Ea qhobang likepe tsa lona holim’a leoatle, e le hore le tle le tsome nala ea Hae. Haesale A Khaphatseha Mohau ho lona"
        },
        {
            "chapter": 17,
            "verse": 67,
            "text": "Nakong eo le hlaheloang ke koluoa holim’a leoatle, kaofela batlatsetsi bao le eeng le memetse ho bona moo le batlang topoloho, ba ea siteha haese Allah feela, empa ha A se A le lopolotse mathateng ao le se le lefats’eng, le’a Mo furalla, hobane haesale motho a se na teboho"
        },
        {
            "chapter": 17,
            "verse": 68,
            "text": "Na le ikutloa le le ts’ireletsong ea hore A ke ke A etsa hore le metsoe ke lefats’e, kapa hona ho romella sefako se lehlohlojane holim’a lona, ebe kemoo le tla fumana hore ha le na mots’ireletsi"
        },
        {
            "chapter": 17,
            "verse": 69,
            "text": "Kapa le ikutloa le le ts’ireletsong ea hore A ke ke A le busetsa koluoeng ea mohla monene lekhetlo la bobeli, le hona ho le romella leholi’otsoana la sefefo se ka le fekisang ho latela tlhoka teboho ea lona, ebe moo le ke keng la fumana mothusi ofe kapa ofe khahlanong le Rona"
        },
        {
            "chapter": 17,
            "verse": 70,
            "text": "Re hlomphile bara ba Adama. Ke Rona ba ba pepang lefats’eng le leoatleng, le hona ho ba sitsa ka boipheliso ba lintho tse hloekileng esita le hona ho ba beha maemong a ka holim’a ba bangata bao re ba hlotseng ka makhabane a its’upang"
        },
        {
            "chapter": 17,
            "verse": 71,
            "text": "Ka letsatsi le leng re tla bitsa batho bohle hammoho le Baetapele ba bona, ba tlang ho nehoa litlaleho tsa bona ka matsohong a matona, – ke bona ba tla bala litlaleho tsa bona, ba ke ke ba qhekelloa ka lonya"
        },
        {
            "chapter": 17,
            "verse": 72,
            "text": "Empa ba foufetseng lefats’eng lena, le Bophelong Bo-tlang e tla ba lifofu; ba tla be ba khelohile haholo tseleng e nepahetseng"
        },
        {
            "chapter": 17,
            "verse": 73,
            "text": "Ba lekile ka matla ho u khelosetsa thoko le seo Re u susumelitseng sona, e le hore u tle u iqapele ho hong ho kathoko ho sona malebana le Rona; eleng moo ba neng ba tla u amohela joaloka motsoalle oa bona"
        },
        {
            "chapter": 17,
            "verse": 74,
            "text": "Hoja Ra se ke Ra u matlafatsa, u ka be u ile oa sekamela ho bona hanyane"
        },
        {
            "chapter": 17,
            "verse": 75,
            "text": "Joale, e be Re etsa hore u latsoe kahlolo e menahaneng ea bophelo ba lefats’e le e menahaneng ea lefu, u ne u ke ke oa fumana mothusi khahlanong le Rona"
        },
        {
            "chapter": 17,
            "verse": 76,
            "text": "Takatso ea bona e bile ea ho u ts’osa lefats’eng, hore ba tle ba u leleke ho lona; hoja seo se ile sa phethahala, ba ka be ba ile ba lula ho lona; empa ha khuts’oane kamor’a hau"
        },
        {
            "chapter": 17,
            "verse": 77,
            "text": "Seo e bile mokhoa oa Rona ka barumuoa bao Re ileng Ra ba romella pele ho uena: u ke ke oa fumana phethoho mokhoeng oa Rona"
        },
        {
            "chapter": 17,
            "verse": 78,
            "text": "Phethahatsa lithapelo ha letsatsi le’a malikelong ho fihlela bosiu, u phete Qura’n esale ka meso. Ho pheta Qura›n ka meso ho pakahalitsoe"
        },
        {
            "chapter": 17,
            "verse": 79,
            "text": "U be u rapele likarolong tse ling tsa meso, seo se molemo haholo ho uena. Mong`a hau u tla u phahamisetsa boemong ba tlotla le thoriso"
        },
        {
            "chapter": 17,
            "verse": 80,
            "text": "E re: “Mong`a ka! etsa hore ho kena hoa ka e be ka Khoro ea ‘Nete le Tlotla le hona ho tsoa hoa ka e be ka Khoro ea ‘Nete le Tlotla; U nts’itse ho tsoa ho Uena ka matla ho nthusa.”"
        },
        {
            "chapter": 17,
            "verse": 81,
            "text": "U be u re: “Nete e fihlile, leshano le phephethetsoe: Hobane Leshano haesale le sena mokoka.”"
        },
        {
            "chapter": 17,
            "verse": 82,
            "text": "Re senotse Qura’n eo e leng eona pheko le ona mohau ho ba kholoang, le hoja e eketsa makukuno ho ba etsang bokhopo"
        },
        {
            "chapter": 17,
            "verse": 83,
            "text": "Empa ha Re theolela nala ea Rona ho motho, o oa furalla, ebe o ema hole le Rona; ha mats’oenyeho a mo ama o lahla ts’epo"
        },
        {
            "chapter": 17,
            "verse": 84,
            "text": "E re: “E mong le e mong o etsa ho latela po’po ea hae, ke Mong`a lona Ea hlokolosi haholo ka eo tsela ea hae e leng e nepahetseng.”"
        },
        {
            "chapter": 17,
            "verse": 85,
            "text": "Ba u botsa malebana le moea o halalelang. E re: “Moea o halalelang o tlas’a taolo ea Mong`a ka, lona le nehiloe tsebo e fokolang.”"
        },
        {
            "chapter": 17,
            "verse": 86,
            "text": "Ha e ne e le takatso ea Rona, Re ka be Re ile Ra hlakola seo Re u senoletseng sona, joale ebe moo u neng u sa tl’o fumana ‘muelli khahlanong le rona tabeng eo"
        },
        {
            "chapter": 17,
            "verse": 87,
            "text": "Kantle ho Mohau ho tsoa ho Mong’a hau: Hobane matlotlo A Hae ho uena ’a khaphatseha"
        },
        {
            "chapter": 17,
            "verse": 88,
            "text": "E re: “Le hoja batho le Li-Jinn ba ne ba ka iketsa khokanyana phiri ho hlahisa se ts’oanang le Qura’n ena, ba ne ba ke ke ba hlahisa se ts’oanang le eona, le ha ba ne ba ka thusana.”"
        },
        {
            "chapter": 17,
            "verse": 89,
            "text": "Re hlakiselitse batho kahar’a Qura’n ena mefuta eohle ea lipapiso, empa bongata ba batho bo hanana le eona ka mokhoa oa ho nyefola"
        },
        {
            "chapter": 17,
            "verse": 90,
            "text": "Ba re: “Re ke ke ra beha ts’epo ea rona ho uena ho fihlela u etsa hore seliba se ts’akhunye lefats’eng"
        },
        {
            "chapter": 17,
            "verse": 91,
            "text": "Kapa hona hore u be le serapa sa lipalema le merara le hona ho etsa hore linoka tse metsi a mangata li phalli har’a sona"
        },
        {
            "chapter": 17,
            "verse": 92,
            "text": "Kapa hona ho etsa hore leholimo le re oele, joaloka ha u rialo, kapa hona ho re tlisetsa Allah le manyeloi re ba bone ka mahlo"
        },
        {
            "chapter": 17,
            "verse": 93,
            "text": "Kapa u na le ntlo e khabisitsoeng ka khauta; kapa ebang u ka nyolohela leholimong. Leha ho le joalo re ke ke ra kholoa ho nyolohelo ea hau ho fihlela u re tliselitse lengolo ho le bala. E re: “Tlotla e be ho Mong`a ka! ‘na ha ke ho hong haese Moromuoa feela?”"
        },
        {
            "chapter": 17,
            "verse": 94,
            "text": "Ke eng se sitisang batho hore ba be le Tumelo Tataisong e romeletsoeng ho bona, ha se letho: Ba re: “Allah a ka romella motho ea ts’oanang le rona ele Moromuoa oa hae?”"
        },
        {
            "chapter": 17,
            "verse": 95,
            "text": "E re: “Hoja e be ho bile le manyeloi lefats’eng a neng a tsamaea tlas’a ts’ireletso le khotso, Re ka be Re ile Ra romella lenyeloi le tsoang leholimong ele Moromuoa.”"
        },
        {
            "chapter": 17,
            "verse": 96,
            "text": "E re: “Allah U lekane ele paki lipakeng tsa ka le lona. Hobane Ke Motsebi, e bile ke Moalosi oa makhabunyane A Hae.”"
        },
        {
            "chapter": 17,
            "verse": 97,
            "text": "Ea tataisoang Ea Allah, o tataisong e nepahetseng; Ea mo tlohetseng ho kheloha, a ke ke a fumana mots’ireletsi kantle ho Eena, Re tla ba bokella ‘moho mohla Letsatsi la Kahlolo ba tjapalletse ka lifahleho, ba foufetse, e le limumu esitana le litholo; lehae la bona e tla ba Lihele; ka linako tsohle ha li kokobela, Re tla li phaella ka lelakabe"
        },
        {
            "chapter": 17,
            "verse": 98,
            "text": "Seo ke moputso oa bona hobane ba latotse lits’enolo tsa rona, ba re: “Ha re se re le masapo le lerole, na ka ‘nete re ka boela ra tsosoa hape re se re le ‘mopo o mocha?”"
        },
        {
            "chapter": 17,
            "verse": 99,
            "text": "Na ha bae s’o bone hore Allah Ea bopileng maholimo le lefats’e U matla ho bopa tse ts’oanang le bona, U se A ba behetse nako ea bona ea pallo eo ka eona ho seng khoao? Ba etsang liphoso bona ba hana ka tlhoka teboho"
        },
        {
            "chapter": 17,
            "verse": 100,
            "text": "E re: “Hoja e be le na le matla holim’a Matlotlo a Mohau oa Mong`a ka, Ruri le ka be le le leqe ka ona, hobane haesale motho a le lekhonatha"
        },
        {
            "chapter": 17,
            "verse": 101,
            "text": "Re nehile Moshe Lits’upiso tse robong tse hlakileng: A k’u botse bana ba Israele kamoo a kileng a fihla ho bona kateng, Eaba Faro o re ho eena: “Oho Moshe! Ruri ke nahana hore o e mong oa ba louoeng.”"
        },
        {
            "chapter": 17,
            "verse": 102,
            "text": "Moshe a re: “U tseba hantle hore ha ho ope ea nthomileng ka lits’upiso tsena haese Mong`a maholimo le lefats’e e le bopaki bo bulang mahlo: Oho Faro! Ke nahana hore ke uena ea lahlehileng.”"
        },
        {
            "chapter": 17,
            "verse": 103,
            "text": "Eaba o nka qeto ea ho ba tlosa holima lefats’e: empa Ra mo khamisa metsi le bo-mphato ba hae"
        },
        {
            "chapter": 17,
            "verse": 104,
            "text": "Eaba Re Re ho Bana ba Israele: “Phelang ka khotso lefats’eng lena; empa ha ts’episo ea bophelo bo-tlang e se e atametse, re tla le bokella ‘moho joaloka mokhopi ho tsoa lichabeng tse fapakaneng.”"
        },
        {
            "chapter": 17,
            "verse": 105,
            "text": "Re romeletse Qura›n lefats’eng ka ‹nete, ka ‘nete e finyeletseng. Re u romeletse u se ho hong haese ‘moleli oa litaba tse molemo le eena mohlokomelisi"
        },
        {
            "chapter": 17,
            "verse": 106,
            "text": "Ke Qura’n eo Re e entseng likhaolo, hore u tle u e phetele batho ka linako tsa khefutso: Re e senotse ka mekhahlelo"
        },
        {
            "chapter": 17,
            "verse": 107,
            "text": "E re: “Ebang le kholoa ho eona, kapa le sa kholoeng, ke ‘nete hore ba nehiloeng tsebo pele, nakong eo ba e balloang, ba oela fats’e ka lifahleho ba ithapalatsa"
        },
        {
            "chapter": 17,
            "verse": 108,
            "text": "Ba re: “Tlotla e be ho Mong`a rona! Ruri ts’episo ea Mong`a rona e phethahetse.”"
        },
        {
            "chapter": 17,
            "verse": 109,
            "text": "Ba oela fats’e ka lifahleho tse tletseng meokho, e eketsa boikokobetso ho bona"
        },
        {
            "chapter": 17,
            "verse": 110,
            "text": "E re: “Bitsang ho Allah, kapa ho Ramaseli, mabitso ohle ao le ka bitsang ho Eena,: Mabitso Oohle a Matle ke’a Hae. U se ke oa hoeletsa ha u rapela kapa ho hoeshetsa; empa u be bohareng"
        },
        {
            "chapter": 17,
            "verse": 111,
            "text": "E re: “Lithoriso li be ho Allah, ea sa tsoalang mora, ea se nang molekane Pusong Ea Hae, kapa hona ho ba le mos’ireletsi tlotlollong. Mo phafe ka Boholo le Tlotla Ea Hae. Ka lebitso la Allah, Ea Lereko, Mong`a hao"
        },
        {
            "chapter": 18,
            "verse": 1,
            "text": "Thoriso e be ho Allah, Ea rometseng Lengolo ho lekhabunyane la Hae, leo A sa lumellang bolotsana kahar’a lona"
        },
        {
            "chapter": 18,
            "verse": 2,
            "text": "Le totobetse hore A hlokomelise ka kahlolo e Ts’abehang e tsoang ho Eena, le hore A fane ka Litaba tse Molemo ho ba kholoang; ba etsang liketso tse lokileng, hore bat la fumana moputso o babatsehang"
        },
        {
            "chapter": 18,
            "verse": 3,
            "text": "Moo ba tlang ho phela teng kahosafeleng"
        },
        {
            "chapter": 18,
            "verse": 4,
            "text": "Le hona ho khalema ba reng: “Allah U tsoetse mora,”"
        },
        {
            "chapter": 18,
            "verse": 5,
            "text": "Ha ba na tsebo ka seo, kapa bona bo-ntata bona. Ba buoa sebe ka melomo ea bona. Seo ba se buang ha se letho haese leshano"
        },
        {
            "chapter": 18,
            "verse": 6,
            "text": "Mohlomong ba nahana hore ha eba ba ke ke ba kholoa molaetseng ona, o tloha o thohotheloa ho inehela lefung ho latela mesebetsi ea bona"
        },
        {
            "chapter": 18,
            "verse": 7,
            "text": "Re hlotse lintho tsohle tse teng lefats’eng e le mekhabiso holim’a lona, ho ba beha tekong: le hona ho bona hore na ke bafeng har’a bona ba boits’oaro bo botle"
        },
        {
            "chapter": 18,
            "verse": 8,
            "text": "Ruri! Re tla fetola lintho tsohle tse teng holim’a lona lerole le mobu o ommeng"
        },
        {
            "chapter": 18,
            "verse": 9,
            "text": "Kapa u nahana hore batho ba Lehaha le Ba-Mongolo ke Mehlolo har’a lits’upiso tsa rona"
        },
        {
            "chapter": 18,
            "verse": 10,
            "text": "Bahlankana ba ile ba ts’abela lehaheng: ba re: “Mong`a rona! ts’ollela Mohau oa Hau ho rona, U sebetse taba ea rona ka toka.”"
        },
        {
            "chapter": 18,
            "verse": 11,
            "text": "Eaba re kiba kutlo ea bona moo Lehaheng ka lilemo tse ‘maloa"
        },
        {
            "chapter": 18,
            "verse": 12,
            "text": "Kamor’a moo eaba Re ba tsosa borokong, hore Re tle Re tsebe hore na mahlakoreng ana a mabeli ke le feng le ka tsebang ho lokolisa nako eo ba ileng ba e lula moo"
        },
        {
            "chapter": 18,
            "verse": 13,
            "text": "Re u phetela nalane ea bona ka ‘nete: E ne e le bahlankana ba kholoang ho Mong`a bona, Re ile Ra ba phaella ka tataiso"
        },
        {
            "chapter": 18,
            "verse": 14,
            "text": "Ra Kenya sebete ho bona nakong eo ba neng ba itlhophela leeto bare: “Mong`a rona ke Mong`a maholimo le lefats’e, ha ho molingoana ope eo re llelang ho eena ntle ho Eena, hobane ha re ka etsa joalo re tla be re buile linyonts’a"
        },
        {
            "chapter": 18,
            "verse": 15,
            "text": "Batho ba habo rona, ba ikhethets melimo esele ntle ho Eena le hoja ba se na bopaki bo hlakileng bo tsoang ho eona. Ha na ke mang ea etsang phoso e kholohali ho feta eo ea qapang leshano khahlano le Allah"
        },
        {
            "chapter": 18,
            "verse": 16,
            "text": "Haeba le ka ba furalla le tsohle tseo ba li khumamelang ntle ho Allah, eaba le tsoma sets’abelo Lehaheng; Ruri Mong`a lona U tla jala Mohau oa Hae holim’a lona le hona ho le bebofaletsa mathata a lona.”"
        },
        {
            "chapter": 18,
            "verse": 17,
            "text": "U ka be u ile oa bona letsatsi mohla le neng le chabile le siroha lehaheng la bona ho leba ka ho le letona, le nakong eo le neng le e ea malikelong, ba robetse hara Lehaha ba sa ikhurumetsa. Seo ebile se seng sa lits’upiso tsa Allah. Ea tataisoang ke Allah, u tataisong e nepahetseng, athe Ea mo tlohetseng ho kheloha,- ha u ke ke oa ba fumanela mosireletsi ea ka ba tataisetsang tseleng e nepahetseng"
        },
        {
            "chapter": 18,
            "verse": 18,
            "text": "U ka be u ile oa nahana hore ba tsohile, athe ba ntse ba robetse, Re ile Ra ba fetolela ka mahlakore bobeli, ntjanyana ea bona e otlolotse maoto a pele monyako. Ha u ne u ka atamela haufi le bona, Ruri u ne u tla menola tlhabela; u tlallane ke letsoalo la ho bona seo"
        },
        {
            "chapter": 18,
            "verse": 19,
            "text": "Ka mokhoa o ts’oanang Re ile Ra ba tsosa, e le hore ba tle ba botsane ka bo-bona. E mong oa bona o ile a re: “Re lutse nako e kae moo?” Ba ile ba re: “Re lutse letsatsi kapa karoloana ea lona,” Ha ba bang ba ile bare: “Ke Allah Ea tsebang ka botlalo hore na le lutse nako e kae.” Romang e mong oa rona ka chelete ena ea Selivera motseng, ho ea re shebela sejo se hloekileng seo re ka se jang moo. Ebe motho ea boits’oaro bo lokileng, ho se be motho ea ka tsebang ka rona"
        },
        {
            "chapter": 18,
            "verse": 20,
            "text": "Hobane haeba ba ka re tseba, ba tla re tlapunya ka majoe, kapa ba re khelosetse tumelong ea bona; re ke keng ra hlola re eba le katleho"
        },
        {
            "chapter": 18,
            "verse": 21,
            "text": "Re ile Ra ba beha pooaneng ho batho ba motseng, hore ba tle ba tsebe hore ts’episo ea Allah ke’a ‘nete, le hore Hora ea Pallo ha ho khoao ka eona. Eaba baahi ba motse ba simolla ho pheha khang ka bo bona, ba re: “Hahang moaho holim’a bona; ‘Mong`a bona o tseba ka botlalo malebana le bona.” Joale, ba ileng ba hlola nyeoe ea ba ba re: “Ruri re tla aha ntlo ea thapelo holim’a bona.”"
        },
        {
            "chapter": 18,
            "verse": 22,
            "text": "Bang ba re: “Ba ne ba le ba raro, ntja ea bona ke’a bone,” athe karolo e ngoe eona e re: “Ba ne ba le bahlano, ntja ea bona ke’a bots’elela,” Ba noha tlas’a ho hloka tsebo; ba bang ba re: “Ba ne ba supile, ntja ea bona ke’a borobeli.” E re: “Ruri ke Mong`a ka ea tsebang ka kotloloho palo ea bona. Ke ba fokolang feela ba tsebang ka bona. Kahoo, u se phehe khang le bona haese ha feela eba ke ka mokhoa o hlakileng, u se botse ope oa bona khahlanong le taba eo"
        },
        {
            "chapter": 18,
            "verse": 23,
            "text": "Kapa hore: “Ke tla etsa ntho e itseng hosane,” –"
        },
        {
            "chapter": 18,
            "verse": 24,
            "text": "U sa ka oa re;” Ka thato ea Allah!” U hopole Mong`a hau nakong eo u lebetseng, u re: “Mohlomong Mong`a ka o tla ntataisetsa katamelong ea tsela ea ‘nete ho feta ena.”"
        },
        {
            "chapter": 18,
            "verse": 25,
            "text": "Ba ile ba lula Lehaheng la bona lilemo tse makholo a mararo, le lilemo tse robong"
        },
        {
            "chapter": 18,
            "verse": 26,
            "text": "E re: “Ke Allah ea tsebang ka kotloloho lilemo tseobali lutseng. Etsoe makunutu a maholimo le lefats’e ke a hae. U na le pono e hlakileng le kutlo e batsi! Ha ba na mosireltsi ea kantle ho Eena, ha ho ope ea nang le kabelo ‘Musong oa Hae"
        },
        {
            "chapter": 18,
            "verse": 27,
            "text": "U phete Lengolo leo u le senoletsoeng le etsoa ho Mong`a hau. Ha ho ope ea ka fetolang mantsoe A Hae, u ke ke oa fumana sets’abelo kantle ho Eena"
        },
        {
            "chapter": 18,
            "verse": 28,
            "text": "U boloke moea oa hau o khotsofetse ‘moho le bohle ba memetsang ho Mong`a bona mesong le mantsiboea, moo ba ba tlang motlopotlo oa Hae; u se ba tlolise mahlo holimo, moo u labalabelang monyaka oa bophelo ba lefats’e lena; u se ke oa latela eo Re thatafalitseng pelo ea hae hore e se ke ea Re hopola, ea setseng litakatso tsa hae morao, mehopolo ea hae e se e tlotse meeli eohle"
        },
        {
            "chapter": 18,
            "verse": 29,
            "text": "E re ho bona: “‘Nete e tsoa ho Mong`a lona. Mong le mong ea nang le thahasello mo tloheleng a kholoe, ka ho ts’oana le eo ea senang thahasello le mo lese ho latola tumelo. Haele ba tlolang molao bona Re ba lokiselitse Mollo. Lephephe la ona le tla ba koahela joaloka marulelo. Haeba ba kopa ho tola, ba tla tolisoa ka metsi a ts’oanang le koporo e qhebilisitsoeng e chesang lifahleho. Ak’u bone kamoo ba tlang ho noa mothofu o ts’abehang esitana le bona bolulo bo bolileng kateng"
        },
        {
            "chapter": 18,
            "verse": 30,
            "text": "Haele ba kholoang ba etsa mesebetsi e hloekileng, – Ruri Re ke ke Ra lumela hore moputso oa mong le mong ea entseng ketso e lokileng e be o’a lahleha"
        },
        {
            "chapter": 18,
            "verse": 31,
            "text": "Ba joalo, Lirapa tsa Edene ke tsa bona, moo teng linoka li phallang haufi le bona; ba tla nehoa libenyele tsa khauta esita le hona ho apara liaparo tse tala tsa silika e bobebe e nang le mekhabiso ea khauta, ba phomotse holima Literone. Ruri oo ke moputso o babatsehang esitana le sona sebaka se machosi hakakang"
        },
        {
            "chapter": 18,
            "verse": 32,
            "text": "Ak’u ba etsetse papiso ea banna ba babeli: bao e mong le e mong oa bona Re mo sitsitseng ka lirapa tse peli tsa merara, tseo Re li kopetseng har’e ka lifate tsa palema, lipakeng tsa tsona ho len’goe"
        },
        {
            "chapter": 18,
            "verse": 33,
            "text": "Serapa ka seng se fana ka litholoana tse khotsofatsang. Ho phalla noka lipakeng tsa tsona"
        },
        {
            "chapter": 18,
            "verse": 34,
            "text": "E mong o ne a ena le litholoana tse ngata. Eaba moo a ileng a re ho mphato oa hae nakong eo neng a buisana le eena: “‘Na ke morui ho feta uena ka thepa, ebile ke hlompheha kahofetisisa bathong.”"
        },
        {
            "chapter": 18,
            "verse": 35,
            "text": "Eaba o ea serapeng sa hae, ka moelelo o fosahetseng. A re: “Ha ke nahane hore lintho tsena tsohle li sa tla hlola li fela"
        },
        {
            "chapter": 18,
            "verse": 36,
            "text": "Ebile ha ke nahane hore hora ea kahlolo e sa tla tla, haeba nka boela ho Mong`a ka, Ruri ke na le bo-’nete ba hore ke tla fumana puseletso e molemo ho feta ena.”"
        },
        {
            "chapter": 18,
            "verse": 37,
            "text": "Empa motsoalle oa hae nakong eo ba ntseng ba phehile khang, a re: “na ha o lumele ho Eena ea o hlotseng ka lerole le ka lehloele, eaba o o bopa o le motho"
        },
        {
            "chapter": 18,
            "verse": 38,
            "text": "Ruri! ke Allah Mong`a ka, nke ke ka kopanya Mong`a ka le motlatsetsi"
        },
        {
            "chapter": 18,
            "verse": 39,
            "text": "Hoja e be nakong eo o neng o kena ka har’a serapa sa hau o ile oa re: “Thato ea Allah e phethoe! Ha ho matla ntle le matla a Allah! Le ha o mpona ke le mofutsana ea o fetang ka thepa esita le ka bana"
        },
        {
            "chapter": 18,
            "verse": 40,
            "text": "Mohlomong Mong`a ka o tla mpha se molemo ho feta serapa seo sa hau, e be U romella lehalima le tsoang marung ho tla se ripitla hoo ekareng hoseng eaba se tsoha e le mofela"
        },
        {
            "chapter": 18,
            "verse": 41,
            "text": "Kapa e be hoseng ho hong metsi a teng moo ho sona a be a nyametse hoo o ke keng oa hlola o’a fumana"
        },
        {
            "chapter": 18,
            "verse": 42,
            "text": "Litholoana tsohle tsa hau li be li ripitliloe. Ebe o simolla ho akha matsoho a hau molemong oa tsohle tseo o li senyehetsoeng, tseo ha joale li fetohileng lesupi, e be o tla re: “nka be ke sa ka ka kopanya Mong`a ka le motlatsetsi!”"
        },
        {
            "chapter": 18,
            "verse": 43,
            "text": "Ha a na lequloana le ka mo thusang kahlanong le Allah, kapa hona hore a ka ipholosa"
        },
        {
            "chapter": 18,
            "verse": 44,
            "text": "Ke Allah feela ea ka fanang ka ts’ireletso, Ea ‘Nete. Etsoe ke Eena ea molemo ho putsa, e bile o molemo ho fana ka katleho"
        },
        {
            "chapter": 18,
            "verse": 45,
            "text": "U ke u ba etsetse papiso ka bophelo ba lefats’e lena bo joalo ka metsi ao Re’a romellang ho theoha marung, e be limela tsa lefats’e li’a e amohela; kamorao e be li’a omella hoo li ka fefoloang ke moea. Ruri! Allah U Matla A ho etsa lintho tsohle"
        },
        {
            "chapter": 18,
            "verse": 46,
            "text": "Thepa le bana ba lona ke liaparo tsa bophelo ba lefats’e lena. Empa ba etsang liketso tse lokileng, ba molemo mahlong a Mong`a bona ho ka putsuoa, ba bile bana le ts’epo e tiileng"
        },
        {
            "chapter": 18,
            "verse": 47,
            "text": "Le ke le ipotse tsa mohla Letsatsi leo ka lona Re tlang ho batalatsa maralla, le tla bona lefats’e le nyebekolloa; Re tla ba bokella hammoho ho sa tl’o sala le a mong oa bona morao"
        },
        {
            "chapter": 18,
            "verse": 48,
            "text": "Ebe joale ba hloptjoa ka mahlofo kapel’a Mong`a bona, eleng moo lentsoe le tla re: “Le tlile ho Rona joaloka ha Re ile Ra le bopa mathomong. Le ile la nahana hore Re ke ke Ra phethisa lits’episo hore le tla kopana le Rona!.”"
        },
        {
            "chapter": 18,
            "verse": 49,
            "text": "Buka ea liketso e tla behoa kapel’a lona, ke moo u tla bona ba molato ba le matsoalong ho latela se tla beng se ngoliloe kahar’a eona, ba tla re: “Jo’na oee! Ke buka ea mofuta ofe e sa sieeng letho le lenyane leha e le le leholo, e li ngolile kaofela!” Ruri! ba tla fumana tsohle tseo ba li entseng li ba tjametse, ho se ope eo Allah a mo qhekeletseng"
        },
        {
            "chapter": 18,
            "verse": 50,
            "text": "Bonang Re ile Ra Re ho manyeloi: “Khumamelang Adama,” Eaba a ea khumama haese Iblis. E ne e le e mong oa Masabonoeng, kahoo, o ile a nyelisa le hona ho ba khahlanong le taelo ea Mong`a hae. Na le ka khetha eena le tsoala ea hae ho ba metsoalle ea lona e ka le ts’ireletsang ntle ho ‘Na? Empa e le lira tsa lona? Ruri! Se nyonyehang ke poelo ea baetsalibe"
        },
        {
            "chapter": 18,
            "verse": 51,
            "text": "Ha ke’a ba bopela ho ba lipaki tsa tlholeho ea maholimo le’a lefats’e esitana le ho ba lipaki khahlanong le popo ea bona; kapa hona ho ba khetha e le bathusi ba ka ho khelosa batho"
        },
        {
            "chapter": 18,
            "verse": 52,
            "text": "Ka letsatsi le leng Allah U tla re: “Memetsang ho bao le neng le ba kopanya le ‘Na.” Kemoo ba tla memetsa ho bona, empa ba ke ke ba utloa thapelo ea bona, etsoe Re tla etsa timelo e tebileng lipakeng tsa bona"
        },
        {
            "chapter": 18,
            "verse": 53,
            "text": "Ke moo ba molato ba tla bona mollo, ba utloisise hore ba tla lahleloa kahar’a ona, ba ke ke ba fumana tsela ea ho phonyoha"
        },
        {
            "chapter": 18,
            "verse": 54,
            "text": "Re hlakiselitse batho kahar’a Qura’n ena mefuta eohle ea lipapiso; empa motho o manganga a fetisisang"
        },
        {
            "chapter": 18,
            "verse": 55,
            "text": "Ke eng se thibelang batho ho kholoa, empa tataiso e se e tlile ho bona esitana le hona ho kopa ts’oarelo ho Mong`a bona, haese feela hore e be ba na le taba-tabelo ea kahlolo ea batho ba mehleng ea pele hore eba oele, kapa hore e be ba tjametsoe ke timelo"
        },
        {
            "chapter": 18,
            "verse": 56,
            "text": "Re romella baromuoa joaloka bahlokomelisi le ho tlisa litaba tse molemo. Empa ba mahana-tumelo a pheha khang ka leshano, le ho sesefatsa ‘nete ka lona. Ba nka lits’enolo tsa Ka, le hohle moo ebang ba ea khalengoa joaloka papali"
        },
        {
            "chapter": 18,
            "verse": 57,
            "text": "Ke mang ea etsang phoso e kholohali ho feta eo ea phethetsoeng lits’enolo tsa Mong`a hae, eaba o oa likoenehela le ho lebala tseo matsoho a hae a lirometseng nale ho lebisa kahlolong? Ruri Re koahetse lipelo tsa bona ka lesira, hore ba tle ba se ke ba utloisisa letho, ebile e le litholo. Leha u ka oa ba bitsetsa tataisong, Ruri ba ke ke ba tataisoa ka nepo"
        },
        {
            "chapter": 18,
            "verse": 58,
            "text": "Empa Mong`a hau U Ts’oarela-jolao-joalo, U Tletse Mohau. Haeba A ka ba biletsa boikarabellong hajoale mabapi le tseo bali entseng, Ruri o ne A tla potlakela Kahlolong ea bona; empa nako ea bona ke’a pallo eo ba ke keng ba phonyoha ho eona"
        },
        {
            "chapter": 18,
            "verse": 59,
            "text": "Le eona metse eohle eo Re ileng Ra e ripitla ho latela liketso tse fosahetseng, Re ne Re ile Ra fana ka nako ea pallo kotlong ea bona"
        },
        {
            "chapter": 18,
            "verse": 60,
            "text": "Moshe o ile a re ho mosebeletsi oa hae: “Ruri nke ke ka emisa ho fihlela ke fihlile mateanong a maoatle a mabeli, le ha ke qhala lilemo-lemo tseleng"
        },
        {
            "chapter": 18,
            "verse": 61,
            "text": "Empa eitse ha ba se bafihlile mateanyetsong, ba lebala Tlhapi ea bona, eona e ile ea inkela tsela ea eona ka har’a metsi e le bolokolohing"
        },
        {
            "chapter": 18,
            "verse": 62,
            "text": "Hoba ba tsamae sebakanyana, eaba o re ho mosebeletsi oa hae: “A k’u re etsetse lijo tsa hoseng. Ruri! Haele leetong lena re teane le mathata a mangata.”"
        },
        {
            "chapter": 18,
            "verse": 63,
            "text": "A araba a re: “Na ha o oa bona, hore nakong eo re neng re ts’abela holim’a lefika, ke ile ka lebala tlhapi teng, – ke satane ea entseng hore ke lebale ho buoa ka eona, – e ile ea inkela tsela ea eona ka har’a metsi ka mokhoa o makhethe.”"
        },
        {
            "chapter": 18,
            "verse": 64,
            "text": "Moshe a re: “Sena ke sona seo re neng re tsomana le sona.” Kahoo, menahana le mehlala ea bona"
        },
        {
            "chapter": 18,
            "verse": 65,
            "text": "Ke moo ba ileng ba fumana e mong oa makhabunyane a Rona, eo Re mo sitsitseng ka Mohau oa Rona le ho mo ruta tsebo e tsoang boteng ba Rona"
        },
        {
            "chapter": 18,
            "verse": 66,
            "text": "Moshe a re ho eena: “Na nka o sala morao ho fihlela moo o tlang ho nthuta ‘Nete eo o ileng oa e rutoa?”"
        },
        {
            "chapter": 18,
            "verse": 67,
            "text": "Eaba eo o re: “Ruri u ke ke oa ba le mamello ho ‘na"
        },
        {
            "chapter": 18,
            "verse": 68,
            "text": "Ho tla joang hore u ka ba le mamello ka seo u sa kang oa ba le kutlisiso e feletseng ka sona?”"
        },
        {
            "chapter": 18,
            "verse": 69,
            "text": "Moshe a re: “Haeba e le thato ea Allah, Ruri u tla mphumana ke ena le mamello, ha ho letho leo ke tlang ho u hanyetsa ka lona.”"
        },
        {
            "chapter": 18,
            "verse": 70,
            "text": "Eo a re: “Ho lokile, haeba u tsamaea le ‘na; u se mpotse letho ho fihlela e le ‘na ea ka o bolellang sona.”"
        },
        {
            "chapter": 18,
            "verse": 71,
            "text": "Ba ile ba tsamaea ‘moho ho fihlela moo ba ileng ba kena sekepeng, e leng moo mphato oa hae a ileng a phunya sekepe seo lesoba. Eaba Moshe o re: “Lesoba leo o le etsetsa hore o tle o qoelise batho? Ruri o entse ntho e mohlolo"
        },
        {
            "chapter": 18,
            "verse": 72,
            "text": "A araba: “Na ha ke’a u bolella hore o ke ke oa ba le mamello ho ‘na?”"
        },
        {
            "chapter": 18,
            "verse": 73,
            "text": "Moshe a re: “Se nkhalefele hobane ke se ke lebetse, o se be pelo e mpe holim’a ka ho latela phoso ea ka.”"
        },
        {
            "chapter": 18,
            "verse": 74,
            "text": "Ba qhoba ka leeto la bona ho fihlela moo ba ileng ba kopana le mohlankana, eaba monna eo oa ‘molaea. Moshe a re: “O etsang eng! Ha eka o bolaea moea o se nang molato, o sa kang oa bolaea le haele motho? Ruri! O entse ntho e mpe ka mokhoa o makatsang!”"
        },
        {
            "chapter": 18,
            "verse": 75,
            "text": "A araba: “Ha ha ke’a ka ka u bolella hore u ke ke oa ba le mamello ho ‘na?”"
        },
        {
            "chapter": 18,
            "verse": 76,
            "text": "Moshe a re: “Haeba nka o botsa ho hong kamor’a sena, Ruri o mpe o nteleke pela hau. Hobane o tla be o ile oa mphumana molato.”"
        },
        {
            "chapter": 18,
            "verse": 77,
            "text": "Ba tsoela pele ka leeto la bona ho fihlela ba fihla bathong ba motse o mong, moo ba ileng ba kopa lijo, empa ba se ke ba ba amohela joaloka baeti. Ba fumana lerako le neng le se le le haufi le ho heleha, monna eo oa le tsosa. Eaba Moshe o re: “Hoja e bile thato ea hau, e ka be ba o batlile moputso sebakeng sa lona.”"
        },
        {
            "chapter": 18,
            "verse": 78,
            "text": "A araba: “Mona ke karohano lipakeng tsa ka le uena! Ke tla o hlalosetsa manollo ea lintho tseo o sa kang oa ba le mamello holim’a tsona"
        },
        {
            "chapter": 18,
            "verse": 79,
            "text": "Mabapi le sekepe, se ikarabella ho batho ba neng ba sotlehile ba sebetsa moo metsing, ke ne ke lakalitse ho se nts’a maemong a ts’ebetso, hobane ho ne ho e na le morena kamor’a bona ea inkelang sekepe sefe kapa sefe ka sheshe"
        },
        {
            "chapter": 18,
            "verse": 80,
            "text": "Mabapi le mohlankana eloa, eena batsoali ba hae e ne e le ba kholoang, re ile ra ts’oha hore mohlomong o tloha a ba hlokofatsa ka borabele le ho hloka teboho"
        },
        {
            "chapter": 18,
            "verse": 81,
            "text": "Ra lakatsa hore mohlomong sebakeng sa hae Mong`a bona aba putse ka mora e mong ea fapaneng le eo ka bohloeki le katamelong Mong`a hau"
        },
        {
            "chapter": 18,
            "verse": 82,
            "text": "Mabapi le lerako teng, lona e ne e le la likhutsana tse peli tsa bahlankana har’a motse, ka tlas’a lona ho ne ho le teng letlotlo leo eleng la bona, ntat`a bona u ne a bolokile, Mong`a hau U ne A rerile hore ba fihlele lilemo tse lokelang, ba tle ba iphumanele letlotlo la bona joaloka Mohau o tsoang ho Mong`a bona; ha ke’a ka le tsosa ka thato ea ka. Sena ke manollo ea lintho tseo o sa kang oa ba le mamello holim’a tsona.”"
        },
        {
            "chapter": 18,
            "verse": 83,
            "text": "Ba o botsa ka Zul-qarnain. E re: “Ke tla le phetela pale ea hae.”"
        },
        {
            "chapter": 18,
            "verse": 84,
            "text": "Ruri Re ile ra mo apesa ka matla lefats’eng le ho mo neha tsela holim’a lintho tsohle"
        },
        {
            "chapter": 18,
            "verse": 85,
            "text": "O ile a latela tsela e `ngoe"
        },
        {
            "chapter": 18,
            "verse": 86,
            "text": "Ho fihlela, a fihla moo letsatsi le phirimang teng, a fihlela le phirima kahar’a Seliba se mokhoabong, haufi le sona a fihlela batho: Ra Re: “Oho Zhul-qarnain! Ebang o ba neha kotlo kapa o ba lemosa ka mosa"
        },
        {
            "chapter": 18,
            "verse": 87,
            "text": "A re: “Mong le mong ea etsang phoso re tla mo ahlola, hamorao o tla boela ho Mong`a hae, ea tlang ho mo ahlola ka kahlolo e ts’abehang"
        },
        {
            "chapter": 18,
            "verse": 88,
            "text": "Empa ea kholoang a bile a etsa toka, – moputso oa hae e tla ba o molemo; Re tla mo putsa ona ka taelo e molemo.”"
        },
        {
            "chapter": 18,
            "verse": 89,
            "text": "Ke moo a ileng a latela tsela e ‘ngoe"
        },
        {
            "chapter": 18,
            "verse": 90,
            "text": "Ho fihlela moo letsatsi le chabang teng, a fumana le chabela batho bao Re sa kang ra ba neha ts’ireletso khahlanong le lona"
        },
        {
            "chapter": 18,
            "verse": 91,
            "text": "A ba lesa ba le joalo; Re ne Re tsebile lintho tsohle kapele ho eena"
        },
        {
            "chapter": 18,
            "verse": 92,
            "text": "A latela tsela e ‘ngoe"
        },
        {
            "chapter": 18,
            "verse": 93,
            "text": "Ho fihlela moo a ileng a fihla lipakeng tsa lithaba tse peli, moo a ileng a fumana batho tlas’a tsona ba neng sa utloisisi puo le ha e le lentsoe le le leng"
        },
        {
            "chapter": 18,
            "verse": 94,
            "text": "Ba re: “Oho Zhul-qarnain! Batho ba Gog le Magog ba baka pherekano lefats’eng. Kahoo, na re ka o neha tefo, e le hore o tle o ahe lerako lipakeng tsa rona le bona?”"
        },
        {
            "chapter": 18,
            "verse": 95,
            "text": "A re: “Matla ao Mong`a ka A ‘matlafalitseng ka ona a molemo ho feta tefo ea lona. Lona le ka mpa la nthusa ho aha: ke tla aha mokoallo lipakeng tsa lona le bona"
        },
        {
            "chapter": 18,
            "verse": 96,
            "text": "Mpheng likoto tsa lits’epe ke etse mokoallo, – ha a qetile ho koala lekhalo le lipakeng tsa lithaba tseo, A re: “Buts’oelang!” –babuts’oela ho fihlela li chesa, Eaba o re: “ntlisetseng koporo e qhebilisitsoeng ke tl’o li inela ka har’e.”"
        },
        {
            "chapter": 18,
            "verse": 97,
            "text": "Ke kamoo ba ileng ba sitoa ho le tlola esita le hona ho le phunya lesoba kateng"
        },
        {
            "chapter": 18,
            "verse": 98,
            "text": "A re: “Ona ke mohau o tsoang ho Mong`a ka; empa mohla ts’episo ea Mong`a ka e phethahatsoang, Ruri o tla le ripitla; hobane ts’episo ea Mong`a ka ke ‘nete"
        },
        {
            "chapter": 18,
            "verse": 99,
            "text": "Mohla letsatsi leo re tla menahanya khahlanong le a mang, Terompeta e tla letsoa. Re tla ba tlohela ho khahlelana holimo joalo ka maqhubu"
        },
        {
            "chapter": 18,
            "verse": 100,
            "text": "Re tla tlisa Lihele kapel’a mahana-tumelo ka mokhoa o hlakileng ho ka iponela"
        },
        {
            "chapter": 18,
            "verse": 101,
            "text": "Bao mahlo a bona a neng a koahetsoe ka lesira lits’enolo khopolong Ea Ka, ba sa nkutloe"
        },
        {
            "chapter": 18,
            "verse": 102,
            "text": "Mahana-tumelo a nahana hore ba ka ikhethela makhabunyane a ka ele bats’ireletsi kantle ho ‘Na? Ruri! Re lokisitse lihele e le kamohelo ea Mahana-tumelo"
        },
        {
            "chapter": 18,
            "verse": 103,
            "text": "E re: “Na re ka le tsebisa ka ba lahleheloang haholo ho latela mesebetsi ea bona"
        },
        {
            "chapter": 18,
            "verse": 104,
            "text": "Bao liketso tsa bona li khelohileng bophelong balefats’e lena, ha ba ne ba nahana hore ba etsa mesebetsi e lokileng"
        },
        {
            "chapter": 18,
            "verse": 105,
            "text": "Bao ke ba latolang Lits’enolo tsa Mong`a bona esita le hona ho nyelisa kopano ea bona le Eena. Kahoo, mesebetsi ea bona e mafeela, ka Letsatsi la Kahlolo ha ho kabelo eo Re tla ba neha eona"
        },
        {
            "chapter": 18,
            "verse": 106,
            "text": "Lihele e tla ba moputso oa bona: hobane ba latotse Tumelo, ba nka Lits’enolo tsa Ka le Baromuoa ba Ka e le motlae"
        },
        {
            "chapter": 18,
            "verse": 107,
            "text": "Haele ba kholoang, ba etsa liketso tse lokileng; Lirapa tsa Paradeisi e tla ba kamohelo ea bona"
        },
        {
            "chapter": 18,
            "verse": 108,
            "text": "Ba tla phela moo, ntle le ho lakatsa phetoho"
        },
        {
            "chapter": 18,
            "verse": 109,
            "text": "E re: “Hoja e be leoatle e ne e le enke ea ho ngola mantsoe a Mong`a ka, Ruri le ne le tla felloa ke mokelikeli oo, hoo mantsoe a Mong`a ka a neng a ke ke a fella, leha re ne re ka tlisa leoatle le leng ho thusa leo.”"
        },
        {
            "chapter": 18,
            "verse": 110,
            "text": "E re: “`Na ke motho joaloka lona. Ke Mong`a ka ea nts`enoletseng hore `Mopi oa lona ke `Mopi A le mong. Mong le mong ea nang le ts’epo ea ho kopana le Mong`a hae, mo leseng ho etsa liketso tse hloekileng, ho se be ope ea ka mo bapisang le Allah.” Ka lebitso la Allah, Ea Lereko, Mong`a hao"
        },
        {
            "chapter": 19,
            "verse": 1,
            "text": "Kaf. Ha. Ya. Ayn. Sad"
        },
        {
            "chapter": 19,
            "verse": 2,
            "text": "Eena ke pale Mong`a hau ho lekhabunyane la Hae Zakaria"
        },
        {
            "chapter": 19,
            "verse": 3,
            "text": "Ha a bitsa ho Mong`a hae sephiring"
        },
        {
            "chapter": 19,
            "verse": 4,
            "text": "A rapela: “Mong`a ka! Ruri! Masapo a ka aa fokola, hlooho ea ka e aparetsoe ke moriri o moputsoa, thapelo ea ka haesale e hlohonolofatsoa ke uena Mong`a ka"
        },
        {
            "chapter": 19,
            "verse": 5,
            "text": "Joale Ke na le ts’abo mabapi le beng ka ‘na kamor’a ka, hobane mosali oa ka o se a tsofetse. Kahoo, ak’u mphe mojalefa ho tsoa ho Uena"
        },
        {
            "chapter": 19,
            "verse": 6,
            "text": "Ea tla futsa ‘na le ntlo ea Jakobo. Oho Mong`a ka! O mo etse hore a khahlehe mahlong a hau.”"
        },
        {
            "chapter": 19,
            "verse": 7,
            "text": "“Oho zakaria! Ruri! Re o neha litaba tse molemo tsa mora eo lebitso la hae etlaba John (Yahya); ha ho ope eo Re kileng Ra mo neha lebitso le ts’oanang le lena pele ho eena.”"
        },
        {
            "chapter": 19,
            "verse": 8,
            "text": "A re: “Oho Mong`a ka! Ke tla ba le mora joang, empa mosali oa ka a se a tsofetse, le ‘na ke se ke fihletse boqheku?”"
        },
        {
            "chapter": 19,
            "verse": 9,
            "text": "Lenyeloi la re: “Ho tla ba joalo ho rialo Mong`a hau: “Seo se bobebe ho ‘Na, joaloka ha Ke o hlotse mathomong o ne o se letho.”"
        },
        {
            "chapter": 19,
            "verse": 10,
            "text": "Zakaria a re: “Mong`a ka! Ak’u nketsetse sesupo. Karabo ea eba: “Sesupo sa hau ke sena, ha ho motho eo o tla buoa le eena ka matsatsi a mararo, le hoja o se semumu.”"
        },
        {
            "chapter": 19,
            "verse": 11,
            "text": "Eaba Zakaria o boela ho beng ka eena ha a tsoa sekhutloaneng sa hae a bua le bona ka matsoho: “Tlotlisang Mong`a lona hoseng le mantsiboea.”"
        },
        {
            "chapter": 19,
            "verse": 12,
            "text": "Ho mora oa hae hoa tla taelo: “Oho Johanne! Kakatlela ka tieo Lengolong”: Re ile Ra mo neha bohlale bongoaneng"
        },
        {
            "chapter": 19,
            "verse": 13,
            "text": "Le eona kananelo ho tsoa ho Rona, le bona bohloeki; o ne a e na le mamello tumelong"
        },
        {
            "chapter": 19,
            "verse": 14,
            "text": "A le mosa ho batsoali ba hae. O ne a sa tlaloa ke moea o mobe, le bona borabele"
        },
        {
            "chapter": 19,
            "verse": 15,
            "text": "Khotso e be le eena ho tloha mohla a tsoaloang le mohlang a shoang, le ka letsatsi leo a tlang ho tsosetsoa bophelong hape"
        },
        {
            "chapter": 19,
            "verse": 16,
            "text": "Ak’u phete pale ea Maria ka har’a Lengolo, mohla a neng a tloha pel’a beng ka eena a ea ‘nga bochabela"
        },
        {
            "chapter": 19,
            "verse": 17,
            "text": "Ka ho ikhethela hoba boinots’ing thoko le bona. Eaba re romella lenyeloi la Rona ho eena, la hlaha ho eena le ts’oana le monna ka hohle-hohle"
        },
        {
            "chapter": 19,
            "verse": 18,
            "text": "Maria a re: “Ke kopa ts’ireletso ho ea Tletseng Lereko khahlanong le uena, haeba o ts’aba ‘Allah.”"
        },
        {
            "chapter": 19,
            "verse": 19,
            "text": "Lenyeloi la re: “‘ che, ke mpa ke le moromuoa oa Mong`a hau, ea tlisitseng ho uena mpho ea mora ea halalelang.”"
        },
        {
            "chapter": 19,
            "verse": 20,
            "text": "Maria a re: “Ke tla ba le mora joang, empa ho e s’o be le monna ea nkamang, etsoe ke’a s’o be bohloleng?”"
        },
        {
            "chapter": 19,
            "verse": 21,
            "text": "Lenyeloi la re: “Seo se tla phethahala. Mong`a hau U itse: “Seo se bobebe ho ‘Na. Ke thato ea Rona ea ho mo etsa e le Ts’enolo ho batho le ona Mohau o tsoang ho Rona, seo ke taba e reriloeng.”"
        },
        {
            "chapter": 19,
            "verse": 22,
            "text": "Eaba o’a ithoala, o ile a ea ikhutsa le lesea la hae sebakeng se thoko haholo"
        },
        {
            "chapter": 19,
            "verse": 23,
            "text": "Mahloko a pelehi, a mo phomotsa tlas’a kutu ea sefate sa palema. A hooa a re: “Oho, hoja ke mpile ka shoa pele ho sena! e be ha ke’a ba letho hoo ho ka beng ho lebalehile!”"
        },
        {
            "chapter": 19,
            "verse": 24,
            "text": "Ebile moo, lentsoe le hoeletsa tlas’a kutu ea sefate: “O se ke oa ts’oenyeha! Hobane Mong`a hau o entse nokana haufi le uena"
        },
        {
            "chapter": 19,
            "verse": 25,
            "text": "«Sisinya sefate seo sa palema se haufi le uena, hore litholoana tse buts’uitseng li tle li oele haufi le uena"
        },
        {
            "chapter": 19,
            "verse": 26,
            "text": "“E noa, u je o tle o ts’elisehe. Haeba o ka kopana le motho ofe kapa ofe, o re: “Ke ikanne boitimo ho Allah ea Tletseng Lereko, letsating lena ha ho motho ofe kapa ofe eo ke tla buoa le eena.”"
        },
        {
            "chapter": 19,
            "verse": 27,
            "text": "Eaba ka mor’a nako o tlisa lesea leo kapel’a batho ba habo a le sikile. Ba re: “Oho maria! Seo u tlang le sona Ruri ke mohlolo"
        },
        {
            "chapter": 19,
            "verse": 28,
            "text": "Khaitseli ea Aarone! Ruri ntata’o e ne e se monna ea fosahetseng, le ‘mao e ne e se sehlola.”"
        },
        {
            "chapter": 19,
            "verse": 29,
            "text": "Eaba o supa lesea. Ba re: “Re ka buoa joang le lesea?”"
        },
        {
            "chapter": 19,
            "verse": 30,
            "text": "Lesea la re: “Ruri ke mohlanka oa Allah: O mphile Lengolo, o nkentse moporofeta"
        },
        {
            "chapter": 19,
            "verse": 31,
            "text": "“A ntlhohonolofatsa hohle moo ke teng, Le hona ho ‘matlafatsa ka Thapelo le tsona Linyehelo bophelo bohle ba ka"
        },
        {
            "chapter": 19,
            "verse": 32,
            "text": "“Le ho ba mosa ho ‘M’e oa ka, eseng ho baka morusu esita le hona ho hloka khotso"
        },
        {
            "chapter": 19,
            "verse": 33,
            "text": "Kahoo, khotso e ho ‘na ho tloha mohla ke tsoaloang, le letsatsi leo ke tlang ho shoa ka lona, le mohla ke tlang ho tsosetsoa bophelong hape!”"
        },
        {
            "chapter": 19,
            "verse": 34,
            "text": "Eo e bile eena Jesu mora oa Maria: sena ke bopaki ba‘nete ka seo ba hanyetsanang ka sona"
        },
        {
            "chapter": 19,
            "verse": 35,
            "text": "Ha ho lokele botlotlehi ba Allah hore a ka tsoala mora. Tlotla e be ho Eena! Nakong eo A nang le morero, U re feela ho ona: “E ba!” O fele o phethahale"
        },
        {
            "chapter": 19,
            "verse": 36,
            "text": "Ruri Allah ke Mong`a ka, e bile ke Mong`a lona. Mo sebeletseng ke hona. Eo ke eona tsela e otlolohileng"
        },
        {
            "chapter": 19,
            "verse": 37,
            "text": "Empa maqulolana har’a bona a ea fapana: masoabi a tlaba holim’a mahana-tumelo ka lebaka Kahlolo ea mohla Letsatsi la Tonanahali"
        },
        {
            "chapter": 19,
            "verse": 38,
            "text": "Kamoo ba tlang ho bona le ho utloa kateng mohla letsatsi leo, ba tla ema ka pel’a Rona! Baetsalibe ba phosong e hlakileng kajeno"
        },
        {
            "chapter": 19,
            "verse": 39,
            "text": "U ba hlokomelise ka Letsatsi la Mahlomola mohla ho lihuoang kahlolo. Ha joale ba sa le, har’a bosaoana, ha ba kholoe"
        },
        {
            "chapter": 19,
            "verse": 40,
            "text": "Ke Rona majalefa a lefats’e le lintho tsohle tse teng holim’a lona, bona ba tla boela ho Rona"
        },
        {
            "chapter": 19,
            "verse": 41,
            "text": "U tle u hopole litaba tsa Abrahama ka har’a Lengolo. Ene ele motho oa ‹nete, e le Moporofeta"
        },
        {
            "chapter": 19,
            "verse": 42,
            "text": "O ile a re ho ntata’e: “Oho ntate! Hobaneng ha u khumamela lintho tse senang kutlo le eona pono, tse bileng li ke keng tsa u putsa ka letho"
        },
        {
            "chapter": 19,
            "verse": 43,
            "text": "“Oho ntate! Tsebo e tlile ho ‘na e sa kang ea tla ho uena. Kahoo ntatele, ke tla u tataisetsa tseleng e nepahetseng"
        },
        {
            "chapter": 19,
            "verse": 44,
            "text": "“Oho ntate! Se sebeletse Satane. Hobane Satane ke lerabele khahlanong le ea Tletseng Lereko (Allah)"
        },
        {
            "chapter": 19,
            "verse": 45,
            "text": "“Oho ntate! Bona! Ke ts’oha hore mohlomong kotlo e tloha e u oela e tsoang ho Ea Lereko, hoo u ka bang motsoalle oa Satane.”"
        },
        {
            "chapter": 19,
            "verse": 46,
            "text": "Ntata’e a re: “Abrahama Hobaneng ha u hloile melimo ea ka? Haeba u sa khaotse, Ruri ke tla u tlepetsa ka majoe. Ak’u tlohe pel’a ka ha nakoana!”"
        },
        {
            "chapter": 19,
            "verse": 47,
            "text": "Abrahama a re: “Khotso e be le uena: Ke tla u kopela ts’oarelo ho Mong`a ka. Hobane U mosa o khaphatsehang ho ‘na"
        },
        {
            "chapter": 19,
            "verse": 48,
            "text": "Ke tla u furalla le tsohle tseo u li rapelang kathoko ho Allah le hona ho u rapella ho Mong`a ka. Mohlomong thapelong eo ea Mong`a ka, nke ke ka soetseha"
        },
        {
            "chapter": 19,
            "verse": 49,
            "text": "Hoba a tlohe pela bona le ho lintho tseo ba neng ba li khumamela kathoko ho Allah, eaba Re mo neha Isaaka le Jakobo. Bobeli ba bona Re ile Ra ba etsa baporofeta"
        },
        {
            "chapter": 19,
            "verse": 50,
            "text": "Ra ba neha Mohau oa Rona, Ra ba abela maemo a phahameng a ho tuma ka ‘nete"
        },
        {
            "chapter": 19,
            "verse": 51,
            "text": "U hopole litaba tsa Moshe kahar’a Lengolo. Hobane o ne a khethiloe, ebile ene ele moromuoa oa Allah, e le moporofeta"
        },
        {
            "chapter": 19,
            "verse": 52,
            "text": "Re ile Ra mo biletsa ka holim’a thaba ea senai, le ho mo atametsa haufi le litaba tse molemo"
        },
        {
            "chapter": 19,
            "verse": 53,
            "text": "Ra mo sitsa ka Aarone moena’e ka Mohau oa Rona, le eena e ne e le moporofeta"
        },
        {
            "chapter": 19,
            "verse": 54,
            "text": "Hopola le Ishmaele ka har’a Lengolo. O ne a boloka ts’episo ea hae, ebile ele moromuoa oa Allah le moporofeta"
        },
        {
            "chapter": 19,
            "verse": 55,
            "text": "U ne a khothaletsa batho ba habo thapelo le linyehelo, o ile a amoheleha mahlong a Mong`a hae"
        },
        {
            "chapter": 19,
            "verse": 56,
            "text": "Hopola Enoke(Idris) ka har’a Lengolo. E ne e le motho oa ‘nete, e le moporofeta"
        },
        {
            "chapter": 19,
            "verse": 57,
            "text": "Re ile Ra mo phahamisetsa maemong a phahameng"
        },
        {
            "chapter": 19,
            "verse": 58,
            "text": "Bana ke bao Allah A ileng aba sitsa ka molemo har’a baporofeta, har’a tsoala ea Adama le bohle bao Re neng Re ba nkile Arekeng le Nooe, le tsoala ea Abrahama le Israele, le har’a bao Re ileng Ra ba tataisa le ho ba etsa bakhethoa. Nakong eo ba pheteloang lits’enolo tsa Ea Tletseng Lereko (Allah), ba oela fats’e ka lifahleho, baithapalatsa le hona ho sekisa meokho"
        },
        {
            "chapter": 19,
            "verse": 59,
            "text": "Empa kamor’a bona ho tlile letloobo le neng le sitoa ho phetha thapelo, le setse morao litakatso tsa mafeela. Empa ha ho hokae ba tla kopana le masaoana ao a bona"
        },
        {
            "chapter": 19,
            "verse": 60,
            "text": "Ntle le ba tla sokolohela tumelong, ba etse toka. Bao ke bona ba tla kena ka Serapeng, ha ho kamoo ba ka qhekelloang kateng, –"
        },
        {
            "chapter": 19,
            "verse": 61,
            "text": "Lirapa tsa Edene tseo Allah, ea Tletseng Lereko a li ts’episitseng makhabunyane a Hae har’a Masabonoeng: Hobane! Ruri ts’episo ea Hae e tlameha ho phethahala, –"
        },
        {
            "chapter": 19,
            "verse": 62,
            "text": "Ba ke ke ba utloa lipuo tse soabisang, haese tumeliso tsa “Khotso”; ba tla ba le lijo tsa hoseng le mantsiboea kamoo"
        },
        {
            "chapter": 19,
            "verse": 63,
            "text": "Seo ke Serapa seo Re tla se neha bahalaleli har’a makhabunyane a Rona e le lefa"
        },
        {
            "chapter": 19,
            "verse": 64,
            "text": "“Ha re theohele lefats’eng ntle le ka taelo ea Mong`a lona. Lintho tsohle tse kapel’a rona le tsohle tse kamor’a rona le tsohle tse lipakeng tsa tsona ka bobeli ke tsa Allah, Mong`a lona haesale A sa lebale, –"
        },
        {
            "chapter": 19,
            "verse": 65,
            "text": "Mong`a maholimo le lefats’e le tsohle tse teng lipakeng tsa tsona! Kahoo, o Mo khumamele le ho Mo sebeletsa ka tieo. Tsebong ea hau na ho na le e mong ea ka reoang Lebitso le ts’oanang le la Hae"
        },
        {
            "chapter": 19,
            "verse": 66,
            "text": "Motho o re: “Eng! Ha ke se ke shoele, nka hlola ke boela ka tsosoa hape?”"
        },
        {
            "chapter": 19,
            "verse": 67,
            "text": "Empa motho ha a hopole hore Re mo hlotse pele es’o ho be letho"
        },
        {
            "chapter": 19,
            "verse": 68,
            "text": "Ka Mong`a hau! Ruri Re tla ba khobokanya `moho le mahlahana a liabolosi, Re tla ba hlahisa kapel’a lihele ba kebisitse melala"
        },
        {
            "chapter": 19,
            "verse": 69,
            "text": "Ebe moo re tlang ho motsula maquloaneng bohle bao e neng e le lingangele borabeleng malebana le Allah, Ea Tletseng Lereko"
        },
        {
            "chapter": 19,
            "verse": 70,
            "text": "Ruri Re na le bo’nete bo feletseng ka bohle ba tlang ho chesoa kamoo"
        },
        {
            "chapter": 19,
            "verse": 71,
            "text": "Ha ho mong le mong ea sa tl’o feta ho ona. Seo ke molao oa pallo ea Mong`a hau, e tlang ho phethahatsoa"
        },
        {
            "chapter": 19,
            "verse": 72,
            "text": "Re tla pholosa bohle ba neng ba le khahlanong le bobe, e be Re lesa bohle ba etsang libe ba tepeletse moo"
        },
        {
            "chapter": 19,
            "verse": 73,
            "text": "Nakong eo ba pheteloang lits’enolo tsa Rona tse hlakileng, mahana-umelo a re ho ba kholoang: “Mafapheng ana a mabeli, e leng la rona le la lona, ke le feng le maemong a phahameng ho feta le leng, kaha le le sefutho se kang sa lebotho?”"
        },
        {
            "chapter": 19,
            "verse": 74,
            "text": "Ha na ke meloko e mekae eo Re ileng Ra e ripitla pele ho bona, ba neng ba bile ba le sefutho mabapi le thepa esita le hona hobale chebelo pele"
        },
        {
            "chapter": 19,
            "verse": 75,
            "text": "E re: “Haele ba khasang har’a phoso, Ruri Allah U tla lelefatsa nako ea bona ea bophelo, ho fihlela ba phirimeloa ke seo ba neng ba se ts’episitsoe, ebang ekaba kotlo lefats’eng lena, kapa ebang ekaba hora ea timelo, ke moo ba tlang ho tseba hore na ke bo mang ba nang le chebelo pele le hore na ke bo mang bao e leng lebotho le fokolang"
        },
        {
            "chapter": 19,
            "verse": 76,
            "text": "Allah U phaella tataiso e nepahetseng bohle ba tsamaeng ka nepo, mesebetsi e lokileng eo ba e etsang e molemo mahlong a Mong`a bona sebakeng sa moputso le bokamoso bo molemo.”"
        },
        {
            "chapter": 19,
            "verse": 77,
            "text": "Na u se u kile oa bona ea latolang lits’enolo tsa Rona kamorao e be o re: “Ruri ‘na ke tla putsoa ka bana le thepa?”"
        },
        {
            "chapter": 19,
            "verse": 78,
            "text": "Na o se a kile a bona Masabonoeng, kapa o thehile selekane le Allah"
        },
        {
            "chapter": 19,
            "verse": 79,
            "text": "Che! Re tla ngola tseo a li buoang le hona ho phaella kahlolong ea hae"
        },
        {
            "chapter": 19,
            "verse": 80,
            "text": "Sohle seo a se buoang se tla khutlela ho Rona, o tla ema kapel’a Rona a le fela, a le mong"
        },
        {
            "chapter": 19,
            "verse": 81,
            "text": "Ba inketse melimo esele kathoko ho Allah, ho ba neha matla le tlotla"
        },
        {
            "chapter": 19,
            "verse": 82,
            "text": "Empa ba tla latola borapeli ba bona, ba fetohe mahlaba-phieo khahlanong le eona"
        },
        {
            "chapter": 19,
            "verse": 83,
            "text": "Na u hlokometse hore re hlophile mahlahana a liabolosi khahlanong le mahana-tumelo ho ba fehla ka merusu"
        },
        {
            "chapter": 19,
            "verse": 84,
            "text": "U se ba khothometse. Hobane Re sa ba balla matsatsi"
        },
        {
            "chapter": 19,
            "verse": 85,
            "text": "Ka letsatsi leo Re tlang ho khobokanya ba kholoang kapel’a Allah, joalo ka mokhatlo o lokileng"
        },
        {
            "chapter": 19,
            "verse": 86,
            "text": "Re tla qhoba baetsalibe ho ea liheleng, joaloka mohlape o isoang metsing"
        },
        {
            "chapter": 19,
            "verse": 87,
            "text": "Ha ho ea tla ba le matla a ho ipuella, ntle feela le ba amohetseng tumello ho Mong`a bona"
        },
        {
            "chapter": 19,
            "verse": 88,
            "text": "Ba re: “Allah U tsoetse mora.”"
        },
        {
            "chapter": 19,
            "verse": 89,
            "text": "Ruri! Le buoa mahlabisa lihlong"
        },
        {
            "chapter": 19,
            "verse": 90,
            "text": "Maholimo a ka ‘nang a aroha likoto ke ona, lefats’e la petsoha esita le tsona lithaba tsa sisinyeha tsa oela"
        },
        {
            "chapter": 19,
            "verse": 91,
            "text": "Hore ba manehe Allah mora"
        },
        {
            "chapter": 19,
            "verse": 92,
            "text": "Hobane ho sa lokelehe botlotlehing ba Allah hore A ka tsoala mora"
        },
        {
            "chapter": 19,
            "verse": 93,
            "text": "Ha ho sehloliloeng sefe kapa sefe maholimong le lefats’eng eo e seng mohlanka oa Allah"
        },
        {
            "chapter": 19,
            "verse": 94,
            "text": "U li tseba ka botlalo, U li ngotse ka mokhoa o nepahetseng"
        },
        {
            "chapter": 19,
            "verse": 95,
            "text": "E mong le e mong oa bona o tla tla ho Eena mohla Letsatsi la Kahlolo a le mong"
        },
        {
            "chapter": 19,
            "verse": 96,
            "text": "Haele ba kholoang ba etsa liketso tse lokileng, ea Tletseng Lereko U tla ba Sitsa ka Lerato"
        },
        {
            "chapter": 19,
            "verse": 97,
            "text": "Re u nolofalelitse"
        },
        {
            "chapter": 19,
            "verse": 98,
            "text": "Meloko e mekae e bileng teng pele ho bona eo re e ripitlileng? Na u sa bona le’a mong oa batho bao, kapa hona ho utloa leha e le molumonyana feela oa bona? Ka lebitso la Allah, Ea Lereko, Mong`a hao"
        },
        {
            "chapter": 20,
            "verse": 1,
            "text": "Ta-Ha"
        },
        {
            "chapter": 20,
            "verse": 2,
            "text": "Ha Re’a senola Qura’n ena ho u beha mats’oenyehong, ka eona"
        },
        {
            "chapter": 20,
            "verse": 3,
            "text": "Haese feela hore ebe sekhopotso ho ba nang le ts’abo"
        },
        {
            "chapter": 20,
            "verse": 4,
            "text": "Ke ts’enolo e tsoang ho Eena Ea hlootseng lefats’e le maholimo a holimo-limo"
        },
        {
            "chapter": 20,
            "verse": 5,
            "text": "Ea Tletseng Lereko, ea tsepameng Teroneng"
        },
        {
            "chapter": 20,
            "verse": 6,
            "text": "Lintho tsohle tse maholimong le tsohle tse lefats’eng ke tsa Hae, le tse lipakeng tsa tsona le tse ka tlas’a lefats’e"
        },
        {
            "chapter": 20,
            "verse": 7,
            "text": "Leha eba u ka buela holimo, Ruri! O tseba menahano ea sephiring le e patehileng"
        },
        {
            "chapter": 20,
            "verse": 8,
            "text": "Allah! Ha ho `Mopi e mong ntle ho Eena. Mabitso ohle a matle ke’a Hae"
        },
        {
            "chapter": 20,
            "verse": 9,
            "text": "Na pale ea Moshe e se ile ea fihla ho uena"
        },
        {
            "chapter": 20,
            "verse": 10,
            "text": "Ha a bona mollo: a re ho lelapa: “Butleng! Ke bona mollo lefelleng. Mohlomong ke tla ea ho le khella mollo ho ona, kapa e be ke tla fumana tataiso ho ona.”"
        },
        {
            "chapter": 20,
            "verse": 11,
            "text": "Empa ha a atamela haufi le mollo oo, ha utloahala lentsoe: “Oho Moshe"
        },
        {
            "chapter": 20,
            "verse": 12,
            "text": "“Ruri! Ke ‘Na, Mong`a hau. Kahoo rola meqathatso ea hau, hobane u har’a phula e halalelang ea Tuwa"
        },
        {
            "chapter": 20,
            "verse": 13,
            "text": "“Ke u khethile, ka hona theha tsebe ho seo u se susumetsoang"
        },
        {
            "chapter": 20,
            "verse": 14,
            "text": "“Ruri Ke ‘Na Allah: Ha ho `Mopi e mong ntle ho ‘Na. Kahoo, nts’ebeletse le hona ho phetha lithapelo molemong oa ho nkhopola"
        },
        {
            "chapter": 20,
            "verse": 15,
            "text": "“Ruri hora e ea tla – ke tla e boloka e patehile, hore moea ka mong u tle u putsoe malebana le seo u se sebelelitseng"
        },
        {
            "chapter": 20,
            "verse": 16,
            "text": "“Ka lebaka leo, u se lumelle motho ofe kapa ofe ho u khelosa ho sena, ele ea sa kholoeng ho sona, ea mpang a sala morao litakatso tsa hae, esere oa timela!”"
        },
        {
            "chapter": 20,
            "verse": 17,
            "text": "“Moshe ke eng seo o se t`soereng ka letsoho la hau le letona?”"
        },
        {
            "chapter": 20,
            "verse": 18,
            "text": "Moshe a re: “Ke lere la ka leo ke ikokotlelang ka lona, le hona ho polela makhasi fats’e molemong oa linku tsa ka esita le melemo e meng.”"
        },
        {
            "chapter": 20,
            "verse": 19,
            "text": "Allah A re: “Moshe! Le lahlele fats’e.”"
        },
        {
            "chapter": 20,
            "verse": 20,
            "text": "Moshe a le lahlela fats’e, eaba le fetoha noha e hahabang"
        },
        {
            "chapter": 20,
            "verse": 21,
            "text": "Allah A re: “Le ts’oare, u se ts’abe letho: Re tla le busetsa hang bo loneng"
        },
        {
            "chapter": 20,
            "verse": 22,
            "text": "“U pholle lehlakore ka letsoho la hau, le tla boea le le lesoeu le se na kotsi, – Seo e tla ba sesupo se seng"
        },
        {
            "chapter": 20,
            "verse": 23,
            "text": "“Hore Re tle Re u bonts’e tse ling tsa lits’upiso tsa Rona tse kholohali"
        },
        {
            "chapter": 20,
            "verse": 24,
            "text": "“Tsamaea u ee ho Faro! Ruri u se a tlotse meeli eohle.”"
        },
        {
            "chapter": 20,
            "verse": 25,
            "text": "Moshe a re: “Mong`a ka! Atolosa sefuba sa ka"
        },
        {
            "chapter": 20,
            "verse": 26,
            "text": "“Mpebofaletse mosebetsi oa ka"
        },
        {
            "chapter": 20,
            "verse": 27,
            "text": "“U rarolle leleme la ka"
        },
        {
            "chapter": 20,
            "verse": 28,
            "text": "“E le hore ba tle ba utloisise puo ea ka"
        },
        {
            "chapter": 20,
            "verse": 29,
            "text": "“U be u ‘matahanye le lehlahana ho tsoa lapeng heso"
        },
        {
            "chapter": 20,
            "verse": 30,
            "text": "“Aarone, moen’a ka"
        },
        {
            "chapter": 20,
            "verse": 31,
            "text": "“Hlapants’a matla a ka ka eena"
        },
        {
            "chapter": 20,
            "verse": 32,
            "text": "“U etse hore re arolelane mosebetsi oa ka le eena"
        },
        {
            "chapter": 20,
            "verse": 33,
            "text": "“Hore re tle re keteke thoriso ea hau re sa khaotse"
        },
        {
            "chapter": 20,
            "verse": 34,
            "text": "“Re U hopole re sa khaotse"
        },
        {
            "chapter": 20,
            "verse": 35,
            "text": "“Hobane ke Uena Eo esale U re alositse.”"
        },
        {
            "chapter": 20,
            "verse": 36,
            "text": "Allah A re: “Oho Moshe! Re ananetse thapelo ea hau"
        },
        {
            "chapter": 20,
            "verse": 37,
            "text": "“Ruri! Le nakong e fetileng, Re ‘nile Ra ba molemo ho uena"
        },
        {
            "chapter": 20,
            "verse": 38,
            "text": "“Mohla re neng Re khothaletsa ‘ma’o ka ts’ususmetso, Molaetsa"
        },
        {
            "chapter": 20,
            "verse": 39,
            "text": "“Mo akhele ka har’a sethoto, ebe u se akhela ka har’a noka, noka e tla se qhelela lebopong, moo sera sa Ka, ebile e le sera sa hae, se tla mo nka teng. Ke u sitsitse ka lerato le tsoang ho ‘Na, hore u tle u holele thatong ea Ka"
        },
        {
            "chapter": 20,
            "verse": 40,
            "text": "“Khaitseli ea hau e atamelang, e re: “Na nka u bonts’a e mong ea tla mo anyesa le ho mo hlokomela?” Eaba Re u busetsa ho ‘ma’o, e le hore a tle a itlhakole meokho, a se ts’oenyehe. U kile oa bolaea motho, Ra u nts’a maqakabetsing ao a ts’abehang, le hona ho u leka ka teko e boima. U kile oa lula lilemo le batho ba Mediane. Joale, u atametse koano ho latela tlhokomelo ea Ka, Moshe"
        },
        {
            "chapter": 20,
            "verse": 41,
            "text": "“Ke u lokiselitse ‘Na"
        },
        {
            "chapter": 20,
            "verse": 42,
            "text": "“Tsamaea le moena oa hao ka lits’upiso tsa ka, le se be botsoa ho nkhopola"
        },
        {
            "chapter": 20,
            "verse": 43,
            "text": "“Tsamaeang ka bobeli le ee ho Faro. Ruri! U se a tlotse meeli eohle"
        },
        {
            "chapter": 20,
            "verse": 44,
            "text": "“Empa le buee le eena ka mosa, mohlomong a ka a utloisisa, kapa abale ts’abo.”"
        },
        {
            "chapter": 20,
            "verse": 45,
            "text": "Ba re: “Mong`a rona! Ruri! Re ts’oha hore a se tlohe a re hobosa, le hona ho re kharuma, kapa hona tlola meeli eohle.”"
        },
        {
            "chapter": 20,
            "verse": 46,
            "text": "Allah A re: “Le se ts’abe letho. Hobane Ke na le lona: Ke utloa tsohle, Ke bona tsohle"
        },
        {
            "chapter": 20,
            "verse": 47,
            "text": "«Tsamaeang le ee ho eena, le re: “Re baromuoa ba tsoang ho Mong`a hau. Lokolla bana ba Israele ba tsamae le rona, u se ke oa ba sotla. Re u tliselitse sesupo se tsoang ho Mong`a hau. Khotso e be ho bohle ba latelang tataiso"
        },
        {
            "chapter": 20,
            "verse": 48,
            "text": "“Ruri re senoletsoe hore motho ea tla latola le hona ho se tsotelle, kahlolo e tla ba holim’a hae.”"
        },
        {
            "chapter": 20,
            "verse": 49,
            "text": "Faro a re: “Moshe, joale ke mang Mong`a lona eo le le babeli?”"
        },
        {
            "chapter": 20,
            "verse": 50,
            "text": "Moshe a re: “Mong`a rona ke ea faneng ka tlholeho holim’a ntho efe kapa efe, eaba o e tataisa ka nepo.”"
        },
        {
            "chapter": 20,
            "verse": 51,
            "text": "Faro a re: “Joale, ke bofeng boemo ba batho ba khale?”"
        },
        {
            "chapter": 20,
            "verse": 52,
            "text": "Moshe a re: “Tsebo ea seo e polokelong ho Mong`a ka. Etsoe Mong`a ka ha a lebale esita le hona ho fosa"
        },
        {
            "chapter": 20,
            "verse": 53,
            "text": "“Eena ea alileng lefats’e joaloka moseme, le hona ho u bulela litsela holim’a lona; Eena ea theolelang pula lefats’eng e tsoa marung, eo ka eona Re hlahisang lijalo tse fapaneng"
        },
        {
            "chapter": 20,
            "verse": 54,
            "text": "“E jang le be le alose mehlape ea lona. Ruri! Ho sena ke lits’upiso ho batho ba nehiloeng kutloisiso"
        },
        {
            "chapter": 20,
            "verse": 55,
            "text": "Re le hlotse ka lerole la lefats’e, Re tla le busetsa ho lona, e be Re boetse Re le tlisa ho lona hape.”"
        },
        {
            "chapter": 20,
            "verse": 56,
            "text": "Re ile Ra mo bonts’a lits’upiso tsa rona, empa u ile a li latola le hona ho hanana le tsona"
        },
        {
            "chapter": 20,
            "verse": 57,
            "text": "O ile a re: “Moshe! Le tlile ho tla tla re phalalisa naheng ea rona ka boloi ba lona"
        },
        {
            "chapter": 20,
            "verse": 58,
            "text": "Empa le rona re ka hlahisa mehlolo e ts’oanang le eo ea lona; kahoo, etsang therisano lipakeng tsa rona le lona, eo ho eona re ke keng ra sitoa ho e phetha, kapa lona la sitoa ho e phethisa sebakeng se ka bang bohlokoa lipakeng tsa rona le lona.”"
        },
        {
            "chapter": 20,
            "verse": 59,
            "text": "Moshe a re: “Therisano ea lona e tla ba ka Letsatsi la Mokete, u tle u lokolle batho ho khobokana ‘moho ha letsatsi le se le phahame.”"
        },
        {
            "chapter": 20,
            "verse": 60,
            "text": "Faro a its’eka: a rala morero oa hae, a boela a khutla"
        },
        {
            "chapter": 20,
            "verse": 61,
            "text": "Moshe a re ho eena: “Sekhobo se be ho uena! u se qape leshano khahlanong le Allah, esere a u ripitla ka hoohle. Moqapi, o soetseha hampe haholo.”"
        },
        {
            "chapter": 20,
            "verse": 62,
            "text": "Eaba ba ea qaketsana, holima taba ena, empa ba e etsa lekunutu"
        },
        {
            "chapter": 20,
            "verse": 63,
            "text": "Ba re: “Ruri! Bobeli bona ke baloi: morero oa bona ke ho le phalalisa naheng ea lona ka mehlolo ea bona, le hona ho ripitla meetlo ea lona ea bohlokoa"
        },
        {
            "chapter": 20,
            "verse": 64,
            "text": "“Kahoo, hlophisang morero oa lona, joale e be le kena khabong ea ntoa: Ea tla hlola letsatsing lena, Ruri e tla be e le eena ea fumaneng katleho.”"
        },
        {
            "chapter": 20,
            "verse": 65,
            "text": "Ba re: “Moshe! U ka akha lithebere tsa hau pele, kapa u re lumella ho akha tsa rona pele?”"
        },
        {
            "chapter": 20,
            "verse": 66,
            "text": "Moshe a re: “Che, le ka akha lithebere tsa lona! Eaba mehala le mare a bona a fetoha linoha ho latela boupelli ba bona, tsa simolla ho hahaba.”"
        },
        {
            "chapter": 20,
            "verse": 67,
            "text": "Moshe o ile a tleloa ke letsoalo"
        },
        {
            "chapter": 20,
            "verse": 68,
            "text": "Ra Re: “Se ts’abe letho! Ruri! Ke uena ea hapileng tlholo"
        },
        {
            "chapter": 20,
            "verse": 69,
            "text": "“Akhela lere la hau le ka letsohong le letona: hang le tla koenya mehlolo eo kaofela eo ba e entseng. Tseo ba li entseng e mpa e le boupelli ba baloi, moloi a ke ke a atleha likarolong tsohle tseo a ka li nahanang.”"
        },
        {
            "chapter": 20,
            "verse": 70,
            "text": "Eaba baloi baoela fats’e ba ea ithapalatsa: Ba re: “Re kholoa ho Mong`a Aarone le Moshe.”"
        },
        {
            "chapter": 20,
            "verse": 71,
            "text": "Faro a re: “Na le kholoa ho Eena pele ke le neha taelo e joalo. Uena Moshe le Aarone ho bonahala hantle hore ke morupelli oa lona ea le rutileng boloi. Joale, Ruri ke tla le khaola matsoho le maoto a lona mots’ekalle, le hona ho le thakhisa likutung tsa lifate tsa palema, ke hona le tla tseba ka botlalo hore na ke mang lipakeng tsa rona ea ka fanang ka kahlolo e ts’abehang, e bile e ka tiisetsa.”"
        },
        {
            "chapter": 20,
            "verse": 72,
            "text": "Ba re: “Re ke keng ra u nka u le ka holim’a lits’upiso tse hlakileng tse tlileng ho rona, kapa hona hoba ka holim’a Ea Re hlotseng. Uena, u ka etsa seo u se etsang. Ha ho seo u ka se etsang molemong oa rona haese se teng bophelong ba lefats’e lena"
        },
        {
            "chapter": 20,
            "verse": 73,
            "text": "“Rona re khotsoe ho Mong`a rona, hore A tle A re ts’oarele libe tsa rona le ho re sireletsa ho boloi boo uena u neng u re tlama ho bo etsa. Ruri! Allah U molemo, e bile ke Rabosafeleng"
        },
        {
            "chapter": 20,
            "verse": 74,
            "text": "Ruri haele ba tla hlaha kapel`a Mong`a bona ba le molato, Ruri Lihele li ba loketse. Kamoo teng ba ke ke bashoa kapa hona ho phela"
        },
        {
            "chapter": 20,
            "verse": 75,
            "text": "Empa ba tla tla ho Eena e le ba Kholoang, ba sebelitse liketso tse lokileng, Ruri ba joalo maemo a bona ke’a phahameng"
        },
        {
            "chapter": 20,
            "verse": 76,
            "text": "Lirapeng tsa Edene tse linoka li phallang, ke moo teng ba tla phela kahosafeleng. Oo ke oona moputso oa ba itlhoekisang"
        },
        {
            "chapter": 20,
            "verse": 77,
            "text": "Re ile ra nyenyeletsa Moshe,: “Tsamaea le makhabunyane a ka har’a bosiu, u ba betlele tsela e o’meng ka har’a leoatle, le se ts’ohe hore ba ka tloha ba le hlasela, kapa hona ho ts’aba.”"
        },
        {
            "chapter": 20,
            "verse": 78,
            "text": "Eaba Faro o ba sala morao le lebotho la hae, ba ile ba metsoa ke leoatle, joaloka ha le ne le ba fekise"
        },
        {
            "chapter": 20,
            "verse": 79,
            "text": "Faro o ne a khelose batho ba habo, a fapana le ho ba tataisa"
        },
        {
            "chapter": 20,
            "verse": 80,
            "text": "Oho lona bana ba Israele! Re le pholositse ho lira tsa lona, Ra theha selekane le lona Thabeng ea Senai, eaba re le romella Manna le likhoale"
        },
        {
            "chapter": 20,
            "verse": 81,
            "text": "Ra Re: “Jang lintho tse hloekileng tseo Re le nehileng tsona, ho se be molao oo le o tlolang, esere khalefo ea Ka ea le oela holimo; haele bao khalefo ea Ka e tlang ho ba oela, Ruri ba tla be ba lahlehile"
        },
        {
            "chapter": 20,
            "verse": 82,
            "text": "Ruri kantle ho khoao Ke ‘Na ea ts’oarelang khafetsa ba sokolohang, ba kholoa esita le ho etsa toka, ebe kamor’a moo ba ba tataisong e nepahetseng"
        },
        {
            "chapter": 20,
            "verse": 83,
            "text": "“Oho Moshe! Ke se eng se neng se u potlakisitse ho tsoa bathing ba heno?”"
        },
        {
            "chapter": 20,
            "verse": 84,
            "text": "A araba“ba mehlaleng ea ka. Ke potlaketse ho uena Mong’a ka, ho U khahlisa.”"
        },
        {
            "chapter": 20,
            "verse": 85,
            "text": "Allah A re: “Re behile batho ba heno tekong bosieong ba hau, As-samiri o ba khelositse.”"
        },
        {
            "chapter": 20,
            "verse": 86,
            "text": "Moshe a boela ho batho ba habo, ka mesarelo le khalefo. A re: “Oho batho ba heso! Na ha se Mong`a lona ea entseng ts’episo e hlakileng ho lona? Na e be le bona nako ea pallo e le hole haholo le ho fihla, kapa e be le na le takatso ea hore eka Mong`a lona A ka le nehella khalefo ea Hae, e le hobane le sitiloe ts’episong ea lona ho ‘na?”"
        },
        {
            "chapter": 20,
            "verse": 87,
            "text": "Ba re: “Ha rea koenehela ts’episo ea rona ho uena, e matleng a rona. Empa re ile ra jarisoa mojaro oa khauta le silifera oa batho bana bohle, ke moo re ileng ra o lahlela ka har’a mollo, hobane ke kamoo As-samiri a neng a elelitse kateng"
        },
        {
            "chapter": 20,
            "verse": 88,
            "text": "«Eaba u ba hlahisetsa sets›oants›o sa namane, e neng e lla se ka khomo: Ke moo ba ileng ba re: “Sena ke molimo oa lona, e leng molimo oa Moshe le hoja Moshe a se a lebetse.”"
        },
        {
            "chapter": 20,
            "verse": 89,
            "text": "Na ba ne ba sa bone hore ha e ba arabele, e bile ha e na matla a ho ba hlahisetsa kotsi le hona ho ba molemo ho bona"
        },
        {
            "chapter": 20,
            "verse": 90,
            "text": "Aarone pele, o ne a ile a re: “Oho batho ba heso! Le mpa le behoa tekong ka sena, hobane Ruri Mong`a lona ke’ A Tletseng Lereko, kahoo ntateleng le hona ho mamela molao oa ka.”"
        },
        {
            "chapter": 20,
            "verse": 91,
            "text": "Ba re: “Ha ho kamoo re ka khaotsang ho ba basebeletsi ba eona kateng ho fihlela Moshe a khutletse ho rona.”"
        },
        {
            "chapter": 20,
            "verse": 92,
            "text": "Moshe a re: “Oho Aarone! Ke se eng se neng se u thibetse hoba lemosa nakong eo u neng u bona hore ba ea kheloha"
        },
        {
            "chapter": 20,
            "verse": 93,
            "text": "«Ho ntatela? ha u oa latela molao oa ka"
        },
        {
            "chapter": 20,
            "verse": 94,
            "text": "Aarone a re: “Oho mora oa ‹me›! U se ke oa tutla litelu le moriri oa ka! Ke ne ke t`sohile hore mohlomong u tla tloha u re: “u bakile pherekano har’a bana ba Israele, ha oa ka oa mamela lentsoe la ka.”"
        },
        {
            "chapter": 20,
            "verse": 95,
            "text": "Moshe a re: “Samiri, ke eng seo u ka se buoang?”"
        },
        {
            "chapter": 20,
            "verse": 96,
            "text": "Samiri a re: “ke ile ka bona seo ba sa se boneng, kahoo ke tlatsitse seatla sa ka lerole la mehato ea maoto a moporofeta, eaba ke let`sela ka har’a sets’oants’o sa namane. Ke kamoo moea oa ka o ntaetseng kateng.”"
        },
        {
            "chapter": 20,
            "verse": 97,
            "text": "Moshe a re: “Tloha mona! Etsoe haele bophelong bona kahlolo ea lona ke hore: “Se nkame! Malebana le uena ho teng ts’episo eo u ke keng oa e fetola. Hajoale u ka shebana le molingoana oo u ikhethetseng ho o khumamela. Ruri re tla u chesa, le hona ho hasanya lerole la ona holim’a leoatle.”"
        },
        {
            "chapter": 20,
            "verse": 98,
            "text": "Mopi oa lona bohle ke Allah A Inots’i, ha ho `Mopi e mong ntle ho Eena. O kenyelelitse lintho tsohle tsebong ea Hae"
        },
        {
            "chapter": 20,
            "verse": 99,
            "text": "Ke kamoo Re u phetelang tse ling tsa lintho tse kileng tsa etsahala khale, Re u rometse Molaetsa ho tsoa ho Rona"
        },
        {
            "chapter": 20,
            "verse": 100,
            "text": "Mong le mong ea tla furalla molaetsa oo, Ruri o tla fana ka mojaro oa bopaki mohla Letsatsi la Kahlolo"
        },
        {
            "chapter": 20,
            "verse": 101,
            "text": "Ba tla phomola tlas’a oona ba ntse bao jere, Ruri oo ke mojaro o bolileng mohla Letsatsi la kahlolo"
        },
        {
            "chapter": 20,
            "verse": 102,
            "text": "Mohla letsatsi leo ka lona Terompeta e tlang ho letsoa. Ka Letsatsi leo, Re tla khobokanya bohlebamolato, mahlo a bona a bile a le bolea ke letsoalo"
        },
        {
            "chapter": 20,
            "verse": 103,
            "text": "Ba tla bua ba hoeshetsa ka bo-bona, ba re: “Ha le’a lula lefats’eng matsatsi a mangata haese ka matsatsi a leshome feela.”"
        },
        {
            "chapter": 20,
            "verse": 104,
            "text": "Re tseba ka botlalo ka seo batla se buoa, nakong eo ba molemo har’a bona ba reng: “Ha le’a lula ho feta letsatsi le le leng!”"
        },
        {
            "chapter": 20,
            "verse": 105,
            "text": "Ba tla u botsa ka Lithaba. E re: “Mong`a ka o tla li fothola le hona ho li hasanya joaloka lerole,”"
        },
        {
            "chapter": 20,
            "verse": 106,
            "text": "“Á li siee e le lesupi li bataletse"
        },
        {
            "chapter": 20,
            "verse": 107,
            "text": "«Le ke ke la bona leha e le methipoloha, kapa ona matsoapo.”"
        },
        {
            "chapter": 20,
            "verse": 108,
            "text": "Mohla letsatsi leo ba tla latela sehoeletsi le ke keng la ba qhekella, mantsoe ohle a tla thola nyele malebana le ea Tletseng Lereko (Allah), ha ho seo le tla se utloa haese li›qi tsa maoto"
        },
        {
            "chapter": 20,
            "verse": 109,
            "text": "Mohla letsatsi leo ha ho ‘muelli ea tlabale thuso haese ho bao ea tletseng lereko a kileng A ba neha tumello, eo lentsoe la hae le Amohelehang ho Eena"
        },
        {
            "chapter": 20,
            "verse": 110,
            "text": "Ruri o tseba lintho tsohle tse ka pel’a bona le tsohle tse kamor’a bona, tseo ba ke keng ba li akaretsa ka tsebo ea bona"
        },
        {
            "chapter": 20,
            "verse": 111,
            "text": "Lifahleho tsohle li tla ikokobetsa ka pel’a ea phelang, Rabosafeleng. Eo ea tla beng a jere mojaro o bolileng, Ruri e tla be e le ea lahlehetsoeng ka letsatsi leo"
        },
        {
            "chapter": 20,
            "verse": 112,
            "text": "Ea tla beng a sebelitse liketso tsa toka, a ena le tumelo; Ruri ha a na hoba le letsoalo la ho hlokeloa toka, kapa hona ho qhekelloa moputsong oa hae"
        },
        {
            "chapter": 20,
            "verse": 113,
            "text": "Ke kamoo re senotseng Qura’n ka teng ka puo ea Se-Arab, ho hlalosa ka har’a eona tse ling tsa likahlolo, hore ba tle ts’abe Allah, kapa hona hore ba tle ba Mo hopole"
        },
        {
            "chapter": 20,
            "verse": 114,
            "text": "Ruri! Ea phahameng ka ho fetisisa ke Allah, Motlotlehi, ‘Nete! U se be lehala ka Qura’n pele ts’enolo ea eona e feletse ho uena, e re: “Mong`a ka! nkekeletse tsebo.”"
        },
        {
            "chapter": 20,
            "verse": 115,
            "text": "Re kile ra theha selekane khale-khale le Adama, empa u ile a lebala: eaba re fumana hore ha a na tsitlallo"
        },
        {
            "chapter": 20,
            "verse": 116,
            "text": "Re kile Ra Re ho manyeloi: “Khumamelang Adama”, a ile a khumama haese Iblis ea ileng a hana"
        },
        {
            "chapter": 20,
            "verse": 117,
            "text": "Eaba Re Re: “Oho Adama! Enoa ke sera ho uena le ho mosali oa hau, kahoo le se ke la mo lumella ho le qhelela thoko le Serapa, la tloha la iphumana le le mesarelong"
        },
        {
            "chapter": 20,
            "verse": 118,
            "text": "Ka har’a sona ho teng khora molemong oa lona hore le se ke la lapa, kapa hona ho hlobola"
        },
        {
            "chapter": 20,
            "verse": 119,
            "text": "Le hona ho hloka metsi, kapa hoba har’a mocheso oa letsatsi.”"
        },
        {
            "chapter": 20,
            "verse": 120,
            "text": "Empa Satane o ile a mo sebela, a re: “Oho Adama! Na nka u bonts’a sefate sa bophelo bosafeleng le matla a puso a ke keng a fela?”"
        },
        {
            "chapter": 20,
            "verse": 121,
            "text": "Eaba bobeli Adama le Eva ba ja litholoana tsa sona, bofeela ba bona ba hlahela ho bona, eaba ba simolla ho pata bofeela ba bona ka ho ipokella mahlaku a Serapa. Ke kamoo Adama a ileng a se ke a mamela Mong`a hae kateng, eaba o’a ekoa"
        },
        {
            "chapter": 20,
            "verse": 122,
            "text": "Empa Mong`a hae o ne a mo khethile, eaba o boela ho eena ka mohau le hona ho mo tataisa"
        },
        {
            "chapter": 20,
            "verse": 123,
            "text": "Allah A re: “Tlohang mona ka bobeli ba lona, e mong e tla ba sera ho e mong. Empa haeba tataiso ea Ka e ka tla ho lona, Ruri ea tla latela tataiso Ea Ka a ke ke a kheloha, kapa hona ho sareloa"
        },
        {
            "chapter": 20,
            "verse": 124,
            "text": "Empa ea tla mphuralla eena, Ruri bophelo ba hae bo tla ba bo khuts’oane, ke tla mo tlisa pokanong ea mohla Letsatsi la Kahlolo e le sefofu.”"
        },
        {
            "chapter": 20,
            "verse": 125,
            "text": "O tla re: “Oho Mong`a ka! Hobaneng ha U ntsositse ke le sefofu, empa mathomong pele ho lefu ke ne ntse ke bona?”"
        },
        {
            "chapter": 20,
            "verse": 126,
            "text": "Allah U tla Re: “Lits’enolo tsa rona li finyeletse ho uena, empa u ile oa iteballa ka tsona. Ka mokhoa o ts’oanang, le uena kajeno o lebetsoe.”"
        },
        {
            "chapter": 20,
            "verse": 127,
            "text": "Ke kamoo Re putsang ea sa tsotelleng, a bile a sa lumele lits’enolo tsa Mong`a hae kateng; Ruri kahlolo ea Bo-tlang e tlaba e ts’abehang, e bileng e ke keng ea fela"
        },
        {
            "chapter": 20,
            "verse": 128,
            "text": "A na ha se tataiso ho batho hore ba tsebe hore na ke matlobo- tlobo a ma kae ao Re ileng Ra a ripitla pele ho bona, ao ba tsamaeang malapeng a bona? Ruri! Ka har’a sena ho teng lits’upiso ho batho ba nahanang"
        },
        {
            "chapter": 20,
            "verse": 129,
            "text": "Hoja e se ke ea eba ka lebaka la lentsoe la Mong`a hau le tlileng pele, le eona nako ea pallo, Ruri kahlolo e neng e ke ke ea qojoa e ka be e fihlile lefats’eng lena"
        },
        {
            "chapter": 20,
            "verse": 130,
            "text": "Ka lebaka leo, u be le mamello ho seo ba se buoang, u keteke lithoriso tsa Mong`a hau ka mehla esale ka matjeke leha letsatsi le ea malikelong. U be u mo rorise lihoreng tse ling tsa bosiu esitana leha letsatsi le le hlohong tsa mengala, e le hore u tle u fumane katleho"
        },
        {
            "chapter": 20,
            "verse": 131,
            "text": "U se ke oa tsotella tseo re faneng ka tsona ho ba bang ba banyalani har’a bona ho ka ithabisa, lipalesa tsa bophelo ba lefats’e lena, tseo re ba behileng tekong ka tsona. Khora ea Mong`a hau e molemo, e bile ha e fele"
        },
        {
            "chapter": 20,
            "verse": 132,
            "text": "U be u khothaletse batho ba heno thapelo, le uena u be le mamello ho eona. Etsoe ha ho khora eo Re e kopang ho uena empa ke Rona ba u sitsitseng ka eona. Litlamorao tse monate ke tsa ba lokileng"
        },
        {
            "chapter": 20,
            "verse": 133,
            "text": "Ba re: “Hoja feela o ne a ka tlisa mohlolo o tsoang ho Mong`a hae ho rona! Na ha ho e s’o tle sesupo ho bona sa bopaki bo teng ka har’a mangolo a khale-khale?”"
        },
        {
            "chapter": 20,
            "verse": 134,
            "text": "Hoja e be Re ile Ra ba ripitla ka tse ling tsa likotlo pele ho mona, Ruri ba ka be ba ile ba re: “Mong`a rona! Hoja u mpile oa re romella moromuoa, eo re ka beng re ile ra sala lits’enolo tsa hau morao pele re ka soabisoa le hona ho tlotloloha"
        },
        {
            "chapter": 20,
            "verse": 135,
            "text": "E re: “E mong le e mong oa rona o sa khefutsa; kahoo le lona le khefutse! Ke hona le tla tseba hore na ke bo-mang majalefa a tsela e topileng, ke bo-mang ba tokeng. Ka lebitso la Allah, Ea Lereko, Mong`a hao"
        },
        {
            "chapter": 21,
            "verse": 1,
            "text": "Boikarabello ba batho bo se bo le haufi haholo le bona, le hoja ba furalla ka ho hloka kutloisiso"
        },
        {
            "chapter": 21,
            "verse": 2,
            "text": "Ha ho fihla ho bona molaetsa o mocha o tsoang ho Mong`a bona, ha bao mamele bao nka e le papali"
        },
        {
            "chapter": 21,
            "verse": 3,
            "text": "Lipelo tsa bona li tletsoe ke bosaoana. Ba ipuoa lekunutung baetsalibe ba re: “Ana ha se motho ea joaloka lona? Na le ka hoheloa ke boloi le ntse le bo bona?”"
        },
        {
            "chapter": 21,
            "verse": 4,
            "text": "E re: “Mong`a ka U tseba lintho tsohle tse buoang leholimong esita le lefats’eng. U Utloa Tsohle, U Tseba Tsohle.”"
        },
        {
            "chapter": 21,
            "verse": 5,
            "text": "Ba re: “Che, tsena ke motsoebere oa litoro; kapa e be u iqapetse tsona; kapa e be ke seroki. Ha a ke a re tlele le sesupo se ts’oanang le sa baporofeta ba khale-khale, ba kileng ba romelloa ka lits’upiso.”"
        },
        {
            "chapter": 21,
            "verse": 6,
            "text": "Ho ne ho se Sechaba se neng se lumela har’a tseo Re ileng Ra li ripitla pele ho bona, le hoja Re ‘nile Ra ba romella lits’upiso: na e be ba sa tla ke kholoe"
        },
        {
            "chapter": 21,
            "verse": 7,
            "text": "Pele ho lona ha Re’a ka ra romella ho hong, e le baromuoa ba Rona kantle le batho bao Re ileng Ra ba neha ts’usumetso. A ke le botseng balateli ba Lengolo"
        },
        {
            "chapter": 21,
            "verse": 8,
            "text": "Ha Re’a ba neha ‘mele e ke keng ea ja lijo, kapa hona ho se ang’oe ke lefu"
        },
        {
            "chapter": 21,
            "verse": 9,
            "text": "Re ile Ra phethahatsa ts’episo ea Rona holim’a bona. Re ile Ra pholosa bao Re neng Re khahloa ke bona, eaba Re ripitla ba neng ba tlotse melao"
        },
        {
            "chapter": 21,
            "verse": 10,
            "text": "Re le senoletse Lengolo leo e leng sehopotso ho lona. Na ha le utloisisi"
        },
        {
            "chapter": 21,
            "verse": 11,
            "text": "Hana ke lichaba tse ngata hakakang tseo re ileng ra lie ripitla ka lebaka la ho tlaloa ke bosaoana, eaba Re tsosa lichaba tse ling kamor’a tsona"
        },
        {
            "chapter": 21,
            "verse": 12,
            "text": "Ha ba se ba lokela ho latsoa kahlolo ea Rona, ba qalella ho e baleha"
        },
        {
            "chapter": 21,
            "verse": 13,
            "text": "“Se baleheng, empa boelang monyakeng oo le o filoeng le malapeng a lona, hore le tle le botsoe lipotso"
        },
        {
            "chapter": 21,
            "verse": 14,
            "text": "Ba re: “Bomalimabe bo ho rona! Ruri re bile baetsalibe.”"
        },
        {
            "chapter": 21,
            "verse": 15,
            "text": "Sello seo sa bona ha se’a ka sa khaotsa, ho fihlela Re ba bokelletse joaloka koro ha e hetsoe, bafetoha lesupi"
        },
        {
            "chapter": 21,
            "verse": 16,
            "text": "Ha re’a hlola leholimo le lefats’e le tsohle tse lipakeng tsa tsona ho ba papali"
        },
        {
            "chapter": 21,
            "verse": 17,
            "text": "Hoja e bile thato ea Rona ea ho fumana monyaka, Re ka be Re ile Ra iketsetsa ona ho ka bo Rona, – hoja Re ne Re ratile joalo"
        },
        {
            "chapter": 21,
            "verse": 18,
            "text": "Che Re tjekeletsa leshano ka ‘Nete, leshano le hloka mokoka hoo le timelang. Ruri le tla ba mahlomoleng ka seo le se manamisang Allah"
        },
        {
            "chapter": 21,
            "verse": 19,
            "text": "Lintho tsohle tse maholimong le tsohle tse lefats’eng ke tsa Hae. Le manyeloi a haufi le bo teng ba Hae, Ha A ikakase hoo A ke keng a mo sebeletsa, kapa hona ho khathala ts’ebeletsong ea Hae"
        },
        {
            "chapter": 21,
            "verse": 20,
            "text": "Ba Mo rorisa bosiu le mots’eare; ha ba khathale"
        },
        {
            "chapter": 21,
            "verse": 21,
            "text": "Kapa ebe ba ikhethetse melimo lefats’eng e ka tsosang bafu"
        },
        {
            "chapter": 21,
            "verse": 22,
            "text": "Hoja e be e bile teng molimo o mong ntle ho Allah, Ruri maholimo le lefats’e a ka be a hloka taolo. Lithoriso li be ho Allah, Eena Mong`a Terone ho tsohle tseo ba Mo kopanyang le tsona"
        },
        {
            "chapter": 21,
            "verse": 23,
            "text": "A ke ke A botsoa lipotso holim’a lintho tseo A li hlolang, empa ke bona ba tla botsoa"
        },
        {
            "chapter": 21,
            "verse": 24,
            "text": "Kapa e be ba ikhethela ba bang ho ba etsa molimo ntle ho Allah? E re: “Hlahisang sesupo sa lona sa bopaki ba bo-molimo ba bona. Sena ke sehopotso sa banang le ‘na le bohle ba bileng teng pele ho ‘na, empa bongata ba bona ha ba na tsebo ea ‘nete, kahoo ba khelohile"
        },
        {
            "chapter": 21,
            "verse": 25,
            "text": "Ha Re’A s’o ka Re romella moromuoa Re sa ka Ra mo neha ts’usumetso,: “Ha ho na molimo o mong kantle ho ‘Na, Allah, kahoo khumamelang le ho sebeletsa ‘Na.”"
        },
        {
            "chapter": 21,
            "verse": 26,
            "text": "Ba re: “Ea Khaphatsehang Lereko, Allah, o na le mora. Lithoriso li be ho Eena! Ke makhabunyane a hlomphehang"
        },
        {
            "chapter": 21,
            "verse": 27,
            "text": "Ha ba buee ho fihlela Eena A fana ka puo, e bile ba etsa ts’ebetso ho latela taelo ea Hae"
        },
        {
            "chapter": 21,
            "verse": 28,
            "text": "O tseba tsohle tse ka pel’a bona le tse kamor’a bona, ba ke ke ba buella mong le mong kantle le ho bao Allah a khahlisoang ke bona, ba bile ba thothomela ke ts’abo malebana le Eena"
        },
        {
            "chapter": 21,
            "verse": 29,
            "text": "Ha e mong oa bona a ka re: “Ruri! Ke ‘na `Mopi kathoko ho Allah”, eo eena Re tla mo putsa ka Lihele. E leng kamoo Re putsang baetsa-libe kateng"
        },
        {
            "chapter": 21,
            "verse": 30,
            "text": "Na e be mahana-tumelo ha ba tsebe hore maholimo le lefats’e e ne e le karolo e le ‘ngoe, eaba Re ea li arola; le hore Re ile Ra etsa lihloliloeng tsohle tse phelang ka metsi? Na e be ba sa tla ke ba kholoe"
        },
        {
            "chapter": 21,
            "verse": 31,
            "text": "Re behile Lithaba tse tsepameng holim’a lefats’e hore le se reketle ka bona, e bile re entse litsela tse pharalleteseng, e le hore ba tle ba iphumanele tataiso"
        },
        {
            "chapter": 21,
            "verse": 32,
            "text": "Re entse leholimo marulelo a sireletsehileng. Le hoja ba furalla lits’upiso tsa lona leholimo"
        },
        {
            "chapter": 21,
            "verse": 33,
            "text": "Ke Allah Ea hlotseng bosiu le mots’ehare, le lona letsatsi le ‘ngoeli. E ‘ngoe le e ‘ngoe ea tsona e tsamaea mocheng oa eona"
        },
        {
            "chapter": 21,
            "verse": 34,
            "text": "Ha Re’a s’o ka Re fana ka bophelo bosafeleng ho motho ofe kapa ofe pele ho uena. Eng! Haeba u ka shoa, na e be ba ka phela kahosafeleng"
        },
        {
            "chapter": 21,
            "verse": 35,
            "text": "Moea ka mong o tla latsoa lefu, Re le lekile ka botle le bobe. Bohle le tla boela ho Rona"
        },
        {
            "chapter": 21,
            "verse": 36,
            "text": "Nakong eo mahana-tumelo a u lemohang, ba u nka u le sesomo, ba re: “Ana ke eloa ea phoqang melingoana ea lona?” Ba bile banyefola lipuo tsohle tsa ea Tletseng Lereko"
        },
        {
            "chapter": 21,
            "verse": 37,
            "text": "Motho o hlotsoe a le lehala: Haufinyane Ke tla le bonts’a lits’upiso tsa Ka, ka nako eo le ke ke la nkopa ho li potlakisa"
        },
        {
            "chapter": 21,
            "verse": 38,
            "text": "Ba re: “Ke neng ts’episo eo e tlang ho phethahatsoa, haeba u hlile u buoa ‘nete?”"
        },
        {
            "chapter": 21,
            "verse": 39,
            "text": "Hoja e be mahana-tumelo ba ne ba mpa ba tsebile ka nako ea mohla ba tlang ho sitoa ho phutla mollo o tla beng o le mahlong a bona le ka mor’a bona, ba ke keng ba thusoa"
        },
        {
            "chapter": 21,
            "verse": 40,
            "text": "Che, nako eo e tla ba oela ka ts’ohanyetso, hore e tle e ba ts’erehanye hoo ba tlang ho sitoa le ho e thibela, kapa hona ho fumants’oa nyehlisetso"
        },
        {
            "chapter": 21,
            "verse": 41,
            "text": "Ba ‘nile ba so’ngoa Baromuoa pele ho uena, empa lits’omo tseo tsa bona li baetselitse lesakana-la-nkope bao bohle ba neng ba ba phoqa"
        },
        {
            "chapter": 21,
            "verse": 42,
            "text": "E re: “Ke mang ea le lebetseng bosiu le mots’eare malebana le khalefo ea Allah, ea Tletseng Lereko.” Empa ba furalla polelo ea Mong`a bona"
        },
        {
            "chapter": 21,
            "verse": 43,
            "text": "Kapa e be bana le melingoana e ka ba pholosang khahlanong le Rona? Ruri! ba ke keng ba ithusa ka bo-bona, leha e le hona ho its’ireletsa khahlanong le Rona"
        },
        {
            "chapter": 21,
            "verse": 44,
            "text": "Che Re fane ho bona le ho bo-ntata bona ka lintho tse hloekileng tsa bophelo ba lefats’e, ho fihlela bophelo bo lelefetse malebana le bona. Ha ba bone kamoo Re chakelang naha kateng, le hona ho e khutsufatsa ka hanyane meeling e ka mathoko? Na e be ke bona ba tla hlola"
        },
        {
            "chapter": 21,
            "verse": 45,
            "text": "E re: “Ke mpa feela ke le hlaha leseling ka ts’usumetso.” Empa haele litholo ha li utloe pitso nakong eo li eletsoang"
        },
        {
            "chapter": 21,
            "verse": 46,
            "text": "Haeba moea oa kahlolo ea Mong`a hau o ne o ka ba ama, Ruri ba ne ba tla re: “Tahlehelo ke’a rona! Hobane re bile baetsa- libe.”"
        },
        {
            "chapter": 21,
            "verse": 47,
            "text": "Re tla hlopha lipekho tsa Toka tsa Letsatsi la Kahlolo, e le hore ho se be moea o ka qhekelloang ka letho. Le hoja o tla be o lekana le qoba ea koro ka boima, empa re tla o tlisa boikarabellong. Re lekane ts’ebetso ea ho ka hlahloba"
        },
        {
            "chapter": 21,
            "verse": 48,
            "text": "Re ile Ra neha Moshe le Aarone ts’iea ea kahlolo ea botle le bobe, Leseli le Molaetsa le sehopotso sebakeng sa ba etsang botle"
        },
        {
            "chapter": 21,
            "verse": 49,
            "text": "Ba ts’abang Mong`a bona lekunutung, le ho ba hlokolosi ka hora ea kahlolo"
        },
        {
            "chapter": 21,
            "verse": 50,
            "text": "Sena ke Molaetsa o halalelang oo Re o senotseng: na le ona le tla o latola"
        },
        {
            "chapter": 21,
            "verse": 51,
            "text": "Re ile Ra neha Abrahama kholo e nepahetseng khale, Re bile hlokolosi ka eena"
        },
        {
            "chapter": 21,
            "verse": 52,
            "text": "Hopola mohla a reng ho ntata’e le ho batho ba habo: “Ke ling lits’oants’o tsena tseo le li rapelang?”"
        },
        {
            "chapter": 21,
            "verse": 53,
            "text": "Ba re: “Re fumane bo-ntata rona ba li khumamela.”"
        },
        {
            "chapter": 21,
            "verse": 54,
            "text": "Abrahama a re: “Ruri lona le bo-ntata lona le bile phosong e hlakileng.”"
        },
        {
            "chapter": 21,
            "verse": 55,
            "text": "Ba re: “Joale, uena u re tliselitse ‘nete, kapa u e mong oa ba soasoang?”"
        },
        {
            "chapter": 21,
            "verse": 56,
            "text": "Abrahama a re: “Che, Mong`a lona ke Mong`a maholimo le lefats’e, Ea A hlotseng; le ‘na ke paki ea seo"
        },
        {
            "chapter": 21,
            "verse": 57,
            "text": "Ka Allah, ke na le leano ka melingoana ena ea lona, hoba le tsamae, le furalle"
        },
        {
            "chapter": 21,
            "verse": 58,
            "text": "Eaba o e khaola likotoana kaofela, a siea se seholo har’a tsona, hore ba tle ba se botse lipotso"
        },
        {
            "chapter": 21,
            "verse": 59,
            "text": "Ba re: “Ke mang ea thuileng melingoana ea rona tje? Ruri! E tlameha e le e mong oa baetsa-libe.”"
        },
        {
            "chapter": 21,
            "verse": 60,
            "text": "Ba re: “Re utloile mohlankana a buoa ka eona: ea bitsoang Abrahama.”"
        },
        {
            "chapter": 21,
            "verse": 61,
            "text": "Ba re: “mo tliseng ponts’eng ea batho, hore ba tle ba fane ka bopaki.”"
        },
        {
            "chapter": 21,
            "verse": 62,
            "text": "Ba re: “Abrahama! Na ke uena ea entseng melingoana ea rona ka tsela e tje?”"
        },
        {
            "chapter": 21,
            "verse": 63,
            "text": "Abrahama a re: “Che se entsoe-, ke ena e kholo. Li botseng haeba li tseba ho bua.”"
        },
        {
            "chapter": 21,
            "verse": 64,
            "text": "Ba qamaka koana le koana, ba re: “Ruri ke rona ba phoso.”"
        },
        {
            "chapter": 21,
            "verse": 65,
            "text": "Ba hlajoa ke lihlong, ba re: “Ruri! U tseba hantle hore lits’oants’so tsena ha li tsebe ho buoa.”"
        },
        {
            "chapter": 21,
            "verse": 66,
            "text": "Abrahama a re: “Joale le khumamela lintho tse ke keng tsa le thusa ka letho, leha e le hona ho le hlahisetsa kotsi kathoko ho Allah"
        },
        {
            "chapter": 21,
            "verse": 67,
            "text": "“Masoabi a be ho lona le lintho tsohle tseo le li rapelang ntle ho Allah! Ha le na kelello na?”"
        },
        {
            "chapter": 21,
            "verse": 68,
            "text": "Ba re: “Mo cheseng, le sireletse melingoana ea lona haeba le ka khona.”"
        },
        {
            "chapter": 21,
            "verse": 69,
            "text": "Re Re: “Mollo! Bata, o be sets’abelo ho Abrahama!”"
        },
        {
            "chapter": 21,
            "verse": 70,
            "text": "Eaba ba etsa sefi khahlanong le eena: empa Ra ba etsa ba lahlehetsoeng ka ho fetisisa"
        },
        {
            "chapter": 21,
            "verse": 71,
            "text": "Re ile Ra mo pholosa le Lota, Ra ba lebisa naheng eo Re e hlonolofalitseng molemong oa lichaba tsohle"
        },
        {
            "chapter": 21,
            "verse": 72,
            "text": "Ra mo sitsa ka Isaaka, le Jakobo e le mpho ea tlatsetso. Ra ba apesa ka toka e mong le e mong oa bona"
        },
        {
            "chapter": 21,
            "verse": 73,
            "text": "Ra ba etsa Baetapele ba tataisang ka Taelo ea Rona, Ra ba susumelitsa ho etsa liketso tse lokileng, le ho phethahatsa lithapelo tsa mehla le ho fana ka linyehelo; ba re sebeletsa kamehla"
        },
        {
            "chapter": 21,
            "verse": 74,
            "text": "Lota le eena Re ile Ra mo neha Kahlolo le Tsebo, Ra mo pholosa har›a motse o neng o etsa manyala. Ruri! E ne e le batho ba oetseng sebeng le bona bojela-thoko"
        },
        {
            "chapter": 21,
            "verse": 75,
            "text": "Ra mo atametsa haufi le Mohau oa Rona. Hobane e ne e le e mong oa ba lokileng"
        },
        {
            "chapter": 21,
            "verse": 76,
            "text": "Hopola Nooe ha ne a memetsa pele ho koano: Ra mamela thapelo ea hae; Ra mo pholosa le ba ntlo ea hae mesarelong e ts’abehang"
        },
        {
            "chapter": 21,
            "verse": 77,
            "text": "Ra mo thusa khahlanong le batho ba latotseng lits’enolo tsa Rona: Ruri! E ne e le batho ba oetseng sebeng: Re ile Ra metsa kaofela ha bona metsing"
        },
        {
            "chapter": 21,
            "verse": 78,
            "text": "Hopola Davida le Salomone, mohla ba neng ba fana ka kahlolo malebana le linku tsa batho tse neng li tlole bosiu eaba li kena ts’imong bosiu; Re bile lipaki kahlolong ea bona"
        },
        {
            "chapter": 21,
            "verse": 79,
            "text": "Re ts’ollela Salomone kutloisiso ea taba eo; ho e mong le e mong oa bona Re fane ka Kahlolo le Tsebo. Ebile ka matla a Rona ho etsa hore maralla le linonyana li bine lithoriso tsa Allah hauts’oane le Davida. Ebile Rona Baetsi ba lintho tseo"
        },
        {
            "chapter": 21,
            "verse": 80,
            "text": "Ke Rona ba mo rutileng mahlale a ho etsa liaparo tsa ts’epe molemong oa lona, ho le ts’ireletsa lintoeng tsa lona. Ana ha le na teboho"
        },
        {
            "chapter": 21,
            "verse": 81,
            "text": "E bile ka matla a Rona ho Salomone mabapi le moea o neng o foka ka matla hore o khutse. Tlas’a taelo ea hae, ‘nga ea naha eo Re e hlohonolofalitseng. Hobane Re hlokolosi holim’a lintho tsohle"
        },
        {
            "chapter": 21,
            "verse": 82,
            "text": "Re ile Ra mo neha matla holim’a karolo e ‘ngoe ea bo-liabolosi ba neng bapharumela likhetla sebakeng sa hae, ba bile ba etsa mosebetsi o mong, e bile Rona ba neng ba ba lebetse"
        },
        {
            "chapter": 21,
            "verse": 83,
            "text": "Hopola Jobo ha a memetsa ho Mong`a hae, a re: “Ruri! Mats’oenyeho a nkaparetse, ke Uena Ea Khaphatsehang Mohau ho feta bohle ba bonts’ang Mohau.”"
        },
        {
            "chapter": 21,
            "verse": 84,
            "text": "Eaba Re mamela thapelo ea hae: Ra phumula mats’oenyeho ao a neng a mo aparetse, le hona ho mo neha lelapa la hae, Ra le menahanya ha beli, – e le Mohau o tsoang naleng ea Rona le eona khopolo ho ba sebeletsi ba Rona"
        },
        {
            "chapter": 21,
            "verse": 85,
            "text": "Hopola Ishmaele, Idris le Zu’l-kifl. Kaofela ba ne ba ena le mamello le tsitlalello"
        },
        {
            "chapter": 21,
            "verse": 86,
            "text": "Re ile Ra ba amohela Mohaung oa Rona. Hobane ba ne ba le har’a ba lokileng"
        },
        {
            "chapter": 21,
            "verse": 87,
            "text": "Hopola Zu’n-nun, mohla a neng a tsamaea ke khalefo, a hopola hore ha Re na matla holim’a hae, empa u ne a memetse har’a lefifi, a re: “Ha ho `Mopi e mong ntle ho Uena Allah. Tlotla e be ho Uena! Ruri! Ke bile moetsa-libe.”"
        },
        {
            "chapter": 21,
            "verse": 88,
            "text": "Eaba Re mamela thapelo ea hae, Ra mo pholosa mathateng ao. Ke kamoo Re pholosang ba kholoang kateng"
        },
        {
            "chapter": 21,
            "verse": 89,
            "text": "Hopola Zakaria mohla a neng a memetsa ho Mong`a hae: “Mong`a ka! U se ntlohelle ke sena ngoana, le ha ele Uena mojalefa ea Molemo"
        },
        {
            "chapter": 21,
            "verse": 90,
            "text": "Re ile Ra mo mamela, Ra mo sitsa ka Johanne, eaba Re neha mosali oa hae matla a ho mo tsoalla ngoana. Ba ne ba potlakela tlholisanong ea mesebetsi e metle: ba memetsa ho Rona ka lerato le ka tlhompho, ba ikokobetsa ho Rona"
        },
        {
            "chapter": 21,
            "verse": 91,
            "text": "Le ea neng a hloka sekoli, Re ne Re bolulele moea oa Rona ka ho eena, eaba Re ba etsa sesupo eena le mora oa hae ho merabe eohle"
        },
        {
            "chapter": 21,
            "verse": 92,
            "text": "Ruri! Tumelo ena ea lona, ke tumelo e le ‘ngoe; ‘Na ke Mong`a lona, kahoo le nthapele ke inot`si"
        },
        {
            "chapter": 21,
            "verse": 93,
            "text": "Empa matlobo a morao-rao, a khaotse tumelo ea bona likotoana har’a bona, le hoja kaofela ha bona ba tla boela rona"
        },
        {
            "chapter": 21,
            "verse": 94,
            "text": "Athe mong le mong ea etsang toka, e bile e le molumeli, ts’ebetso ea hae ha e ke ke ea latoloa. Re tla e boloka molemong oa hae"
        },
        {
            "chapter": 21,
            "verse": 95,
            "text": "Ho behiloe thibelo holim’a sechaba sefe kapa sefe seo re ileng ra se ripitla: hore ba ke ke ba khutla"
        },
        {
            "chapter": 21,
            "verse": 96,
            "text": "Ho fihlela batho ba Gog le Magog ba lokolotsoe, ba phasaphasa ho hloella lithaba tsohle"
        },
        {
            "chapter": 21,
            "verse": 97,
            "text": "Ke moo, Ts’episo ea ‘Nete e tla beng e atametse; mahlo a mahana-tumelo a tla be a le nchocho ke le ts’oalo! batla re: “Ruri re malimabe! Re phetse tlas’a bolebalibasena. Che, re bile baetsa-libe"
        },
        {
            "chapter": 21,
            "verse": 98,
            "text": "Ruri! Lona le melingoanaeo le e khumamelang ntle ho Allah, le libeso tsa Lihele. Le tla tla ho tsona"
        },
        {
            "chapter": 21,
            "verse": 99,
            "text": "Hoja e be lintho tseo e ne e le Allah, li ne li ke ke tsa atamela moo, empa kaofela li tla phela kamoo"
        },
        {
            "chapter": 21,
            "verse": 100,
            "text": "Sa bona kamoo ke seboko, ha ho seo ba tla se utloa"
        },
        {
            "chapter": 21,
            "verse": 101,
            "text": "Bao Re ba sitsitseng pele ka mosa oa Rona, ba tla ba hole-hole le teng"
        },
        {
            "chapter": 21,
            "verse": 102,
            "text": "Ba ke ke ba utloa le haele molumo o monyenyane oa teng, ba tla nyakalla ka har’a seo lipelo tsa bona li se labalabelang"
        },
        {
            "chapter": 21,
            "verse": 103,
            "text": "Ba ke ke ba nyaroha ke letsoalo le thothometsang, etsoe manyeloi a tla ba amohela ka hore: “Lena ke Letsatsi – leo esaleng le le ts’episoa"
        },
        {
            "chapter": 21,
            "verse": 104,
            "text": "Ke mohla Re tla phutha maholimo joaloka ha mongoli a phutha buka e ngotsoeng. Joaloka ha Re ile Ra simolla tlholeho sethathong, Ruri Re tla e pheta hape. Seo ke ts’episo e tlamang ho Rona. Ruri! Re tla e phethahatsa"
        },
        {
            "chapter": 21,
            "verse": 105,
            "text": "Pele ho mona Re ngotse Lipesalemeng, kamor’a Lengolo la Moshe hore: “Makhabunyane a ka a tla ja lefats’e lefa.”"
        },
        {
            "chapter": 21,
            "verse": 106,
            "text": "Ruri! Ho teng molaetsa o totobetseng ho batho ba khumamelang Allah ka tieo"
        },
        {
            "chapter": 21,
            "verse": 107,
            "text": "Re u romeletse o se letho ntle le mohau libupuoeng tsohle"
        },
        {
            "chapter": 21,
            "verse": 108,
            "text": "E re: “Seo ke se senoletsoeng ke hore `Mopi oa lona ke `Mopi A le mong. Na joale le inehela ho eena?”"
        },
        {
            "chapter": 21,
            "verse": 109,
            "text": "Empa ha ba furalla, E re: “Ke le feteselisitse molaetsa ka mokhoa o ts’oanang le ka ‘nete ho lona kaofela, ha ke na tsebo ea hore na seo le se ts’episitsoeng se hole kapa se haufi ho le hokae"
        },
        {
            "chapter": 21,
            "verse": 110,
            "text": "“Ke Eena ea tsebang tsohle tseo le li buoang pepeneneng le tseo le li patang"
        },
        {
            "chapter": 21,
            "verse": 111,
            "text": "“Ha ke na tsebo hore na ke teko ho lona, kapa mpho ea nakoana ea bophelo.”"
        },
        {
            "chapter": 21,
            "verse": 112,
            "text": "E re: “Oho Mong`a ka! A k’u ahlole ka ‘nete.” “Mong`a rona Ea Khaphatsehang Lereko, Eo Thuso Ea Hae e ts’oanelang ho kopuoa khahlanong le seo le se manehang ho Eena. Ka lebitso la Allah, Ea Lereko, Mong`a hao"
        },
        {
            "chapter": 22,
            "verse": 1,
            "text": "Oho lona batho! T`sabang Mong`a lona. Hobane Ruri haele ho reketla mohla Hora ea kahlolo, e tla ba ntho e nyarosang"
        },
        {
            "chapter": 22,
            "verse": 2,
            "text": "Mohla letsatsi leo le tlang ho e bona, motsoetse e mong le e mong o tla lebala ho ants’a lesea la hae le eena mokhachane o tla beleha lesea le’a s’o ho be maemong; uena, ke mohla o tla bona e ka batho ba tahiloe, le hoja ba sa tahoa: khalefo ea Allah e tlabae boima"
        },
        {
            "chapter": 22,
            "verse": 3,
            "text": "Har’a batho ho teng ba ngangisanang ka Allah ka ho hloka tsebo, ba latela mahoholi afe kapa afe a liabolosi"
        },
        {
            "chapter": 22,
            "verse": 4,
            "text": "Empa ba laetsoe hore mong le mong ea tla etsa Satane motsoalle oa hae, o tla mo khelosa le ho mo tataisetsa kahlolong ea Mollo"
        },
        {
            "chapter": 22,
            "verse": 5,
            "text": "Oho lona batho! Haeba le na le khoao ka Letsatsi la Tsoho, bonang! Re le hlotse ka lerole, The’re le lehloele, eaba Re le etsa nama e nang le sebopeho, kapa e senang sona, hore Re tle Re hlakise lits’upiso tsa Rona ho lona. Re etsa hore ho lule ka har’a limpa seo Re se ratang ho fihlela nako ea pallo ea sona, e be kamor’a moo Re le hlahisa le le masea, ebe Re le neha kholo, hore le tle le fihlele lilemo tse lokelang. Har’a lona ho teng ba shoang ba sa le banyane, ho teng ba fihlelang lilemo tsa botsofali, hore ba tle ba se ke ba tseba letho kamor’a ho ba ba be le tsebo. U bona lefats’e le se nang bophelo le hlobotseng, empa ha Re romella pula ho lona, le khutlela bophelong le hona ho ts’akhunya liliba le ho hlahisa limela ka bobeli tse khahlang"
        },
        {
            "chapter": 22,
            "verse": 6,
            "text": "Sena ke hobane Allah ke Eena ‘Nete: ke Eena ea fanang ka bophelo ho ba shoeleng, U na le Matla holima tsohle"
        },
        {
            "chapter": 22,
            "verse": 7,
            "text": "Hobane Ruri hora e ea tla eo ho seng khoao ka eona; Allah U tla tsosa bohle mabitleng"
        },
        {
            "chapter": 22,
            "verse": 8,
            "text": "Empa har’a batho ho na le ba ngangisanang ka Allah ka ho hloka tsebo, kapa tataiso esita le lona Lengolo le fanang ka Leseli"
        },
        {
            "chapter": 22,
            "verse": 9,
            "text": "O furalla ka boikakaso o khelosa batho ka thetso tseleng ea Allah. Masoabi a tla mo aparela bophelong bona, mohla Letsatsi la Kahlolo Re tla etsa hore a latsoe Kahlolo ea Mollo"
        },
        {
            "chapter": 22,
            "verse": 10,
            "text": "Ho tla thoe: “Sena ke moputso oa seo matsoho a hau a ileng a se romella nale, Ruri Allah ha se mohatelli oa makhabunyane a hae.”"
        },
        {
            "chapter": 22,
            "verse": 11,
            "text": "Ho teng har’a batho b`a sebeletsang Allah ka monahano o fokolang hoo eka reng haba oeloa ke lehlohonolo, ebe ba khotsofetse, empa haeba bomalimabe bo ka ba oela, ba phakisa ba nyebella. Joale, e be bophelo ba lefats’e lena bo ea ba phonyoha esita le Bo-tlang. Seo ke tahlehelo e pepenene"
        },
        {
            "chapter": 22,
            "verse": 12,
            "text": "Ba memetsa ho melingoana e ke keng ea ba hlahisetsa kotsi le e nyenyane, le hona ho ba putsa ka letho. Seo ke ho khelohela hole-hole kannete"
        },
        {
            "chapter": 22,
            "verse": 13,
            "text": "Ba memetsa ho eo mathata a hae a leng haufi haholo ho feta moputso; Ruri setsoalle se joalo ke se fosahetseng le eena mothusi eo ke’a bolileng"
        },
        {
            "chapter": 22,
            "verse": 14,
            "text": "Ruri! Allah U tla amohella ba kholoang ba sebetsang ka toka ka har’a Lirapa tse linoka li phallang. Hobane Allah U phethisa seo a se rerang"
        },
        {
            "chapter": 22,
            "verse": 15,
            "text": "Ebang ho na le mong le mong ea nang le monahano o fosahetseng oa hore Allah a ke ke a fana ka tlholo ho eena lefats’eng lena le ho bo-tlang, ha a ke a leketlise thapo marulelong a ntlo ea hae, e be o’a iphanyeha. Joale, a tle a bone hore na malepa a hae a tla ke a suthise seo se mo halefisisang"
        },
        {
            "chapter": 22,
            "verse": 16,
            "text": "Ke kamoo Re senolang Lits’enolo tse hlakileng, Ruri Allah U tataisa ea ikhethetseng Eena"
        },
        {
            "chapter": 22,
            "verse": 17,
            "text": "Bohle ba kholoang ts’enolong ena, ba latelang Bo-juda, Ma- Sabian, Ba-Keresete ng, le Baloing esitana le Bahedeneng, – Ruri! Ke Allah ea tla ahlola lipakeng tsa bona mohla letsatsi la tsoho. Ruri ke Allah U tla ahlola lipakeng tsa bona ka Letsatsi la Kahlolo. Hobane Allah ke paki holima lintho tsohle"
        },
        {
            "chapter": 22,
            "verse": 18,
            "text": "Na ha le’a s’o bone hore lintho tsohle tse maholimong le tsohle tse lefats’eng li rapela Allah, letsatsi, ngoeli, linaleli, lithaba, lifate, le linonyana le batho bohle, le hoja ho na le ba ba ngata bao kahlolo eba tobileng. Bao Allah a ba apesitseng sekhobo, ha ho ope ea ka ba nehang tlhompho. Hobane! Ruri Allah U etsa seo A se ratang"
        },
        {
            "chapter": 22,
            "verse": 19,
            "text": "Mahlakore ana a mabeli, a hohlana ka bobeli khahlanong le Mong`a bona: Ba latolang,-ba tla etsetsoa liaparo tsa mollo; ba tla ts’eloa lihloohong ka metsi a belang"
        },
        {
            "chapter": 22,
            "verse": 20,
            "text": "Lintho tsohle tse ka har’a limpa tsa bona li tlang ho qhibilia `moho le letlalo la bona"
        },
        {
            "chapter": 22,
            "verse": 21,
            "text": "Ho bile ho teng Meutloa ea ts’epe sebakeng sa bona"
        },
        {
            "chapter": 22,
            "verse": 22,
            "text": "Ka linako tsohle batla lakatsa ho tsoa kamoo ka maqakabetsing, empa ba tla qobelloa ho boela kateng, ho tla thoe: “Latsoang kahlolo ea Mollo.”"
        },
        {
            "chapter": 22,
            "verse": 23,
            "text": "Allah U tla amohela bohle ba kholoang ba etsa liketso tse lokileng ho kena ka har’a lirapa tse linoka li phallang, ba tla apesoa lipetja tsa khauta le tsa masapo, Liaparo tsa bona e tla ba tsa silika"
        },
        {
            "chapter": 22,
            "verse": 24,
            "text": "Hobane ba ile ba tataisoa ka molaetsa o machosi; ba tataiselitsoe tseleng ea Ea Ts’oanetsoeng ke Tlotla"
        },
        {
            "chapter": 22,
            "verse": 25,
            "text": "Haele ba latotseng, ba sitisa batho ho kena tseleng e lebisang ho Allah le ‘nqalong e Halalelang ea thapelo, eo Re e khethetseng batho bohle hoba ‘moho ho eona; baahi ba moo le baeti, ka bobeli ba na le tokelo ea moo; mong le mong ea ikemiselitseng ho baka pherekano moo, Ruri re tla mo latsoisa kahlolo e mahlonoko"
        },
        {
            "chapter": 22,
            "verse": 26,
            "text": "Bonang Re nehile Abrahama ‘nqalo ea ntlo e halalelang, (Re Re): “Ho se be letho leo o ka le kopanyang le ‘Na, u be u hloekise Ntlo ea Ka malebana le batla e pota-pota le hona ho ema haufi le eona `moho le ba tla khumama ba ithapalatse"
        },
        {
            "chapter": 22,
            "verse": 27,
            "text": "“U phatlalatse bosepheleli ho batho bohle: ba tla tla ho uena ba tsamaea ka maoto, ha ba bang ba tla tla ba kaletse likamele; ba tla tla ba hlaha ka likhoro tsohle"
        },
        {
            "chapter": 22,
            "verse": 28,
            "text": "Ho tla paka lintho tse nang le molemo ho bona, le ho keteKa lebitso la Allah ka Matsatsi a fanoeng holim’a makhomo ao A ba sitsitseng ka ona sebakeng sa lihlabelo. Joale, jang le be le fane ka eona ho mafutsana"
        },
        {
            "chapter": 22,
            "verse": 29,
            "text": "Ba tlohele ho qetela lits’ebeletso tse ngolileong malebana le bona, le hona ho rapela le ho potoloha Ntlo e Halalelang ea Mathomo.”"
        },
        {
            "chapter": 22,
            "verse": 30,
            "text": "Mong le mong ea hlomphang litokelo tsa bohlokoa tsa Allah, seo se molemo ho eena kapel’a Mong`a hae. Makhomo a molemo ho lona ele lijo nakong ea bosepheleli kantle le seo le kileng la se joetsoa. Kahoo, qobang lits’ila tsa bahedene le mashano"
        },
        {
            "chapter": 22,
            "verse": 31,
            "text": "Le be le ‘nete tumelong ea Allah, le se mo kopanye le batlatsetsi; hobane ea kopanyang Allah le batlatsetsi, o ts’oana leha e ka o ile a theoha marung, eaba o hlothoa ke linonyana, kapa a fefoloa ke moea ho mo lahlela sebakeng se hole-hole"
        },
        {
            "chapter": 22,
            "verse": 32,
            "text": "Seo: Mong le mong ea ikitlaetsang ho hlompha lits’upiso tsa Allah, ka ho etsa mahlabelo a liphoofolo Ruri seo se tsoa khalalelong ea lipelo"
        },
        {
            "chapter": 22,
            "verse": 33,
            "text": "Mahlabelo ao a molemo ho lona sebakeng sa pallo; mathethong sebaka sa tsona lihlabelo tseo se thoko le Ka’ba"
        },
        {
            "chapter": 22,
            "verse": 34,
            "text": "Re fane ka taelo ea lihlabelo ho merabe eohle ea batho, hore ba tle ba keteke lithoriso tsa Allah holim’a makhomo ao A ba nehileng ona ele lijo; etsoe `Mopi oa lona ke `Mopi A le mong, kahoo ineheleng ho Eena. Fana ka litaba tse molemo ho ba ikokobetsang"
        },
        {
            "chapter": 22,
            "verse": 35,
            "text": "Bao lipelo tsa bona li tlaloang ke ts’abo nakong eo ho buuoang ka Allah, ba mamellang holim’a lintho tsohle tse ba hlahelang ka ts’ohanyetso, le ho phethahatsa lithapelo esita le ho nyehela ka tseo Re ba sitsitseng ka tsona"
        },
        {
            "chapter": 22,
            "verse": 36,
            "text": "Likamele tsa sehlabelo Re li etselitse hoba har’a Litsu’po ho tsoa ho Allah. Le na le melemo e mengata ho tsona. Kahoo, le hlalose lebitso la Allah holim’a tsona nakong eo li tjammeng ka mekhahlelo. Joale, ha li se li oele fats’e kamor’a ho hlajoa, le ka itjella le hona ho fepa ba hlokang le bohle ba qelang ka hlompho. Ke kamoo Re etsang hore le be le taolo holim’a tsona kateng, hore le tle le fane ka liteboho"
        },
        {
            "chapter": 22,
            "verse": 37,
            "text": "Ha se nama, kapa mali a tsona a tla finyella ho Allah, empa ke tumelo ea lona e tla finyella ho Eena. Ke kamoo Re etsang hore le be le taolo holim’a tsona, hore le tle le tlotlise Allah, A tle A le tataise. Fana ka litaba tse molemo tsena ho ba etsang tse lokileng"
        },
        {
            "chapter": 22,
            "verse": 38,
            "text": "Ruri! Allah U ts’ireletsa bohle ba kholoang. Allah ha A rate ea furallang tumelo, a hloka le teboho"
        },
        {
            "chapter": 22,
            "verse": 39,
            "text": "Ntoa e lumeletsoe ba loanang hobane ba hateletsoe; Allah U Matla Oohle ho ba thusa"
        },
        {
            "chapter": 22,
            "verse": 40,
            "text": "Ba phalalisitsoeng malapeng a bona hobane ba itse: “Mong`a rona ke Allah,” na ha se Allah ea thibang lehlakore le leng la batho ka le leng, Ruri! Ho ka be ho ile ha heletsoa Litempele, Likereke, li-Sinakhokhe le li-Mosque moo lebitso la Allah le tlotlisoang ka mehla eohle. Allah U thusa ea mo thusang. Hobane Allah U Matla Oohle, U Ts’abehile Matleng, –"
        },
        {
            "chapter": 22,
            "verse": 41,
            "text": "Bao e reng ha Re ba neha matla lefats’eng, ebe ba phethahatsa lithapelo le hona ho fana ka linyehelo le ho khothaletsa toka, le ho felisa bobe. Ho Allah ke poloko ea litla-morao tsa litaba tsohle"
        },
        {
            "chapter": 22,
            "verse": 42,
            "text": "Ebang ba u hanyetsa, le Batho pele ho bona ba ‘nile ba etsa joalo ka Baprofeta ba bona, – batho ba habo Nooe esitana le mohlobo oa ba-Ad le ba-Thamud"
        },
        {
            "chapter": 22,
            "verse": 43,
            "text": "Le ba habo Abrahama le Lota"
        },
        {
            "chapter": 22,
            "verse": 44,
            "text": "Le Balekane ba batho ba Mediane. Le Moshe o ‘nile a latoloa; empa Ke ile Ka fana ka nyehlisetso ho mahan-atumelo ha nakoana, eaba Ke ba neha kotlo kamor’a moo, nyeliso ea Ka ho bona e bile e ts’abehang joang"
        },
        {
            "chapter": 22,
            "verse": 45,
            "text": "Ke Lichaba tse kae tseo Re ileng Ra li ripitla nakong eo li neng li le sebeng, hoo e ileng ha sala e le lesupi ho fihlela kajeno, ke liliba tse kae tse ileng tsa sala shalabeng esita le tsona lipaleisi"
        },
        {
            "chapter": 22,
            "verse": 46,
            "text": "Na ha ba e s’o hahlaule le lefats’e, hoo lipelo tsa bona li ka sisimohang esitana le tsona litsebe tsa bona li ka utloang? Hobane! Ruri ha se mahlo a bona a foufetseng, empa ke lipelo tse ka lifubeng tsa bona"
        },
        {
            "chapter": 22,
            "verse": 47,
            "text": "Ba u kopa ho potlakisa kahlolo, le hoja Allah A ke ke A sitoa ts’episong ea Hae, Ruri! Haele letsatsi le kapel’a Allah, le shebahala le ka balloa lilemong tse sekete ho latela palo ea lona"
        },
        {
            "chapter": 22,
            "verse": 48,
            "text": "Hana ke Lichaba tse kae tseo ke ileng ka li neha nyehlisetso, le hoja li ne li le sebeng? Hoo ke ileng ka li neha kotlo khabareng. Ruri! Poelo e ho ‘Na"
        },
        {
            "chapter": 22,
            "verse": 49,
            "text": "E re: “Oho batho! Ke rometsoe ho lona feela ho fana thlokomeliso e hlakileng"
        },
        {
            "chapter": 22,
            "verse": 50,
            "text": "Bohle ba kholoang ba etsa liketso tse lokileng, ts’oarelo e teng bakeng sa bona `moho le nala e babatsehang"
        },
        {
            "chapter": 22,
            "verse": 51,
            "text": "Empa haele ba tsitlaletseng khahlanong le lits’enolo tsa Rona, – e tla ba balekane ba Mollo.”"
        },
        {
            "chapter": 22,
            "verse": 52,
            "text": "Ha Re’a s’o ka Re romella moromuoa, kapa moporofeta pele ho uena, ebe eba Satane ha a mo hoka-hoke ka malepa. Empa Allah U hlakola sohle seo Stane a se etsang. Allah U phethahatsa lits’enolo tsa Hae. Hobane Allah U tletse tsebo, U Seli"
        },
        {
            "chapter": 22,
            "verse": 53,
            "text": "E le hore A tle A etse seo liabolosi a se etsang teko ho bao lipelo tsa bona ho tletseng maloetse, le bao lipelo tsa bona li thatafetseng, – Ruri! Baetsalibe ba karohanong e totobetseng, –"
        },
        {
            "chapter": 22,
            "verse": 54,
            "text": "Le ba nehiloeng tsebo ba tle ba tsebe hore ke ‘nete e tsoang ho Mong`a hau, ba tle ba kholoe ho eona le lipelo tsa bona li tle li inehele ka boikokobetso ho Eena. Hobane! Ruri Allah U tataisa bohle ba kholoang tseleng e totobetseng"
        },
        {
            "chapter": 22,
            "verse": 55,
            "text": "Bohle ba hanyetsang tumelo ba ke ke ba khaotsa ho ba le khoao holim’a eona, ho fihlela hora e ba oela ka ts’ohanyetso, kapa ba tloha ba oeloa ke Letsatsi la Tlokotsi"
        },
        {
            "chapter": 22,
            "verse": 56,
            "text": "Matla a Puso mohla letsatsi leo, e tla be e le a Allah feela. Ke Eena Ea tla ahlola lipakeng tsa bona. Haele ba tla beng ba kholoa, ba etsa liketso tse lokileng ba tla kena ka har’a Lirapa tsa Nyakallo"
        },
        {
            "chapter": 22,
            "verse": 57,
            "text": "Ba hanyetsang tumelo, ba latola lits’enolo tsa Rona, ho teng Kahlolo e soabisang"
        },
        {
            "chapter": 22,
            "verse": 58,
            "text": "Bohle ba phaphathehang malapeng a bona ts’ebeletsong ea Allah, ba fenethoa, kapa ba shoa, Ruri! Allah U tla ba sitsa ka nala e babatsehang. Ruri Allah Ke Eena Ea fanang ka nala"
        },
        {
            "chapter": 22,
            "verse": 59,
            "text": "Ruri! U tla ba amohela sebakeng se tla ba khahla. Hobane! Allah U Tseba Tsohle, U na le Kutloelo-Bohloko"
        },
        {
            "chapter": 22,
            "verse": 60,
            "text": "Ke kamoo ho leng kateng. Mong le mong ea iphetetsang ka bohloko bo ts’oanang le boo a ileng a bo utloisoa, e be hamorao o boetse o phetoa ka bona, Ruri! Allah U tla mo thusa. Hobane! Allah ke Eena Ea tlosang libe, o ts’oarela- joalo-joalo"
        },
        {
            "chapter": 22,
            "verse": 61,
            "text": "Ke hobane Allah U entse hore bosiu bo sehe mots’eare tsebe le mots’eare o sehe bosiu tsebe, hobane Allah U ultoa tsohle, U bona tsohle"
        },
        {
            "chapter": 22,
            "verse": 62,
            "text": "Hobane Allah – Ke ‘Nete, seo ba bitsang ho sona kantle ho Eena, ke leshano, Allah U Phahametse Tsohle, U Moholo- Holo"
        },
        {
            "chapter": 22,
            "verse": 63,
            "text": "Na ha le bone kamoo Allah A romellang pula lefats’eng kateng e tsoa marung, ebe lefats’e le apareloa ke botala ka letsatsi le hlahlamang? Ruri! Allah U Hloekile, U Hlokolosi"
        },
        {
            "chapter": 22,
            "verse": 64,
            "text": "Lintho tsohle tse maholimong le lefats’eng ke tsa Hae. Ruri! Allah ha A hloke letho, U ts’oanetsoe ke lithoriso tsohle"
        },
        {
            "chapter": 22,
            "verse": 65,
            "text": "Na ha le bone kamoo Allah A entseng hore lintho tsohle tse teng lefats’eng li be le molemo kateng ho lona? Likepe li sesa holim’a leoatle ka taelo ea Hae, U ts’oere leholimo hore le se ke la oela fats’e kantle le ka tumello ea Hae. Ruri! Allah U Tletse Khauhelo, U Mohau o Khaphatsehang ho batho"
        },
        {
            "chapter": 22,
            "verse": 66,
            "text": "Ke Eena ea le nehileng bophelo, ke Eena ea tla etsa hore le shoe, A boele A le nehe bophelo hape. Ruri! Motho ke sebupuoa se hlokang teboho"
        },
        {
            "chapter": 22,
            "verse": 67,
            "text": "Re fane ka lits’ebeletso tsa keteko le meetlo ho lichaba tsohle tseo ba ts’oanetseng ho li phethahatsa; ba se u ngangise ka taba eo, empa u ba biletse ho Mong`a hau. Hobane! Ruri uena u latetse Tataiso e Nepahetseng"
        },
        {
            "chapter": 22,
            "verse": 68,
            "text": "Empa ba u phehisa khang, E re: “Allah U tseba ka botlalo tsohle tseo le li etsang"
        },
        {
            "chapter": 22,
            "verse": 69,
            "text": "“Allah U tla ahlola lipakeng tsa lona mohla Letsatsi la Kahlolo khahlanong le seo le neng le hanyetsana ka sona"
        },
        {
            "chapter": 22,
            "verse": 70,
            "text": "Na ha le tsebe hore Allah U tseba lintho tsohle tse leholimong esita le tsohle tse lefats’eng? Ruri! Seo se ngoliloe, seo se bobebe ho Allah"
        },
        {
            "chapter": 22,
            "verse": 71,
            "text": "Empa ba khumamela lintho tse sa kang tsa senoleloa matla le hanyane, kantle ho Allah, tse bileng li senang le tsebo. Baetsalibe ha ba na mothusi"
        },
        {
            "chapter": 22,
            "verse": 72,
            "text": "Ha Lits’enolo tsa Rona tse Hlakileng li phetoa, u tla bona tatolo lifahlehong tsa mahana-tumelo; ho sale hanyane ba futuhela ba ba phetelang lits’enolo tsa Rona. E re: “Na nka le bolella ka se seng se nyarosang ho feta lits’enolo seo? Ke Mollo! Oo Allah a o ts’episitseng mahana-tumelo. Phello ea leeto e babang"
        },
        {
            "chapter": 22,
            "verse": 73,
            "text": "Oho batho! Papiso ke ena, kahoo thehang tsebe: Lintho tseo le li bitsang ho tsona ntle ho Allah li sitoa ho hlola leha e le ts’ints’i, le ha li ka kopano ‘moho ka morero oo. Haeba ts’ints’i e ka nka ho hong ho tsona, li ke ke tsa e pholosa ho eona. Kahoo, ka bobeli bakopi le bakopuoang ba ea fokola"
        },
        {
            "chapter": 22,
            "verse": 74,
            "text": "Ba mpa ba entse tekanyo ka Allah: Hobane! Ruri Allah ke Ea Matla, Ea phethahatsang Thato ea Hae"
        },
        {
            "chapter": 22,
            "verse": 75,
            "text": "Allah U khetha baromuoa har’a manyeloi le har’a batho. Allah ke Eena Ea utloang tsohle, o bona tsohle"
        },
        {
            "chapter": 22,
            "verse": 76,
            "text": "U tseba tsohle tse kapel’a bona esita le tsohle tse kamora’ bona, lipotso tsohle li tla boela ho Allah"
        },
        {
            "chapter": 22,
            "verse": 77,
            "text": "Oho lona ba kholoang! Inamang, le ithapalatse le rapele Mong`a lona, le etse ka toka, hore le tle le atlehe"
        },
        {
            "chapter": 22,
            "verse": 78,
            "text": "Le be le tsitlalle tseleng ea Allah joaloka ha e le tokelo ea hae ho tsitlallela. U le khethile, ha A le belesa ka mojaro o boima tumelong; ke tumelo ea ntat’a lona Abrahama. Ke eena ea le rehileng Mamuslim linakong tsa khale-khale le ka har’a"
        },
        {
            "chapter": 23,
            "verse": 1,
            "text": "Ba kholoang ba tla atleha qetellong, –"
        },
        {
            "chapter": 23,
            "verse": 2,
            "text": "Ba ikokobetsang lithapelong tsa bona"
        },
        {
            "chapter": 23,
            "verse": 3,
            "text": "Ba qobang lipuo tsa mafeela"
        },
        {
            "chapter": 23,
            "verse": 4,
            "text": "Ba mahlahahlaha nyehelong"
        },
        {
            "chapter": 23,
            "verse": 5,
            "text": "Ba ila thobalano"
        },
        {
            "chapter": 23,
            "verse": 6,
            "text": "Ntle le basali ba bona feela, kapa makhabunyane ao matsoho a bona a matona a ba ruileng, hobane ho bona ha ba na molato"
        },
        {
            "chapter": 23,
            "verse": 7,
            "text": "Empa bao litakatso li tlolang meeli eo, ke litloli tsa molao, –"
        },
        {
            "chapter": 23,
            "verse": 8,
            "text": "Bohle bahlokometseng kano ea bona, le selekane"
        },
        {
            "chapter": 23,
            "verse": 9,
            "text": "Ba hlokomelang lithapelo tsa bona, –"
        },
        {
            "chapter": 23,
            "verse": 10,
            "text": "Bao e tla ba majalefa"
        },
        {
            "chapter": 23,
            "verse": 11,
            "text": "A tlang ho ja lefa Paradeisi: ba tla phela teng"
        },
        {
            "chapter": 23,
            "verse": 12,
            "text": "Re hlotse motho ka letsopa"
        },
        {
            "chapter": 23,
            "verse": 13,
            "text": "Eaba Re mo beha e le there ea peo ka har’a popelo"
        },
        {
            "chapter": 23,
            "verse": 14,
            "text": "Ra nto apesa there eo ka lehloele, eaba Re etsa lehloele leo polokoana, polokoana eo Ra e apesa masapo le hona ho apesa masapo ao ka nama; eaba Re hlahisa sebopua seo se ts’oana le tse ling. Kahoo, Allah ha A hlohonolofatsoe, Eena Ea hloahloa tlholehong"
        },
        {
            "chapter": 23,
            "verse": 15,
            "text": "Kamor’a moo le tla shoa"
        },
        {
            "chapter": 23,
            "verse": 16,
            "text": "Mohla Letsatsi la Kahlolo le tla tsosoa"
        },
        {
            "chapter": 23,
            "verse": 17,
            "text": "Re hlotse litsela tse supileng kaholim’a lona, Re tsotella Libopuoa tsa Rona"
        },
        {
            "chapter": 23,
            "verse": 18,
            "text": "Re romella pula lefats’eng e theoha marung ka tekanyo, ebe Re etsa hore e nyamele lefats’eng; Re e monya ha bonolo"
        },
        {
            "chapter": 23,
            "verse": 19,
            "text": "Ka eona Re le hlahisetsa lirapa tsa litholoana tsa palema le merara, eo ho eona ho nang le maro molemong oa lona ao le a jang"
        },
        {
            "chapter": 23,
            "verse": 20,
            "text": "Le sefate se hlahileng holim’a Thaba ea Sinai, se lutlang mafura le hona ho ba mathe maloli ho ba se jang"
        },
        {
            "chapter": 23,
            "verse": 21,
            "text": "Le likhomong ho teng mohlala oa thuto ho lona. Re le neha lebese le tsoang ka har’a limpa tsa tsona hore le le noe, ho teng melemo e mengata ea tsona ho lona, e bile le’a li ja"
        },
        {
            "chapter": 23,
            "verse": 22,
            "text": "Le’a li palama le ho lipama; esita le tsona likepe"
        },
        {
            "chapter": 23,
            "verse": 23,
            "text": "Re ile ra romella Nooe ho batho ba habo. A re: “Oho batho ba heso! Sebeletsang Allah. Etsoe ha le na `Mopi e mong ntle ho Eena. Na le sa tla ke le khese sebe?”"
        },
        {
            "chapter": 23,
            "verse": 24,
            "text": "Marena a batho ba habo a neng a sa mahana-tumelo a re: “Enoa ke motho ea joaloka lona ea mpang a rata ho iketsa eka o na le matla a fetang a lona. Athe hoja e bile thato ea Allah, Ruri! A ka be a ile a romella manyeloi lefats’eng. Ebile ha Re’a ka Ra utloa sena litabeng tsa bo-ntat’a rona moholo.”"
        },
        {
            "chapter": 23,
            "verse": 25,
            "text": "Ba bang ba re: “U mpa a e na le bohlanya enoa, kahoo suthang pel’a hae ha nakoana"
        },
        {
            "chapter": 23,
            "verse": 26,
            "text": "Nooe a re: “Mong`a ka! Ak’u nthuse hobane ba mphara ka mashano.”"
        },
        {
            "chapter": 23,
            "verse": 27,
            "text": "Eaba Re ts’ollela ts`enolelo ho eena: “Aha Areka ka pel’a mahlo a Rona le tlas’a ts’usumetso ea Rona. E tle ere ha taelo ea Rona e fihla, mehloli e ts’akhunya metsi, ebe u nka liphoofolo ka bobeli `moho le lelapa la hau kantle le bao ebang molaetsa o ile oa finyella ho bona. U se ke be oa nkopa letho khahlanong le bao ebang ba entse libe. Hobane! Bona ba tla khangoa ke metsi"
        },
        {
            "chapter": 23,
            "verse": 28,
            "text": "Joale, ha u se u le ka har’a Areka, uena le batho bohle ba tla be ba le kamoo, le tle le re: “Lithoriso li be ho Allah ea Re pholositseng har’a batho ba oetseng sebeng!”"
        },
        {
            "chapter": 23,
            "verse": 29,
            "text": "U re: “Mong`a ka! Ak’u etse hore ke tle ke theohe sebakeng se hlohonolofetseng, hobane ke uena ea molemo ho re tlisa lefats’eng.”"
        },
        {
            "chapter": 23,
            "verse": 30,
            "text": "Ruri! Ka har’a tsena ho teng lits’upsio, hobane ke rona ba behang batho tekong"
        },
        {
            "chapter": 23,
            "verse": 31,
            "text": "Eaba kamor’a bona Re hlahisa letloobo le leng"
        },
        {
            "chapter": 23,
            "verse": 32,
            "text": "Ra ba romella moromuoa oa habo bona, A re: “Khumamelang Allah. Ha le na `Mopi e mong ntle ho Allah. Na le sa tla ke khutle mekhoeng?”"
        },
        {
            "chapter": 23,
            "verse": 33,
            "text": "Marena a batho ba habo ba mahana-tumelo, ba hanyetsa kopano ea bophelo Bo-tlang, ao re’a entseng ka mohau bophelong balefats’e lena, a re: “Enoa entse e le motho ea joaloka lona, ea bileng a jang seo le se jang le ho noa seo le se noang"
        },
        {
            "chapter": 23,
            "verse": 34,
            "text": "“Haeba le tla mamela motho ea ntseng a ts’oana le lona, Ruri! Le tla sala shalabeng"
        },
        {
            "chapter": 23,
            "verse": 35,
            "text": "“Na u le ts’episa hore ha le se le shoele, le fetohile lerole le masapo, le tla boela bophelong hape"
        },
        {
            "chapter": 23,
            "verse": 36,
            "text": "“Seo le se ts’episitsoeng ke mohlolo o ke keng oa etsahala"
        },
        {
            "chapter": 23,
            "verse": 37,
            "text": "“Ha ho bophelo bo bong ntle le bophelo ba rona ba lefats’e; re ea phela, e bile re’a shoa; re ke ke ra boela ra phela hape"
        },
        {
            "chapter": 23,
            "verse": 38,
            "text": "“Empa ele motho ea iqapetseng leshano khahlano le Allah. Ha se motho oa hore re ka kholoa ho ena.”"
        },
        {
            "chapter": 23,
            "verse": 39,
            "text": "Moporofeta a re: “Mong`a ka! Ak’u mpe o nthuse hobane ba mphara ka mashano.”"
        },
        {
            "chapter": 23,
            "verse": 40,
            "text": "Allah A re: “Ruri! Ka nakoana e khuts’oane ba tla its’ola.”"
        },
        {
            "chapter": 23,
            "verse": 41,
            "text": "Ho qhoma ho ts’abehang ho ile ha ba nanola ka toka, Ra ba etsa joaloka mahoholi ha a hohotsoe ke sefefo. Timelo e bohlooko bathong ba etsang bobe"
        },
        {
            "chapter": 23,
            "verse": 42,
            "text": "Kamor’a bona Ra hlahisa letloobo le leng"
        },
        {
            "chapter": 23,
            "verse": 43,
            "text": "Ha ho sechaba se tla phonyoha nako ea sona ea pallo, leha e le hona ho e busetsa morao feela"
        },
        {
            "chapter": 23,
            "verse": 44,
            "text": "Re romella baromuoa ba Rona ka tatellano. Ka mehla ha moromuoa a fihla ho sechaba sa habo, ba mo qosa ka mashano; kahoo, Re etsa hore ba latelane ka bo-bona koluoeng, Re baetsa pale. Ho teng timelo ho batho ba latolang tumelo"
        },
        {
            "chapter": 23,
            "verse": 45,
            "text": "Eaba Re romella Moshe le moena’e Aarone ka lits’upiso tsa Rona le bopaki bo pepenene"
        },
        {
            "chapter": 23,
            "verse": 46,
            "text": "Ho Faro le Mahlahana a hae, empa baile ba ba nyelisa; e bile batho ba ikakasang"
        },
        {
            "chapter": 23,
            "verse": 47,
            "text": "Ba re: “Na re ka kholoa ho batho ba babeli ba ntseng ba ts’oana le rona, bao mehahabo bona e leng makhoba a rona?”"
        },
        {
            "chapter": 23,
            "verse": 48,
            "text": "Kahoo, ba ba qosa ka mashano; ba oela har’a ba ileng ba ripitloa"
        },
        {
            "chapter": 23,
            "verse": 49,
            "text": "Ra neha Moshe Lengolo, hore ba tle ba fumane tataisoe"
        },
        {
            "chapter": 23,
            "verse": 50,
            "text": "Ra etsa sesupo ka Maria le Mora oa hae, Re ile Ra ba neha bots’abeli sebakeng se phahameng tlas’a sefate sa palema, e leng sebaka sa mehlape le mehloli ea liliba"
        },
        {
            "chapter": 23,
            "verse": 51,
            "text": "Oho lona baromuoa! Jang lintho tsohle tse hloekileng, le be le etse toka. Hobane! Ruri Ke hlokolosi ka tseo le li etsang"
        },
        {
            "chapter": 23,
            "verse": 52,
            "text": "Tumelo ena ea lona ke tumelo e le ngoe, ‘Na ke Mong`a lona, kahoo Nts’abeng"
        },
        {
            "chapter": 23,
            "verse": 53,
            "text": "Empa batho ba arohantse tumelo ea bona, ba e etsa makalana, lekala le leng le le leng le nyakalla ka seo le leng ho sona"
        },
        {
            "chapter": 23,
            "verse": 54,
            "text": "Ak`o ba tlohele har’a phoso eo ea bona ho se hokae"
        },
        {
            "chapter": 23,
            "verse": 55,
            "text": "Ebe ba nahana hore thepeng eo Re ba nehileng eona le bara bao Re ba sitsitseng ka bona"
        },
        {
            "chapter": 23,
            "verse": 56,
            "text": "Re ba potlakela ka tsohle tse molemo? Che, ha ba utloisise"
        },
        {
            "chapter": 23,
            "verse": 57,
            "text": "Ruri! Haele ba tsamaeang ka hloko ba ts’aba Mong`a bona"
        },
        {
            "chapter": 23,
            "verse": 58,
            "text": "Ba kholoang Lits’enolong tsa Mong`a bona"
        },
        {
            "chapter": 23,
            "verse": 59,
            "text": "Ba sa kopanye Mong`a bona le batlatsetsi"
        },
        {
            "chapter": 23,
            "verse": 60,
            "text": "Ba bafanang ka linyehelo tsa bona ka lipelo tse ts’abo, ka khopolo ea hore ba tla boela ho Mong`a bona"
        },
        {
            "chapter": 23,
            "verse": 61,
            "text": "Ke bona ba potlakelang mesebetsing e lokileng, ke bona ba ka pele har’a bona"
        },
        {
            "chapter": 23,
            "verse": 62,
            "text": "Ha Re jarise moea ofe, kapa ofe mojaro o tla o imela; Re na le pokello ea lintho tsohle e buoang ‘nete, ba ke ba qhekelloa"
        },
        {
            "chapter": 23,
            "verse": 63,
            "text": "Empa lipelo tsa bona li na le pherekano ea ho hloka tsebo ka sena, etsoe ba na le mesebetsi e meng eo ba tsoelang pele ho e etsa"
        },
        {
            "chapter": 23,
            "verse": 64,
            "text": "Ho fihlela nakong eo Re tla nanola lintho tsohle tse molemo tsa bona tsa lefats’e lena ka kotlo, bonang! batla ikoahlaha ka boikokobetso"
        },
        {
            "chapter": 23,
            "verse": 65,
            "text": "Ho tla thoe: “Se keng la ikokobetsa kajeno! Hobane Re ke ke Ra le thusa"
        },
        {
            "chapter": 23,
            "verse": 66,
            "text": "“Lits’enolo tsa Ka li ‘nile tsa phetoa ho lona, empa le ne le tloaetse ho li furalla"
        },
        {
            "chapter": 23,
            "verse": 67,
            "text": "“Ka boikhants’o bohle. Bosiu le ne le qoqa mepoto le le ‘moho"
        },
        {
            "chapter": 23,
            "verse": 68,
            "text": "Na ebe ha ba nahane ka molaetsa, kapa ebe hona le se tlileng ho bona se sa kang sa finyella ho bo-ntat’a bona moholo ba khale-khale"
        },
        {
            "chapter": 23,
            "verse": 69,
            "text": "Kapa, ebe ba ne ba sa tsebe Moromuoa oa bona, eaba b’a mo latola"
        },
        {
            "chapter": 23,
            "verse": 70,
            "text": "Kapa, ebe ba re: “Enoa u kenoe ke bohlanya? Che u ne a ba tliselitse ‘nete; bongata ba bona ba hloile ‘nete"
        },
        {
            "chapter": 23,
            "verse": 71,
            "text": "Hoja e be ‘nete e ne e ile ea sala morao litakatso tsa bona, Ruri! Maholimo le lefats’e esitana le tsohle tse teng ho lona li ka be li ile tsa senyeha. Che, Re ba tliselitse sehopotso sa bona, le hoja ha joale ba se koenehela"
        },
        {
            "chapter": 23,
            "verse": 72,
            "text": "Kapa e be u ba kopile moputso oa letho? Empa nala ea Mong`a hau e molemo, hobane ke Eena ea molemo har’a bohle ba fanang ka phepo"
        },
        {
            "chapter": 23,
            "verse": 73,
            "text": "Empa u ba bilelitse tseleng e topileng"
        },
        {
            "chapter": 23,
            "verse": 74,
            "text": "Ruri! Haele basa lumeleng bophelong Bo-tlang ba khelohetse thoko le tsela e topileng"
        },
        {
            "chapter": 23,
            "verse": 75,
            "text": "Le hoja e be Re bile le mohau holim’a bona le hona ho ba pholosa kotsing e neng eba aparetse, ba ne ba tla ‘ne batsoele pele ho hlahlathela thoko ka botlaopa ba bona"
        },
        {
            "chapter": 23,
            "verse": 76,
            "text": "Ruri! Re ile Ra ba nehella ka kotlo, empa ha ba na boikokobetso kapel’a Mong`a bona le hona ho Mo rapela feela"
        },
        {
            "chapter": 23,
            "verse": 77,
            "text": "Ho fihlela mohla Re ba bulelang mekoallo ea kahlolo e mahlonoko, bona! Moo teng baa t`saba"
        },
        {
            "chapter": 23,
            "verse": 78,
            "text": "Ke Eena ea le hloletseng litsebe le mahlo le maikutlo le kutloisiso. Empa le fana ka liteboho tse fokolang"
        },
        {
            "chapter": 23,
            "verse": 79,
            "text": "Ebile ke Eena ea le atisitseng lefats’eng, bohle le tla bokelloa ho Eena"
        },
        {
            "chapter": 23,
            "verse": 80,
            "text": "Ke Eena ea fanang ka bophelo esita le lefu, e bile phapanyetsano ea bosiu le mots’eare ke ea Hae. Na le tla ba le kutloisiso"
        },
        {
            "chapter": 23,
            "verse": 81,
            "text": "Ba bua puo e ts’oanang le’a batho ba khale"
        },
        {
            "chapter": 23,
            "verse": 82,
            "text": "Ba re: “Na ha re se re shoele re fetohile lerole le masapo, re ka boela ra tsosoa hape"
        },
        {
            "chapter": 23,
            "verse": 83,
            "text": "Haesale re ntse re ts’episoa jooana, rona le bo-ntat’a rona moholo.”"
        },
        {
            "chapter": 23,
            "verse": 84,
            "text": "E re: “Ke tsa mang lintho tsohle tse teng lefats’eng haeba le na le tsebo?”"
        },
        {
            "chapter": 23,
            "verse": 85,
            "text": "Ba tla re: “Ke tsa Allah.” U re: “Joale, na ha le sa hopola?”"
        },
        {
            "chapter": 23,
            "verse": 86,
            "text": "E re: “Ke mang Mong`a maholimo a supileng le Mong`a Terone e Machosi?” Haeba lea tseba!”"
        },
        {
            "chapter": 23,
            "verse": 87,
            "text": "Ba tla re: “Ho Allah.” Joale, E re: “Na joale ha le na ts’abo ho Eena?”"
        },
        {
            "chapter": 23,
            "verse": 88,
            "text": "E re: “Haeba le na le tsebo, ke mang eo matla a puso ea lintho tsohle a leng ka har’a seatla sa hae, a bile a li sirelelitse, empa khahlanong le Eena ho se na mots’ireletsi?”"
        },
        {
            "chapter": 23,
            "verse": 89,
            "text": "Ba tla re: “Ke tsa Allah.” Joale, u re: “Joale hobaneng haele moo le louoe?”"
        },
        {
            "chapter": 23,
            "verse": 90,
            "text": "Re ba rometse ‘nete, le hoja bona ba keteka leshano"
        },
        {
            "chapter": 23,
            "verse": 91,
            "text": "Ha ho mora eo Allah a mo tsoetseng, kapa hore e be ho na le `Mopi e mong pel’a Hae; ebang ho ne ho le joalo, `Mopi e mong le e mong a ka ba inketse tseo A li hlotseng, ba bang ba bona ba ne ba tla loants’a ba bang. Lithoriso li be ho Allah Ea okametseng lintho tsohle tseo ba li bolelang"
        },
        {
            "chapter": 23,
            "verse": 92,
            "text": "U tseba tse patiloeng le tse bonoang! U phahametse lintho tsohle tseo ba li manamisang ho Eena, e le batlatsetsi"
        },
        {
            "chapter": 23,
            "verse": 93,
            "text": "E re: “Mong`a ka! Hoja feela eba U ne U ka mponts’a seo ba se khalemeletsoeng"
        },
        {
            "chapter": 23,
            "verse": 94,
            "text": "“Mong`a ka! U mpe U se ke oa mpeha har’a batho ba oetseng sebeng.”"
        },
        {
            "chapter": 23,
            "verse": 95,
            "text": "Ruri! Re ka khona ho u bonts’a seo Re ba khlemeletseng sona"
        },
        {
            "chapter": 23,
            "verse": 96,
            "text": "Tlosa sebe ka se molemo. Re hlokolosi haholo ka seo ba se bolelang"
        },
        {
            "chapter": 23,
            "verse": 97,
            "text": "U be u re: “Mong`a ka! Ke kopa ts’ireletso ho Uena khahlanong le lit’sebelo tsa ba babe"
        },
        {
            "chapter": 23,
            "verse": 98,
            "text": "“E bile ke kopa ts’ireletso ho Uena, Mong`a ka, esere ba tloha ba ba haufi le ‘na"
        },
        {
            "chapter": 23,
            "verse": 99,
            "text": "Ho fihlela nakong eo lefu le ka khahlanyetsang e mong oa bona, o re: “Mong`a ka mpusetse morao"
        },
        {
            "chapter": 23,
            "verse": 100,
            "text": "“Hore ke tle ke etse toka holim’a lintho tseo ke li siileng morao! Empa che! E mpa e le lentsoe leo a le buoang; kamor’a bona ho teng mokoallo ho fihlela letsatsi leo ba tlang ho tsosoa ka lona"
        },
        {
            "chapter": 23,
            "verse": 101,
            "text": "Mohla Terompeta e letsoang, ha ho na hoba le kamano har’a bona ka letsatsi leo, kapa ho na hore ba be le lipuisano"
        },
        {
            "chapter": 23,
            "verse": 102,
            "text": "Haele bohle ba maemo a boima, ke bona ba tla beng ba atlehile"
        },
        {
            "chapter": 23,
            "verse": 103,
            "text": "Haele ba maemo a sesefetseng, ke bona ba tla beng ba nyahlalitse meea ea bona, ba tla phela Liheleng"
        },
        {
            "chapter": 23,
            "verse": 104,
            "text": "Mollo o tla tlabola lifahleho tsa bona, ba tla ba mahlomoleng a maholo kamoo"
        },
        {
            "chapter": 23,
            "verse": 105,
            "text": "“Na ha le’a ka la pheteloa lits’enolo tsa Ka, tseo lona le ne le tloaetse ho li khesa"
        },
        {
            "chapter": 23,
            "verse": 106,
            "text": "Bat la re “Mong`a rona! Bomalimabe ba rona bo re phoqile, re bile batho ba oetseng phosong"
        },
        {
            "chapter": 23,
            "verse": 107,
            "text": "“Mong`a rona! Oho, Ak’u mpe U re nt`se mona! Haeba Re ka boela sebeng, Ruri! Re tla be Re le baetsa-libe.”"
        },
        {
            "chapter": 23,
            "verse": 108,
            "text": "Allah U tla re: “Lulang hona kamoo, le se ke la mpuisa"
        },
        {
            "chapter": 23,
            "verse": 109,
            "text": "Ho bile teng karolo ea makhabunyane e neng e rapela: “Mong`a rona! Re’a kholoa, kahoo U mpe U re ts’oarele le hona hoba mosa holim’a rona, hobane ke Uena Ea molemo har’a bohle ba bonts’ang mohau;”"
        },
        {
            "chapter": 23,
            "verse": 110,
            "text": "Empa le ile la ikhethela ho ba ts’eha, hoo ba ileng ba le lebatsa ho ka nkhopola, nakong eo le neng le ba tlepa lit`seho"
        },
        {
            "chapter": 23,
            "verse": 111,
            "text": "“Kajeno Ke se Ke ba putsitse ho latela kamoo ba neng ba e na le mamello kateng; Ke bona ba atlehileng"
        },
        {
            "chapter": 23,
            "verse": 112,
            "text": "U tla re: “Hana le phetse lilemo tse kae lefats’eng?”"
        },
        {
            "chapter": 23,
            "verse": 113,
            "text": "Ba tla re: “Re lutse feela letsatsi, kapa karolo ea lona. Empa ak’u botse ba neng ba ntse ba bala!”"
        },
        {
            "chapter": 23,
            "verse": 114,
            "text": "U tla re: “Le lutse nakoana e khuts’oanyane hoja eba le na le tsebo"
        },
        {
            "chapter": 23,
            "verse": 115,
            "text": "“Le ne le nahana hore Re ne Re le hloletse papali, hoo le ke keng la hlotse le boela ho Rona?”"
        },
        {
            "chapter": 23,
            "verse": 116,
            "text": "Allah U phahame kahofetisisa, Motlotlehi, ‘Nete! Etsoe ha ho `Mopi e mong kantle ho Eena, Eena Mong`a Terone Ea Lereko"
        },
        {
            "chapter": 23,
            "verse": 117,
            "text": "Ea rapelang lits’oants’o ntle ho Allah, ha a na matla holim’a ntho e joalo. Kahlolo ea bona e ho Mong`a bona feela. Ruri! Haele mahana-tumelo ba ke ke ba atleha"
        },
        {
            "chapter": 23,
            "verse": 118,
            "text": "E re: “Mong`a ka! U ts’oarele le hona ho ba le mohau, hobane ke Uena Ea Molemo ka ho fetisisa har’a bohle ba bonts’ang mohau.” Ka lebitso la Allah, Ea Lereko, Mong`a hao"
        },
        {
            "chapter": 24,
            "verse": 1,
            "text": "Ena ke khaolo eo Re e senotseng le hona ho e khothaletsa, eo ho eona Re senotseng lits’upiso tse hlakileng, hore le tle le amohele khalemo"
        },
        {
            "chapter": 24,
            "verse": 2,
            "text": "Monna le mosali baetsang bohlola, e mong le e mong oa bona le mo shape lithupa tse lekholo, le se ke la ba le pelo-tlhomohi ho bona ka bobeli hoo le ke keng la mamela Allah, haeba le lumela ho Allah le ho letsatsi la bofelo. Ho be le karolo ea lipaki tsa ba kholoang kahlolong ea bona"
        },
        {
            "chapter": 24,
            "verse": 3,
            "text": "Monna oa sehlola o ts’oanetse ho nyala mosali oa sehlola, kapa a nyale mosali oa mohedene, mosali oa sehlola o lokela ho nyaloa ke monna oa sehlola, kapa a nyaloe ke monna oa mohedene. Lintho tseo tsohle ha li’a lumelloa ba kholoang"
        },
        {
            "chapter": 24,
            "verse": 4,
            "text": "Batho ba khahlanong le basali ba hlomphehang ka ho ba etseletsa ka bohlola, empa ba sa hlahise lipaki tse ‘ne ho paka taba ea bona, le ba shape lithupa tse mashome a robeli; kamor’a moo le se ke be la amohela bopaki ba bona, – hobane Ruri ke baetsalibe, –"
        },
        {
            "chapter": 24,
            "verse": 5,
            "text": "Ntle le bao e ka reng kamor’a moo eaba baa its’oabela baa sokoloha. Ho ba joalo, Ruri! Allah U Ts’oarela-joalo-joalo, U Tletse Mohau"
        },
        {
            "chapter": 24,
            "verse": 6,
            "text": "Haele ba khahlanong le basali ba bona ka ho ba etseletsa ka bohlola bobe, empa ba se na lipaki, ba ipakela ka bo-bona; e mong le e mong oa bona a fane ka bopaki ka makhetlo a mane, ka ho ikana ka Allah hore o bua ‘nete"
        },
        {
            "chapter": 24,
            "verse": 7,
            "text": "Bopaki ba bohlano, e be b’a ho bitsetsa thohako ea Allah holim’a hae haeba a bua leshano"
        },
        {
            "chapter": 24,
            "verse": 8,
            "text": "Bopaki boo bo tla qobisa mosali eo kahlolo e malebana le eena haeba a ka fana ka bopaki kapel’a Allah ka makhetlo a mane, ba hore seo monna oa hae a se buang ke leshano Ruri"
        },
        {
            "chapter": 24,
            "verse": 9,
            "text": "Bopaki ba bohlano, e be ba ho bitsetsa thohako ea Allah holim’a hae haeba monna oa hae o bua ‘nete"
        },
        {
            "chapter": 24,
            "verse": 10,
            "text": "Hoja e se be ka lereko la Allah le mohau oa Hae holim’a lona, hobane Allah U na le Kutloelo-Bohloko, U Seli"
        },
        {
            "chapter": 24,
            "verse": 11,
            "text": "Ruri! Haele bajalang pherekano, ke lequloana har’a lona. Le se ke la nka pherekano eo hampe malebana le lona; che, e lokile malebana le lona. Hobane motho e mong le e mong oa bona o tla lefshoa ho latela seo a se kotutseng sebeng seo; eo har’a bona a nang le KAROLO e kholohali sebeng seo, kahlolo ea hae ke e ts’abehang"
        },
        {
            "chapter": 24,
            "verse": 12,
            "text": "Hobaneng banna le basali ba kholoang nakong eo ba utloang tsa pherekano eo, ebe ba nahana ka se lokileng malebana le batho ba habo bona, ebe bare: “Sena ke leshano le pepenene?”"
        },
        {
            "chapter": 24,
            "verse": 13,
            "text": "Hobaneng ba sa hlahisa lipaki tse ‘ne ho e tiisa? Haeba ba sa hlahise lipaki tseo, Batho ba joalo ba leshano kapel’a Allah"
        },
        {
            "chapter": 24,
            "verse": 14,
            "text": "Hoja e se be ka lereko le mohau oa Allah holim’a lona lefats’eng lena le ho Bo-tlang, Kahlolo e nyarosang e ka be le metsitse hobane le kene tabeng ena ka sehlotho"
        },
        {
            "chapter": 24,
            "verse": 15,
            "text": "Le amohetse ka maleme a lona, le hona ho buoa ka ntho eo le senang tsebo ka eona ka melomo ea lona, le nahana hore ke taba e nyenyane. Athe ke ntho e kholo kapel’a Allah"
        },
        {
            "chapter": 24,
            "verse": 16,
            "text": "Ke hobaneng ha le e utloile le sa re: “Ha re’a lokela ho buoa ka taba ena. Tlotla e be ho Allah; sena ke leshano le pepenene.”"
        },
        {
            "chapter": 24,
            "verse": 17,
            "text": "Allah U le khalema, hore le se boele la etsa seo, haeba le ba kholoang ka ‘nete"
        },
        {
            "chapter": 24,
            "verse": 18,
            "text": "Allah U le etsetsa Lits’upiso tse Hlakileng: Hobane Allah U tletse tsebo, U Seli"
        },
        {
            "chapter": 24,
            "verse": 19,
            "text": "Ba ratang Bobolu le hore bo jalehe har’a ba Kholoang, kahlolo ea bona ke e mahlonoko bophelong bona le ho Bo-tlang. Ke Allah ea tsebang, lona ha le na tsebo"
        },
        {
            "chapter": 24,
            "verse": 20,
            "text": "Hoja esebe ka lereko le mohau oa Allah holim’a lona, le hoba Allah A tletse kutloelo-bohloko le mohau"
        },
        {
            "chapter": 24,
            "verse": 21,
            "text": "Oho lona ba kholoang! Le se latele mehlala ea Satane: Mong le mong ea tla latela mehlala ea Satane, litaelo tsa hae li tla be li fosahetse, li bile li ea soabisa. Hoja ese ka lereko le mohau oa Allah ho lona, ho ne ho se ope oa lona ea neng a tla hloeka. Empa Allah U hloekisa ea ikhethetseng eena. Allah U Utloa le ho tseba tsohle"
        },
        {
            "chapter": 24,
            "verse": 22,
            "text": "Ba sitsitsoeng ka lereko le bokhoni har’a lona, ba se ikane ho se fane ka thuso ho beng ka bona le ho mafutsana le ho ba phaphathehi ba siileng malapa a bona tlas’a tsebeletso ea Allah. Empa ba ts’oarele le ho iphaphanya. Na u lakatsa hore Allah a u ts’oarele? Hobane Allah U Ts’oarela-joalo-joalo, U Tletse Mohau"
        },
        {
            "chapter": 24,
            "verse": 23,
            "text": "Ba etseletsang basali ba hloekileng, ba hlokang sephiri empa ba kholoa, ba rohakehile lefats’eng lena le ho Bo-tlang. Kahlolo ea bona ke e ts’abehang"
        },
        {
            "chapter": 24,
            "verse": 24,
            "text": "Mohla letsatsi leo ka lona maleme, matsoho esita le maoto a bona a tla paka khahlano le bona mabapi le liketso tsa bona"
        },
        {
            "chapter": 24,
            "verse": 25,
            "text": "Mohla letsatsi leo, Allah U tla ba lefa moputso oba loketseng, ke hona ba tla tseba hore Allah ke ‘Nete e totobetseng. E phethahatsang tsohle"
        },
        {
            "chapter": 24,
            "verse": 26,
            "text": "Basali ba sa hloekang ke ba banna ba sa hloekang, le banna ba sa hloekang ke ba basali ba sa hloekang. Basali ba hloekileng ke ba banna ba hloekileng, le banna ba hloekileng ke ba basali ba hloekileng; ha ba ang’oe ke seo batho ba se buang: sebakeng sa bona ho teng ts’oarelo le nala e khaphatsehang"
        },
        {
            "chapter": 24,
            "verse": 27,
            "text": "Oho lona ba kholoang! Le se kene malapeng ao eseng a lona, ho fihlela le kopile tumello le hona ho lumelisa ba teng ka har’a ona. Seo se molemo ho lona, hore le tle le be le tlhokomeo"
        },
        {
            "chapter": 24,
            "verse": 28,
            "text": "Haeba le sa fumane motho ka har’a ntlo, le se kene ho fihlela le filoe tumello. Ha ho ka thoe ho lona: “tsamaeang”, le tsamae hobane seo se hloekile malebana le lona. Ruri! Allah U tseba tseo le li etsang"
        },
        {
            "chapter": 24,
            "verse": 29,
            "text": "Ha ho phoso ho lona haeba le kena ka har’a matlo a sa luleng a ka bang le molemo ho lona. ‘Allah U tseba tseo le li pepesang le tseo le li patang"
        },
        {
            "chapter": 24,
            "verse": 30,
            "text": "Bolella banna ba kholoang ho liha mahlo a bona, ba baballe bohloeki ba bona. Seo ke bohloeki ho bona. Hobane Allah U tseba tseo ba li etsang"
        },
        {
            "chapter": 24,
            "verse": 31,
            "text": "U bolelle basali ba kholoang hore ba lihe mahloa bona, ba baballe bohloeki ba bona, ba se pepese botle le makhabane a bona ntle le tse bonahalang kantle ho boikhethelo, ba koahele matsoele a bona ka liaparo, ba se pepese bottle ba bona ponts’eng ntle le ho banna ba bona, kapa ho bo-ntat’a bona le ho bo-ntate matsale, kapa ho bara ba bona le bara ba banna ba bona, kapa ho baena ba bona le ho bara ba baena ba bona, kapa ho bara ba likhaitseli tsa bona, kapa ho basali ba bona, le ho basebeletsi ba bona, kapa basebeletsi ba batona ba hlokang litakatso, kapa ho bana ba banyane basenang tsebo ka ho tsola ha basali. Ba se ke ba lumelloa ho tsamaisa haholo hoo ba ka hlahisang tseo ba li patileng ‘meleng ea bona. Oho lona ba kholoang! Retellehelang ka ho Allah hammoho, hore le tle le atlehe"
        },
        {
            "chapter": 24,
            "verse": 32,
            "text": "Le nyale basali ba sa nyaloang har’a lona, le basebeletsi ba hloekileng ba lona. Haeba e le mafutsana, Allah U tla ba sitsa ka nala ea Hae. Hobane Allah U na le mekhoa e mengata ea bophelo, Allah U tseba tsohle"
        },
        {
            "chapter": 24,
            "verse": 33,
            "text": "Khothaletsang ba sa fumaneng ba ka ba nyalang ho ipoloka ba hloekile, ho fihlela Allah A ka ba neha boipuso tlas’a lereko la Hae. Haeba e mong oa makhabunyane a lona a batla tokoloho ka mongolo, e ngole molemong oa bona haeba le na le tsebo ka se seng se molemo ho bona, le ba nehe thepa eo Allah A le sitsitseng ka eona. Le se ke la hatella makhabunyane a lona a basetsana bohloleng moo le batlang monyaka oa bophelo ba lefats’e lena, haeba ba labalabela bohloeki. Empa haeba e mong a ka ba hatella ketsong eo, Ruri! Kamor’a khatello eo, Allah U tla ts’oarela-joalo-joalo, hobane o tletse mohau"
        },
        {
            "chapter": 24,
            "verse": 34,
            "text": "Re le romeletse lits’enolo lefats’eng tse hlakisang lintho tsohle, le mehlala ea batho ba bileng teng pele ho lona. E le khalemo ho ba ts›abang Allah"
        },
        {
            "chapter": 24,
            "verse": 35,
            "text": "Allah ke Khanya ea maholimo le lefats’e. Papiso ea Khanya ea Hae e ts’oana le Phaposi e nang le Lebone. Lebone le koahetsoe ka khalase: Joale, khalase eo e ts’oana le naleli e khanyang. Lebone lena le besoa sefateng se hlohonolofetseng sa mohloare, ese sefate sa bochabela kapa sa bophirima, seo mafura a sona a benyang ka bo-ona le hoja ho se mollo o se ammeng. Khanya holim’a khanya, etsoe Allah U tataisetsa Ea ikhethetseng eena khanyeng ea Hae. ‘Allah U buoa le batho ka lipale, hobane Allah U tseba lintho tsohle"
        },
        {
            "chapter": 24,
            "verse": 36,
            "text": "Lebone lena le khanya malapeng ao Allah A faneng ka taelo ea hore a be maemong a phahameng, le hore lebitso la hae le tle le ketekoe ka har’a ona. A tle a tlotlisoe ka har’a ona bosiu le mots’eare"
        },
        {
            "chapter": 24,
            "verse": 37,
            "text": "Banna bao khoebo le ts’ebetso li ke keng tsa ba khelosa hoo ba ke keng ba hopola Allah, le hona ho phethahatsa lithapelo tsa mehla, kapa hona ho lefa linyehelo; ba nang le ts’abo ea Letsatsi leo ka lona Lipelo le mahlo li tlang ho fetoloa"
        },
        {
            "chapter": 24,
            "verse": 38,
            "text": "Hore Allah A tle A ba putse ka tse molemo tseo ba ileng ba li etsa, le ho ba phaella ka moputso oa nala ea Hae. Etsoe Allah U fana ka tlhohonolofatso kantle le lekhonatha ho ope eo a khahloang ke eena"
        },
        {
            "chapter": 24,
            "verse": 39,
            "text": "Empa mahana-tumelo, – liketso tsa bona li ts’oana le lereli lehoatateng. Ea nyoriloeng o nahana hore ke metsi, ho fihlela a ea teng e be o fumana ho se metsi, joale a fumane Allah ea mo lefang moputso oa hae; Allah U potlakela boikarabellong"
        },
        {
            "chapter": 24,
            "verse": 40,
            "text": "Kapa, papiso ea bona e ts’oana le’a botebo ba lefifi la bo-nka- ntjana ka har’a leoatle. E be o koaheloa ke maqhubu a leoatle a palamaneng ao bo kaholimo ba ona e leng leru. Boliba holim’a boliba ba lefifi. Hoo ekareng ha a hlahisetsa letsoho la hae kantle, ebe ha a le bone. Etsoe haele eo Allah A sa kang A mo khethela leseli, Leseli ha le eo"
        },
        {
            "chapter": 24,
            "verse": 41,
            "text": "Na ha le’a s’o bone hore ke Allah eo bohle tse maholimong le lefats’eng li mo rorisang, ka ho ts’oana le linonyana ha lifofa? U tseba ka botlalo thapelo ea ntho e ngoe le e ngoe le thoriso ea tsona; ‘Allah U tseba ka botlalo tseo li li etsang"
        },
        {
            "chapter": 24,
            "verse": 42,
            "text": "Puso ea maholimo le’a lefats’e ke ea Allah, leeto la ho qetela le lebisa ho Allah"
        },
        {
            "chapter": 24,
            "verse": 43,
            "text": "E be ha le’a s’o bone kamoo Allah A etsang maru kateng le hona ho a bokella?-, joale e be U’a kolohanya holim’a a mang hoo le eng le bone pula e se e theoha lipakeng tsa ona; ke Eena ea theolelang lipokella tsa sefako ho tsoa marung, e be U khakhatha ope ea ikhethelang eena ka sona le hona ho se qobisa ope ea khahloang ke Eena. Lehalima la khanya ea Hae lona le nanola pono"
        },
        {
            "chapter": 24,
            "verse": 44,
            "text": "Ke Allah ea etsang pitokoloho ea mots’eare le bosiu. Ruri! Ka har’a lintho tsena ke thuto ho ba bonang"
        },
        {
            "chapter": 24,
            "verse": 45,
            "text": "Allah U hlotse liphoofolo tsohle ka metsi. Har’a tsona ho teng mofuta o mong o hahabang ka mpa, le o mong o tsamaeang ka maoto a mabeli le o tsamaeang ka maoto a mane. Ruri! Allah U hlola seo a se labalabelang. ‘Allah U matla holima lintho tsohle"
        },
        {
            "chapter": 24,
            "verse": 46,
            "text": "Ruri! Re romeletse Lits’enolo tse bileng li hlakisitsoeng. Allah U tataisetsa ope ea khahloang ke Eena tseleng e topileng"
        },
        {
            "chapter": 24,
            "verse": 47,
            "text": "Ba re: “Re kholoa ho Allah le ho Aoromuoa, re ananela tsohle”; leha ho le joalo, karolo e ngoe ea bona e ea koeneha: ha se ba kholoang"
        },
        {
            "chapter": 24,
            "verse": 48,
            "text": "Ha ba bitsetsoa kapel’a Allah le Moromuoa oa hae ho tla tla ahlola lipakeng tsa bona, ke moo karolo e ngoe ea bona e ea latola"
        },
        {
            "chapter": 24,
            "verse": 49,
            "text": "Empa hoja ebe lehlohonolo le bile le bona, ba ke be ba ile ba atamela ho eena ka thohothelo"
        },
        {
            "chapter": 24,
            "verse": 50,
            "text": "Ebe ba na le maloetse lipelong tsa bona?, kapa ba na le khoao, kapa ts’abo ea hore mohlaope Allah le Moromuoa oa Hae ba tloha ba ba qhekella kahlolong? Che, ba joalo ke beats phoso"
        },
        {
            "chapter": 24,
            "verse": 51,
            "text": "Karabo ea ba kholoang nakong eo ba bitsetsoang kapel’a Allah le Moromuoa oa hae ho tla tla ahlola lipakeng tsa bona ke hore feela ba re: “Re’a utloa, Re’a ananela.” Bao ke ba tla atleha"
        },
        {
            "chapter": 24,
            "verse": 52,
            "text": "Bohle ba latelang Allah le Moromuoa oa Hae, ba ena le ts’abo ea Allah le ho boloka ts’ebeletso ea bona ho Eena: Ba tla hapa"
        },
        {
            "chapter": 24,
            "verse": 53,
            "text": "Ba ikana ka tieo ka Allah hore ha u ba laela, ba tla siea malapa a bona. E re: “Se ikaneng; empa kananelo e tsebahalang e molemo. Hobane Ruri! Allah U tseba ka botlalo tseo le li etsang.”"
        },
        {
            "chapter": 24,
            "verse": 54,
            "text": "E re: “Latelang Allah le Moromuoa. Empa haeba le ka koeneha, joale ho se ho le ho eena ho etsa feela seo a se laetsoeng, le lona ho se ho le ho lona ho etsa kamoo le laetsoeng. Empa haeba le ka mo latela, le tla be le topile. Etsoe moromuoa ha a laeloa ho hong haese ho phatlalatsa molaetsa o totobetseng"
        },
        {
            "chapter": 24,
            "verse": 55,
            "text": "Allah U ts’episitse bohle ba kholoang, ba bile baetsa liketso tse lokileng hore ka ‘nete U tla ba etsa majalefa lefats’eng joaloka ha A ile A etsa joalo ho ba bileng teng pele ho bona; a ts’episa hore Ruri! U tla phethahatsa tumelo sebakeng sa bona eo A ba khethetseng eona le ho ba neha ts’ireletso kamor’a ho ba matsoalong. “Ba tla nts’ebeletsa. Ha ho letho leo ba le manehang ho ‘Na e le motlatsetsi.” Athe haele batla latola tumelo kamor’a mona, ke mahana-puso ba fosahetse"
        },
        {
            "chapter": 24,
            "verse": 56,
            "text": "Phethang lithapelo, le ho fana ka linyehelo; latelang Moromuoa, hore le tle le fumane mohau"
        },
        {
            "chapter": 24,
            "verse": 57,
            "text": "Le se ke la nahana hore mahana-tumelo ba tla phonyoha lefats’eng. Mollo e tla ba lehae la bona, – e leng pheletsong e nyonyehang ea leeto"
        },
        {
            "chapter": 24,
            "verse": 58,
            "text": "Oho lona ba kholoang! Lokollang basebeletsi ba lona le ba har’a lona ba e s’o fihlele lilemo tsa bohlankana, ho le siruhela ka linako tse tharo (pele ba ka ba tla kapel’a lona): e leng pele ho thapelo ea hoseng, le ka nako eo le hlobotseng liaparo tsa lona har’a mocheso oa mots’eare le kamor’a thapelo ea bosiu. Ke linako tsena tse tharo tsa lekunutung molemong oa lona. Ha ho sebe ho bona, kapa ho lona ka linako tse ling haeba ba bang ba lona ba ka kopa-kopana le basebeletsi ba lona. Ke kamoo Allah a hlakisang lits’enolo molemong oa lona. Etsoe Allah ke Eena ea bonang le ho ba seli"
        },
        {
            "chapter": 24,
            "verse": 59,
            "text": "Haeba bana har’a lona ba fihlela lilemo tsa lenyalo, ba lokolleng ho kopa tumello joaloka ha ba bileng teng pele ho bona ba ‘nile ba e kopa. Ke ka moo Allah a hlakisang lits’enolo tsa hae kateng molemong oa lona. AllahU tseba tsohle, le ho ba Seli"
        },
        {
            "chapter": 24,
            "verse": 60,
            "text": "Ha ho sebe ho basali-baholo, ba bileng ba seng base na khopolo ea lenyalo haeba ba ka hlobola liaparo tsa bona ka mokhoa oo e seng oa ho bonts’a botle. Empa se molemo ho bona ke ho se etse joalo. Ruri! Allah U utloa tsohle, e bile o tseba tsohle"
        },
        {
            "chapter": 24,
            "verse": 61,
            "text": "Ha ho molato o ka behoang holim’a sefofu, kapa molato ofe kapa ofe o ka behoang holim’a sekooa, mokuli le holim’a lona haeba le ja malapeng a lona, kapa malapeng a bo-ntat’a lona, le malapeng a bo-’ma lona, le malapeng a baholoanebalona, le malapeng a likhaitseli tsa lona, le malapeng a bo-rangoan’a lona, le malapeng a bo-rakhali’a lona, le malapeng a bo- malom’a lona, le malapeng a bo-malom’a lona ba basetsana, le lelapeng leo ebang o na le boikarabello ho lona, kapa le lapeng la motsoalle. Ha ho sebe se ka bang teng malebana le lona ebang le ja ‘moho, kapa le arohane. Empa nakong eo le kenang malapeng lumelisanang ka tumeliso e tsoang ho Allah, e hlohonolofetseng, e bileng e lokileng. Ke kamoo Allah a totobatsang lits’enolo tsa Hae malebana le lona, e le hore le tle le be le kutloisiso"
        },
        {
            "chapter": 24,
            "verse": 62,
            "text": "Bao ke Ba-kholoang, ba-bakholoang ho Allah le ho Moromuoa oa Hae, bao nakong eo ba khobokaneng ho eena ka litaba tse hlokang sechaba, ba sa sutheng pel’a hae ho fihlela ba kopile tumello ho eena. Haele ba kopang tumello ea hau, bao ke bona ba kholoang ho Allah le ho Moromuoa oa Hae. Kahoo, haeba ba u kopa tumello ka litaba tse ling tsa bona, fana ka tumello ho bao u khahloang ke bona, u be u ba kopele ts’oarelo ea Allah. Ruri! Allah U ts’oarela-joalo-joalo, U Tletse Mohau"
        },
        {
            "chapter": 24,
            "verse": 63,
            "text": "Le se ke la bitsa moromuoa joaloka ha le bitsana ka bo-lona. Ebile Allah U tseba ba bang ba lona baitokollang ka lekunutu, ba bile ba ipata. Le hlokomele ka ba itherelang ho tlola melao esere kamohlomong koluoa, kapa kahlolo e mahlonoko ea ba oela"
        },
        {
            "chapter": 24,
            "verse": 64,
            "text": "E ba le bo-’nete ba hore tsohle tse maholimong le tse lefats’eng ke tsa Allah. Etsoe U tseba boemo ba lona. O tseba ka botlalo mohla letsatsi leo ba tlang ho khutlela ho Eena, hore A tle A ba tsebise lintho tseo ba neng ba li etsa. Hobane Allah U tseba lintho tsohle. Ka lebitso la Allah, Ea Lereko, Mong`a hao"
        },
        {
            "chapter": 25,
            "verse": 1,
            "text": "Ea Hlohonolofetseng ke Eena ea rometseng ho Lekhabunyane la hae ts’iea ea botle le bobe, hore e tle ebe khalemo lichabeng"
        },
        {
            "chapter": 25,
            "verse": 2,
            "text": "Eo puso ea maholimo le’a lefats’e e leng ea Hae. Ea sa kang A ikhethela mora le eena motlatsetsi pusong ea Hae. Eena ea hlotseng lintho tsohle, A ba A li nyalanya ka tekanyo"
        },
        {
            "chapter": 25,
            "verse": 3,
            "text": "Empa ba ikhethela ho rapela lits’oants’o ntle ho Eena tse ke keng tsa hlola letho tseo ka bo-tsona li hloliloeng, tse ke keng tsa hlahisa kotsi ho hang le ho iketsetsa molemo kapa ho hlahisa lefu kapa bophelo kapa ona matla a ho tsosa bafu"
        },
        {
            "chapter": 25,
            "verse": 4,
            "text": "Empa mahana-tumelo ba re: “Sena ha se letho haese leshano leo a iqapetseng lona, hona le ba mo thusitseng.” ‘Nete ke hore, ke bona ba buang mashano le lenyatso"
        },
        {
            "chapter": 25,
            "verse": 5,
            "text": "Ba bile ba re: “Ke lit`somo tsa batho ba khale-khale tseo a li ngotseng, u li pheteloa hoseng le mantsiboea"
        },
        {
            "chapter": 25,
            "verse": 6,
            "text": "E re: “Ea tsebang makunutu a maholimo le’a lefats’e ke Eena ea senotseng"
        },
        {
            "chapter": 25,
            "verse": 7,
            "text": "Ba bile ba re: “Ke moromuoa oa mofuta ofe ea jang lijo le hona ho tsamaea har’a motse? Hobaneng ha ho sa romelloe lenyeloi ho eena, ho tla tla mo thusa ka tlhokomeliso"
        },
        {
            "chapter": 25,
            "verse": 8,
            "text": "“Kapa hobaneng a sa abeloa letlotlo, kapa hobaneng ha a se na serapa seo a ithabisang ho sona? Ebile baetsalibe ba re: “Ha ho seo le se latelang haese motho ea louoeng.”"
        },
        {
            "chapter": 25,
            "verse": 9,
            "text": "Bona kamoo ba qapang lipapiso ka uena! Empa ba khelohile, ba ke ba fumana tataiso"
        },
        {
            "chapter": 25,
            "verse": 10,
            "text": "Ea Hlohonolofetseng ke Eo haeba e ne e le Takatso ea Hae, A ka le nehang Lirapa tse machosi ho feta tseo, – tseo linoka li phallang tlasa tsona; le hona ho le neha Lipaleisi"
        },
        {
            "chapter": 25,
            "verse": 11,
            "text": "Che, ba latola Hora ea kahlolo, Re lokisitse Lelakabe bakeng sa latolang Hora e tlang"
        },
        {
            "chapter": 25,
            "verse": 12,
            "text": "Nakong eo le ba bonelang thoko haholo le lona, ba tla utloa ho phsatlaka le hona ho harolaka ha lona"
        },
        {
            "chapter": 25,
            "verse": 13,
            "text": "Nakong eo ba khothomeletsoang ka har’a sebaka se mopatisane ba tlameletsoe mmoho, ba tla rapella koluoa"
        },
        {
            "chapter": 25,
            "verse": 14,
            "text": "“Kajeno se rapelleng koluoa e le ‘ngoe, empa rapellang likoluoa tse menahantsoeng!”"
        },
        {
            "chapter": 25,
            "verse": 15,
            "text": "E re: “Na kahlolo eo e molemo ho feta serapa sa nyakallo se ts’episitsoeng bohle ba nenang bobe? Serapa seo e tla ba moputso oa bona, e bile e le pheletsong ea leeto"
        },
        {
            "chapter": 25,
            "verse": 16,
            "text": "“Batla phela ka har’a sona, ba ena le lintho tsohle tseo ba li labalabelang. Ts’episo ea Mong`a lona e ts’oanetseng ho phethahala.”"
        },
        {
            "chapter": 25,
            "verse": 17,
            "text": "Ka letsatsi le leng U tla ba bokella ‘moho le lintho tsohle tseo bali khumamelang kantle ho Allah, U tla botsa: “na ke lona ba neng ba khelosa makhabunyane a Ka, kapa ke bona ka bo- bona ba ikhelositseng tseleng"
        },
        {
            "chapter": 25,
            "verse": 18,
            "text": "Ba tla re: “Tlotla e be ho Uena! Ho ne ho sa lokele ho rona hore re ka ikhethela mots’ireletsi kathoko ho Uena; empa ke Uena ea ba nehileng lintho tse molemo le bo-ntat’a bona ho fihlela ba lebetse Molaetsa, hobane e ne e le batho ba lahlehileng.”"
        },
        {
            "chapter": 25,
            "verse": 19,
            "text": "Allah U tla re: “Ke kamoo ba le shanofatsang kateng ho seo le se buang, kahoo ha ho kamoo le ka qobang kahlolo, kapa ho fumana thuso kateng.” Etsoe mong le mong ea etsang liphoso har’a lona, Re tla mo latsoisa kahlolo e ts’abehang"
        },
        {
            "chapter": 25,
            "verse": 20,
            "text": "Baromuoa bao re ‘nileng Ra ba roma pele ho uena e ne e le batho ba ne ba ja lijo, ba bile ba tsamaea har’a metse. Re entse ba bang ba lona ho ba teko ho ba bang: na le sa tla ba le mamello? Hobane Allah ke Eena ea Bonang lintho tsohle"
        },
        {
            "chapter": 25,
            "verse": 21,
            "text": "Ba senang ts’abo ea ho kopano le Rona ba re: “Hobaneg ha manyeloi a sa ka a romelloa ho rona, hobaneng re sa bone Mong`a rona? Ruri! ban a le boikhomoso, boikhants’o ba bona bo boholo ka manyala"
        },
        {
            "chapter": 25,
            "verse": 22,
            "text": "Mohla ba bonang manyeloi, – ho ke ke ha eba le monyaka ho baetsalibe letsatsing leo; Manyeloi a tla re: “Ho na le thibella e hanetsoeng ka hoohle”"
        },
        {
            "chapter": 25,
            "verse": 23,
            "text": "Re tla shebana le liketso tseo ba li entseng, ebe Re li hasanya joaloka leroele"
        },
        {
            "chapter": 25,
            "verse": 24,
            "text": "Balekane ba Serapa, ba tla be ba le manoning lehaeng la bona, ba nyakaletse sebakeng sa phomolo"
        },
        {
            "chapter": 25,
            "verse": 25,
            "text": "Letsatsing leo leholimo le maru li tla petsoha ka lehare, manyeloi a tla romelloa a theoha ka mekhahlelo"
        },
        {
            "chapter": 25,
            "verse": 26,
            "text": "Puso Letsatsing leo, e tla be e le ea ‘nete le toka, e tsoang ho Ea Tletseng Mohau, e tla ba letsatsi le thata ho mahana-tumelo"
        },
        {
            "chapter": 25,
            "verse": 27,
            "text": "Ke letsatsi leo moetsalibe a tla itoma matsoho, a re: “Oho, hoja e be ke ile ka ikhethela tsela ea hoba ‘moho le Moromuoa"
        },
        {
            "chapter": 25,
            "verse": 28,
            "text": "Ke soabile! Hoja ebe ha ke’a ka ka ikhethela e mong ho ba motsoalle"
        },
        {
            "chapter": 25,
            "verse": 29,
            "text": "O nkeketse thoko le Molaetsa kamor’a ho o finyelle ho ‘na. Satane haesale e le moeki oa motho.”"
        },
        {
            "chapter": 25,
            "verse": 30,
            "text": "Ke moo moromuoa a tla re: “Oho Mong`a ka! Ruri! Batho ba heso ba nkile Qura’n ena e se na thuso.”"
        },
        {
            "chapter": 25,
            "verse": 31,
            "text": "Leha ho le joalo, re hlophisitse moporofeta e mong le e mong ele sera ho baetsalibe; empa Allah U lekane ho tataisa le ho thusa"
        },
        {
            "chapter": 25,
            "verse": 32,
            "text": "Ba latolang Tumelo ba re: “Hobaneng ha ho sa ka ha senoloa Qura’n ka nako e le ngoe ho eena? Ke kamoo e senotsoeng kateng e le hore Re tle Re tiise pelo ea hau ka eona; ebile Re e hlophisitse ka tatellano e nepahetseng"
        },
        {
            "chapter": 25,
            "verse": 33,
            "text": "Ha ho potso eo ba e tlisang ho uena, empa Rona Re u tlisetsa ‘nete le tlhaloso e chabileng"
        },
        {
            "chapter": 25,
            "verse": 34,
            "text": "Ba tla khobokangoang Liheleng ka lifahleho tsa bona: Ba tla ba maqakabetsing a ts’abehang, ba thoko-thoko le tsela e nepahetseng"
        },
        {
            "chapter": 25,
            "verse": 35,
            "text": "Re ile ra romella Moshe Lengolo esita le ho mo matahanya ‘moho le ngoana’bo Aarone ho ba Lehlahana la hae"
        },
        {
            "chapter": 25,
            "verse": 36,
            "text": "Ra fana ka taelo: “Tsamaeang mmoho le e sechabeng se latotseng Lits’enolo tsa Rona.” Sona sechaba seo Re ile Ra se ripitla larita"
        },
        {
            "chapter": 25,
            "verse": 37,
            "text": "Le batho ba habo Nooe, – ha ba ne ba latola baromuoa, Re ile Ra ba khamisa ka metsi, eaba Re ba etsa sesupo ho batho. Re hlophisitse timelo e mahlonoko malebana le baetsalibe"
        },
        {
            "chapter": 25,
            "verse": 38,
            "text": "Ka ho ts’oana le meloko ea Ba-Aad le Ba-Thamud, le balekane ba Rass, esita le meloko e mengata lipakeng tsa bona"
        },
        {
            "chapter": 25,
            "verse": 39,
            "text": "Moloko ka mong oa bona Re ile Ra romela ka mehlala le lipapiso, moloko ka mong Re ileng Ra o ripitla ea eba lesupi"
        },
        {
            "chapter": 25,
            "verse": 40,
            "text": "Mahana-tumeloba fetile haufi le motse o neng o netsoe ke pula ea tlokotsi. Na e be ha ba ka ba e elelloa? Empa ha ba ts’abe Letsatsi la Tsoho"
        },
        {
            "chapter": 25,
            "verse": 41,
            "text": "Ha ba u bona ba u etsa sesomo: “Na ke eena eo Allah A mo romileng e le moporofeta?”"
        },
        {
            "chapter": 25,
            "verse": 42,
            "text": "“Ruri! A ka be A re kheloselitse hole le melingoana ea rona hoja ra se ke ra kakatlela ka tieo ho eona.” Ke hona ba tla tseba mohla ba bonang timelo, hore na ke mang ea khelohetseng thoko haholo le tsela"
        },
        {
            "chapter": 25,
            "verse": 43,
            "text": "Na u kile oa bona motho ea ikhethelang molingoana oa hae ho latela litakatso tsa hae? Na u ka ba molebeli oa hae"
        },
        {
            "chapter": 25,
            "verse": 44,
            "text": "Kapa e be u nahana hore boholo ba bona bo oa utloa kapa ho utloisisa? Ba ts’oana le likhomo –Che, ba khelohetse thoko- thoko le tsela"
        },
        {
            "chapter": 25,
            "verse": 45,
            "text": "Ha u eso lellaletse mahlo a hau ho Mong’a hau, Kamoo A lelefatsang Moriti kateng – – hoja e be e bile thato ea Hae A ka be A le lesitse hona moo –empa, ke moo Re entse hore letsatsi e be moqhobi oa oona"
        },
        {
            "chapter": 25,
            "verse": 46,
            "text": "Joale, ebe Re o hulela ho Rona, – ka mokhoa o sa potlakang"
        },
        {
            "chapter": 25,
            "verse": 47,
            "text": "Ke Eena ea entseng Bosiu ho ba Sekhurumetso sa lona, Boroko e be Phomolo le Lets’eare e be Tsoho ea lona"
        },
        {
            "chapter": 25,
            "verse": 48,
            "text": "Ebile ke Eena ea romellang liphefo e le phatlalatso ea litaba tse molemo tsa Mohau oa Hae, ke Rona ba romellang lipula tse theohang marung"
        },
        {
            "chapter": 25,
            "verse": 49,
            "text": "Hore ka eona Re tle Re fane ka bophelo ho naha e neng e omeletse esita le ho batho le ho fa liphoofolo tsohle metsi ao Re li hlotseng ka ona"
        },
        {
            "chapter": 25,
            "verse": 50,
            "text": "Re abile metsi ka tekanyo har’a bona, hore ba tle ba keteke lithoriso tsa Rona, empa batho ba bangata ha ba tsotelle ka ho hloka teboho"
        },
        {
            "chapter": 25,
            "verse": 51,
            "text": "Hoja ebile thato ea Rona, Re ka be Re ile Ra romela mohlokomelisi motseng o mong le o mong"
        },
        {
            "chapter": 25,
            "verse": 52,
            "text": "Kahoo le se mamelemahan-atumelo, empa le tsitlalle khahlanong le bona ka molaetsa ona ka matla a maholo"
        },
        {
            "chapter": 25,
            "verse": 53,
            "text": "Ke Eena ea faneng ka boipuso ho maoatle a mabeli; le leng le lumellana le litatso tsohle, le monate, ha le leng le le bohla, le baba; o bile o sehile moeli esita le moeli o hanetsoeng lipakeng tsa oona"
        },
        {
            "chapter": 25,
            "verse": 54,
            "text": "Ke Eena ea hlotseng motho ka metsi, le ho phethahatsa tsoalano ea hae ka mali esita le kamano ka lenyalo; hobane Mong`a hau U matla holima tsohle"
        },
        {
            "chapter": 25,
            "verse": 55,
            "text": "Le hoja ba khumamela tse ke keng tsa ba atlehisa le ho ba hlahisetsa kotsi ea letho kathoko ho Allah. Ruri! Ea latolang tumelo haesale a thusa sebe khahlanong le Mong`a hae"
        },
        {
            "chapter": 25,
            "verse": 56,
            "text": "Ha ho seo Re u rometseng ka sona haese feela ho fana ka litaba tse molemo, le hona ho ba mohlokomelisi"
        },
        {
            "chapter": 25,
            "verse": 57,
            "text": "E re: “Ha ho moputso oo `na ke le kopang ona malebane le sena, mang kapa mang ea nang le tabatabelo a ka ikhethela tsela ea Mong`a hae.”"
        },
        {
            "chapter": 25,
            "verse": 58,
            "text": "Le be le behe ts’epo ea lona ho ea phelang, ea sa shoeng, le hona ho phetaka lithoriso tsa Hae. Etsoe U lekane, joaloka ha ele motsebi oa libe tsa makhabunyane a Hae"
        },
        {
            "chapter": 25,
            "verse": 59,
            "text": "Ea hlotseng maholimo le lefats’e le tsohle tse lipakeng tsa ona ka matsatsi a ts’eletseng, U hlomamisitsoe ka tieo Terone Ea Hae. Ea tletseng lereko! Le ka botsa mong le mong ea nang le tsebo malebana le Eena"
        },
        {
            "chapter": 25,
            "verse": 60,
            "text": "Ha ho thoe ho bona: “Ithapalatseng kapel’a Ea Tletseng Lereko!” Ba re: “Ke mang ea Tletseng Lereko? Na re ka ithapalatsa kapel’a eng kapa eng eo u re laelang eona?” Seo se eketsa lehloeo ho bona"
        },
        {
            "chapter": 25,
            "verse": 61,
            "text": "Thlohonolofalo e be ho Eena Ea hlomamisitseng linaleli tse pharaletseng leholimong, A ba A hlomamisa letsatsi le khoeli e fanang ka khanya ho lona"
        },
        {
            "chapter": 25,
            "verse": 62,
            "text": "Ke Eena Ea tsepamisitseng bosiu le mots’eare ka tatellano, molemong oa ba nang le tabatabelo ea ho hopola le hona ho fana ka liteboho"
        },
        {
            "chapter": 25,
            "verse": 63,
            "text": "Makhabunyane a nang le tumelo a Ea Tletseng Lereko, ke a tsamaeang lefats’eng ka hloko, ao e reng ba hlokang tsebo ha ba ba lumelisa, eba ba re: “Khotso;”"
        },
        {
            "chapter": 25,
            "verse": 64,
            "text": "Ba bileng ba sesang bosiu ba le kapel’a Mong`a bona, ba ithapalatsa le hona ho ema"
        },
        {
            "chapter": 25,
            "verse": 65,
            "text": "Ba reng: “Mong`a rona! Re qobise kahlolo ea Liheleng; hobane Kahlolo ea teng ke e mahlonoko"
        },
        {
            "chapter": 25,
            "verse": 66,
            "text": "Ruri! Ke lehae le bolileng le sona sebaka se fosahetseng ho phomola teng;”"
        },
        {
            "chapter": 25,
            "verse": 67,
            "text": "Bao e reng ha ba senyeheloa, ebe ha ba etse ts’enyo kapa hona ho ba le khonono; empa ba tsepame ‘nqa e le ngoe lipakeng tsa bobeli bona"
        },
        {
            "chapter": 25,
            "verse": 68,
            "text": "Ba bileng ba sa khumameleng mong le mong ntle ho Allah, kapa hona ho bolaea bophelo boo Allah a sa fanang ka tumello e joalo haese ha feela eba ho phethahatsoa toka, ba bileng ba sa etse bohlola – mong le mong ea etsang sena o tla jara boikarabello"
        },
        {
            "chapter": 25,
            "verse": 69,
            "text": "Kahlolo ea hae e tla menahangoa habeli mohla Letsatsi la Kahlolo, o tla loeba-loeba kamoo a le mahlomoleng ho isa kahosafeleng"
        },
        {
            "chapter": 25,
            "verse": 70,
            "text": "Ntle le a tla sokoloha le ho kholoa, a etsa liketso tse hloekileng; Allah U tla fetola liketso tsa bona tse fosahetseng ka tse lokileng. Hobane Ruri! Allah U ts’oarela-joalo-joalo, U Tletse Mohau"
        },
        {
            "chapter": 25,
            "verse": 71,
            "text": "Mong le mong ea sokolohang, a etsa liketso tse lokileng, O sokolohela ho Allah ka ts’okoloho ea ‘nete – –"
        },
        {
            "chapter": 25,
            "verse": 72,
            "text": "Ba bile ba sa tl’o pakela leshano, empa nakong eo ba fetang haufi le lintho tse nyongts’ang, ba feta ka tlhompho eohle"
        },
        {
            "chapter": 25,
            "verse": 73,
            "text": "Bao e reng ha ba pheteloa lits’enolo tsa Mong`a bona, ebe ha ebe litholo le tsona lifofu ke seo"
        },
        {
            "chapter": 25,
            "verse": 74,
            "text": "Ba bileng ba reng: “Mong`a rona! ak’u re nehe basali le tsoala e amohelehang ho rona, U be U re etse sitse ka mohau ho eta pele ba nenang bobe.”"
        },
        {
            "chapter": 25,
            "verse": 75,
            "text": "Bao ba tla putsoa ka sebaka se phahameng leholimong ka lebaka la mamello ea bona, ba tla kopana le kamohelo e mofuthu le mantsoe a khotso"
        },
        {
            "chapter": 25,
            "verse": 76,
            "text": "Ba tla phela kamoo kahosafeleng. Lehae la monyaka le sona sebaka sa phomolo e machosi"
        },
        {
            "chapter": 25,
            "verse": 77,
            "text": "E re ho ba latolang tumelo: “Mong`a ka ha A khathatseha ka lebaka la lona, ha le sa bitse ho Eena: Empa le latotse e le ka ‘nete, haufinyane kotlo e tla le oela holimo. Ka lebitso la Allah, Ea Lereko, Mong`a hao"
        }
    ]
}
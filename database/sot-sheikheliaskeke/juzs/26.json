{
    "juzs": [
        {
            "chapter": 46,
            "verse": 1,
            "text": "Ha. Mim"
        },
        {
            "chapter": 46,
            "verse": 2,
            "text": "Ts’enolo ea"
        },
        {
            "chapter": 46,
            "verse": 3,
            "text": "Ha Re’a hlola maholimo le lefats’e, le tsohle tse teng lipakeng ka ‘nete le eona nako ea pallo. Empa haele ba latolang tumelo ba furalla se ba lemosang"
        },
        {
            "chapter": 46,
            "verse": 4,
            "text": "E re: “Na le hlokomela seo le bitsang ho sona ntle ho Allah? Ak’u mponts’eng lintho tseo ba li hlotseng holima lefats’e, kapa ba na le seabo maholimong? Hlahisang Lengolo, kapa masalla a tsebo, haeba le bolela ‘nete"
        },
        {
            "chapter": 46,
            "verse": 5,
            "text": "Ke mang ea hlahlatelang ho feta haese ea bitsang ho se sa tlo mo araba kantle ho Allah, ka Letsatsi la Kahlolo, ea sa utloeng le pitso ea bona"
        },
        {
            "chapter": 46,
            "verse": 6,
            "text": "Mohla batho ba tlang ho khobokang’oa ‘moho(ka tsoho ea bafu)ba tla tlallana bora, ba latole thapeli ea bona"
        },
        {
            "chapter": 46,
            "verse": 7,
            "text": "Ha ba pheteloa Lits’enolo tsa Rona tse hlakileng mahana- tumelo ba re, kannete ha e finyella ho bona:’sena ke boloi bo pepenene.”"
        },
        {
            "chapter": 46,
            "verse": 8,
            "text": "Kapa ba re: “O iqapetse eona?” E re: “Hoja ke iqapetse eona, le ne le ke ke la fumana tlhonolofatso le e ng’oe ho Allah sebakeng sa ka. U tseba ka botlalo seo le buang ka sona! U lekane joalo ka paki lipakeng tsa ka le lona! Ke Eena Ea Ts’oarelang Joalo-Joalo, Ea Mohau o Khaphatsehang.”"
        },
        {
            "chapter": 46,
            "verse": 9,
            "text": "E re: “Ha kea tlisa tumelo e ncha ea maiqapelo har’a barumuoa, kapa hona ho tseba hore na ho tla estahalang ka ‘na kapa ka lona. Ke latela feela seo ke se senoletsoeng ka ts’usumetso; ke mpa ke le mohlokomelise ea hlakileng"
        },
        {
            "chapter": 46,
            "verse": 10,
            "text": "E re: “Lea bona? Haeba ena e tsoa ho Allah, le e latola, le paki ho tsoa har’a bana ba Israele a e (tihisa) pakang ho ts’oana le mangolo a bona, a bile a khoktsoe ha lona le ikhohomosa, ruri, Allah haA tataise batho ba se nang toka.”"
        },
        {
            "chapter": 46,
            "verse": 11,
            "text": "Mahana-Tumelo ba re ka ba-kholoang:” Haeba molaetsa ona e ne e le ntho e ntle, ba ba kang bana ba ka be ba sa atamela ho ona pele, pele ho rona!” Ka ho hlokomela hore ha ba itataise, ba tla re; “Sena ke Leshano la mehleng ea khale!”"
        },
        {
            "chapter": 46,
            "verse": 12,
            "text": "Pele ho mona, e ne e le Lengolo la Moshe joaloka tataiso le mohau"
        },
        {
            "chapter": 46,
            "verse": 13,
            "text": "Ruri ba reng: “Mong`a rona ke Allah, ba tsitlallela(tseleng eo), – ha ban a ho ts’aba, kapa hona ho sareloa"
        },
        {
            "chapter": 46,
            "verse": 14,
            "text": "Ba joalo e tla ba ba Balekane ba Serapa, ba tla phela teng (kahoasafeleng): moputso oa liketso tsa bona tse lokileng"
        },
        {
            "chapter": 46,
            "verse": 15,
            "text": "Re laetse motho ho ba mosa ho batsoali ba hae: ‘Ma’e o mo imme ka mathata a mo beleha ka bohloko; tlhokomelo ea ngoana ho fihlela a khoesoa ke likhoeli tse mashome a mararo, khabareng ha a fihla lilemo tsa matla a hae, mengoaha e mashome a mane, o re “Oho mong’a nketse hore ke ke be le teboho melemong ea hau eo U nts’itsitseng ka eona, le holima batsoali ba ka bobeli, hore ke tle ke etse ka ho loka, hore U tle U khahloe ke hona; U be le lereko ho ‘na le holima tsoala ea ka. Ruri ke retelehetse ka ho uena, ruri ke ithapalatsa ho uena, Islamong.”"
        },
        {
            "chapter": 46,
            "verse": 16,
            "text": "Ba joalo ke bona bao Re tlang ho amohela liketso tsa bona tse ntle, Re tlolise liketso tsa bona tse mpe mahlo holimo: Bat la ba har’a Balekane ba Serapa: ts’episo ea ‘nete, eo ba ileng ba e etsetsoa(lefats’eng) bophelong bona"
        },
        {
            "chapter": 46,
            "verse": 17,
            "text": "Empa (ho teng)ea reng ho batsoali ba hae,” Tlohang mona, le ntse le nts’episa hore ke tla tsosoa hape, le ha lichaba li felile pele ho ‘na(li sa tsohe hape?) Bobeli bo kopa thuso ea Allah,(ba khalema mora) “Sekhoibo se be ho uena, eba le tumelo, hobane ts’episo ea Allah ke ‘nete” Empa o re: “Tsena ke lits’omo tsa mehleng ea khale"
        },
        {
            "chapter": 46,
            "verse": 18,
            "text": "Ba joalo ke bao khahlanong le bona kahlolo e lihiloeng har’a meloko ea li-Jinn le batho, ba shoeleng: hobane bat la eba tahlehong"
        },
        {
            "chapter": 46,
            "verse": 19,
            "text": "Ho bohle ho abiloe maemo ho latela liketso tsa bona, hore Allah A tle A putse liketso tsa bona, ha ba ke ke ba jeoa tsuo"
        },
        {
            "chapter": 46,
            "verse": 20,
            "text": "Ka letsatsi leo mahana-tumelo a tlang ho emisoa kapela mollo,(ho tla thoe ho bona) “le amohetse tse ntle bophelong ba lefats’e, la nyakalla ke tsona: empa kajeno le tla lefshoa ka kotlo e soabisang: hobane le ne le ikhohomosa holim’a lefats’e kantle ho toka, le tlotse meeli"
        },
        {
            "chapter": 46,
            "verse": 21,
            "text": "Ba phetele ka Hud oa Sechaba sa ba-A’d: O ile a lemosa sechaba sa habo ka litutulu tsa lehlabathe; empa ho ‘nile ha eba le bahlokomelise pele ho eena, le kamorao ho eena:” Se khumameleng mang kapa mang kantle ho Allah; ruri ke ts’aba Kotlo ea Letsatsi le Leholo e le tobileng.”"
        },
        {
            "chapter": 46,
            "verse": 22,
            "text": "Ba re: “O tletse ho tla re khelosa ho melingoaneng ea rona? Re nehelle ka seo u lulang u re ts’osa ka sona: haeba u bolela ‘nete!”"
        },
        {
            "chapter": 46,
            "verse": 23,
            "text": "Hud a re: “Tsebo (ea hore e tla fihla neng) e ho Allah Ea inotsi: Ke phatlalatsa feela seo ke romiloeng ka sona: Empa ke’a hlokomela hore le batho ba lefifing!”"
        },
        {
            "chapter": 46,
            "verse": 24,
            "text": "Ea re, ha ba bona(kotlo ka sebopeho) sa leru le tsamaea sebakeng ho tla koahela melatsoana ea bona, ba re, “Leru lena le re tlisetsa pula! “Che, sena ke kotlo eo le neng le kopa hore e potlakisoe!-sefefo seo ho sona e leng kotlo e mahlonoko"
        },
        {
            "chapter": 46,
            "verse": 25,
            "text": "“Se tla ripitla tsohle ka taelo ea Mong`a sona!” Eaba ka meso ba – ha ho letho le neng le bonahala haese marako a matlo a bona! Ke kamoo Re putsang ba qoetseng sebeng"
        },
        {
            "chapter": 46,
            "verse": 26,
            "text": "Re ile Ra ba apesa ka matla ao Re sa kang Ra le apesa ka ona, Ra ba sitsa ka kutlo, pono, sebete le bohlale: Empa tsena tsohle ha lia ka tsa ba tsoela molemo, Kutlo, pono, le sebete le bohlale ha ba tsoelapele ho latola Liets’enolo tsa Allah; ba ile ba kopeloa hare ke seo ba neng ba se soma"
        },
        {
            "chapter": 46,
            "verse": 27,
            "text": "Re ile Ra ripitla lichaba tse le pota-potileng, eaba Re hlahisa ponts’eng ea bona Lits’enolo tsa Rona, hore ba tle ba sokolohe"
        },
        {
            "chapter": 46,
            "verse": 28,
            "text": "Hobaneng ho sa ka ha hlaha thuso ho tsoa ho bao ba neng ba ba khumamamela e le melimo, kantle ho Allah, joaloka tsela ea katamelo ho Allah? Che, ba ba siile shalabeng: Empa seo ene e le mashano le boiqapelo ba bona"
        },
        {
            "chapter": 46,
            "verse": 29,
            "text": "Re ile Ra kokobetsa lequloana la li-Jinn ho mamela Qura’n: ha li ne li eme kapel’a lona, tsa re:” Mamaelang ka hloko”. Ha e qetoa ho phetoa, tsa khutla ho beng ka tsona, ho ba lemosa"
        },
        {
            "chapter": 46,
            "verse": 30,
            "text": "Tsa re: “Oho sechaba sa bo rona! Re utloile lengolo le senotsoeng kamorao ho Moshe, le hlapanyang se tlileng pele ho lona: le tataisetsa batho ‘neteng le tseleng e topileng"
        },
        {
            "chapter": 46,
            "verse": 31,
            "text": "“Oho sechaba sa bo rona! Mamelang ea le memelang ho Allah, le kholoe ho Eena; U tla le ts’oarela lits’ito tsa lona, A le loele kahlolong e mahlonoko"
        },
        {
            "chapter": 46,
            "verse": 32,
            "text": "“Haeba ho se mong oa lona ea potlakelang pitsong ea ea re memelang ho Allah, a ke ke a ferekanya morero oa Allah holim’a lefats’e, a ka se fumane bats’irelersi kantle ho Allah: Batho ba phosong e totobetseng.”"
        },
        {
            "chapter": 46,
            "verse": 33,
            "text": "Na ha ba bone hore Allah, Ea hlotseng maholimo le lefats’e kantle ho mokhathala tlholong ea ona, U le matla ho fana ka bophelo ho bafu? Ruri! U le matla holima lintho tsohle"
        },
        {
            "chapter": 46,
            "verse": 34,
            "text": "Ka Letsatsi leo mahana-tumelo ba tla behoa kapela mollo,(ba tla botsoa)” Se ha se ‘nete?” Ba tla re,” E, ka Mong’a rona!”(E mong o tla re) “Joale latsoang Kotlo eo le neng le e latola!”"
        },
        {
            "chapter": 46,
            "verse": 35,
            "text": "Kahoo tsitlallelang ka mamello, joaloka Barumuoa ba neng ba sa kebe tseleng ea bona; le se potlake ka mahana-tumelo. Mohla ba bonang Kotlo eo ba e ts’episitsoeng e tla ba joalo ka ha eka ba phetse nakoana e kaalo ka hora LEtsatsing. Sa lona ke ho phatlalatsa Molaetsa: Empa ba tla timetsoa ba teng ntle ho ba tlolang meeli"
        },
        {
            "chapter": 47,
            "verse": 1,
            "text": "Ba latolang Allah ba bile ba thibela baho TSeleng Ea Allah,- Allah U tla etsa hore liketso tsa bona li nyelle feela"
        },
        {
            "chapter": 47,
            "verse": 2,
            "text": "Empa ba-kholoang ba bile ba etsa liketso tse lokileng, ba kholoa ts’enolong e rometsoeng ho Muhammad – hobane ke ‘nete e tsoang ho Mong’a bona, – U tla tlosa lits’ito tsa bona, A phahamise maemo a bona"
        },
        {
            "chapter": 47,
            "verse": 3,
            "text": "Seo ke hobane ba latolang Allah ba latela mafeela, ha ba- kholoang ba latela ‘Nete e tsoang ho Mong’a bona: ke kamoo Allah A hlophisang mehlala ka lipapiso"
        },
        {
            "chapter": 47,
            "verse": 4,
            "text": "Kahoo, ha le kopana le Mahana-tumelo(ntoeng), le ba otle melaleng; khabareng ha le se le ba thapisitse, ba tlameng ka selekane: kamorao ho moo ka pelo-nolo kapa ka tokollo ea mats’eliso: ho fihlela ntoa e letse. Ke kamoo(le laetsoeng): Empa haeba e ne e le Thato Ea Allah, A be A ba lefisitse; empa(U le lesa ho loana) hore A le behe tekong, ba banag ba lona ba tla bolaoa. Empa ba bolaoang tseleng ea Allah, – A ke ke A lesa liketso tsa bona ho ba mafeela"
        },
        {
            "chapter": 47,
            "verse": 5,
            "text": "U tla ba tataisa le hona ho phahamisa maemo a bona"
        },
        {
            "chapter": 47,
            "verse": 6,
            "text": "A ba amohelle Serapeng seo A ba ts’episitseng sona"
        },
        {
            "chapter": 47,
            "verse": 7,
            "text": "Oho lona ba-kholoang! Haeba le thusa Allah; Allah U tla le thusa, A matlafatse mehato ea lona"
        },
        {
            "chapter": 47,
            "verse": 8,
            "text": "Empa ba latolang (Allah), – Timelo kea bona; Allah U tla etsa hore liketso tsa bona li nyelle"
        },
        {
            "chapter": 47,
            "verse": 9,
            "text": "Seo ke hobane ba Hloile Ts’enolo ea Allah; kahoo U entse hore liketso tsa bona li se behe litholoana"
        },
        {
            "chapter": 47,
            "verse": 10,
            "text": "Na ha ba es’o hahlaule le lefats’e, ba ke ba bone seo e bileng pheletso ea ba bileng teng pele ho bona(ba neng ba etsa bobe)? Allah U ile A ba ripitla, kotlo e joalo e emetse bohle ba Latolang Allah"
        },
        {
            "chapter": 47,
            "verse": 11,
            "text": "Seo ke hobane Allah ke mots’ireletsi oa ba-kholoang, empa ba latolang Allah ba hloka mots’ireletsi"
        },
        {
            "chapter": 47,
            "verse": 12,
            "text": "Ruri! Allah U tla amohela bohle ba – kholoang, ba bile ba etsa liketso tse lokileng, Lirapeng tsee ka tlasa tsona ho phallang linoka; ha ba latolang Allah ba tla natefeloa, ba je joalo ka ha likhomo li eja, Mollo e tla ba lehae la bona"
        },
        {
            "chapter": 47,
            "verse": 13,
            "text": "Ke metse e mekae e matla ho feta oa heno (Makka) eo baahi ba eona ba ileng ba o phalalisa? Eaba Re e ripitla hoo ba sa kang ba eba le mothusi"
        },
        {
            "chapter": 47,
            "verse": 14,
            "text": "Na ea tseleleng e hlakileng ho tsoa ho Mong`a hae, a ka ts’oana le eo libe tsa hae li ntlafalitsoeng ho mo khahla, a sa ntse a setse litakatso tsa hae morao"
        },
        {
            "chapter": 47,
            "verse": 15,
            "text": "Ena ke papiso ea Serapa se ts’episitsoeng bohle ba ts’abang Allah: ka hare ho sona ho teng linoka tse metsi a hloekileng: linoka tsa lebese le tatso e sa fetoheng, linoka tsa veine e natefelang ba e noang, le linoka tse kopotsang manepe; ho teng mefuta ea litholoana le Lereko le tsoang ho Mong`a bona. Na ba ka bapisoa le ba hlolang Mollong kahosafeleng, ba fuoa metsi a belang ho noa, hoo a bileng a khaolang mala a bona(likotoana)"
        },
        {
            "chapter": 47,
            "verse": 16,
            "text": "Har’a bona ho teng ba u mamelang, empa qetellong ha ba u furalla, e be ba re ho ba filoeng tsebo: “Ke eng seo a neng a ntse a se buoa?” Bao ke batho bao Allah A kabieng lipelo tsa bona, ba latelang litakatso tsa bona"
        },
        {
            "chapter": 47,
            "verse": 17,
            "text": "Empa ba amohelang tataiso, U ba ekeletsa(khanya) tataiso, A ba sitse ka Khalalelo le Ts’ireletso (sebeng)"
        },
        {
            "chapter": 47,
            "verse": 18,
            "text": "Ba emetse Hora, – hore e tla ba fihlela ba sa lebella? Empa lits’upiso tsa eona li se li finyeletse, ha e se e ba fihletse, ba tla hloka molemo ofe khalemong ea bona"
        },
        {
            "chapter": 47,
            "verse": 19,
            "text": "Tseba hore ha ho `Mopi e mong kantle ho Allah, u kope ts’oarelo ea libe tsa hau, le tsa batho ba-kholoang le tsa basali ba-kholoang. Hobane Allah U tseba metsamao ea lona le kamoo le phelang kateng malapeng a lona"
        },
        {
            "chapter": 47,
            "verse": 20,
            "text": "Ba-kholoang ba re: “Hobaneng Khaolo e sa romeloe ho rona? Empa ha Khaolo e totobetseng, e bolela ka ntoa, u tla bona bao lipelong ho bona ho tletseng maloetse ba u shalimile joalo ka ha eka ba makhatheng a lefu. Empa ba ne ba loketse"
        },
        {
            "chapter": 47,
            "verse": 21,
            "text": "Ho amohela ba bue toka, hore ha taba e rarolotsoe, e ne etla ba molemo ha ba ne ba ena le ‘nete ho Allah"
        },
        {
            "chapter": 47,
            "verse": 22,
            "text": "Joale, ho lebeletsoe ho tsoa ho uena haeba u fuoe matla, hore u tla fehla mofere-fere holim’a lefats’e, u khaole maqhama a tsoalano le beng ka uena"
        },
        {
            "chapter": 47,
            "verse": 23,
            "text": "Ba joalo ke batho bao Allah A ba rohakileng hobane U ba entse Litholo le ho ba foufatsa"
        },
        {
            "chapter": 47,
            "verse": 24,
            "text": "Joale ha ba leke ka matla ho batla ho utloisisa Qura’n, kapa lipelo tsa bona ba li tlamme mafito"
        },
        {
            "chapter": 47,
            "verse": 25,
            "text": "Haele ba koenehang kamor’a hoba tataiso e totobatsoe kapel’a bona, E Mobe o ba ekile; ka ts’episo ea mafeela"
        },
        {
            "chapter": 47,
            "verse": 26,
            "text": "Sena ke hobane ba re ho ba hloileng molaetsa o senotsoeng ke Allah: “Re tla le mamela karolong ea litaba tsena;” empa Allah U tseba liphiri tsa bona"
        },
        {
            "chapter": 47,
            "verse": 27,
            "text": "Empa ho tlaba joang mohla manyeloi a nkang meea ea bona lefung, a ba otla lifahlehong le ka mekokotlong"
        },
        {
            "chapter": 47,
            "verse": 28,
            "text": "Sena e le hobane ba ile ba latela se khopisang Allah, eaba ba hloea se Mo thabisang. Kahoo, o fetotse liketso tsa bona mafeela"
        },
        {
            "chapter": 47,
            "verse": 29,
            "text": "Kapa bao Lipelo tsa bona li tletseng maloetse ba nahana hore Allah A ke ke A behaa pooaneng lehloeo la bona"
        },
        {
            "chapter": 47,
            "verse": 30,
            "text": "Hoja ke thato ea Rona, Re ka be Re u joents’itse bona, hore ka ‘nete u tle u ba tsebe ka mats’oao a bona: empa u tla ba tseba ka lipuo tsa bona! Allah U tseba tsohle tseo le li etsang"
        },
        {
            "chapter": 47,
            "verse": 31,
            "text": "Re tla le beha tekong ho fihlela Re leka ba tsitlalletseng ka tieo har’a lona (ts’ebeletsong ea Allah), ba tsitlalla ka mamello; Re tla hlahloba litlaleho tsa lona"
        },
        {
            "chapter": 47,
            "verse": 32,
            "text": "Ba latolang Allah, ba thibela batho tseleng ea Allah le ho hanetsa moromuoa kamor’a hoba tataiso e totobatsoe kapel’a bona, ha ho moo ba hlokofatsang Allah leha nyenyane, empa U tla fetola liketso tsa bona mafeela"
        },
        {
            "chapter": 47,
            "verse": 33,
            "text": "Oho lona ba-kholoang! Mamelang Allah le moromuoa, le se ke la fetola liketso tsa lona mafeela"
        },
        {
            "chapter": 47,
            "verse": 34,
            "text": "Ba latolang Allah, ba bile ba thibela batho tseleng ea Allah, ebe ba khahlanyetsoa ke lefu ba ntse ba latola Allah, – Allah A ke ke A ba ts’oarela"
        },
        {
            "chapter": 47,
            "verse": 35,
            "text": "Le se khathale le hona ho nyahama ‘moko, le llela khotso, ha le tlameha ho ba maemong a phahameng: hobane Allah U na le lona, A ke ke A le lahla ka lebaka la liketso tsa lona tse ntle"
        },
        {
            "chapter": 47,
            "verse": 36,
            "text": "Bophelo ba lefats’e lena empa ele papali le boithabiso. Empa a u kholoa e bile u nyelisa bobe, U tla le neha meputso ea lona; A ke ke A le kopa (ho khaohana le) matlotlo a lona"
        },
        {
            "chapter": 47,
            "verse": 37,
            "text": "Hoja e be U ne A ka le kopa ona kaofela, A le latella, le ne le tla a khoaela; U ne A tla hlahisa mahloeo a lona a sephiri pooaneng"
        },
        {
            "chapter": 47,
            "verse": 38,
            "text": "Ruri! Lona le ba memetsoeng ho senyeheloa tseleng ea Allah, le hoja har’a lona hona le ba bang ba khoaetseng matlotlo. Eo ea khoaetseng, o mpa a etsa joalo feela molemong oa moea oa hae. ‘Allah ha A hloke letho, lona le mafutsana. Haeba le koeneha, Ruri! O tla le fapanyetsa ka mofuta o mong oa batho o keng oa ts’oana le lona"
        },
        {
            "chapter": 48,
            "verse": 1,
            "text": "Ruri! Re u nehile Tlholo e hlakileng"
        },
        {
            "chapter": 48,
            "verse": 2,
            "text": "Hore Allah A tle A u ts’oarele libe tsa hau tse fetileng le tse tlang ho tla le hona ho matlafatsa molemo oa Hae holim’a hau; A tle A u tataisetse Tseleng e Nepahetseng"
        },
        {
            "chapter": 48,
            "verse": 3,
            "text": "Hore Allah A tle A u thuse ka thuso e Matla –"
        },
        {
            "chapter": 48,
            "verse": 4,
            "text": "Ke Eena Ea romelang khotso lipelong tsa Ba-kholoang, hore ba tle ba phaelle tumelo ea bona. Mabotho a maholimo le lefats’e kea Allah, Allah U Tletse Tsebo, U Seli –"
        },
        {
            "chapter": 48,
            "verse": 5,
            "text": "Le hore A tle A amohelle banna le basali ba-kholoang ka har’a Lirapa tseo linoka liphallang tlasa tsona, tseo ba tla phela ka har’a tsona le hona ho hlakola libe tsa bona – etsoe kapel’a Allah ho teng katleho e babatsehang, –"
        },
        {
            "chapter": 48,
            "verse": 6,
            "text": "A tle A ahlole Baikaketsi, banna le basali, le bahedene, banna le basali ba menahano e fosahetseng khahlano le Allah. Holima bona ho na le selikalikoe sa bobe, Khalefo Ea Allah e holima bona: U ba rohakile le hona ho ba lokisetsa Lihele: pheletso e nyonyehang ea leeto"
        },
        {
            "chapter": 48,
            "verse": 7,
            "text": "Hobane Mabotho a maholimo le lefats’e kea Allah, ‘Allah U Matla Oohle, U Seli"
        },
        {
            "chapter": 48,
            "verse": 8,
            "text": "Re u rometse u le paki le mophatlalatsi oa litaba tse molemo le mohlokomelisi"
        },
        {
            "chapter": 48,
            "verse": 9,
            "text": "Hore lona (batho) le tle le kholoe ho Allah le ho moromuoa oa Hae, le mo thuse le ho Mo hlompha, le ho keteka Lithoriso tsa Hae hoseng le mantsiboea"
        },
        {
            "chapter": 48,
            "verse": 10,
            "text": "Ruri! Haele ba ikanang ka ‘nete ho uena, ba ikana ka ‘nete ho Allah. Letsoho la Allah le holim’a matsoho a bona. Kahoo, mong le mong ea khaolang boikano ba hae, o etsa joalo molemong oa kuno ea moea oa hae: athe mong le mong ea bolokang boikano ba hae le Allah, haufinyane Allah U tla mo sitsa ka moputso o moholohali"
        },
        {
            "chapter": 48,
            "verse": 11,
            "text": "Ma-Arab a lehoatateng a neng a saletse morao a tla re ho uena: “Re ne re phathahantsoe ke mehlape le malapa a rona: re kopele ts’oarelo ke hona!” Ka maleme a bona ba buoa ntho e sieo lipelong tsa bona. E re: “Ke mang ea ka le thusang ntle ho Allah, haeba A le reretse bora, kapa eba U le reretse se molemo? Che, empa Allah esale A le hlokolosi ka tseo le li etsang"
        },
        {
            "chapter": 48,
            "verse": 12,
            "text": "“Che, empa le nahanne hore Moromuoa le Ba-kholoang ba ke ke ba boela malapeng a bona, seo se entsoe hore se shebahale se khahla lipelong tsa lona, ebile le nahanne monahano o nyonyehang; hobane le batho loebaloebang bobeng.”"
        },
        {
            "chapter": 48,
            "verse": 13,
            "text": "Ea sa kholoeng ho Allah le ho Moromuoa oa Hae, Re hlophisitse Khanare ea Mollo sebakeng sa ba latolang tumelo"
        },
        {
            "chapter": 48,
            "verse": 14,
            "text": "Puso ea maholimo le lefats’e ke ea Allah. U ts’oarela mong le mong ea khahloang ke eena le hona ho ahlola mong le mong ea khahloang ke eena. Ruri! Allah U Ts’oarela joalo-joalo, U Tletse Mohau"
        },
        {
            "chapter": 48,
            "verse": 15,
            "text": "Ba neng ba setse morao ba tla re nakong eo u itukisetsang ho ea hapa masalla (ntoeng): “E re re tsamae le uena.” Ba lakatsa ho fetola molao oa Allah. E re: “Le ke ke la tsamaea le rona. Ke kamoo Allah A boletseng kateng mathomong.” Joale, ke moo ba tla re: “Che, le mpa le le lefufa.” Che, ba mpa ba hloka kutloisiso"
        },
        {
            "chapter": 48,
            "verse": 16,
            "text": "U re ho Ma-Arab a lehoatata a neng a saletse morao:“Le tla memeloa khahlano le batho ba matla, ho ba loants’a ho fihlela ba inehetse; empa haeba le ka mamela, Allah U tla le neha moputso o hlokang moeli; empa haeba le ka koeneha joaloka ha le ile la etsa mathomong, Ruri! U tla le ahlola ka kotlo e mahlonoko"
        },
        {
            "chapter": 48,
            "verse": 17,
            "text": "Empa ha hona qoso mabapi le lifofu, kapa liqhoala le ba kulang ha ba sa ea ntoeng. Athe haele mang, kapa mang ea mamelang Allah le Moromuoa oa Hae, Allah U tla mo amohella ka har’a Lirapa tseo linoka liphallang ka tlasa tsona; haele ea tla koeneha, Ruri! Allah U tla mo ahlola ka kahlolo e mahlonoko"
        },
        {
            "chapter": 48,
            "verse": 18,
            "text": "Allah U ile A thaba haholo nakong eo Ba-kholoang ba neng ba ikana ka tieo ho uena tlasa sefate: U ne A tseba tsohle tse ka har’a lipelo tsa bona; ke moo A ileng A romella khotso holim’a bona le hoba putsa ka tlholo ea kapele"
        },
        {
            "chapter": 48,
            "verse": 19,
            "text": "Ba tla una melemo e mengata: Allah U Matla Oohle, U Seli"
        },
        {
            "chapter": 48,
            "verse": 20,
            "text": "Allah U le ts’episa thepa e ngata eo le tla e hapa, etsoe U ile A le neha sena esale pele le hona ho sitisa matsoho a banna khahlanong le lona, hore seo e tle ebe sesupo ho Ba-kholoang le hona hore A tle A le tataisetse tseleng e topileng"
        },
        {
            "chapter": 48,
            "verse": 21,
            "text": "Khapo e ngoe eo le sa kang la e fihlela, Allah U e kopetse hare. Allah U na le matla holima lintho tsohle"
        },
        {
            "chapter": 48,
            "verse": 22,
            "text": "Haeba ba mahana-tumelo ba ka le futuhela, Ruri! ba ne ba tla le supa ka lirethe; kamor’a moo e be ha ba fumane motsoalle ea ka ba ts’ireletsang, kapa hona ho ba thusa"
        },
        {
            "chapter": 48,
            "verse": 23,
            "text": "Sena ebile molao oa Allah U neng o sebetsa ho tloha sethathong. U ke ke oa fumana phetoho molaong oa Allah"
        },
        {
            "chapter": 48,
            "verse": 24,
            "text": "Ebile ke Eena ea ileng A etsa matsoho a bona ho ba maruru malebana le lona le lona ho ba matsoho a maruru khahlano le bona ka har’a phula ea Makka, kamor’a moo eaba o le etsa bahloli holim’a bona. Ruri! Allah U bona tsohle tseo le li etsang"
        },
        {
            "chapter": 48,
            "verse": 25,
            "text": "Bana ke bona ba ileng ba latola ts’enolo le hona ho le sitisa ‘nqalong e halalelang ea thapelo Makka (al-masjid-al-haram) le hona ho sitisa mahlabelo ho ea fihla ‘nqalong ea ona. Hoja ese ke ea eba ka lebaka la banna ba-kholoang le basali ba- kholoang bao le neng le sa ba tsebe, –le ka be le ba ripitlile, la jara molato oa bona tlas’a ho hloka tsebo; hore Allah A tle A amohelle bao A khahlaong ke bona mohaung oa Hae, – hoja ba ne ba arohane, Ruri! Re ka be re ahlotse mahana-tumelo ka kahlolo e mahlonoko"
        },
        {
            "chapter": 48,
            "verse": 26,
            "text": "Mohla mahana-tumelo ba neng ba simolla boikhants’o lipelong tsa bona, boikhants’o ba linako tsa lehloeo; ke mohla Allah A neng A romella khotso holim’a Moromuoa oa Hae le holim’a ba-kholoang le hona ho ba sitsa ka lentsoe la tiisetso tumelong, hobane le ne le ba loketse; ba bile le boikitlaetso malebana le lona. Allah U hlokolosi haholo holim’a lintho tsohle"
        },
        {
            "chapter": 48,
            "verse": 27,
            "text": "Ruri! Allah U ile A phetha pono ea Moromuoa oa Hae ea ponaletso ea ‘nete ea hore: Ruri! Le tla kena ‘nqalong e halalelang ea thapelo haeba e le thato ea Allah, tlas’a ts’ireletso, ba bang ba beotse meriri, ha ba bang bona ba fokolitse meriri, kantle le ts’abo ea letho. Etsoe Eena U tseba seo le sa se tsebeng, U ile A le neha tlholo kapele-pele"
        },
        {
            "chapter": 48,
            "verse": 28,
            "text": "Ke Eena Ea ileng A romella moromuoa oa Hae ka tataiso le eona tumelo ea ‘nete, hore e tle e rene holim’a litumelo tsohle. Allah U lekane hoba paki"
        },
        {
            "chapter": 48,
            "verse": 29,
            "text": "Ruri! Muhammad ke moromuoa oa Allah. Le bohle ba nang le eena ba matla khahlanong le mahana-tumelo, empa har’a bona ho rena mohau. U tla ba bona ba inama le hona ho khumama ba ithapalatsa thapelong, ba kopa nala ho Allah le eona kamohelo. Let`soao la bona le liphatleng tsa bona ho latela mokhoa oa boithapalatso. Ena ke papiso ea bona e ka har’a tora le papiso e ka har’a evangeli – e tsoanang le lijo thollo tse lengoeng, e be li’a mela eba lehlaka le matlafetseng; le hlahise lijo-thollo tse tiileng lehlakeng, tse thabisang balemi – hore e khopise mahana-tumelo ka seipone sa bona. Allah U ts’episitse ba-kholoang ba etsang liketso tse lokileng ts’oarelo le moputso o moholo-hali. Ka lebitso la Allah, Ea Lereko, Mong`a hao"
        },
        {
            "chapter": 49,
            "verse": 1,
            "text": "Oho lona ba-kholoang! Le se ipehe pele litabeng kapel’a Allah le Moromuoa oa hae, Empa le ts’abe Allah. Hobane Allah U ke Eena ea Utloang tsohle"
        },
        {
            "chapter": 49,
            "verse": 2,
            "text": "Oho lona ba-kholoang! Le se phahamise mantsoe a lona ka holim’a lentsoe la Moporofeta, kapa hona ho kharuma nakong eo le buoang le eena joaloka ha le kharumana har’a lona, esere lits’ebeletso tsa lona tsa fetoha mafeela le sa hlokomele"
        },
        {
            "chapter": 49,
            "verse": 3,
            "text": "Ba kokobetsang mantsoe a bona kapel’a moromuoa oa Allah, ke bona bao Allah a hloekiselitseng lipelo tsa bona tokeng. Etsoe ts’oarelo le moputso o moholo ke tsa bona"
        },
        {
            "chapter": 49,
            "verse": 4,
            "text": "Ba u bitsang u le kamor’a liphaposi, bongata ba bona bo hloka koitlisiso"
        },
        {
            "chapter": 49,
            "verse": 5,
            "text": "Hoja ba ne ba ena le mamello ho fihlela u tlile ho bona, ho ne ho tla ba molemo ho bona, Empa Allah U Ts’oarela joalo- joalo, U Tletse Mohau"
        },
        {
            "chapter": 49,
            "verse": 6,
            "text": "Oho lona ba-kholoang! Haeba motho ea mobe a e tla ho lona ka litaba, netefatsang hore e feela e le ‘nete, esere la lematsa batho ka ho se hlokomele, eaba kamorao ho moo la tlala boinyatso ka seo le se entseng"
        },
        {
            "chapter": 49,
            "verse": 7,
            "text": "Le tsebe hore moromuoa oa Allah u teng har’a lona. Haeba o ne a le litabeng tse ngata, ho sala litakatso tsa lona morao, le ne le tla oeloa ke bomalimabe: empa Allh U le ratetse tumelo, A e ntlafatsa lipelong tsa lona, A etsa hore le hloee tlhoka–tumelo, bokhopo, le bohana-puso: ba joalo ruri ke ba tsamaeang tokeng"
        },
        {
            "chapter": 49,
            "verse": 8,
            "text": "Nala le lereko le tsoang ho Allah; Allah U Tletse Tsebo, U Seli"
        },
        {
            "chapter": 49,
            "verse": 9,
            "text": "Haeba batho ba babeli har’a Ba-kholoang ba loants’ana, aha khotso lipakeng tsa bona; empa haeba e mongo a bona a tlola meeli khahlanong le e mong, kahoo mo loants’eng bohle ea tlolang meeli ho fihlela a boela molaong oa Allah; Empa ha a sala molao morao, ahang khotso lipakeng tsa bona ka toaka, le hloke ts’ekamelo"
        },
        {
            "chapter": 49,
            "verse": 10,
            "text": "Ba-kholoang ke baena, kahoo etsang khotso le poelano lipakeng tsa bobeli ba bona, le ts’abe Allah, hore le tle amohele Mosa"
        },
        {
            "chapter": 49,
            "verse": 11,
            "text": "Oho lona ba-kholoang! Le se lumelle batho hara lona ho ts’eha ba bang, bao e ka ‘na eaba ba molemo ho ba feta, kapa hona ho lamella basali ba bang har’a lona ho ts’eha ba bang, bao eka ‘na ea ba, ba molemo ho ba feta; kapa hona ho somana esita le hona ho rohakana ka mabitso a bosoasoi. Se sebe ke tlhapa kamor’a hoba le tumelo. Mong le mong ea sa tl’ong ho sokoloha, Ruri! Ke moetsalibe"
        },
        {
            "chapter": 49,
            "verse": 12,
            "text": "Oho lona ba-kholoang! Qobang pelaellano ka hohle; hobane pelaellano tse hlokang motheho ke sebe. Le be le qobe ho ba mahlabaphieo le hona ho sebana. Na e mong oa lona a ka thabela ho ja nama e shoeleng ea ngoana’bo? Che, le ka e nyonya, kahoo nyonyang ho sebana! Empa ts’abang Allah. Hobane Allah U Amohela Boinyatso, U Tletse Mohau"
        },
        {
            "chapter": 49,
            "verse": 13,
            "text": "Oho lona batho! Re le hlotse ka botona le bots’ehali, Ra le etsa lichaba le merabe, hore le tle le tsebane (E seng hore le hloeane). Ruri ea hlomphehang har’a lona kapel’a Allah ke ea etsang tse lokileng ho feta bohle. Allah U Tseba Tsohle, U Hlokolosi"
        },
        {
            "chapter": 49,
            "verse": 14,
            "text": "Ma-Arab a lehoatateng a re: “Re’a kholoa.” E re: “Ha le na tumelo; le mpa le re “Re inehetse Islamong,” hobane tumelo ha es’o finyelle lipelong tsa lona. Hobane haeba le mamela Allah le Moromuoa oa Hae, Allah A ke ke A le qhekella meputsong ea liketso tsa lona. Hobane Allah U Ts’oarela joalo-joalo, U Tletse Mohau"
        },
        {
            "chapter": 49,
            "verse": 15,
            "text": "Ba-kholoang ka ‘nete ke ba kholoang feela ho Allah le ho Moromuoa oa Hae, ba se na khoao, empa ba tsitlalletse ka tseo ba nang le tsona le ka maphelo a bona ts’ebeletsong ea Allah. Ba joalo ke ba nang ‘nete"
        },
        {
            "chapter": 49,
            "verse": 16,
            "text": "E re: “Na le ka ruta Allah tumelo ea lona? Empa Allah U na le tsebo tsohle tse maholimong le tsohle tse lefats’eng, U Hlokolosi ka lintho tsohle"
        },
        {
            "chapter": 49,
            "verse": 17,
            "text": "Ba u tiisetsa hore ba inehetse Islamong e le ho u khahlisa, E re “Le se nahane hore tumelo ea lona e molemo ho ‘na, Che, Allah U le sitsitse ka lereko hore e be U le tataiselitse Tumelong, haeba le na le ‘nete ebile le hloekile lipelong"
        },
        {
            "chapter": 49,
            "verse": 18,
            "text": "Ruri! Allah U tseba liphiri tsa maholimo le lefats’e. Etsoe Allah U bona tsohle tseo le li etsang.”"
        },
        {
            "chapter": 50,
            "verse": 1,
            "text": "Qaf: Ka Qura‘n e tlotlehang (u morumuoa oa Allah)"
        },
        {
            "chapter": 50,
            "verse": 2,
            "text": "Empa ba maketse hore na ho tlile morumuoa ho bona ea hlahang har’a bona. Kahoo mahana-tumelo ba re: “ena ke ntho e makatsang"
        },
        {
            "chapter": 50,
            "verse": 3,
            "text": "Eng! Mohlang re shoang, re fetohile lerole, re ka boela ra tsosoa hape? Seo ke poelo e thoko haholo.”"
        },
        {
            "chapter": 50,
            "verse": 4,
            "text": "Re tseba tseo lefats’e le li jereng tsa bona, Re na le Lenane la litlaleho"
        },
        {
            "chapter": 50,
            "verse": 5,
            "text": "Empa ba nyelisa ‘nete nakong eo e tlang ho bona; kahoo ba pherekanong"
        },
        {
            "chapter": 50,
            "verse": 6,
            "text": "Na ha ba shebeng marung holim’a bona? – Kamoo Re a entseng kateng le kamoo Re’a khabisitseng kateng; le kamoo ho senang sekoli kateng"
        },
        {
            "chapter": 50,
            "verse": 7,
            "text": "Le lefats’e Re le alile le hona ho tsepamisa lithaba holim’a lona, eaba Re etsa hore limela tsohle tse khahlehang li mele holim’a lona, –"
        },
        {
            "chapter": 50,
            "verse": 8,
            "text": "E le pontso le sona sehopotso molemong oa lekhabunyane lefe, kapa lefe le sokolohileng"
        },
        {
            "chapter": 50,
            "verse": 9,
            "text": "Re romella pula e hlohonolofetseng lefats’eng eo ka eona re phelisang lijalo lirapeng le tsona lijo thollo"
        },
        {
            "chapter": 50,
            "verse": 10,
            "text": "Le lifate tsa lipalema tse jereng liririella tsa litholoana; –"
        },
        {
            "chapter": 50,
            "verse": 11,
            "text": "Ele phepo molemong oa batho; e bile Re phelisa lefats’e le omeletseng ka pula. Ka mokhoa oo Tsoho Ea Bafu e tla bang kateng"
        },
        {
            "chapter": 50,
            "verse": 12,
            "text": "Batho ba habo Nooe ba ile ba nyefola ‘nete pele ho bona, ka mokhoa o ts’oanang le baahi ba Rass, Ba – Thamude"
        },
        {
            "chapter": 50,
            "verse": 13,
            "text": "Ba – a’ad, Faro, le bana ba bo Lota"
        },
        {
            "chapter": 50,
            "verse": 14,
            "text": "Le baahi ba Mediane, le batho ba Tubb’a: morabe o mong le o mong o ile oa nyefola baromuoa; Tlhokomeliso ea Ka e ile ea phethahatsoa(holim’a bona)"
        },
        {
            "chapter": 50,
            "verse": 15,
            "text": "Na Re ile Ra tepella ke tlholeho ea mathomo? Hore ebe ba na le khoao ka tlholeho e ncha"
        },
        {
            "chapter": 50,
            "verse": 16,
            "text": "Ke Rona ba hlotseng motho, Re tseba ka botlalo seo moea oa hae o mo hlohleletsang sona, etsoe Re haufi haholo le eena ho feta mahalapa a hae"
        },
        {
            "chapter": 50,
            "verse": 17,
            "text": "Hopola manyeloi a mabeli a khethiloe ho ngola liketso tsa motho, le leng le lutse ka letsohong le letona, ha le leng lona le lutse ka letsohong le lets’ehali"
        },
        {
            "chapter": 50,
            "verse": 18,
            "text": "Ha ho lentsoe leha le le leng leo a le buoang e be moalosi oa hae ha a le ngole"
        },
        {
            "chapter": 50,
            "verse": 19,
            "text": "Mahlomola a lefu a tlisa ‘nete(kapel’a mahlo a hae): “Sena ke sona seo u neng u leka ho se qoba.”"
        },
        {
            "chapter": 50,
            "verse": 20,
            "text": "Terompeta e tla letsoa: Lena ke letsatsi le ts’episitsoeng"
        },
        {
            "chapter": 50,
            "verse": 21,
            "text": "Moea ka mong o tla atamela le lenyeloi le o qhobang esitana le la paki"
        },
        {
            "chapter": 50,
            "verse": 22,
            "text": "(Ho tla thoe;) “Ha u e’a ka oa tsotella molaetsa ona. Hajoale Re phetlile sekhurumetso sa lona, mahlo a lona a ncho-cho kajeno.”"
        },
        {
            "chapter": 50,
            "verse": 23,
            "text": "Moalosi oa hae o tla re: “tlaleho ea hae ke na le eona.”"
        },
        {
            "chapter": 50,
            "verse": 24,
            "text": "(Kahlolo e tla ba:) “akhelang mong le mong eo e leng molatoli oa Allah kahar’a lihele! –"
        },
        {
            "chapter": 50,
            "verse": 25,
            "text": "Ea neng a sitisa toka, a tlola meeli eohle, a jala khoao le lipelaelo,”"
        },
        {
            "chapter": 50,
            "verse": 26,
            "text": "“Le hona ho iketsetsa molingoana kantle ho Allah. Mo akheleng kahar’a kahlolo e ts’abehang.”"
        },
        {
            "chapter": 50,
            "verse": 27,
            "text": "Motsoalle oa hae o tla re: “Mong`a ka! Ha se ‘na ea mo rutileng ho tlola meeli, empa o ne a khelohetse thoko.”"
        },
        {
            "chapter": 50,
            "verse": 28,
            "text": "Allah U tla re: “Se pheheng khang kapel’a Ka, khale Ke le romeletse tlhokomeliso"
        },
        {
            "chapter": 50,
            "verse": 29,
            "text": "“Molaetsa o tsoang ho ‘Na o ke ke oa fetoha, ha ho kamoo Nka hlokelang makhabunyane toka kateng.”"
        },
        {
            "chapter": 50,
            "verse": 30,
            "text": "Ka letsatsi le leng Re botsa lihele: “Na o tletse haholo?” Li tla re: “Na ho sa le teng ba bang ba tlang?”"
        },
        {
            "chapter": 50,
            "verse": 31,
            "text": "Serapa se tla atametsoa haufinyane le bohle ba etsang botle, se ke ke sa eba thoko le bona"
        },
        {
            "chapter": 50,
            "verse": 32,
            "text": "(Lentsoe le tla re:) “sena ke seo le neng le se ts’episitsoe, – ho bohle ba sokolohileng esita le hona ho ho boloka (Molao oa Hae)"
        },
        {
            "chapter": 50,
            "verse": 33,
            "text": "“Ba ts’abileng(Allah) Ea Tletseng Lereko sephiring, le ho tla ka pelo e sokolohileng"
        },
        {
            "chapter": 50,
            "verse": 34,
            "text": "“Kenang kahar’a sona ka Khotso le Polokeho; Lena ke Letsatsi la Bophelo bo sa feleng.”"
        },
        {
            "chapter": 50,
            "verse": 35,
            "text": "Ba tla fumana tsohle tseo ba li labalabelang kamoo, – ho teng lintho tse ngata ho Rona"
        },
        {
            "chapter": 50,
            "verse": 36,
            "text": "Hana ke meloko e mekae eo Re ileng Ra e ripitla pele ho bona, eo e neng e le linatla ho ba feta ka matla hooba neng ba tletse- tletse le lefats’e! Na ba ne ba ena le sebaka sa ho phonyoha nakong eo kahlolo eba oelang"
        },
        {
            "chapter": 50,
            "verse": 37,
            "text": "Ruri"
        },
        {
            "chapter": 50,
            "verse": 38,
            "text": "Re hlotse maholimo le lefats’e le tsohle tse teng lipakeng tsa ona ka matsatsi a ts’eletseng kantle le mokhathala o kileng oa Re ama"
        },
        {
            "chapter": 50,
            "verse": 39,
            "text": "Eba le mamello ho tsohle tseo ba li buoang, u keteke lithoriso tsa Mong`a hau pele letsatsi le chaba le pele le likela"
        },
        {
            "chapter": 50,
            "verse": 40,
            "text": "Le karolong ea bosiu, keteka lithoriso tsa Hae, le kamor’a lithapelo"
        },
        {
            "chapter": 50,
            "verse": 41,
            "text": "U mamele mohla letsatsi leo ka lona seboholi se tlang ho hoelehetsa se le sebakeng se haufinyane, –"
        },
        {
            "chapter": 50,
            "verse": 42,
            "text": "Mohlang ba tlang ho utloa molumo o ts’abehang ka ‘nete: Leo e tla ba Letsatsi la Tsoho"
        },
        {
            "chapter": 50,
            "verse": 43,
            "text": "Ruri! Ke Rona ba fanang ka Bophelo le Lefu, poelo ea lona bohle e ho Rona"
        },
        {
            "chapter": 50,
            "verse": 44,
            "text": "Letsatsi leo ka lona lefats’e le tlang ho peperana, ba tla tlaba phasa-phasa ka hohle. Ke ka mokhoa o bobebe oo Re tlang ho ba khobokanya ka ona"
        },
        {
            "chapter": 50,
            "verse": 45,
            "text": "Re tseba ka botlalo seo ba se buang; ha se uena ea tlamehang ho ba qobella. Kahoo ba lemose ka Qura’n bohle ba ts’abang Kahlolo ea Ka"
        },
        {
            "chapter": 51,
            "verse": 1,
            "text": "Ka liphefo tse jalang"
        },
        {
            "chapter": 51,
            "verse": 2,
            "text": "Le tse phahamisang le ho jara mojaro o boima"
        },
        {
            "chapter": 51,
            "verse": 3,
            "text": "Le tse fokang ka monyebe"
        },
        {
            "chapter": 51,
            "verse": 4,
            "text": "Le tse phatlalatsang mahloholono tlas’a taelo"
        },
        {
            "chapter": 51,
            "verse": 5,
            "text": "Ruri! Tseo le li ts’episitsoeng ke ‘nete"
        },
        {
            "chapter": 51,
            "verse": 6,
            "text": "Ruri Kahlolo le Toka li tla phethahala"
        },
        {
            "chapter": 51,
            "verse": 7,
            "text": "Ka leholimo le Litsela tse ngata"
        },
        {
            "chapter": 51,
            "verse": 8,
            "text": "Ruri, puo tsa lona li fapane"
        },
        {
            "chapter": 51,
            "verse": 9,
            "text": "Tseo ka tsona le khelosang (hole le `nete) ba tlang ho kheloha"
        },
        {
            "chapter": 51,
            "verse": 10,
            "text": "Sekhobo se be ho bo raleshano"
        },
        {
            "chapter": 51,
            "verse": 11,
            "text": "Ba loebaloebang kahar’a sekh’ola sa pherekano"
        },
        {
            "chapter": 51,
            "verse": 12,
            "text": "Ba a botsa, “Letsatsi la kahlolo le Toka le tla ba neng?”"
        },
        {
            "chapter": 51,
            "verse": 13,
            "text": "(E tla ba) Letsatsi leo ka lona ba tlang ho ahloloa kahar’a Mollo"
        },
        {
            "chapter": 51,
            "verse": 14,
            "text": "“Latsoang kahlolo eo le ipitselitseng eona. Sena ke sona seo le neng le ba tla ho se potlakisa.”"
        },
        {
            "chapter": 51,
            "verse": 15,
            "text": "Haele ba lokileng, ba tla phela kahar’a Lirapa le Liliba tse kopotsang"
        },
        {
            "chapter": 51,
            "verse": 16,
            "text": "Ba thabisoe ke lintho tsohle tseo Mong`a bona A ba fang tsona; hobane, pele ho moo, ba ne ba phela bophelo bo hloekileng"
        },
        {
            "chapter": 51,
            "verse": 17,
            "text": "Ba ne ba tloaetse ho robala hanyenyane feela bosiu"
        },
        {
            "chapter": 51,
            "verse": 18,
            "text": "Le lihoreng tsa meso ba rapella ts’oarelo"
        },
        {
            "chapter": 51,
            "verse": 19,
            "text": "Mekopa-kopa le mafutsana a ne a e na le seabo thepeng ea bona, ea kopang, le ea thibetsoeng ho kopa"
        },
        {
            "chapter": 51,
            "verse": 20,
            "text": "Lefats’eng ho teng Lits’upiso ho bohle ba nang le Tumelo ea sebele"
        },
        {
            "chapter": 51,
            "verse": 21,
            "text": "Le ho lona lits’upiso li teng: Na ha le bone"
        },
        {
            "chapter": 51,
            "verse": 22,
            "text": "Leholimong teng ke naleng ea lona le linthong tsohle tseo le li ts’episitsoeng"
        },
        {
            "chapter": 51,
            "verse": 23,
            "text": "Ka Mong`a maholimo le lefats’e, sena ke ‘nete, joaloka ha e le ‘nete, hore le tseba ho buisana"
        },
        {
            "chapter": 51,
            "verse": 24,
            "text": "Na pale ea Abrahama le baeti ba hae ba neng ba hlompheha e kile ea fihla ho uena"
        },
        {
            "chapter": 51,
            "verse": 25,
            "text": "Mohla ba neng ba fihla ho eena ba re: “Khotso!” Eaba o’a araba, “Khotso!”: “Ba shebahala ba sa tloaeleha.”"
        },
        {
            "chapter": 51,
            "verse": 26,
            "text": "A boela kapele ho ba lelapa la hae, eaba o tlisa namane e halikiloeng"
        },
        {
            "chapter": 51,
            "verse": 27,
            "text": "A e beha kapel’a bona, a re: “Na le tla ja?”"
        },
        {
            "chapter": 51,
            "verse": 28,
            "text": "A simolla hoba ts’aba. Eaba ba re: “Se ts’abe letho!” Ba mo neha litaba tse molemo tsa tlhaho ea mora ea sitsitsoeng ka tsebo"
        },
        {
            "chapter": 51,
            "verse": 29,
            "text": "Empa mosali oa hae a atamela ka lentsoe le phahameng, a ikotla sefahleho a re: “Mosali ea tsofetseng oa nyopa!”"
        },
        {
            "chapter": 51,
            "verse": 30,
            "text": "Baeti ba re: “Leha ho le joalo, ho rialo Mong`a hau. Ruri! Ke Eena Ea Seli, Ea Tsebang.”"
        }
    ]
}
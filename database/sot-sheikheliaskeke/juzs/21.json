{
    "juzs": [
        {
            "chapter": 29,
            "verse": 46,
            "text": "U se phehe khang le batho ba Lengolo ntle le haeba e le ka mokhoa o molemo, le bao har’a bona ba etsang libe; feela u re: “Re kholoa ho seo re se senoletsoeng le seo lona le se senoletsoeng; `Mopi oa rona le `Mopi oa lona ke `Mopi a le mong, re inehetse ho Eena.”"
        },
        {
            "chapter": 29,
            "verse": 47,
            "text": "Eleng lona lebaka leo ka lona re u senoletse"
        },
        {
            "chapter": 29,
            "verse": 48,
            "text": "Ha’o es’o bale Lengolo pele ho lena, kapa hona ho le ngola ka letsoho la hau le letona, mohlomong balateli ba leshano ba tloha ba eba le khoao"
        },
        {
            "chapter": 29,
            "verse": 49,
            "text": "Empa ke Lits’enolo tse hlakileng lipelong tsa ba nehiloeng tsebo, ha ho ba ka latolang Lits’enolo tsa Rona haese feela baetsalibe"
        },
        {
            "chapter": 29,
            "verse": 50,
            "text": "Ba bile ba re: “Hobaneng ha litsenolo li sa romelloe ho eena ho tsoa ho Mong`a hae?” E re: “Lits’upiso li ho Allah feela, ‘na ke mpa ke le mohlokomelisi ea pepenene.”"
        },
        {
            "chapter": 29,
            "verse": 51,
            "text": "Na ha ho oa lekana ho bona haele moo Re ile Ra romella Lengolo ho uena leo u ba ballang lona? Ruri"
        },
        {
            "chapter": 29,
            "verse": 52,
            "text": "E re: “Allah U lekane e le paki lipakeng tsa ka le lona. E bile o tseba lintho tsohle tse teng maholimong le lefats’eng. Haele ba kholoang mashano, ba latola Allah, ke bona ba lahlehetsoeng.”"
        },
        {
            "chapter": 29,
            "verse": 53,
            "text": "Ba u kopa ho potlakisa Kahlolo ea Allah. Hoja e be ho ne ho sa ka ho’a tsepamisoa nako ea pallo, Ruri! Kahlolo e ka be e tlile ho bona. Ruri! E tla tla ho bona ka sekhahla nakong eo ba sa hlokomelang"
        },
        {
            "chapter": 29,
            "verse": 54,
            "text": "Ba u kopa ho potlakisa kahlolo, le hoja Ruri! Lihele li kopetse balatoli ba tumelo har’e"
        },
        {
            "chapter": 29,
            "verse": 55,
            "text": "Mohla letsatsi leo ka lona Kahlolo e tlang ho ba kupetsa holimo le ka tlase, Lentsoe le tla re: “Latsoang litholoana tsa liketso tsa lona!”"
        },
        {
            "chapter": 29,
            "verse": 56,
            "text": "Oho lona makhabunyane a Ka a kholoang! Ruri! Lefats’e la Ka le pharaletse. Kahoo, sebeletsang ‘Na feela"
        },
        {
            "chapter": 29,
            "verse": 57,
            "text": "Moea ka mong o tla latsoa lefu. Qetellong Poelo ea lona bohle e ho Rona"
        },
        {
            "chapter": 29,
            "verse": 58,
            "text": "Haele ba kholoang, ba bile ba etsa liketso tse lokileng – ba tla fuoa matlo Leholimong, – a mekato ao e leng malapa a serapa seo linoka li phallang tlas’a tsona. Kamoo teng ba tla phela kahosafeleng. O babatsehang moputso oa ba etsang botle"
        },
        {
            "chapter": 29,
            "verse": 59,
            "text": "Ba nang le mamello, ba behile ts’epo ea bona ho Mong`a bona le Mots’ireletsi"
        },
        {
            "chapter": 29,
            "verse": 60,
            "text": "Ana ke liphoofolo tse kae tse teng moo tse sa jarang nala ea tsona? Ke Allah Ea li fepang `moho le lona: Hobane U utloa tsohle, U Tseba Tsohle"
        },
        {
            "chapter": 29,
            "verse": 61,
            "text": "Haeba u ne u ka ba botsa hore na ke mang ea hlotseng maholimo le lefats’e le hona ho tsepamisa letsatsi le eona ngoeli mocheng oa ts’ebetso? Ruri ba ne ba tla re: “Ke Allah.” Joale, hobaneng ba furaletse ‘nete"
        },
        {
            "chapter": 29,
            "verse": 62,
            "text": "Allah U pharalatsa nala ho ope ea khahloang ke eena har’a makhabunyane A Hae, U e fokotsa ho ope ea khahloang ke Eena. Ruri! Allah U hlokolosi linthong tsohle"
        },
        {
            "chapter": 29,
            "verse": 63,
            "text": "Haeba u ka ba botsa hore na ke mang ea theolelang pula lefats’eng ho tsoa marung, eo ka eona A tsosolosang lefats’e le neng le se le shoele? Ruri! ba tla re: “Ke Allah.” E re: “Lithoriso li be ho Allah!” Empa bongata ba bona ha ba na kutloisiso"
        },
        {
            "chapter": 29,
            "verse": 64,
            "text": "Bophelo ba lefats’e lena ke eng, haese boithabiso le papali? Lehae la bophelo bo-tlang – ke bona bophelo, hoja ba tseba"
        },
        {
            "chapter": 29,
            "verse": 65,
            "text": "Nakong eo ba kenang likepeng ba bitsa ho Allah, moo ba hloekisang tumelo ea bona ho Eena feela, empa nakong eo A seng A ba finyelelitse lefats’eng, Bona! ba simolla ho maneha batlatsetsi ho Eena"
        },
        {
            "chapter": 29,
            "verse": 66,
            "text": "Ba nyatsa ka ho hloka teboho Limpho tsa Rona, le ho inehela menyakeng ea lefats’e!. Empa haufi ba tla tseba"
        },
        {
            "chapter": 29,
            "verse": 67,
            "text": "Ana ha ba e s’o bone hore Re phethahalitse sebaka se halalelang, batho bohle ba haufi le teng ba ripitliloe? Ana ba sa tl’a kholoa mashano, ebe ba latola motlopotlo oa Allah"
        },
        {
            "chapter": 29,
            "verse": 68,
            "text": "Ke mang ea etsang phoso e kholohali ho feta ea qapang leshano khahlanong le Allah, kapa ebe o latola ‘nete nakong eo e finyelellang ho eena? Ana lihele ha se lehae la ba latoli ba tumelo"
        },
        {
            "chapter": 29,
            "verse": 69,
            "text": "Bohle ba tsitlallelang tseleng ea Rona, Ruri! Re tla ba tataisetsa Litseleng tsa Rona, hobane Ruri! Allah U na le bohle ba lokileng"
        },
        {
            "chapter": 30,
            "verse": 1,
            "text": "Alif. Lam. Mim"
        },
        {
            "chapter": 30,
            "verse": 2,
            "text": "Muso oa Roma o hlotsoe"
        },
        {
            "chapter": 30,
            "verse": 3,
            "text": "Naheng ea boahelani, empa kamorao ho tlholo eo ea bona, e tla boela eba bahloli"
        },
        {
            "chapter": 30,
            "verse": 4,
            "text": "Lilemong tse `maloa, – etsoe Qeto ke’ ea Allah ho tloha sethathong sa litaba ho isa pheletsong, – mohla letsatsi leo, ba kholoang ba tla nyakalla"
        },
        {
            "chapter": 30,
            "verse": 5,
            "text": "Ka thuso ea Allah. Allah U thusa ea khahloang ke Eena. O na le Matla-Oohle, U Mohau oo Khaphatsehang"
        },
        {
            "chapter": 30,
            "verse": 6,
            "text": "Ke ts’episo ea Allah. Allah ha A koenehele ts’episo ea Hae, le hoja bongata ba batho bo hloka kutloisiso"
        },
        {
            "chapter": 30,
            "verse": 7,
            "text": "Ba itsebela feela likarolo tse ling tsa bophelo ba lefats’e, Empa ka Qetello ea tsohle ha ba na tsebo"
        },
        {
            "chapter": 30,
            "verse": 8,
            "text": "Na ee ba inahane? Allah ha A hlola maholimo le lefats’e le tsohle tse teng lipakeng tsa ona haese ka ‘nete le eona pallo ea bofelo. Empa ruri ho teng hara batho ba latolang kopano le Mong`a bona"
        },
        {
            "chapter": 30,
            "verse": 9,
            "text": "Ha ba hahlaule le lefats’e ho bona kamoo ebileng pheletso ea ba bileng teng pele ho bona? Ba ne ba le matla ho ba feta, etsoe ba ne ba lema, ba tlatsa lefats’e ka tsoala ea bona ka palo e holimo ho feta kamoo ba leng ka teng. Baromuoa ba hab’o bona ba fihlile ho bona ka lits’upiso tse hlakileng tsa puso ea Allah. Ha se Allah Ea ba foselitseng, empa ba iphoselitse"
        },
        {
            "chapter": 30,
            "verse": 10,
            "text": "Qetellong timelo e mahlonoko e tla ba ea ba etsang bobe, hobane ba latotse lits’enolo tsa Allah, ba li fetola sesomo"
        },
        {
            "chapter": 30,
            "verse": 11,
            "text": "Ke Allah qalo ea tlholeho; a boele a e phete, poelo ea lona e ho Eena"
        },
        {
            "chapter": 30,
            "verse": 12,
            "text": "Mohla letsatsi leo Hora e hlomamisoang, ba molato ba tla fetoha limumu ke ho lahla ts’epo"
        },
        {
            "chapter": 30,
            "verse": 13,
            "text": "Ha ho muelli eo ba tlang ho mo fumana har’a batlatsetsi ba ba kopanyang le Allah. Ba tla latola batlatsetsi ba bona"
        },
        {
            "chapter": 30,
            "verse": 14,
            "text": "Ka letsatsi leo Hora e tlang ho hlomamisoa, Letsatsi leo batho ba tla hloptjhoa"
        },
        {
            "chapter": 30,
            "verse": 15,
            "text": "Ba-kholoang, ba entse liketso tse lokileng; Ba tla thabisoa Senong sa Nyakallo"
        },
        {
            "chapter": 30,
            "verse": 16,
            "text": "Empa latotseng tumelo le hona ho nyelisa Lits’enolo tsa Rona ka leshano, le kopano ea bophelo Bo-tlang; Ba joalo ba tla atametsoa kahlolong"
        },
        {
            "chapter": 30,
            "verse": 17,
            "text": "Kahoo, tlotlisang Allah mantsiboea le hoseng ka matjeke –"
        },
        {
            "chapter": 30,
            "verse": 18,
            "text": "Lithoriso li lebisoe ho Eena maholimong le lefats’eng! – mots’eare oa mantsiboea, leha letsatsi le ea malikelong"
        },
        {
            "chapter": 30,
            "verse": 19,
            "text": "Ke Eena ea tsosang bafu, le ho fana ka lefu ho tse phelang le ho phelisa lefats’e kamor’a komello. Ke kamoo le tlang ho tsosoa kateng"
        },
        {
            "chapter": 30,
            "verse": 20,
            "text": "Har’a lits’upiso tsa Hae ho teng sena: U le hlotse ka lerole,- Bonang le lichaba le tletse hohle"
        },
        {
            "chapter": 30,
            "verse": 21,
            "text": "Har’a lits’upiso tsa hae ho teng sena: U le hloletse balekane hara lona, hore le tle le phele ka khotso le bona; U bile U phethahalitse lerato le mohau lipelong tsa lona. Ruri! Molaetsa ona o jere lits’upiso molemong oa ba inahanang"
        },
        {
            "chapter": 30,
            "verse": 22,
            "text": "Har’a lits’upiso tsa Hae ho teng tlholeho ea maholimo le lefats’e le sa phapang ea lipuo tsa lona le ‘mala. Ruri! Molaetsa ona o jere lits’upiso malebana leba thoba nang le tsebo"
        },
        {
            "chapter": 30,
            "verse": 23,
            "text": "Har’a lits’upiso tsa hae ho teng boroko boo le bo robalang bosiu le mots’eare le hona ho tsomana le nala ea Hae. Ruri! Kahar’a sena ho teng Lits’upiso molemong oa batho ba mamelang"
        },
        {
            "chapter": 30,
            "verse": 24,
            "text": "Ho teng har’a lits’upiso tsa Hae, U le bonts’a lehalima le le nyarosang le bileng le fanang ka ts’epo, U romella pula e tsoang marung, eo ka eona A phelisang lefats’e le neng le omeletse. Ruri! Ho teng lits’upiso kahar’a sena molemong oa batho ba nang le kutloisiso"
        },
        {
            "chapter": 30,
            "verse": 25,
            "text": "Ho teng har’a lits’upiso tsa Hae: maholimo le lefats’e li tsepame ka tieo tlas’a Taelo ea Hae, kamor’a mona mohlang A le bitsang ka pitso e le ng’oe; Bonang! Le tla tsoha"
        },
        {
            "chapter": 30,
            "verse": 26,
            "text": "Lintho tsohle tse maholimong le tse lefats’eng ke tsa Hae: Kaofela ha tsona li tlas’a taolo ea Hae"
        },
        {
            "chapter": 30,
            "verse": 27,
            "text": "Ke Eena qalo ea tlholeho a boele a e phete, seo se bonolo ho Eena. Ke Eena Ea boemong bo phahameng ka ho fetisisa ho ka bapisoa maholimong le lefats’eng. Ke Eena Ea Matla Oohle, Ea Seli"
        },
        {
            "chapter": 30,
            "verse": 28,
            "text": "U le etsetsa papiso har’a lona. Na le na le balekane basebeletsing bao matsoho a lona a matona aba ruileng, ba lekanang le lona le hona hoba le kabelo holim’a thepa eo Re le abetseng eona, bao le ba ts’abang joaloka ha le ts’abana bo-lona? Ke kamoo Re manollang Lits’enolo ka botlalo ho batho ba utloisisang"
        },
        {
            "chapter": 30,
            "verse": 29,
            "text": "Che, baetsalibe ba setse litakatso tsa bona morao ka ho hloka tsebo. Ke mang ea ka tataisang motho eo Allah A mo lesitseng ho kheloha? Ba joalo ha ba na bathusi"
        },
        {
            "chapter": 30,
            "verse": 30,
            "text": "Tsepamisa maikutlo a hau Tumelong ka ‘nete – tlholehong ea Allah eo A hlotseng motho holim’a eona. Ha ho phetoho melaong ea tlholeho ea Allah. Ena ke Tumelo e nepahetseng, le hoja bongata ba batho bo hloka kutloisiso –"
        },
        {
            "chapter": 30,
            "verse": 31,
            "text": "Sokolohelang ho Eena A inot`si le mo ts’abe, phethahatsang lithapelo tsa ka mehla eohle; le se be har’a ba kopanyang Allah le melingoana, –"
        },
        {
            "chapter": 30,
            "verse": 32,
            "text": "Ba arolang Tumelo ea bona, ba fetoha mekhahlelo, mokhahlelo ka mong o nyakalla bo oona"
        },
        {
            "chapter": 30,
            "verse": 33,
            "text": "Ha batho ba angoa ke bothata, Ba llela ho Mong`a bona le hona ho inyatsa kapel’e ho Eena; empa, hang hoba ba latsoe Mohau oa Hae, Bonang! ba bang ba bona ba khumamela melingoana kantle ho Mong`a bona, –"
        },
        {
            "chapter": 30,
            "verse": 34,
            "text": "Ho bonts’a ho hloka teboho ea melemo eo Re ba sitsitseng ka eona! Natefeloang ha nakoana; empa haufinyane le tla tseba"
        },
        {
            "chapter": 30,
            "verse": 35,
            "text": "Kapa ebe Re ba senoletse bopaki bo hlalosang tseo ba li khumamelang ‘moho le Eena"
        },
        {
            "chapter": 30,
            "verse": 36,
            "text": "Ha Re neha batho tatso ea Mohau, ba ea nyakalla; empa ha bomalimabe bo ba oela e le sephetho sa liketso tsa bona, ba felloa ke ts’epo"
        },
        {
            "chapter": 30,
            "verse": 37,
            "text": "Na ha ba bone hore Allah U phaella nala ea Hae holim’a eo a khahloang ke eena le hona hoba leqe ka eona holim’a eo a khahloang ke eena. Ruri! Molaetsa ona o jere lits’upiso molemong oa ba nang le tumelo"
        },
        {
            "chapter": 30,
            "verse": 38,
            "text": "Fanang ka karolo ea matlotlo a lona ho beng ka lona, mafutsana le ba hahlaoli. Seo se molemo ho ba tsomang Sefahleho sa Allah, bao ke bona ba tla atleha"
        },
        {
            "chapter": 30,
            "verse": 39,
            "text": "Empa seo le fanang ka sona e le phaello moo le batlang phaello e fetang eo holim’a thepa ea batho ba bang, ha e na phaello ho Allah; empa haele seo le fanang ka sona ka bohloeki moo le batlang Sefahleho sa Allah, ke bana ba tla fumana phaello e menahaneng"
        },
        {
            "chapter": 30,
            "verse": 40,
            "text": "Ke Allah Ea u hlotseng le hona ho u neha phepo, A etsa hore u shoe; U tla le neha bophelo hape. Na ho teng e mong har’a ba tlatsetsi ba lona ea ka etsang tse? Lithoriso ke tsa Hae, ke Eena Ea phahameng ka ho fetisisa Ea ka holim’a tsohle tseo ba li manehang ho Eena"
        },
        {
            "chapter": 30,
            "verse": 41,
            "text": "Mofere-fere o tsohile lefats’eng le leoatleng ho latela libe tseo matsoho a batho a li entseng moo a etsang hore ba latsoe karolo ea tseo ba li entseng, hore ba tle ba sokolohe"
        },
        {
            "chapter": 30,
            "verse": 42,
            "text": "E re: “Hahlaulang le lefats’e le tle le bone seo ebileng qetello eaba bileng teng pele ho lona! Bongata ba bona ene ele ba khumamelang melingoana kantle ho Allah.”"
        },
        {
            "chapter": 30,
            "verse": 43,
            "text": "Tsepamisa maikutlo tumelong ea ‘nete, pele ho letsatsi le ke keng la sitoa hoba teng le tsoang ho Allah. Ka letsatsi leo batho bohle ba tla arohang’oa –"
        },
        {
            "chapter": 30,
            "verse": 44,
            "text": "Ba latolang Tumelo ba tla latoloa joalo feela; ba etsang toka, ba ikalla malulo a bona –"
        },
        {
            "chapter": 30,
            "verse": 45,
            "text": "Hore a tle a putse bohle ka nala ea Hae ba kholoang, ba bile ba etsa liketso tse lokileng. Hobane Ha A rate ba latolang Tumelo"
        },
        {
            "chapter": 30,
            "verse": 46,
            "text": "Kahar’a lits’upiso tsa Hae ho teng sena: U romella liphefo tse phatlalatsang litaba tse molemo ho lona ho etsa hore le latsoe Mohau oa Hae le hona hore likepe li sese tlas’a taolo ea Hae, le tle le tsome molemo oa Hae le hore le tle le fane ka liteboho"
        },
        {
            "chapter": 30,
            "verse": 47,
            "text": "Pele ho uena ruri Re ile Ra romella baporofeta har’a batho ba habo bona. Ba ileng ba phatlalatsa lits’upiso tse hlakileng tsa puso ea Allah ho bona. Re ile Ra iphetetsa khahlano le ba bileng molato. Ke tlameho holim’a Rona ho thusa ba- kholoang"
        },
        {
            "chapter": 30,
            "verse": 48,
            "text": "Ke Allah Ea romellang liphefo tse bilietsang maru, tse bileng li a hasanyang tlas’a leholimo ho phethisa thato Ea Hae; ebe le bona a lutsa pula e hlahang har’a ona. Nakong eo A etsang hore e oela holim’a mang, kapa mang eo A khahloang ke eena har’a makhabunyane a Hae, Bonang, ba ea nyakalla"
        },
        {
            "chapter": 30,
            "verse": 49,
            "text": "Le hoja pele ba fumana pula, pele ho teng; ba ne ba lahlile ts’epo"
        },
        {
            "chapter": 30,
            "verse": 50,
            "text": "Lemohang ke hona likhopotso tsa Mohau oa Allah! – Kamoo a tsosang lefats’e kateng kamor’a hoba le shoe. Hobane Ruri! Ke Eena Ea tla tsosa bafu, U na le matla holima lintho tsohle"
        },
        {
            "chapter": 30,
            "verse": 51,
            "text": "Leha eba Re ka romella phefo; ba e bona e sehlefetse, Ruri! ba tla ‘neba tsitlalle nyefolong ea bona ea tumelo"
        },
        {
            "chapter": 30,
            "verse": 52,
            "text": "Hobane Ruri! Haele u ke ke oa etsa hore bafu ba utloe, kapa hona ho etsa hore litholo li utloe pitso nakong eo ba furallang"
        },
        {
            "chapter": 30,
            "verse": 53,
            "text": "Kapa hona ho tataisetsa lifofu ho khutla phosong ea tsona. Ha ho mang, kapa mang eo u ka etsang hore a utloe haese ba- kholoang Lits’enolong tsa Rona le ho ithpalatsa"
        },
        {
            "chapter": 30,
            "verse": 54,
            "text": "Ke Allah Ea le hlotseng ka mokhoa le fokola, eaba U le fa matla kamor’a bofokoli, kamor’a matla o boetse U fane ka bofokoli le moriri o moputsoa. Etsoe U hlola seo A se ratang. Ke Eena Ea nang le tsebo eohle, le matla Oohle"
        },
        {
            "chapter": 30,
            "verse": 55,
            "text": "Mohla letsatsi leo Hora e tlang ho hlomamisoa ka lona, ba molato ba tla ikana ka hore ba ile ba lula feela hora lefats’eng: ke kamoo ba khelohileng kateng"
        },
        {
            "chapter": 30,
            "verse": 56,
            "text": "Empa ba filoeng tsebo le tumelo ba tla re: “‘Ruri le lutse ho fihlela letsatsi la tsoho tlas’a pallo ea Allah. Lena ke Letsatsi la Tsoho, empa le ne le sa tsebe.”"
        },
        {
            "chapter": 30,
            "verse": 57,
            "text": "Mohla letsatsi leo, lits’oarelo tsa ba entseng bobe li ke ke tsa thusa letho, kapa hona hore e be ba ka meng’oa ho inyatsa"
        },
        {
            "chapter": 30,
            "verse": 58,
            "text": "Ruri! Re fane ka lipapiso tsa mefuta eohle kahar’a Qura’n molemong oa batho; leha eba u ka tla ho bona ka mohlolo ofe kapa ofe, Ruri! mahana-tumelo ba tla re ho ba-kholoang: “Ha le bue letho haese masaoana.”"
        },
        {
            "chapter": 30,
            "verse": 59,
            "text": "Ke kamoo Allah a kabileng lipelo tsaba hlokang kutloisiso kateng"
        },
        {
            "chapter": 30,
            "verse": 60,
            "text": "Kahoo tsitlallela ka mamello: Ruri! Ts’episo ea Allah ke ‘nete: u se lumelle ba hlokang tumelo ho u sisinya"
        },
        {
            "chapter": 31,
            "verse": 1,
            "text": "Alif. Lam. Mim"
        },
        {
            "chapter": 31,
            "verse": 2,
            "text": "Tsena ke lits’enolo tsa Lengolo le Bohlale"
        },
        {
            "chapter": 31,
            "verse": 3,
            "text": "Tataiso le Mohau ho ba etsang tse Ntle"
        },
        {
            "chapter": 31,
            "verse": 4,
            "text": "Ba phethang Lithapelo kamehla le hona ho fana ka Linyehelo, ba bile ba ena le tumelo e feletseng bophelong Bo-tlang"
        },
        {
            "chapter": 31,
            "verse": 5,
            "text": "Ruri! Ba joalo ba na le tataiso e tsoang ho Mong`a bona. Ke bona ba tla atleha"
        },
        {
            "chapter": 31,
            "verse": 6,
            "text": "Etsoe ho teng e mong har’a batho ea lefang molemong oa lintho tsa mafeela, hore a tle a khelose batho tseleng ea Allah kantle le tsebo, a bile a e etsa ts’itiso ea sesomo. Kahlolo ea ea joalo ke e soabisang"
        },
        {
            "chapter": 31,
            "verse": 7,
            "text": "Nakong eo a pheteloang lits’enolo tsa Rona, o li furalla ka boikhohomoso joaloka ha eka ha a li utloa, hoo ekang ke setholo. Kahoo, mo tsebise ka litaba tsa kotlo e mahlonoko e mo tobileng"
        },
        {
            "chapter": 31,
            "verse": 8,
            "text": "Bonang! Haele ba-kholoang ba bile ba etsa liketso tse lokileng, lirapa tsa nyakallo ke tsa bona"
        },
        {
            "chapter": 31,
            "verse": 9,
            "text": "Tseo ba tla phela ka har’a tsona. Eo ke ts’episo ea Allah ea ‘nete. Hobane U Matla Oohle, U Seli"
        },
        {
            "chapter": 31,
            "verse": 10,
            "text": "U hlotse maholimo ntle ho lits’iea tseo le ka li bonang, A ba A hlola lithaba tse tsepameng ka tieo lefats’eng, hoo li sa reketleng ka lona; A ba A hasanya liphoofolo ka mefuta holim’a lefatse. Re romella pula e tsoang leholimong eo ka eona Re hlahisang limela tsohle tsa mefuta tse molemo ho lona"
        },
        {
            "chapter": 31,
            "verse": 11,
            "text": "Eo ke tlholeho ea Allah. Joale, mponts’eng se hlotsoeng ke tseo le li rapelang ntle ho Eena. Empa baetsalibe ba phosong e hlakileng"
        },
        {
            "chapter": 31,
            "verse": 12,
            "text": "Ruri! Re ile Ra fana ka bohlale ho Luqman: “Bonts‘a teboho ho Allah; mong le mong ea nang le teboho, o fana ka eona molemong oa moea oa hae. Empa ea hlokang teboho – Ruri! Allah ha A na litlhoko, U Ts’oanetsoe ke thoriso"
        },
        {
            "chapter": 31,
            "verse": 13,
            "text": "Bonang! Luqman a re ho mor’a hae ka keletso: “Oho mora oa ka! U se khumamele ope ntle ho Allah. Hobane Ruri! Ho khumamela melingoana ke phoso e ts’abehang –"
        },
        {
            "chapter": 31,
            "verse": 14,
            "text": "Re ile Ra khothatsa motho hoba molemo ho batsoali ba hae: hobane ‘ma’e o mo tsoetse ka bofokoli holim’a bofokoli, o khusoa kamora lilemo tse peli, kahoo – “Bonts’a teboho ho ‘Na le ho batsoali ba hau. Hobane pheletso ea leeto la hau e ho ‘Na"
        },
        {
            "chapter": 31,
            "verse": 15,
            "text": "“Empa ha ba tsitlalletse hore o khumamele mong kantle ho ‘Na eo o senang tsebo ka eena, o se ba mamele. Empa o phele le bona ka mosa bophelong ba lefats’e lena, o latele tsela ea ba relehelang ho ‘Na. Qetellong le tla boela ho ‘na, ke tla le bolella ‘nete ea tseo le neng le li etsa –”"
        },
        {
            "chapter": 31,
            "verse": 16,
            "text": "“Oho mor’a ka! Ruri! Leha o ka etsa sebe se lekanang le tlhaku ea koro, kapa ebang se patehile tlas’a lejoe, kapa maholimong esita le lefats’eng, Allah U tla se hlahisa pepeneneng. Ruri! Allah U tseba tsohle, U hlokolosi"
        },
        {
            "chapter": 31,
            "verse": 17,
            "text": "“Oho mor’a ka! Phetha lithapelo tsa letsatsi ka leng, u be u khothaletse mosa, u be khahlano le lehloeo, u be le mamello ho tsohle tse ka u oelang. Hobane Seo ke tlama-thata ea mehloli ea lintho tsohle"
        },
        {
            "chapter": 31,
            "verse": 18,
            "text": "U se soenye linko ka nyeliso ha u buoa le batho, kapa hona ho tsamaea ka boikhohomoso lefats’eng. Hobane Allah ha A rate motho ea ikhohomosang"
        },
        {
            "chapter": 31,
            "verse": 19,
            "text": "U be pelo-nolo boits’oarong ba hau, u bebofatse lentsoe la hau. Hobane lentsoe le khobolang ho feta ohle ke la esele ha e lla.”"
        },
        {
            "chapter": 31,
            "verse": 20,
            "text": "Na ha le bone kamoo Allah A entseng hore lintho tsohle tse maholimong le tsohle tse lefats’eng li be molemo kateng ho lona, le kamoo A le sitsitseng kateng ka nala ea Hae eo le e bonang kapa le sa e boneng? Leha ho le joalo ho teng e mong har’a batho ea phehang khang ka Allah, ka ho hloka tsebo, kapa Tataiso le Lengolo ho ba fahlolla"
        },
        {
            "chapter": 31,
            "verse": 21,
            "text": "Ha ba bolelloa ho latela seo Allah A se senotseng, ba re: “Che, re latela litsela tsa bo-ntat’a rona.” Eng! Le hoja liabolosi a ba hoehlela kahlolong ea Mollo"
        },
        {
            "chapter": 31,
            "verse": 22,
            "text": "Mong le mong ea inehetseng ho Allah, e le moetsi oa botle, Ruri! O kakatletse letsoho le ts’epahalang. Ho Allah ke phello ea litaba tsohle"
        },
        {
            "chapter": 31,
            "verse": 23,
            "text": "Ha mong a latola Tumelo, tatolo ea hae e se u kukunele: Poelo ea bona e ho Rona, Re tla ba bolella ‘nete ea tsohle tseo ba li entseng. Hobane Allah U Tseba tsohle tse kahar’a lifuba tsa batho"
        },
        {
            "chapter": 31,
            "verse": 24,
            "text": "Re ba nehile boiketlo ba nakoana, hamorao re tlaba qhobela kahlolong e se nang khutlo"
        },
        {
            "chapter": 31,
            "verse": 25,
            "text": "Haeba u ka ba botsa hore: “Ke mang ea hlotseng maholimo le lefats’e? Ba tla araba ba re: “Ke Allah.” E re: “Lithoriso li be ho Allah!” Empa bongata ba bona ha ba Utloisise"
        },
        {
            "chapter": 31,
            "verse": 26,
            "text": "Lintho tsohle tse maholimong le lefats’eng ke tsa Allah. Ruri! Allah ha A hloke letho, U ts’oanetsoe ke lithoriso tsohle"
        },
        {
            "chapter": 31,
            "verse": 27,
            "text": "Hoja ebe lifate tsohle tse lefats’eng ke lipene, leoatle ke enke, le bile le phaeletsoe ka maoatle a mang a supileng, mantsoe A Allah A ne a ke ke a lekana ho ngoloa ka tsona. Ruri! Allah U matla Oohle, U Seli"
        },
        {
            "chapter": 31,
            "verse": 28,
            "text": "Tlholeho le tsoho ea lona bafung, e ts’oana feela le tlholeho le tsoho ea moea o le mong. Hobane! Allah Ke Eena Ea Utloang, Ea Bonang"
        },
        {
            "chapter": 31,
            "verse": 29,
            "text": "Ha le e s’o bone kamoo Allah A e tsang hore bosiu bo sehe mots’eare tsebe kateng, le hore mots’eare o sehe bosiu tsebe kateng, le kamoo A tsepamisitseng letsatsi le ngoeli kateng hore li etse ts’ebetso ea tsona, le hore e ngoe le e ngoe e tsamaee mocheng oa eona tlas’a taelo ea Hae; le hore Allah U tseba ka botlalo tseo le li etsang"
        },
        {
            "chapter": 31,
            "verse": 30,
            "text": "Ke hobane Allah ke ‘Nete, hobane seo ba bitsang ho sona ntle ho Eena ke Leshano, etsoe Allah ke Eena Ea Hloahloeng, Ea Moholo"
        },
        {
            "chapter": 31,
            "verse": 31,
            "text": "Ha le e s’o bone kamoo likepe li sesang kateng holim’a leoatle tlas’a lereko la Allah? – Hore A tle A le bonts’e tse ling tsa Lits’upiso tsa Hae? – Ruri! Kahar’a sena ke Lits’upiso ho bohle ba nang le mamello ba fana ka liteboho"
        },
        {
            "chapter": 31,
            "verse": 32,
            "text": "Empa haeba leqhubu le ka ba koahela joaloka sekhurumetso, ba bitsa ho Allah, ba mo neha lerato le tlotla e totobetseng. Empa hang ha A se A ba behile kathoko lefats’eng ba ts’ireletsehile, ba bang ba qea-qea lipakeng. Ha ho mong le mong ea latolang lits’upiso tsa rona haese moeki ea hlokang teboho"
        },
        {
            "chapter": 31,
            "verse": 33,
            "text": "Oho lona batho! Sebeletsang Mong`a lona, le ts’abe letsatsi leo ka lona ho se nang hoba le ntate ea tla buella mora oa hae, kapa mora ea tla buella ntata’e. Ruri! Ts’episo ea Allah ke ea ‘nete. Le se ke la thetsoa ke bophelo ba lefats’e, kapa la lumella liabolosi ho le thetsa khahlanong le Allah"
        },
        {
            "chapter": 31,
            "verse": 34,
            "text": "Ruri! Allah U na le tsebo ka Hora eo. Ke Eena Ea romellang pula lefats’eng, e bile U na le tsebo ea tse ka lipopelong. Ha ho moea ofe kapa ofe o nang le tsebo ea seo o tla se kotula kamoso, ebile ha ho moea o tsebang lefats’e leo o tla shoela ho lona. Ruri! Allah U tseba tsohle, U hlokolosi"
        },
        {
            "chapter": 32,
            "verse": 1,
            "text": "Alif. Lam. Mim"
        },
        {
            "chapter": 32,
            "verse": 2,
            "text": "Ts’enolo ea Lengolo leo ho seng khoao ho lona, – le tsoang ho Mong`a Mafats’e"
        },
        {
            "chapter": 32,
            "verse": 3,
            "text": "Kapa ba re: “O iqapetse lona?” Che, ke ‘nete e tsoang ho Mong`a hau, hore u tle u hlokomelise batho bao ho sa kang haeba le mohlokomelisi ea ileng a tla ho bona pele ho uena, hore ba tle ba amohele tataiso"
        },
        {
            "chapter": 32,
            "verse": 4,
            "text": "Ke Allah Ea hlotseng maholimo le lefats’e, le tsohle tse teng lipakeng tsa tsona ka matsatsi a ts’eletseng. U tsepame ka tieo Teroneng. Ntle ho eena ha le na ea ka le ts’ireletsang kapa eena ‘muelli. Na le sa tla ke le amohele khalemo"
        },
        {
            "chapter": 32,
            "verse": 5,
            "text": "U laola litaba tsohle tse lefat`seng le leholimong; pheletsong tsohle lit la boela ho Eena ka letsatsi, leo khakanyo ea mohopolo oa lona e leng lilemo tse sekete"
        },
        {
            "chapter": 32,
            "verse": 6,
            "text": "Ke Eena Eo, Motsibi oa tsohle tse patiloeng le tse pepeneneng, Ea Matla Oohle, Ea Mohau o Khaphatsehang"
        },
        {
            "chapter": 32,
            "verse": 7,
            "text": "Eena Ea entseng lintho tsohle ka tseo A li hlotseng ka botle, A simolla tlholeho ea motho ka letsopa"
        },
        {
            "chapter": 32,
            "verse": 8,
            "text": "A etsa peo ea motho ka lehloele le eisehang"
        },
        {
            "chapter": 32,
            "verse": 9,
            "text": "Eaba U oa mo ntlafatsa, A bululela moea oa Hae ka ho eena; A le neha kutlo, pono le lipelo, empa lona le fana ka liteboho tse fokolang"
        },
        {
            "chapter": 32,
            "verse": 10,
            "text": "Ba bile ba re: “Na ha re lahlehile lefats’eng, re ka boela ra hlooloa joang hape?” Empa ba hloka tumelo ka kopano le Mong`a bona"
        },
        {
            "chapter": 32,
            "verse": 11,
            "text": "E re: “Lenyeloi la Lefu, le ikarabellang ho lona, le tla nka meea ea lona: le tla khobokang’a ka pela Mong`a lona.”"
        },
        {
            "chapter": 32,
            "verse": 12,
            "text": "Hoja ebe le ne le tla bona nakong eo ba molato ba kebisitseng lihlooho tsa bona kateng kapel’a Mong`a bona, ba ntse ba re: “Mong`a rona! Hajoale re bone, e bile re utloile, kahoo re busetse morao; re na le bo-’nete ba hore re tla phetha toka: hobane ruri rea kholoa.”"
        },
        {
            "chapter": 32,
            "verse": 13,
            "text": "Hoja Re ne Re ratile joalo, Re ka be Re tataisitse meea eohle: empa Lentsoe la Ka le tla phethahala: “Ke tla tlatsa Lihele ka Li-Jinn le batho ha ‘moho"
        },
        {
            "chapter": 32,
            "verse": 14,
            "text": "Kahoo, latsoang – Hobane le ile la Lebala Kopano ea Letsatsi lena la lona, Le rona Re tla le Lebala – latsoang kahlolo e sa Feleng ka lebaka la liketso tsa lona tse mpe"
        },
        {
            "chapter": 32,
            "verse": 15,
            "text": "Ke feela ba-kholoang Lits’enolong tsa Rona, bao e reng ha ba hopotsoa ka tsona e beba oela fats’e ka boithapalatso, le hona ho pheta lithoriso tsa Mong`a bona, ba hloka boikhants’o"
        },
        {
            "chapter": 32,
            "verse": 16,
            "text": "Ba siea mealo ea bona molemong oa ho bitsa ho Mong`a bona ka Ts’abo le ka Ts’epo, ba fana ka tseo Re ba sitsitseng ka tsona"
        },
        {
            "chapter": 32,
            "verse": 17,
            "text": "Ha ho motho ea tsebang seo a se patetsoeng le se thabisang molemong oa hae, – ele moputso oa seo a neng a se etsa"
        },
        {
            "chapter": 32,
            "verse": 18,
            "text": "Na motho ea kholoang a ka ts’oana le’a phelang ka bobe? Ha ba ts’oane"
        },
        {
            "chapter": 32,
            "verse": 19,
            "text": "Empa ba-kholoang ba etsang liketso tse lokileng, Lirapa tsa phomolo ke mahae a bona – e le moputso oa liketso tsa bona"
        },
        {
            "chapter": 32,
            "verse": 20,
            "text": "Haele mahana-puso le ba khopo, phomolo ea bona ke mollong. Ka linako tsohle ha ba lakatsa ho tsoa kamoo, ba tla sutuletsoa kateng. Ho tla thoe ho bona: “Latsoang kahlolo ea mollo oo le neng le o latola e le leshano.”"
        },
        {
            "chapter": 32,
            "verse": 21,
            "text": "Ruri! Re tla etsa hore ba latsoe kahlolo lefats’eng lena pele ho e Boima, hore ba tle ba khutle mekhoeng"
        },
        {
            "chapter": 32,
            "verse": 22,
            "text": "Ke mang ea etsang phoso e kholohali haese ea kileng a hopotsoa lits’enolo tsa Mong`a hae, e be hamorao o’a li koenehela. Ruri! Re tla ahlola ba molato"
        },
        {
            "chapter": 32,
            "verse": 23,
            "text": "Ruri! Re ile Ra neha Moshe Lengolo; kahoo, le se be le khoao ho le amohela; Re ile Ra le hlophisa e le tataiso ho Bana ba Israele"
        },
        {
            "chapter": 32,
            "verse": 24,
            "text": "Eitse hoba ba be le tjantjello ba bile ba lumetse ka tieo lits’enolong tsa Rona, Re ile Ra thonya baetapele har’a bona ba neng ba ba tataisa ka taelo ea Rona"
        },
        {
            "chapter": 32,
            "verse": 25,
            "text": "Ruri Mong`a hau U tla ahlola lipakeng tsa bona mohla Letsatsi la Kahlolo likhohlano tsa bona"
        },
        {
            "chapter": 32,
            "verse": 26,
            "text": "Na ha se tataiso hore ba hlahlobe kamoo Re ileng Ra ripitla matlobo kateng pele ho bona, ao ba tsamaeang lithakong tsa ona? Ruri! Lengolo leo le jere lits’upiso kahar’a lona! Na ba sa tla ke ba utloe"
        },
        {
            "chapter": 32,
            "verse": 27,
            "text": "Na ha ba bone kamoo Re theolelang pula lefats’eng le omeletseng, eo ka eona Re hlahisang lijalo tseo e leng lijo ho liphoofolo tsa bona le ho bona? Ana ha ba na pono"
        },
        {
            "chapter": 32,
            "verse": 28,
            "text": "Ba re: “Ke neng Qeto eo ea lona e tlang ho tla haeba le na le ‘nete?”"
        },
        {
            "chapter": 32,
            "verse": 29,
            "text": "E re: “Mohla letsatsi la Qeto, ha ho kuno ho mahana-tumelo le ha ba ka kholoa, kapa hona ho nyehlisetsoa.”"
        },
        {
            "chapter": 32,
            "verse": 30,
            "text": "Kahoo ba furalle, u lete. Le bona ba lete"
        },
        {
            "chapter": 33,
            "verse": 1,
            "text": "Oho Moporofeta! Ts’aba Allah, u se mamele Mahana-tumelo le Baikaketsi: Ruri! Allah U Tseba Tsohle, U Seli"
        },
        {
            "chapter": 33,
            "verse": 2,
            "text": "Empa latela seo u se senoletsoeng se tsoang ho Mong`a hau. Hobane! Allah U hlokolosi ka tseo u li etsang"
        },
        {
            "chapter": 33,
            "verse": 3,
            "text": "Beha ts’epo ea hau ho Allah, hobane Allah U lekane e le mots’epehi"
        },
        {
            "chapter": 33,
            "verse": 4,
            "text": "Allah ha A etsa lipelo tse peli ka hare ho motho ofe kapa ofe: kapa hona ho etsa basali ba lona bao le ba hlalang ka ho ba ts’oants’a le bo-’ma lona ka Sihar, le ho etsa bara bao le ikholisetsang bona bara ba lona. Sena empa e le puo feela ea melomo ea lona. Ebile Allah U le bolella ‘nete, U bonts’a tsela e nepahetseng"
        },
        {
            "chapter": 33,
            "verse": 5,
            "text": "Ba bitseng ka mabitso a bo-ntata bona. Seo se tla ba molemo ka ho fetisisa mahlong a Allah. Haeba le sa tsebe bo-ntata bona, e tla ba baena ba lona tumelong le metsoalle ea lona. Ha hona ho ba le phoso holim’a lona haeba le sa ka la hlokomela, se bohlokoa ke se maikutlong a lona. Allah U Ts’oarela-joalo- joalo, U Khaphatseha Mohau"
        },
        {
            "chapter": 33,
            "verse": 6,
            "text": "Moporofeta o haufi haholo ho ba-kholoang ho feta bona ka bo-bona, basali ba hae ke bo-’ma bona. Tsoalano ka mali e haufi haholo ho e mong le e mong oa bona molaong oa Allah ho feta ba-kholoang ba bang le ba ileng ba phaphatheha: kantle leha eba le ka etsa mohau ho metsoalle ea lona: Sena se ngoliloe Molaong"
        },
        {
            "chapter": 33,
            "verse": 7,
            "text": "Hopola hore Re nkile kano ho Baporofeta: le ho uena, Nooe, Abrahama, Moshe le ho Jesu mora oa Maria. Re ile Ra nka kano ea sebele ho bona"
        },
        {
            "chapter": 33,
            "verse": 8,
            "text": "E le hore Allah A tle A botse ka bo-’nete ba seo tumelo ea bona e bileng sona. U lokisitse kahlolo e mahlonoko khahlanong le mahana-tumelo"
        },
        {
            "chapter": 33,
            "verse": 9,
            "text": "Oho lona ba-kholoang! Hopolang molemo oa Allah ho lona mohla le neng le thulane le mabotho, ha Re romella setsokotsane se matla le lebotho kahlahlanong le bona leo le sa kang la le bona. Empa Allah U bona tsohle tseo le li etsang"
        },
        {
            "chapter": 33,
            "verse": 10,
            "text": "Mohla ba neng ba le khahlela ka mona le ka mona, le se le tsoeretse mahlo hoo lipelo tsa lona li neng li le haufi le liqoqotho, le apareloa ke menahano e fosahetseng malebana le Allah"
        },
        {
            "chapter": 33,
            "verse": 11,
            "text": "Ho bile le ba-kholoang ba ileng ba lekoa boemong boo, ba ile ba tsukutloa ke letsoalo le ts’abehang"
        },
        {
            "chapter": 33,
            "verse": 12,
            "text": "Baikaketsi le ba nang le maloetsi lipelong tsa bona, ba re: “Allah le Moporofeta oa Hae ha ho seo ba re ts’episitse sona haese mafeela-feela.”"
        },
        {
            "chapter": 33,
            "verse": 13,
            "text": "Lequloana le leng la bona le ile la re: “Oho lona banna ba Yathrib! Ha le ke ke la emela ntoa, kahoo boelang morao.” Sehlopha se seng se ile sa kopa tumello ea Moporofeta, sa re: “Malapa a rona a setse a sa sireletseha.” Morero oa bona ene e se letho, haese ho hlanola tlhabela"
        },
        {
            "chapter": 33,
            "verse": 14,
            "text": "Hoja lira li ile tsa ba khahlela ka mahlakore ohle, eaba ba khothaletsoa ho ikhula, ba ka be ba amohetse kantle le khanyetso ea letho"
        },
        {
            "chapter": 33,
            "verse": 15,
            "text": "Empa ba ne ba ikanne ho Allah hore ba ke ke ba koeneha. Boikano ho Allah bo lokela ho arabelloa"
        },
        {
            "chapter": 33,
            "verse": 16,
            "text": "E re: “Paleho e ke ke ea le thusa ka letho haeba le baleha lefu kapa polao; hobane mofutho oo le phelang har’a ona ke oa nakoana.”"
        },
        {
            "chapter": 33,
            "verse": 17,
            "text": "E re: “Ke mang ea ka le pholosang ho Allah haeba A le neha Kotlo, kapa ho le neha Mohau?” Kapa ho fumana motsoalle kapa mothusi ofe kapa ofe kantle ho Allah"
        },
        {
            "chapter": 33,
            "verse": 18,
            "text": "Allah U tseba bohle ba sitisang batho har’a lona le ba reng ho bo-mphato’a bona: “Atamelang haufi le rona!” Empa le se tle ntoeng haese feela ha nakoana"
        },
        {
            "chapter": 33,
            "verse": 19,
            "text": "Ba le honohela. Empa ha ba otloa ke ts’abo, u tla ba bona ba talimile ka lona ka mahlo a ntseng a panya-panya sa motho ea makhatheng a lefu: Hang hoba letsoalo le khutse, ba u chesa ka maleme a nchocho tlas’a lipelo tse telele thepeng. Ba joalo ba hloka tumelo, Ka lebaka leo, Allah U etsa liketso tsa bona lefeela: Seo se bobebe ho Allah"
        },
        {
            "chapter": 33,
            "verse": 20,
            "text": "Ba nahana hore Bafuthi ha ba ea beha lihlomo fats’e; hoja e be Bafuthi ba ntse ba tsoelapele, ba ne ba tla lakatsa ho ba lehoatateng har’a Baleleri, ba botsa ka lona; hoja ba ne ba le har’a lona, ba ne ba tla loana empa ka monyebe"
        },
        {
            "chapter": 33,
            "verse": 21,
            "text": "Ruri! Le na le mohlala o motle ho Moporofeta oa Allah ho ea ts’epetseng ho Allah le ho Letsatsi la Bofelo, a tsitlalla thorisong ea Allah"
        },
        {
            "chapter": 33,
            "verse": 22,
            "text": "Ba-kholoang ha ba bona Bahlabani ba Bafuthi, ba ile ba re; “Sena ke seo Allah le Moromuoa oa Hae ba re ts’episitseng sona, Allah le Moromuoa oa Hae ba re boleletse seo e leng ‘nete.” Seo sa matlafatsa tumelo le tjantjello ea bona boithapalatsong"
        },
        {
            "chapter": 33,
            "verse": 23,
            "text": "Har’a ba-kholoang ho na le batho ba ‘nete Selekaneng sa bona le Allah. Ba bang ba phethile kano ea bona, ba bang ba sa lebeletse; Empa ha ba ea fetoha le ha nyane"
        },
        {
            "chapter": 33,
            "verse": 24,
            "text": "Hore Allah A tle A putse batho ba ‘Nete ho latela ‘Nete ea bona, le hona ho ahlola Baikaketsi haeba e le Thato Ea Hae, kapa A retelehele ho bona ka Mohau: Hobane Allah U Ts’oarela joalo-joalo, U Mohau o Khaphatsehang"
        },
        {
            "chapter": 33,
            "verse": 25,
            "text": "Allah U leleketse mahana-tumelo kahlolong ea bona; ha ho molemo oo ba o fumaneng. Allah U lekane ho Ba-kholoang ntoeng ea bona. Allah U Matla, U Matla A ho phethisa Thato Ea Hae"
        },
        {
            "chapter": 33,
            "verse": 26,
            "text": "Ba bang ba batho ba Lengolo ban eng ba thusa mahana- tumelo – Allah U ile A ba theola maemong a bona, A ba A ts’ollela letsoalo lipelong tsa bona. Ba bang ba bona le ile la ba bolaea, ba bang la ba hapa"
        },
        {
            "chapter": 33,
            "verse": 27,
            "text": "A le etsa majalefa a naha ea bona, matlo a bona, thepa ea bona esita le naha eo le neng le sa e etele khafetsa. Allah U Matla holima lintho tsohle"
        },
        {
            "chapter": 33,
            "verse": 28,
            "text": "Oho Moporofeta! E re ho basali ba hau: “Haeba le rata bophelo ba lefats’e lena le mekhabiso ea lona, – tlohong! Ke tla le khotsofatsa, ke le lokolle ka tsela e nonofetseng.”"
        },
        {
            "chapter": 33,
            "verse": 29,
            "text": "Empa haeba le rata Allah le Moromuoa oa Hae le lehae la Bo-tlang, Ruri! Allah U hlophisitse moputso o moholohali sebakeng sa ba hloekileng har’a lona"
        },
        {
            "chapter": 33,
            "verse": 30,
            "text": "Oho lona basali ba Moporofeta! Haeba e mong oa lona o ne a le molato oa liketso tse nyonts’ang, Kahlolo ea hae e tla phaelloa habeli, hobane seo se bobebe ho Allah"
        }
    ]
}
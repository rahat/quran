{
    "juzs": [
        {
            "chapter": 1,
            "verse": 1,
            "text": "Ka lebitso la Allah, Ea Lereko, Ea Mohau"
        },
        {
            "chapter": 1,
            "verse": 2,
            "text": "Lithoriso tsohle li be ho Allah, Mong`a Mafats’e"
        },
        {
            "chapter": 1,
            "verse": 3,
            "text": "Ea Lereko, Ea Mohau"
        },
        {
            "chapter": 1,
            "verse": 4,
            "text": "Mong`a Letsatsi la Kahlolo"
        },
        {
            "chapter": 1,
            "verse": 5,
            "text": "Ke Uena Ea mong Eo re Mo khumamelang; Eo re kopang thuso ho Eena"
        },
        {
            "chapter": 1,
            "verse": 6,
            "text": "Re tataisetse tseleng e otlolohileng"
        },
        {
            "chapter": 1,
            "verse": 7,
            "text": "Tsela ea bao U ba hlohonolofalitseng, Eseng tsela ea ba ipiletsang khalefo ea Hau, ba khelohileng"
        },
        {
            "chapter": 2,
            "verse": 1,
            "text": "Alif. Lam. Mime"
        },
        {
            "chapter": 2,
            "verse": 2,
            "text": "Lena ke Lengolo leo ka har’a lona ke tataiso e se nang khoao, ho ba nang le ts’abo ho Allah"
        },
        {
            "chapter": 2,
            "verse": 3,
            "text": "Ba kholoang ho masabonoeng, ba tsitlalla thapelong le hona ho fana ka seo Re ba sitsitseng ka sona"
        },
        {
            "chapter": 2,
            "verse": 4,
            "text": "Le ho kholoa se u se senoletsoeng, le ho se senotsoeng pele ho uena; e bile bana le tihisetso ea bophelo bo tlang"
        },
        {
            "chapter": 2,
            "verse": 5,
            "text": "Ba tataisong e tsoang ho Mong`a bona, ke bona ba tla atleha"
        },
        {
            "chapter": 2,
            "verse": 6,
            "text": "Ho mahana-tumelo, ho bona ho ea ts’oana u ba lemosang kapa u sa ba lemose; ba ke ke ba kholoa"
        },
        {
            "chapter": 2,
            "verse": 7,
            "text": "Allah U kabile kutlo le lipelo tsa bona, mahlong U ba koahetsoe ka lesira. Sebakeng sa bona hona le timelo e mahlonoko"
        },
        {
            "chapter": 2,
            "verse": 8,
            "text": "Har’a batho ho teng ba reng: “Re kholoa ho Allah le ho letsatsi la bofelo,” empa ba hloka tumelo"
        },
        {
            "chapter": 2,
            "verse": 9,
            "text": "Ba nahana hore ba ka thetsa Allah le ba kholoang, athe ha ho eo ba mo thetsang haese ho ithetsa bo-bona; empa ba sa elelloe"
        },
        {
            "chapter": 2,
            "verse": 10,
            "text": "Pelong tsa bona ho na le boloetsi, Allah U tlatselelitse boloetsi boo. Kahlolo e mahlonoko ke’a bona hobane ba tletse thetso"
        },
        {
            "chapter": 2,
            "verse": 11,
            "text": "Ha ho thoe ho bona: “Se bakeng motsoebere lefats’eng,” bare: “hao, rona re mpa re boloka khotso feela!”"
        },
        {
            "chapter": 2,
            "verse": 12,
            "text": "Bonnete ke bona bahlohleletsi ba motsoebere, empa ha ba elelloe"
        },
        {
            "chapter": 2,
            "verse": 13,
            "text": "Ha ho thoe ho bona: “Kholoang joaloka ha ba bang ba kholoa,” ba re: “na re ka kholoa joaloka ha litlatla li kholoa?” che, `nete ke bona litlatla, ba mpa ba sena tsebo"
        },
        {
            "chapter": 2,
            "verse": 14,
            "text": "Ha ba teana le ba kholoang ba re: “Re’a kholoa,” empa ha ba e na le bo-mphato`a bona ba re: “Ruri re na le lona; re ne mpa re soasoa"
        },
        {
            "chapter": 2,
            "verse": 15,
            "text": "Ruri Allah le Eena U tla soasoa le bona, A be A ba lese ho tlankela sa lifofu ka booatla ba bona"
        },
        {
            "chapter": 2,
            "verse": 16,
            "text": "Bana ke ba rekang phoso ka theko ea tataiso, ka hona ts’ebetso ea bona e ke ke ea tsoelapele kapa hona ho tataisoa"
        },
        {
            "chapter": 2,
            "verse": 17,
            "text": "Papiso ea bona e tsoana le’a monna ea besitseng mollo, ha o se o tukile o le khanare haufi le eena, e be Allah U nkela khanya eo thoko le bona a ba lese har’a lefifi moo ba ke keng ba bona"
        },
        {
            "chapter": 2,
            "verse": 18,
            "text": "Botholo, bomumu le bofofu; ba ke ke ba khutlela kaelong"
        },
        {
            "chapter": 2,
            "verse": 19,
            "text": "Kapa papiso e ‹ngoe ekaba ea ts›eola e tsoang marung e lefifi, le lekirietsane le halimang. E be ba kiba litsebe tsa bona ka menoana moo ba thibelang lekirietsane le lumang, le hona ho ts’aba lefu. Empa Allah U kope tse ba sa lumeleng har’e, thoko ho tataiso ea Hae"
        },
        {
            "chapter": 2,
            "verse": 20,
            "text": "Ha le phatsima le nanola pono ea bona. Khafetsa ha le khanya ebe ba tsamaea khanyeng eo, ha le boetse le fifala hape e be ba ema khekhenene. Hoja Allah A ne A ratile, A ka be A nanotse kutlo le pono ea bona. Hobane Allah U na le matla a ho etsa tsohle"
        },
        {
            "chapter": 2,
            "verse": 21,
            "text": "Oho batho! Khumamelang Mong`a lona, Ea le hlolileng, le ba bileng teng pele ho lona; hore le ithute tokafalo"
        },
        {
            "chapter": 2,
            "verse": 22,
            "text": "Ea entseng lefats’e ho ba bolulo ba lona, leholimo sekhele sa lona; A ba A le tlisetsa lipula ho tsoa leholimong, tseo ka tsona A le hlahisetsang litholoana. Le se ke la iketsetsa melingoana ea bohata khahlanong le Eena le na le tsebo"
        },
        {
            "chapter": 2,
            "verse": 23,
            "text": "Haeba le na le khoao khahlanong le seo Re se senoletseng lekhabunyane la Rona, hlahisang khaolo e ts’oanang le eona; le be le bitse lipaki kathoko ho Allah haeba le hlile le le ‘neteng"
        },
        {
            "chapter": 2,
            "verse": 24,
            "text": "Empa e bang le ka sitoa – etsoe Ruri le tla sitoa – ts`abang mollo ke hona, oo libeso tsa oona e leng batho le majoe, o beselitsoe mahana-tumelo"
        },
        {
            "chapter": 2,
            "verse": 25,
            "text": "Empa fana ka litaba tse molemo ho ba kholoang ebile ba etsa mesebetsi e lokileng; hore sebakeng sa bona ho na le lirapa tseo katlas’a tsona ho phallang linoka; ka mehla ha ba feptjoa ka litholoana tsa lirapa tseo, ba tla re: “tsena ke tseo re kileng ra lifuoa pele;” hobane li fanoa e le lits’oants’iso. Teng moo, le ba lekane ba hloekileng; ba tla phela kahosafeleng"
        },
        {
            "chapter": 2,
            "verse": 26,
            "text": "Hobane Ruri Allah ha a khese ho sebelisa papiso le ha e se e le ea monoang. Bakholoang ba ea tseba hore seo ke ‘nete etsoang ho Mong`a bona; empa ba khesang tumelo bona ba re: “e be Allah U bolelang ka papiso ee?” Allah U khelositse ba ba ngata ka eona, a tataisa ba bangata ka eona; o khelositse feela ba khopo"
        },
        {
            "chapter": 2,
            "verse": 27,
            "text": "Haele ba robang selekane sa Allah kamor’a hoba se theoe, ba bile ba arola seo Allah A laetseng hore se kopangoe, le hona ho fehla merusu lefats’eng: bao ke ba lahlehetsoeng"
        },
        {
            "chapter": 2,
            "verse": 28,
            "text": "Le latola joang tumelo ho `Mopi(Allah) empa le ne le hloka bophelo, a le neha bophelo! O tla le neha lefu, a be a le nehe bophelo hape; hobane poelo ea lona e ho Eena"
        },
        {
            "chapter": 2,
            "verse": 29,
            "text": "Ke Eena Ea le hloletseng tsohle tse holima lefats’eng. Ho feta moo tsebo ea Hae e okamela popong ea maholimo. O fane ka taelo le tlhoeko maholimong a supileng; o nale tsebo e phetahetseng ho tsohle"
        },
        {
            "chapter": 2,
            "verse": 30,
            "text": "Elelloang Mong`a lona A re ho manyeloi: « ke tla bopa moemeli lefats›eng,» manyeloi a re: « na o ka beha ea tla baka likotsi le hona ho tsolla mali lefats›eng, empa rona re ntse re keteka lithoriso tsa hau le hona ho o tlotlisa? “eaba Allah U re: “Ruri ke tseba seo le sa se tsebeng.”"
        },
        {
            "chapter": 2,
            "verse": 31,
            "text": "Allah U ruta Adama mabitso a lintho tsohle, a libeha ka pela manyeloi, a re: “mpolelleng mabitso a tsena haeba le na le ‘nete.”"
        },
        {
            "chapter": 2,
            "verse": 32,
            "text": "Manyeloi a re: “tlotla e ke e be ho Uena! Rona ha re na tsebo haese seo o re rutileng sona. Hobane ke Uena, Uena feela ea tsebang, Ea Seli.”"
        },
        {
            "chapter": 2,
            "verse": 33,
            "text": "Allah A re: “Adama! ba bolelle mabitso a tsona,” e itse hoba a ba bolella mabitso a tsona, Allah A re: “na ha ke ea bolela hore ke tseba liphiri tsa maholimo le lefats’e? Etsoe ke tseba tseo le li pepesang le tseo le li patang.”"
        },
        {
            "chapter": 2,
            "verse": 34,
            "text": "Elelloang Ra Re ho manyeloi: “ikokobetseng kapel’a Adama,” ba ile ba inama haese ibliss (satane). O ile a nyefola ka boikhohomoso, ea eba oa pele mohana-tumelo"
        },
        {
            "chapter": 2,
            "verse": 35,
            "text": "Ra re: “Adama lula le mosali oa hau serapeng, le be le je litholoana ka bolokolohi tse teng serapeng seo; empa le se atamele haufi le sefate sena, ho seng joalo le tlababaetsa- phoso.”"
        },
        {
            "chapter": 2,
            "verse": 36,
            "text": "Eaba satane o ba ekela ho theoha moo, ba tsoa serapeng sa boiketlo seo ba neng ba le ho sona; ba re: “theohang, mong le mong ka bora pakeng tsa lona! Lefats’e e tlaba bolulo ba lona le boiphiliso ha nakoana"
        },
        {
            "chapter": 2,
            "verse": 37,
            "text": "Adama a amohela mantsoe a ts’enolo a tsoang ho Mong`a hae, eaba Allah U retellehela ka ho eena. Hobane Ruri Allah U reteleha-khafetsa, etsoe o tletse mohau"
        },
        {
            "chapter": 2,
            "verse": 38,
            "text": "Ra re: “theohang kaofela ha lona, empa Ruri ke tla le romella tataiso e tsoang ho ‘Na; ba tla latela tataiso ea Ka ba ke ke ba eba le ts’abo kapa eona mesarelo"
        },
        {
            "chapter": 2,
            "verse": 39,
            "text": "Empa haele bo tlhoka-tumelo, ba bile ba nyefola lits’enolo tsa rona, Ruri bao ke balekane ba mollo. ba tla phela moo.”"
        },
        {
            "chapter": 2,
            "verse": 40,
            "text": "Bana ba Israele! Hopolang molemo oo ke le sitsitseng ka oona, le be le phethise selekane sa lona, etsoe le ‘Na (Allah) ke tla se phethisa, le se ts’abe mong kantle ho `Na"
        },
        {
            "chapter": 2,
            "verse": 41,
            "text": "Le lumele ho se ke se senotseng se tihisang ts`enolo e teng ho lona, le se be ba pele ho nyefola tumelo teng, le ho rekisa ka lits’enolo tsa ka ka thekoana e eisehang; le be le ts`abo ho ‘na, ke inots`i"
        },
        {
            "chapter": 2,
            "verse": 42,
            "text": "Le se ribehe ‹nete ka bohata, kapa la pata ‹nete le tseba"
        },
        {
            "chapter": 2,
            "verse": 43,
            "text": "Tsitlallelang thapelong, pheellang ho fana ka linyehelo, inamisang lihlooho le ba inamang thapelong"
        },
        {
            "chapter": 2,
            "verse": 44,
            "text": "Le khothaletsa botle bathong, empa lona le lebale ho bo phethahatsa? Le ithuta tsa Lengolo? Ha le be le kutloisiso"
        },
        {
            "chapter": 2,
            "verse": 45,
            "text": "Che! tsoma thuso ka mamello e tsitlelletseng le thapelo; Ruri ho thata haese ho ba meea e robehileng"
        },
        {
            "chapter": 2,
            "verse": 46,
            "text": "Ba se nang qeeaqeo hore ba tla teeana le Mong`a bona, etsoe poelo ea bona e ho Eena"
        },
        {
            "chapter": 2,
            "verse": 47,
            "text": "Oho bana ba Israele! Hopolang molemo oa ka oo ke le sitsitseng ka oona, le hore ke le khethileng holim’a bohle"
        },
        {
            "chapter": 2,
            "verse": 48,
            "text": "Ka hona ithlokomeleng khahlanong le letsatsi leo ka lona ho se nang moea o tla phonyoha ho e meng, kapa eena `muelli a ke ke a lumelloa ho oona, kapa eona tefo e ke ke ea amoheloa ho oona, etsoe e ke ke ea thusoa"
        },
        {
            "chapter": 2,
            "verse": 49,
            "text": "Le hopole hore re le pholositse ho batho ba Faro, ba neng ba le sotla ka kotlo e ts’abehang; ka polao ea bara ba lona, basiea basali ba lona: ena e bile teko e kholohali e tsoang ho Mong`a lona"
        },
        {
            "chapter": 2,
            "verse": 50,
            "text": "Hopolang re arotse leoatle ho le pholosa, ra khamisa batho ba Faro ka metsi ponts’eng ea lona"
        },
        {
            "chapter": 2,
            "verse": 51,
            "text": "Hopolang re ile ra khethela Moshe masiu a mashome a mane bo inosing, empa bosieong ba hae le ile la nka namane; ka hona la eba baetsa-phoso"
        },
        {
            "chapter": 2,
            "verse": 52,
            "text": "Le moo re ile ra le ts’oarela; e le monyetla ho lona hobale teboho"
        },
        {
            "chapter": 2,
            "verse": 53,
            "text": "Hopolang ra neha Moshe Lengolo le ts’iea ea botle le bobe, e le hore le be le monyetla oa ho tataisetsoa botleng"
        },
        {
            "chapter": 2,
            "verse": 54,
            "text": "Hopolang Moshe o ile a re ho batho ba habo: “Oho batho ba heso! “le iphoselitse ka ho rapela namane, kahoo sokolohelang ka boinyatso ho ‘Mopi oa lona; le be le bolae bakhopo ka bo-lona. Seo se tla etsa hore le hlahe le khahleha ho ‘Mopi oa lona, o tla retellehela ka ho lona. Hobane Ruri o reteleha- khafetsa, etsoe o tletse mohau"
        },
        {
            "chapter": 2,
            "verse": 55,
            "text": "Hopolang le ile la re: “Moshe! Re ke ke ra lumela ho uena ho fihlela re ka bona Allah ka mahlo;” le hoja le ile la ilibangoa ke letolo le lehalima le sa shebile joalo"
        },
        {
            "chapter": 2,
            "verse": 56,
            "text": "Ra le tsosa bafung e le hore le be le monyetla oa teboho"
        },
        {
            "chapter": 2,
            "verse": 57,
            "text": "Ra le khukhumetsa ka leru le lesoeu, eaba re theolela manna le likhoale, ra re: “ejang lintho tse hloekileng tseo re le sitsitseng ka tsona – ha se ronababa foselitseng, empa ba iphoselitse bo- bona"
        },
        {
            "chapter": 2,
            "verse": 58,
            "text": "Hopolang re itse: “kenang motseng ona, le je tse teng ho oona ka bolokolohi, le be le kene ka likhoro le ithobile, ka motsamao le mantsoe, re tla le ts’oarela lits`ito tsa lona, re ekeletse ba etsang botle"
        },
        {
            "chapter": 2,
            "verse": 59,
            "text": "Empa ba ikhohomusi ba fetotse lentsoe polelong eo ba neng ba e nehiloe, eaba Re romella baikhohomusi seoa ho tsoa leholimong ka ho tlola molao ho menahane"
        },
        {
            "chapter": 2,
            "verse": 60,
            "text": "Hopola hore Moshe o ile a kopela batho ba habo metsi, Ra Re: “Otla lefika ka lere la hau.” Eaba ho ts’akhunya liliba tse leshome le metso e ‘meli e le hore moloko ka mong o tsebe sebaka sa oona sa ho noa. Ejang le noe tseo Allah a le sitsitseng ka tsona, le se bake bobe ka ho etsa moferefere lefats’eng"
        },
        {
            "chapter": 2,
            "verse": 61,
            "text": "Hopolang hore le kile la re: “Moshe! Re khathetse ke mofuta o le mong oa lijo; ka hona a k’u re kopele ho Mong`a hau hore a ke a re hlahisetse tse beoang ke lefats’e – meroho, mekopu, lijo-thollo, linoko le lianyanese. Moshe a re: “na le ka batla se fats’e ho ena le se phahameng? Ka hona tsamaeang le motse, ke moo le tla fumana seo le se batlang.” Ba ile ba apareloa ke masoabi le mesarelo, ba ba ba fihleloa ke seoa se tsoang ho Allah. Sena ke hobane ba ile ba nyefola lits’enolo tsa Allah, ba ba ba bolaea Baporofeta ka sehloho. Etsoe ke hobane ba ile ba latola ba ba tlola meeli"
        },
        {
            "chapter": 2,
            "verse": 62,
            "text": "Haele ba kholoang ho se senotsoeng ho uena, le balatelang mangolo a Ma-Juda, Ba-Keresete le ma-Sabia – le bohle ba kholoang ho Allah le ho letsatsi la bofelo, le ba etsang ka ho loka – Ruri moputso oa bona o ho Mong`a bona, bake ke ba eba le ts’abo kapa eona mesarelo"
        },
        {
            "chapter": 2,
            "verse": 63,
            "text": "Hopolang re entse selekane le lona, re phahamisetsa tlhoro ea thaba Sinai ho ba kaholimo ho lona, Ra Re: “Tsitlallelang ka tieo ho seo re le nehileng sona, le be le hopole seo se fuperoeng ke eona, mohlaope le ts`abe `Mopi"
        },
        {
            "chapter": 2,
            "verse": 64,
            "text": "La koeneha le ka morao ho moo, hoja e se be ka lereko la Allah le mohau oa hae, le ka be le le ba tahlehong"
        },
        {
            "chapter": 2,
            "verse": 65,
            "text": "Etsoe le tseba hantle ka ba robileng sabata har’a lona, re ile ra re ho bona: “le be lits’oene, le tellehe le hona ho hlouoa!”"
        },
        {
            "chapter": 2,
            "verse": 66,
            "text": "Eaba re etsa sena hoba mohlala nakong ea bona, le ho tsoala ea bona; e bile e le thuto ho ba ts’abang Allah"
        },
        {
            "chapter": 2,
            "verse": 67,
            "text": "Hopolang hore Moshe o ile a re ho batho ba habo: “Allah U le laela ho etsa sehlabelo ka khomo,” ba araba ba re: “u re fetola lits`eisa?” Moshe a arabela: “Allah U nthuse ke se be har’a liphoqo!”"
        },
        {
            "chapter": 2,
            "verse": 68,
            "text": "Ba re: “re kopele ke hona ho Mong`a hau a ke a re hlakisetse hore na khongoana eo ke e joang!” Moshe a re: “U itse,”: Ruri ke khongoana e holileng ho lekana kapa e matlafetseng, empa e be lipakeng tsa maemo a mabeli a na; ka hona etsang kamoo le laeloang ka teng.”"
        },
        {
            "chapter": 2,
            "verse": 69,
            "text": "Ba re: “re kopele ho Mong`a hau a re hlakisetse ‘mala oa eona.” Moshe a arabela: “Ruri ke khongoana e ts’ehla ba litau. Ho phatsima ke ‘mala oa eona, e tle e thabise babohi.”"
        },
        {
            "chapter": 2,
            "verse": 70,
            "text": "Ba re: “re kopele ho Mong`a hau a ke a re hlakisetse hore na e be joang. Hobane ho rona likhomo li’a ts’oana; etsoe haeba Allah a ratile re tla ba tataisong e nepahetseng"
        },
        {
            "chapter": 2,
            "verse": 71,
            "text": "A arabela: “U itse,”: Ruri ke khongoana e song ho panoe; e song ho leme masimo kapa hona ho a ts’ella; e hloka koli.” eaba bona ba re: “joale u tlisitse ‘nete.” Eaba ba etsa sehlabelo seo, le hoja ba ne ba sa rate"
        },
        {
            "chapter": 2,
            "verse": 72,
            "text": "Le hopole hore le ne le bolae motho, hoa eba le ho se utloane pakeng tsa lona ke ketso eo, ‘Allah U ile a beha pooaneng seo le neng le se patile"
        },
        {
            "chapter": 2,
            "verse": 73,
            "text": "Ra re: “otla le ka leqa la nama.” ke kamoo Allah a khutlisetsang ba neng ba shoele bophelong, le hona ho le bonts’a lits’upiso tsa hae e le hore le tle le utloisise"
        },
        {
            "chapter": 2,
            "verse": 74,
            "text": "Le kamorao ho moo, lipelo tsa lona li ile tsa thatafala, tsa ts’oana le lejoe, kapa ho feta lejoe ka bothata. Hobane Ruri hona le majoe a mang ao ho oona ho ts’akhunyang linoka, hona le a mang ao e reng ha a petsoha e be ho kolla metsi. Hona le majoe a mang a tebang ke ts’abo ea Allah. Ha se hore Allah ha a bone tseo le li etsang"
        },
        {
            "chapter": 2,
            "verse": 75,
            "text": "Na le sa na le ts’epo ea hore ba tla kholoa ho lona? Hobane karolo e ‘ngoe ea bona e se e ile ea utloa lentsoe la Allah, ea ba ba le fetola ka morero, kamor’a hoba ba le utloisise"
        },
        {
            "chapter": 2,
            "verse": 76,
            "text": "Bonang! Ha ba kopana le ba kholoang ba re: “re’a kholoa.” empa ha ba le sephiring le bo-mphato’a bona ba re: “na le ka ba joetsa seo Allah a le senoletseng sona, e le hore ba tle b ale phehise khang kapel’a Mong`a lona khahlanong le sona. Ha le na kutloisiso na?”"
        },
        {
            "chapter": 2,
            "verse": 77,
            "text": "Na ha ba hlokomele hore Allah U tseba seo ba se patileng le seo ba se pepesang"
        },
        {
            "chapter": 2,
            "verse": 78,
            "text": "Har’a bona ho teng batho ba sa tsebeng Lengolo ho hang hae se hona ho le utloela, ba mpa ba hakanya"
        },
        {
            "chapter": 2,
            "verse": 79,
            "text": "Kahoo ho malimabe ba ngotseng Lengolo ka matsoho a bona, ebe ba re: “lena le etsoa ho Allah,” e le hore ka lona ba tle ba ithekisetse ka thekoana e eisehang. Bomalimabe bo sallane le bona ka seo matsoho a bona a se ngotseng, etsoe bo sallane le batla fumana kuno ka lona"
        },
        {
            "chapter": 2,
            "verse": 80,
            "text": "Ebile ba re: “mollo o ke ke oa re thetsa haese matsatsi a `maloa feela.” E re: “na le amohetse ts’episo e tsoang ho Allah, – hobane Ruri Allah a ke ke a roba ts’episo ea hae – kapa e be le buoa seo le sa se tsebeng khahlanong le Allah?”"
        },
        {
            "chapter": 2,
            "verse": 81,
            "text": "Empa e mong le e mong ea entseng sebe, sebe sa hae se mo etselitse lesakana-la-nkope; ke balekane ba mollo; ba tla phela kamoo"
        },
        {
            "chapter": 2,
            "verse": 82,
            "text": "Haele ba kholoang ba bile ba etsa ka ho loka: ke balekane ba Serapa. Etsoe har’a sona ba tla phela ka hosafeleng"
        },
        {
            "chapter": 2,
            "verse": 83,
            "text": "Hopolang re entse selekane le bana ba Israele; se khumameleng mong kantle ho Allah, le hlomphe batsoali, le beng ka lona, le likhutsana, le bafumanehi, le buise batho ka hlonepho; le tsitlallele thapelong, le hona ho fana ka linyehelo.” empa kamor’a mona, eaba le ea koeneha tlas’a likhothaletso haese ba fokolang feela ba lona"
        },
        {
            "chapter": 2,
            "verse": 84,
            "text": "Re entse selekane le lona hore: “le tlohelle ho ts’olla mali a bana ba bo lona, kapa hona ho baphalalisa malapeng a bona. Eaba le tihisa selekane sa rona, la eba lipaki ho sona.”"
        },
        {
            "chapter": 2,
            "verse": 85,
            "text": "Ka morao ho mona le simollotse lipolaeano, le hona ho phalalisa karolo e ‘ngoe ea batho ba lona malapeng a bona, le bile le thusana ka bo-lona khahlanong le bona ka sebe, le hona ho tlola meeli – hoja ebe ba ne ba tlile ho lona joaloka bats’oaruoa le ka be le ba lokolotse ka tefo, le hoja ho ne ho se molaong ho lona hoba phalalisa – sena ke sesupo sa hore le lumela ho karolo e ‘ngoe ea Lengolo ha karolo e ‘ngoe le e nyefola? Moputso oa ba etsang joalo ke ofe haese tlotlollo bophelong balefats’e lena, le ka Letsatsi la Tsoho ba tla romelloa timelong e soabisang. Hobane Allah ha se hore ha a bone tseo le li etsang"
        },
        {
            "chapter": 2,
            "verse": 86,
            "text": "Ba na ke barekang bophelo ba lefats’e ka theko ea bophelo botlang. Kahlolo ea bona e ke ke ea bebofatsoa, kapa hona ho thusoa"
        },
        {
            "chapter": 2,
            "verse": 87,
            "text": "Re nehile Moshe Lengolo Ra mo salisa morao lethathamo la baromuoa, eaba Re neha Jesu mora oa Maria lits’upiso tse hlakileng tsa puso ea Allah, eaba Re mo matlafatsa ka moea o halalelang. E be ke kahoo e reng ha ho etla ho lona Moromuoa ea tsoang ho Allah ka seo lona ka bo-lona le neng le sa se lebella, e be le kokomoha ka boikhants’o, le bile le nyefola ba bang ha ba bang le ba bolaea"
        },
        {
            "chapter": 2,
            "verse": 88,
            "text": "Ba re: “lipelo tsa rona ke liphuthelo.” che, thohako ea Allah e holim’a bona sebakeng sa nyefolo ea bona. Etsoe tumelo ea bona e ea fokola"
        },
        {
            "chapter": 2,
            "verse": 89,
            "text": "Ha ho etla ho bona Lengolo le tsoang ho Allah, le tihisa se teng ho bona, – le hoja pele ho seo ba ‘nile ba kopa tlholo holim’a banyefoli ba tumelo – ha ho etla ho bona seo ba se tsebang e le ‘nete, ebe baea se nyefola. Thohako ea Allah e holim’a bahloka-tumelo"
        },
        {
            "chapter": 2,
            "verse": 90,
            "text": "Thohako ke theko ea seo ba rekisitseng meea ea bona ka sona: ka hona ha ba kholoe seo Allah a se senotseng, ba mona hore Allah ka mohau oa hae a ka romella ts’enolo ho ope ea mo khahlisang oa makhabunyane a hae. Kahoo ba ipiletsa khalefo holim’a khalefo. Timelo ea bahana-tumelo ke e soabisang"
        },
        {
            "chapter": 2,
            "verse": 91,
            "text": "Ha ho thoe ho bona: “Kholoang ho se senotsoeng ke Allah,” ba re: “re lumela ho seo re se senoletsoeng.” banyefola seo se tlileng kamor’a sona, le hoja e le ‘nete e tihisang seo se teng ho bona. Oho Muhammad ba bolelle u re: “hobaneng ha le ile la bolaea baporofeta ba masoetso ba Allah haeba le hlile le le ba kholoang?”"
        },
        {
            "chapter": 2,
            "verse": 92,
            "text": "Moshe o tlile ho lona ka lits’upiso tse hlakileng tsa puso ea Allah, le hoja bosieong ba hae le ile la ikhethela ho rapela namane, eaba le eba baetsa-liphoso"
        },
        {
            "chapter": 2,
            "verse": 93,
            "text": "Le hopole hore Re ile Ra etsa selekane le lona, eaba Re phahamisetsa tlhoro ea thaba Sinai holim’a lona, Ra Re: “kakatlelang ka tieo ho seo Re le nehileng sona, le be le utloe lentsoe la Rona, eaba le re: “re’a utloa empa re ea hana.” eaba thapeli eo ea bona ea namane e etsoa hore e qoele ka har’e ho lipelo tsa bona ho latela nyefolo ea bona ea selekane. Ba bolelle u re: “se sebe ke seo tumelo ea lona e le laetseng ho se etsa holim’a lona haeba le hlile le ba kholoang.”"
        },
        {
            "chapter": 2,
            "verse": 94,
            "text": "E re: “haeba lehae la bofelo le ho Allah ke la lona feela, empa e seng batho ba bang joaloka ha le bolela; joale batlang lefu haeba le hlile le na le ‘nete sebele"
        },
        {
            "chapter": 2,
            "verse": 95,
            "text": "Empa ba ke ke ba batla lefu, ho latela seo matsoho a bona a se rometseng kapel’a bona. Ruri Allah U hlokolosi ka baetsa- libe"
        },
        {
            "chapter": 2,
            "verse": 96,
            "text": "Har’a batho bophelong le tla ba fumana ba le meharo ho feta barapeli ba lits’oants’o. Etsoe e mong le e mong oa bona o lakatsa e ka a ka phela lilemo tse sekete. Athe ho ka phela lilemo tse sekete ha se hona ho ka mo phemisang kahlolo. ‘Allah U bona tsohle tseo ba li etsang"
        },
        {
            "chapter": 2,
            "verse": 97,
            "text": "(Muhammad) E re: “Eo e leng sera sa Khabariele – ka ha ke eena ea tlisang ts`enolo pelong ea hau ka thato ea Allah, le tihisa le ileng la senoloa pele ho lona, ke tataiso le litaba tse molemo ho bakholoang"
        },
        {
            "chapter": 2,
            "verse": 98,
            "text": "Eo e leng sera sa Allah, manyeloi a hae, baromuoa ba hae, Khabariele le Mikaele! Hobane Ruri Allah ka bo-Eena ke sera sa mahana-tumelo"
        },
        {
            "chapter": 2,
            "verse": 99,
            "text": "Re senotse ho lona lits’upiso tse hlakileng, ke batahlehong feela ba sa tlong ho lumela ho tsona"
        },
        {
            "chapter": 2,
            "verse": 100,
            "text": "Ebe ke kahoo ereng ha ba etsa selekane e be karolo e ‘ngoe ea bona e se qhelela kathoko? ‘Nete ke hore, boholo ba bona ke mahloka-tumelo"
        },
        {
            "chapter": 2,
            "verse": 101,
            "text": "Ha ho hotla ho bona moromuoa ho tsoa ho Allah a tihisa seo se ho bona, mokhahlelo oa batho ba Lengolo ba lahlela Lengolo la Allah kherehloa joale ka ha eka ha ho seo ba se tsebang"
        },
        {
            "chapter": 2,
            "verse": 102,
            "text": "Ba latetse seo ba babe ba ileng ba se pheta khahlanong le matla a Solomone. Banyefoli, e seng Solomone, empa ba babe ba ile banyefola, ba ba ba ruta batho boloi, le seo se senotsoeng ke manyeloi a mabeli Babilona, e leng Harut le Marut. Etsoe manyeloi a na a mabeli ha a ka a ruta motho le ha a le mong ho fihlela ba re: “Re mpa re tlisitse teko, ka hona se nyefoleng letho tataisong ea Allah.” ke bobeling bona ba manyeloi moo batho ba ileng ba ithuta ho baka pherekano lipakeng tsa monna le mosali; empa ha ho eo ba mo hlokofatsang ka eona haese ka thato ea Allah. Ba ithutile se bahlokofatsang, etsoe se sa ba putse ka letho. Etsoe Ruri ba ea tseba hore haele ea nkileng karolo moo teng ha a na kabelo ea thabo ho botlang; Ruri se sebe ke kuno ea seo b ase rekisitseng ka meea ea bona hoja feela bane ba tsebile"
        },
        {
            "chapter": 2,
            "verse": 103,
            "text": "Hoja ba ile ba boloka tumelo, ba ba ba sesefa bobe; moputso o tsoang ho Allah U ne o tla ba molemo hoja feela bane ba tsebile"
        },
        {
            "chapter": 2,
            "verse": 104,
            "text": "Oho lona ba-Tumelo! Le se ke la re ho moporofeta: “u re mamele,” empa le re: “u re shebe,” lona le mo mamele. Hobane kahlolo ea ba se nang Tumelo ke e mahlonoko"
        },
        {
            "chapter": 2,
            "verse": 105,
            "text": "Ha se takatso ea ba sa kholoeng har’a batho ba Lengolo kapa bona bahetene hore le ka amohela molemo ofe kapa ofe o tsoang ho Allah. Empa Allah U ikhethela ope ea mo ratang ka mohau oa Hae, etsoe Allah ke Rabosafeleng"
        },
        {
            "chapter": 2,
            "verse": 106,
            "text": "Haeba ho le teng e ‘ngoe ea lits’enolo tsa Rona eo Re e hlakolang kapa Re etsa hore e lebaloe, sebakeng sa eona Re tlisa e ‘ngoe e molemo, kapa e ts’oanang le eona. Hana ha u na tsebo ea hore Allah U na le matla a ho etsa lintho tsohle"
        },
        {
            "chapter": 2,
            "verse": 107,
            "text": "Hana ha u tsebe hore puso ea maholimo le ea lefats’e ke ea Allah; kantle ho Allah ha u na motsoalle kapa mothusi"
        },
        {
            "chapter": 2,
            "verse": 108,
            "text": "A le ka nyopanyopa Moromuoa ka lipotso joalo ka ha Moshe a ile a hlajoa ka lipotso mehleng? Haele ea ikhethelang ho koenehela tumelo, Ruri o khelohile tseleng e totobetseng"
        },
        {
            "chapter": 2,
            "verse": 109,
            "text": "Bongata ba batho ba Lengolo ba laba-labela ho le khelosa tumelong kamor’a hoba le sokolohe, ka mohono oa boikhabo, kamor’a hoba ‘nete e totobale ho bona. Empa u ba ts’oarele, le hona ho iphapanyetsa bona ho fihlela Allah a phetahatsa merero ea hae. Hoba Ruri Allah U na le matla a holima tsohle"
        },
        {
            "chapter": 2,
            "verse": 110,
            "text": "Mamellang thapelong, le fane ka linyehelo; etsoe botle bohle boo le bo romellang nale molemong oa meea ea lona, le tla bo fumana ho Allah. Hobane Allah U bona tsohle tseo le li etsang"
        },
        {
            "chapter": 2,
            "verse": 111,
            "text": "Ba bile ba re: “ha ho ea ka kenang Paradeising kantle le hore e be Mo-Juda kapa Mo-Keresete.” tsena ke litakatso tsa bona. E re: “tlisang bopaki ba seo le se buoang haeba le ‘neteng.”"
        },
        {
            "chapter": 2,
            "verse": 112,
            "text": "Che, haele ea inehetseng ka botho bohle ba hae ho Allah, a bile a etsa botle, moputso oa hae o ho Mong`a hae; etsoe ho ke ke haeba le ts’abo kapa mesarelo e ka ba fihlelang moo"
        },
        {
            "chapter": 2,
            "verse": 113,
            "text": "Ma-Juda a re: “Ba-Keresete ha ho seo base latelang sa ‘nete,” athe Ba-Keresete le bona ba re: “Ma-Juda ha ho seo ba se latelang sa ‘nete;” athe bobeli ba ithuta Lengolo. Le ha ho le joalo, ba sa tsebeng letho ba buoa jooana. Hobane Allah U tla ahlola lipakeng tsa bona mohla letsatsi la kahlolo ho seo ba fapanang ka sona"
        },
        {
            "chapter": 2,
            "verse": 114,
            "text": "Ke ba feng ba etsang phoso e kholohali ho feta ba hanelang katamelo le tlotliso ea lebitso la Allah ka har’e ho matlo ao e leng a thapelo (musjid), etsoe chesehello ea bona e le ho fenya ba kholoang? Ho bajoalo, ho ne ho sa lumellehe hore ba ka kena ka har’a oona kantle le ho ts’abo. Lefats’eng lena ba tla tlotloloha, etsoe kahlolo ea bona ho botlang ke e mahlonoko"
        },
        {
            "chapter": 2,
            "verse": 115,
            "text": "Bochabela le bophirima bobeli ke tsa Allah, hohle moo o retellehelang o bona boteng ba Allah. Hobane Ruri Allah U ka hohle, e bile o tseba tsohle"
        },
        {
            "chapter": 2,
            "verse": 116,
            "text": "Ba re: “Allah U tsoetse mora.” tlotliso li be ho Eena! Che, tsohle tse maholimong le tse lefats’eng ke tsa hae. Tsohle li lebisa lithapelo ho eena"
        },
        {
            "chapter": 2,
            "verse": 117,
            "text": "Mohloli oa maholimo le lefats’e! Haeba a re ra ho etsa letho, u re feela: “E ba,” le bateng"
        },
        {
            "chapter": 2,
            "verse": 118,
            "text": "Bahloka-tsebo ba re: “ke ka horeng Allah a sa bue le rona? Kapa a romelle sesupo se re tobileng?” Lichaba tse tlileng pele ho bona li’nile tsa rialo. Lipelo tsa bona li ea ts’oana. Re totobalitse lits’enolo tsa rona ho batho ba sa thekeseleng tumelong"
        },
        {
            "chapter": 2,
            "verse": 119,
            "text": "Re u romeletse ka ‘nete, u bile u le motlisa litaba tse molemo; u le mohlokomelisi. U ke ke oa botsoa ka ba lekane ba khanare ea mollo"
        },
        {
            "chapter": 2,
            "verse": 120,
            "text": "Ma-juda kapa Ba-Keresete ba ke ke ba u khotsofalla ho fihlela u latela mokhoa oa bona oa tumelo. E re: “Tataiso ea Allah ke tataiso e nepahetseng.” haeba o tla latela litakatso tsa bona kamor’a hoba tsebo e finyelle ho uena, kantle ho Allah u ke ke oa ba le motsoalle ea u sireletsang kapa e na mothusi"
        },
        {
            "chapter": 2,
            "verse": 121,
            "text": "Haele bao Re ba nehileng Lengolo, ba bile ba le bala ka mokhoa o nepahetseng, Ruri bao ke ba kholoang ho lona. Athe haele bahana-tumelo bona, Ruri ke ba tahlehong"
        },
        {
            "chapter": 2,
            "verse": 122,
            "text": "Oho bana ba Israele! Hopolang molemo oa Ka oo ke le etselitseng oona, le kamoo ke le khethileng holim’a libopuoa tsohle"
        },
        {
            "chapter": 2,
            "verse": 123,
            "text": "Itlhokomeleng khahlanong le letsatsi leo ka lona ho se nang hoba le moea o tla phonyoha ho e meng, kapa oona mats’eliso a ke ke a amoheloa ho oona, kapa eena muelli a ke ke abale thuso ho oona; kapa hona ho thusoa"
        },
        {
            "chapter": 2,
            "verse": 124,
            "text": "Hopolang hore Abrahama Mong`a hae o kile a mo beha tekong ka litaelo tsa hae, tseo a ileng a li phetha, eaba o re (Allah): “Ruri ke u khethile hoba moetapele oa batho.” Abrahama a re: “na le ho tsoala ea ka ho tla ba le baetapele?” Allah a re: “Selekane sa Ka ha se’a kenyeletsa baetsa-libe.”"
        },
        {
            "chapter": 2,
            "verse": 125,
            "text": "Ruri Re entse ntlo (Kaaba ) ho ba sebaka sa khobokano ho batho, e bile e le ntlo ea polokeho, Ra Re: “Khethang sebaka seo Abrahama a neng a ema ho sona ha a etsa thapelo hoba sebaka sa lona sa thapelo.” Ra etsa selekane le Abrahama le Ishmaele, Ra Re: “Hloekisang ntlo ea ka sebakeng sa batla e kopela har’e, le ho batla kopanela ho eona, le ho ba inamang le hona ho ithapalatsa thapelong ka har’a eona"
        },
        {
            "chapter": 2,
            "verse": 126,
            "text": "Abrahama a hooa a re: “Mong`a ka! A k’u etse motse ona ho ba oa khotso (polokeho), u be u sitse beng ba oona ka litholoana tse lokelang ba kholoang ho Allah le ho letsatsi la bofelo, ‘Allah U ile a arabela: “Haele ba mahana-tumelo ke tla ba lesa har’a monyaka ka nakoana, joale ebe ke ba lelekella timelong ea mollo – e leng pheletso e mpe ea leeto"
        },
        {
            "chapter": 2,
            "verse": 127,
            "text": "Abrahama le Ishmaele nakong eo ba neng ba phahamisa metheo ea ntlo, Abarahama o ile a rapela jooana: “Mong`a rona! Amohela ts’ebetso ea rona.” Ruri ke uena, uena feela ea utloang tsohle, ea tsebang tsohle"
        },
        {
            "chapter": 2,
            "verse": 128,
            "text": "Mong`a rona! Re etse ba ithapalatsang thatong ea hau (Islamong), le tsoala ea rona u e etse sechaba se ithapalatsang thatong ea hau (Masolomane), u be u re bonts’e libaka tsa rona tsa thapelo, u be u retellehele ka ho rona. Ruri ke uena, uena feela ea retelehang-khafetsa, ea tletseng mohau"
        },
        {
            "chapter": 2,
            "verse": 129,
            "text": "Mong`a rona! A k’u hlahise har’a bona Moromuoa oa mohlobo oa bona, ea tla ba phetela lits’enolo tsa hau, le hona hoba ruta Lengolo le bohlale, le hona ho ba hloekisa. Ruri ke uena, uena feela ea Matla oohle, Ea Bohlale.”"
        },
        {
            "chapter": 2,
            "verse": 130,
            "text": "Ke mang ea furallang tumelo ea Abrahama haese ba silafatsang meea ea bona? Ruri Re mo khethile lefats’eng lena le ho mohloekisa, athe haele ho botlang o tla ba har’a ba lokileng"
        },
        {
            "chapter": 2,
            "verse": 131,
            "text": "Hleka! Mong`a hae a Re ho eena: “Inehele!” eaba o re: “ke inehetse ho Mong`a mafats’e.”"
        },
        {
            "chapter": 2,
            "verse": 132,
            "text": "Lena ke lefa leo Abrahama a le sietseng bara ba hae, le Jakobo o ile a etsa jooana, a re: “Oho bara ba ka! Ruri Allah U le khethetse tumelo ea ‘nete; kahoo se shoeleng thoko ho tumelo ea Islamo (boithapalatso thatong ea hae).”"
        },
        {
            "chapter": 2,
            "verse": 133,
            "text": "A le bile lipaki mohla lefu le khahlanyetsang Jakobo? Bonang! A re ho bara ba hae: “Le tla khumamela mang hoba ke ts`iruoe?” ea ba ba re: “Re tla khumamela `Mopi Oa hau, `Mopi Oa bo-ntatao, bo-Abrahama, Ishmaele le Isaaka, molimo o inotsi, etsoe re inehetse ho Eena.”"
        },
        {
            "chapter": 2,
            "verse": 134,
            "text": "Bao ke batho ba ileng khale. Tsa bona ke tseo ba li kotutseng, etsoe le lona tsa lona ke tseo le tlang ho li kotula. Ruri ha le ke ke la botsoa ka tseo ba neng ba li etsa"
        },
        {
            "chapter": 2,
            "verse": 135,
            "text": "Ba re: “Ha le batla tataiso ka nepo le be Ma-Juda kapa Ba- Keresete.” Uena e re: “Che, haele rona re latela tumelo ea Abrahama, tumelo e nepahetseng; etsoe Abrahama ha aka a kopanya melingoana le Allah.”"
        },
        {
            "chapter": 2,
            "verse": 136,
            "text": "E reng: “Re kholoa ho Allah, ho se senoletsoeng rona, se senoletsoeng Abrahama, Ishmaele, Isaaka, Jakobo, meloko, le ho se filoeng Moshe le Jesu, le se filoeng baporofeta ho tsoa ho Mong`a bona. Ha ho eo re mo khethollang har’a bona, re inehetse ho Eena"
        },
        {
            "chapter": 2,
            "verse": 137,
            "text": "Ha ba kholoa joaloka ha le kholoa, Ruri ba tseleng e nepahetseng. Empa haeba ba koeneha, joale ba har’a ba khethollang, etsoe Allah U tla u ts’ireletsa khahlanong le bona. Ruri ke eena ea utloang tsohle, le ho tseba tsohle"
        },
        {
            "chapter": 2,
            "verse": 138,
            "text": "Re fumana kolobetso ea rona ho Allah, etsoe ke mang ea ka kolobetsang hantle ho feta Allah? Ke Eena eo re mo khumamelang"
        },
        {
            "chapter": 2,
            "verse": 139,
            "text": "E re: “Re pheha khang joang ka Allah hobane ke Mong`a rona, etsoe e le Mong`a lona? Ruri mesebetsi ke ea rona, le lona ho joalo feela. Re shebile ho Eena a le mong.”"
        },
        {
            "chapter": 2,
            "verse": 140,
            "text": "Kapa le bolela hore Abrahama, Ishmaele, Isaaka, Jakobo le meloko e ne e le Ma-Juda kapa Ba-Keresete? babolelle u re: “Na le tseba ho feta Allah? “Ke mang eo e leng leoatla haese ea patang bopaki boo a bo amohetseng ho Allah? Etsoe ha se hore Allah ha a hlokolosi ka tseo ba li etsang!”"
        },
        {
            "chapter": 2,
            "verse": 141,
            "text": "Bao ke batho ba seng ba fetile khale; batla kotula litholoana tsa liketso tsa bona, tsa lona ke tseo le tla li kotula. Etsoe Ruri le ke ke la botsoa ka tseo ba neng ba li etsa"
        }
    ]
}
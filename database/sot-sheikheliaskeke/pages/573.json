{
    "pages": [
        {
            "chapter": 72,
            "verse": 14,
            "text": "“Hara rona ho na le ba ithobelang Allah, le ba tsoang tseleng ea toka. – haele ba ithobileng –ba nkile tsela e topileng"
        },
        {
            "chapter": 72,
            "verse": 15,
            "text": "“Empa haele ba tsoapohang, ke libeso tsa Mollo-oa-Lihele"
        },
        {
            "chapter": 72,
            "verse": 16,
            "text": "“Haeba ba ile ba tsitlallela tseleng, Re ka be Re ba sitisitse ka pula tsa matlopotlopo"
        },
        {
            "chapter": 72,
            "verse": 17,
            "text": "“E le hore Re ba behe tekong. Empa mong le mong ea tla kheloha khopolong ea Mong`a hae, U tla mo otla ka kotlo e mahlonoko"
        },
        {
            "chapter": 72,
            "verse": 18,
            "text": "“Libaka tsa thapelo ke tsa Allah: kahoo le se bitse ho mong kantle ho Allah"
        },
        {
            "chapter": 72,
            "verse": 19,
            "text": "“Nakong eo lekhabunyane la Allah le emang ho Mo rapela, ba mo opela hare ka bongata"
        },
        {
            "chapter": 72,
            "verse": 20,
            "text": "E re: “Ke rapela Allah a Inotsi, ha ke Mo kopanye le mang kapa mang.”"
        },
        {
            "chapter": 72,
            "verse": 21,
            "text": "E re: “Ha ke na matla a ho le utloisa bohloko, kapa hona ho le tlisa tseleng e nepahetseng.”"
        },
        {
            "chapter": 72,
            "verse": 22,
            "text": "E re: “Ha ho ea ka nts’ireletsang khahlanong le Allah, kapa ho fumana sets’abelo kantle ho Eena,”"
        },
        {
            "chapter": 72,
            "verse": 23,
            "text": "“Mosebetsi oa ka ke ho phatlalatsa seo ke se fumanang ho tsoa ho Allah, ho phtlalatsa molaetsa oa Hae. Haele ba nyefolang Allah le moromuoa oa Hae: ba loketsoe ke lihele, ba tla phela moo kahosafeleng”"
        },
        {
            "chapter": 72,
            "verse": 24,
            "text": "Khabareng, ha ba bona tseo ba neng ba li ts’epistoe, – ka nako eo ba tla tseba hore na ke mang ea fokolang e le mothusi, ea eisehang ka lipalo"
        },
        {
            "chapter": 72,
            "verse": 25,
            "text": "E re: Ha ke tsebe hore na seo le neng le se ts’episitsoe se haufi, kapa Mong`a ka U hlophisitse nako e telele ea pallo malebana le eona"
        },
        {
            "chapter": 72,
            "verse": 26,
            "text": "Hobane ke Eena Ea tsebang tse sa bonoeng; ebile ha ho mang, kapa mang eo A mo senolelang sephiri sa Hae"
        },
        {
            "chapter": 72,
            "verse": 27,
            "text": "Haese ho moromuoa ofe, kapa ofe eo a khahloang ke Eena, joale ebe U hlomamisa balebeli (manyeloi) ho tsamaea kapel’a hae le kamor’a hae"
        },
        {
            "chapter": 72,
            "verse": 28,
            "text": "Hore a tle a tsebe hore e feela ba phatlalalitse melaetsa ea Mong`a bona. U bile U kopetse hare liketso tsohle tseo ba li etsang, U boloka tlaleho ea lintho tsohle"
        }
    ]
}
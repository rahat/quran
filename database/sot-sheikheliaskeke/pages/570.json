{
    "pages": [
        {
            "chapter": 70,
            "verse": 40,
            "text": "Ke ikana ka Mong`a ‘nqa tsohle tsa Bochabela le Bophirima hore re na le matla"
        },
        {
            "chapter": 70,
            "verse": 41,
            "text": "Ho beha ba betere ho ba feta sebakeng sa bona. Re ke ke ra hloloa"
        },
        {
            "chapter": 70,
            "verse": 42,
            "text": "Kahoo, ba tlohele ho itaola le ho bapala ho fihlela ba kopana le letsatsi la bona leo ba le ts’episitsoeng"
        },
        {
            "chapter": 70,
            "verse": 43,
            "text": "Eleng letsatsi leo ba tlang ho tsosoa mabitleng ka potlako joaloka ha eka ke litlholisano ho ea leseleng"
        },
        {
            "chapter": 70,
            "verse": 44,
            "text": "Ka mahlo a ts’ohileng, ba bile ba aparetsoe ke masoabi: leo e tla be ele letsatsi leo ba le ts’episitsoeng"
        },
        {
            "chapter": 71,
            "verse": 1,
            "text": "Ruri! Re ile Ra romella Nooe ho batho ba habo: “Lemosa batho ba heno esere kahlolo e mahlonoko ea tloha ea ba oela holimo"
        },
        {
            "chapter": 71,
            "verse": 2,
            "text": "A re: “Oho batho ba heso! Ruri! Ke mohlokomelisi ea totobetseng ho lona"
        },
        {
            "chapter": 71,
            "verse": 3,
            "text": "“Hore le tlameha ho khumamela Allah le hona ho mo sebeletsa ka tieo, le nkutloe"
        },
        {
            "chapter": 71,
            "verse": 4,
            "text": "“Hore A tle A le ts’oarele libe tsa lona le hona ho lelefatsa nako ea lona ea pallo. Hobane Ruri! Nako eo pallo ea Allah e tlang, e ke ke ea liehisoa hoja le ne le tseba.”"
        },
        {
            "chapter": 71,
            "verse": 5,
            "text": "A re: “Mong`a ka! Ruri! Ke ne ke etsa pitso ho batho ba heso bosiu le mots’eare"
        },
        {
            "chapter": 71,
            "verse": 6,
            "text": "Empa lipitso tsohle tsa ka ha li’a ka tsa thusa letho haese hona hore ba balehe ‘neteng"
        },
        {
            "chapter": 71,
            "verse": 7,
            "text": "“Hobane ka linako tsohle ha ke ba bitsetsa hore U tle U ba ts’oarele, ba kiba litsebe tsa bona ka menoana le hona ho ipata lifahleho ka liaparo tsa bona; ba tsitlaletse nyefolong le hona ho ikhohomosa"
        },
        {
            "chapter": 71,
            "verse": 8,
            "text": "“Ke ba hoelelitse ka lentsoe le phahameng"
        },
        {
            "chapter": 71,
            "verse": 9,
            "text": "“Ke ile ka phatlalatsa molaetsa pooaneng ho bona; ka etsa kopo ho bona sephiring"
        },
        {
            "chapter": 71,
            "verse": 10,
            "text": "“Ke re: kopang ts’oarelo ho Mong`a lona. Hobane U Ts’oarela ka Mehla eohle"
        }
    ]
}
{
    "chapter": [
        {
            "chapter": 38,
            "verse": 1,
            "text": "Sad: Ka Qura‘n e tletseng Khalemo"
        },
        {
            "chapter": 38,
            "verse": 2,
            "text": "Empa Mahana-tumelo ba nyeunya ka har’a Boikhohomoso le Karohano"
        },
        {
            "chapter": 38,
            "verse": 3,
            "text": "Ke meloko e mekae eo Re e ripitlileng pele ho bona? Qetellong e ileng ea lla – nakong eo ho neng ho se na nako ea ho pholoha"
        },
        {
            "chapter": 38,
            "verse": 4,
            "text": "Ba maketse ha mohlokomelisi ea tsoang har’a bona a tla ho bona, mahana-tumelo ba re: “Enoa ke moloi ea buang leshano.”"
        },
        {
            "chapter": 38,
            "verse": 5,
            "text": "“O etsa melingoana, ho ba `Mopi a le mong? Ruri! sena ke ntho e makatsang"
        },
        {
            "chapter": 38,
            "verse": 6,
            "text": "Eaba marena har’a bona a tsamaea, a re: “Tlohang le tsitlallele melingoaneng ea lona! Hobane Ruri! Sena ke ntho e reriloeng"
        },
        {
            "chapter": 38,
            "verse": 7,
            "text": "“Ha re ea s’o ka re utloa ka sena tumelong ea moraorao tjena: Sena empa e le boqapi"
        },
        {
            "chapter": 38,
            "verse": 8,
            "text": "“Eng! Molaetsa o senoletsoe eena – har’a rona?” Empa ba na le khoao Molaetseng oa Ka; Che ha ba es’o latsoe kahlolo ea Ka"
        },
        {
            "chapter": 38,
            "verse": 9,
            "text": "Kapa e be Matlotlo a Mong`a hau ke’a bona, Ea Matla Oohle, Mofani Oa Matlotlo ntle ho tekano"
        },
        {
            "chapter": 38,
            "verse": 10,
            "text": "Kapa e be puso ea maholimo le lefats’e le tsohle tse teng lipakeng tsa tsona ke tsa bona? Haba nyolohe ka lithapo"
        },
        {
            "chapter": 38,
            "verse": 11,
            "text": "Empa – ho tla phaphathehisoa lebotho la baikopanyi"
        },
        {
            "chapter": 38,
            "verse": 12,
            "text": "Pele ho bona ho bile ba latolang barumuoa, Batho ba habo Nooe, le Ba-‘Ad, le Faro ea neng a tsepamisitsoe ka botlalo"
        },
        {
            "chapter": 38,
            "verse": 13,
            "text": "Le Ba-Thamud, le batho ba habo Lota, le Balekane ba Moru; – kaofela ha bona e ne e le baikopanyi"
        },
        {
            "chapter": 38,
            "verse": 14,
            "text": "Kaofela ha bona ba ile ba latola baromuoa ba Ka, ka lebaka leo kahlolo ea Ka e ile ea finyella ho bona kantle le tika-tiko"
        },
        {
            "chapter": 38,
            "verse": 15,
            "text": "Ba naba mpaba emetse molumo o le mong feela, etsoe oa ke ke oa liehisoa"
        },
        {
            "chapter": 38,
            "verse": 16,
            "text": "Ba re: “Mong`a rona! Ak’u re potlakisetse boikarabellong pele ho Letsatsi la Pallo.”"
        },
        {
            "chapter": 38,
            "verse": 17,
            "text": "U be le mamello ka seoba se buoang, u hopole lekhabunyane la rona Davida ea neng a le matla. Hobane Ruri! O ne a sokolohela ho Allah ka boinyatso"
        },
        {
            "chapter": 38,
            "verse": 18,
            "text": "Ke Rona ba entseng hore lithaba li phete Lithoriso tsa Mong`a tsona le eena ha letsatsi le ea malikelong ho fihlela le chaba"
        },
        {
            "chapter": 38,
            "verse": 19,
            "text": "Le linonyana le tsona li tsa khobokana ‘moho: le eena li retelehela ho Allah"
        },
        {
            "chapter": 38,
            "verse": 20,
            "text": "Re ile Ra matlafatsa puso ea hae, le hona ho mo neha bohlale le eona puo e chorileng le qeto e batsi"
        },
        {
            "chapter": 38,
            "verse": 21,
            "text": "Na pale ea ba ba phehang khang e ile ea finyella ho uena? Kamoo ba ileng ba hloella holim’a lerako kateng, ba kena ka har’a ntlo ea sephiri"
        },
        {
            "chapter": 38,
            "verse": 22,
            "text": "Ba ile ba kena ka har’a ntlo ea Davida, a ts’oha ha aba bona. Ba re: “u se ke oa ts’oha! Re pheha khang ba babeli, e mong oa rona o foselitse emong, ahlola ka toka lipakeng tsa rona; u se be le ts’ekamelo; empa u re bonts’e Tsela e nepahetseng"
        },
        {
            "chapter": 38,
            "verse": 23,
            "text": "“Monna enoa ke ngoan’eso o na le linku tse ts’ehali tse mashome a robong a robileng mono o le mong, ha ‘na ke na le nku e le ngoe; joale o itse: “ke mo nehe eona, o nqhekeletse ka puo.”"
        },
        {
            "chapter": 38,
            "verse": 24,
            "text": "Davida a re: “u o qhekeletse haele mona a re u batla nku ea hau ho ekeletsa tsa hae, etsoe metsoalle e mengata ea hatellana, kantle le ba-kholoang le ho etsa liketso tse lokileng, empa ba a fokola.” O ile a noha hore haese be re ne re mo leka, eaba o kopa ts’oarelo ho Mong`a hae, a ba a inama, le hona ho ithapalatsa le ho inyatsa"
        },
        {
            "chapter": 38,
            "verse": 25,
            "text": "Kahoo, Re ile Ra mo ts’oarela seo; u bile le katleho ho Rona le eona pheletso e thabisang ea leeto"
        },
        {
            "chapter": 38,
            "verse": 26,
            "text": "Davida! Re u hlomamisitse ho ba motlotlehi lefats’eng; kahoo, ahlola lipakeng tsa batho ka toka, u se ke oa latela takatso e tla o lebatsa tsela ea Allah. Hobane ba hlahlathellang thoko le tsela ea Allah, kahlolo ea bona ke e ts’abehang, hobane ba lebala Letsatsi la Pallo.”"
        },
        {
            "chapter": 38,
            "verse": 27,
            "text": "Ha Re’a hlola leholimo le lefats’e le tsohle tse teng lipakeng tsa ona ka bophoqo. Seo ke maikutlo a mahana-tumelo. Sekhobo se be ho mahana-tumelo ka lebaka la Mollo"
        },
        {
            "chapter": 38,
            "verse": 28,
            "text": "Na Re ka putsa ba-kholoang ba etsang liketso tse lokileng joaloka ba jalang pherekano lefats’eng? Re ka putsa ba nenang bobe, joaloka ba furallang botle"
        },
        {
            "chapter": 38,
            "verse": 29,
            "text": "Lena ke Lengolo leo Re u senoletseng lona, le tletseng mahlohonolo, hore ba tleba nahane lits’enolo tsa lona, le hona hore ba nang le kutloisiso ba tle ba amohele khalemo"
        },
        {
            "chapter": 38,
            "verse": 30,
            "text": "Re ile Ra sitsa Davida ka Solomone; – boipabolo ts’ebeletsong ea Rona! A retelehela ho Allah kamehla"
        },
        {
            "chapter": 38,
            "verse": 31,
            "text": "Bonang, ho kile ha tlisoa lipere tse thapisitsoeng, tse bileng li khethetsoeng kapel’a hae, e le thapama"
        },
        {
            "chapter": 38,
            "verse": 32,
            "text": "A re: “Ruri! Ke rata lerato la tse lokileng, ka khopolo ea Thoriso ea Mong’a ka;-” Ho fihlela letsatsi le likela kamor’a lesira"
        },
        {
            "chapter": 38,
            "verse": 33,
            "text": "“Li khutlisetseng ho ‘na” Eaba o qalella ho li pholla ka letsoho melaleng le litlhakong"
        },
        {
            "chapter": 38,
            "verse": 34,
            "text": "Re ile ra beha Solomome tekong: Ra beha setopo holim’a terone ea hae: empa a retelehela ho Rona"
        },
        {
            "chapter": 38,
            "verse": 35,
            "text": "A re: “Mong`a ka! nts’oarele, le hona ho mpha puso e ke keng ea ikarabella ho mong le mong kamorao ho ‘na. Hobane Ke Uena Mofani oa Matlotlo.”"
        },
        {
            "chapter": 38,
            "verse": 36,
            "text": "Kahoo, Re ile Ra beha moea tlas’a taolo ea hae, o neng o fokela moo a ratang teng tlas’a taelo ea hae"
        },
        {
            "chapter": 38,
            "verse": 37,
            "text": "Le holim’a liabolosi le liahi tsohle, le ho mong le mong"
        },
        {
            "chapter": 38,
            "verse": 38,
            "text": "Le ba neng ba tlamiloe ka mahlahlela ‘moho"
        },
        {
            "chapter": 38,
            "verse": 39,
            "text": "“Ena ke mpho ea Rona ho uena, kahoo ebang u ka fana ka eona, kapa oa e khoaela, u ke ke oa botsoa.”"
        },
        {
            "chapter": 38,
            "verse": 40,
            "text": "A nyakalla, ruri katamelo ho Rona, le sebaka se setle sa phomolo"
        },
        {
            "chapter": 38,
            "verse": 41,
            "text": "Hopola lekhabunye la Rona Jobo, Ha a ne a lla ho Mong`a hae: “Ea mobe o nts’etse ka sesila le mats’oenyeho.”"
        },
        {
            "chapter": 38,
            "verse": 42,
            "text": "Lentsoe la re ho eena: “Otla fats’e ka leoto la hau. Ha ts’akhunya Seliba, sena ke Seliba se pholileng molemong oa ho hlapa le ho hlabosa molemong oa ho noa.”"
        },
        {
            "chapter": 38,
            "verse": 43,
            "text": "Ra mo buseletsa lelapa la hae hape le ho le menahanya, – e le Mohau o tsoang ho Rona, ebile ele moqhaka ho batho ba utloisisang"
        },
        {
            "chapter": 38,
            "verse": 44,
            "text": "“Nka lehlokoa, e be u otla ka lona, u se ke oa roba boikano ba hau.” Ruri! Re ile Ra fumana a ena le mamello, e bile lekhabunyane le lokileng joang! O retelehela ho Mong`a hae kamehla"
        },
        {
            "chapter": 38,
            "verse": 45,
            "text": "Hopola makhabunyane a Rona Abrahama, Isaaka le Jakobo; banna ba neng ba le Matla le lipono"
        },
        {
            "chapter": 38,
            "verse": 46,
            "text": "Re ba khethetse ts’ebetso e hloekileng,-Ho phatlalatsa Molaetsa oa Bophelo Bo-tlang"
        },
        {
            "chapter": 38,
            "verse": 47,
            "text": "Hobane Ruri! Mahlong a Rona ke Bakhethoa, ba har’a ba Lokileng"
        },
        {
            "chapter": 38,
            "verse": 48,
            "text": "Hopola Ishmaele, Elisha le Zhu’l-kifl (isaia). Kaofela ba har’a ba Lokileng"
        },
        {
            "chapter": 38,
            "verse": 49,
            "text": "Sena ke Molaetsa. Ruri ba nenang bobe pheletso ea leeto la bona ke e thabisang"
        },
        {
            "chapter": 38,
            "verse": 50,
            "text": "Lirapa tsa Edene, mekoallo ea teng e buletsoe bona"
        },
        {
            "chapter": 38,
            "verse": 51,
            "text": "Kamoo teng ba tla phomola ha monate, ba feptjoe litholoana tse ngata le lino mapholi"
        },
        {
            "chapter": 38,
            "verse": 52,
            "text": "Haufi le bona etla ba basali ba hloekileng, ba lekanang lilemong"
        },
        {
            "chapter": 38,
            "verse": 53,
            "text": "Sena ke ts’episo eo le e etselitsoeng ka letsatsi la hlahlobo"
        },
        {
            "chapter": 38,
            "verse": 54,
            "text": "Ruri e tla be e le nala ea Rona; e ke keng ea thisa"
        },
        {
            "chapter": 38,
            "verse": 55,
            "text": "Empa haele baetsalibe ke sebaka se nyonyehang seo ba khutlelang ho sona"
        },
        {
            "chapter": 38,
            "verse": 56,
            "text": "Liheleng! – ba tla cha teng, – moalo o nyonyehang"
        },
        {
            "chapter": 38,
            "verse": 57,
            "text": "Kamoo teng ba tla latsoa metsi a belang, le mokekeli o mots’o, o lits’ila, o batang ha bohloko"
        },
        {
            "chapter": 38,
            "verse": 58,
            "text": "Le likahlolo tse ling tsa mefuta e tsoanang"
        },
        {
            "chapter": 38,
            "verse": 59,
            "text": "Lebotho le mahang le lona, le potlakileng! Ha ho kamohelo ho bona! Ruri ba tla cha Mollong"
        },
        {
            "chapter": 38,
            "verse": 60,
            "text": "“Che, empa ho lona bakhelosi, ho lona ha ho kamohelo. Ke lona ba re hlophisitseng sena. Joale, sebaka se nyonts’ang ke sena seo re leng ho sona.”"
        },
        {
            "chapter": 38,
            "verse": 61,
            "text": "Ba tla re: “Mong`a rona! Ak’u phaelle kotlo ea mollo ho mong le mong ea re hlophiselitseng sena!”"
        },
        {
            "chapter": 38,
            "verse": 62,
            "text": "Ba tla re: “Ho etsahatseng haele moo re sa bone batho bao re neng re ba balla har’a ba babe?”"
        },
        {
            "chapter": 38,
            "verse": 63,
            "text": "“Re ile ra ba nyatsa, kapa mahlo a rona a ne a sa ba bone hantle?”"
        },
        {
            "chapter": 38,
            "verse": 64,
            "text": "Ruri! Seo ke ‘nete: ea phehisano ea balekane ba Mollo"
        },
        {
            "chapter": 38,
            "verse": 65,
            "text": "E re: “‘Na ke moeletsi: ha ho `Mopi e mong ntle ho Allah, Ea Inotsi, Motlotlehi, Ea Matla Oohle"
        },
        {
            "chapter": 38,
            "verse": 66,
            "text": "“Mong`a maholimo le lefats’e le tsohle tse lipakeng, Ea Matla Oohle, Ea Etsang Thato Ea Hae, Ea Ts’oarelang-joalo-joalo.”"
        },
        {
            "chapter": 38,
            "verse": 67,
            "text": "E re: “Seo ke Molaetsa o moholo"
        },
        {
            "chapter": 38,
            "verse": 68,
            "text": "“Oo le o furallang"
        },
        {
            "chapter": 38,
            "verse": 69,
            "text": "“Ha ke na tsebo ka manyeloi, ha a buisana"
        },
        {
            "chapter": 38,
            "verse": 70,
            "text": "“Ho mpang ho senotsoe ho ‘na ke hore ke tle ke fana ka keletso e hlakileng ponts’eng.”"
        },
        {
            "chapter": 38,
            "verse": 71,
            "text": "Bona! Mong`a hau A re ho manyeloi: “Ke na le morero oa ho bopa motho ka letsopa"
        },
        {
            "chapter": 38,
            "verse": 72,
            "text": "“Hang ha ke se ke qetile ho mo neha sebopeo le ho bululela moea oa Ka ka ho eena, le oele fats’e kapel’a hae le ithapalatse.”"
        },
        {
            "chapter": 38,
            "verse": 73,
            "text": "Manyeloi a ile a oela fats’e a ithapalatsa kaofela"
        },
        {
            "chapter": 38,
            "verse": 74,
            "text": "Kantle le Iblis; a ikhohomosa, ea eba e mong oa ba latolang Tumelo"
        },
        {
            "chapter": 38,
            "verse": 75,
            "text": "Allah A re: “Ke eng se u thibetseng ho ithapalatsa kapel’a seo ke se bopileng ka matsoho a Ka. Ana u moikhantsi ea mokakang, kapa u ipona u phahame ka ho fetisisa?”"
        },
        {
            "chapter": 38,
            "verse": 76,
            "text": "Iblis a re: “ke betere ho mo feta. U mpopile ka mollo, eena o ‘mopile ka letsopa.”"
        },
        {
            "chapter": 38,
            "verse": 77,
            "text": "Allah a re: “Tloha mona, hobane o ea lelekiloeng, ea rohakehileng"
        },
        {
            "chapter": 38,
            "verse": 78,
            "text": "Thohako ea ka e holim’a hau ho fihlela Letsatsi la Kahlolo.”"
        },
        {
            "chapter": 38,
            "verse": 79,
            "text": "Iblis a re: “Mong`a ka! Ak’u mphe nyehlisetso ho fihlela mohla letsatsi leo ba tlang ho tsosoa ka lona.”"
        },
        {
            "chapter": 38,
            "verse": 80,
            "text": "Allah a re: “Ke u nehile nyehlisetso"
        },
        {
            "chapter": 38,
            "verse": 81,
            "text": "“Ho fihlela letsatsi la pallo.”"
        },
        {
            "chapter": 38,
            "verse": 82,
            "text": "Iblis a re: “Joale, ka matla A Hau; Ruri! Ke tla thetsa e mong le e mong"
        },
        {
            "chapter": 38,
            "verse": 83,
            "text": "Ntle le makhabunyane a hau a ‘nete, a hloekileng.”"
        },
        {
            "chapter": 38,
            "verse": 84,
            "text": "Allah A re: “Ha ho be joalo-Ke buoa ‘nete"
        },
        {
            "chapter": 38,
            "verse": 85,
            "text": "“Ke tla tlatsa lihele ka uena ‘moho le bohleba tla u sala morao.”"
        },
        {
            "chapter": 38,
            "verse": 86,
            "text": "E re: “Ha ho moputso oo ke u ba tlang ka sena, kapa eena moikaketsi.”"
        },
        {
            "chapter": 38,
            "verse": 87,
            "text": "“Sena ke molaetsa ho batho bohle"
        },
        {
            "chapter": 38,
            "verse": 88,
            "text": "“Le tla tseba ‘nete ea eona kamora nako”"
        }
    ]
}
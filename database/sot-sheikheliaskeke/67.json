{
    "chapter": [
        {
            "chapter": 67,
            "verse": 1,
            "text": "Ea Hlohonolofetseng e be Eo Puso e leng Liatleng tsa Hae; Ea nang le Matla Oohle holima lintho tsohle"
        },
        {
            "chapter": 67,
            "verse": 2,
            "text": "Eena Ea hlotseng Lefu le Bophelo, hore A tle A behe tekong mang le mango a lona ea boits’oaro bo nepahetseng. Ke Eena Ea Matla Oohle, Ea Ts’oarelang Khafetsa"
        },
        {
            "chapter": 67,
            "verse": 3,
            "text": "Eena Ea hlotseng maholimo a supileng ka tatelano: O tla bona tlholehong Ea Allah Ea Tletseng Lereko, kahoo sheba hape: O bona koli efe?”"
        },
        {
            "chapter": 67,
            "verse": 4,
            "text": "Talimisisa lekhetlo la bobeli: chalimo e tla boela ho uena e fifetse, e fokola, e khathetse"
        },
        {
            "chapter": 67,
            "verse": 5,
            "text": "Re khabisitse leholimo le ka tlase ka mabone, Re A entse likulo tse chalametsang ho leleka ea Mobe; Re ba hlophiselitse Kotlo ea Mollo o tukang"
        },
        {
            "chapter": 67,
            "verse": 6,
            "text": "Ba khesang Mong’a bona, ho teng Kotlo ea Lihele, e mpe pheletso"
        },
        {
            "chapter": 67,
            "verse": 7,
            "text": "Ha ba akheloa kahar’a ona, ba tla utloa mororo oa ona o ntse o tuka joalo"
        },
        {
            "chapter": 67,
            "verse": 8,
            "text": "O qhashoha ke khalefo. Nako le nako ha sehlopa se akheloa ka teng, ba lebeli ba ona ba tla botsa: “Ha ho ea ka ha fihla molemosi ho lona?”"
        },
        {
            "chapter": 67,
            "verse": 9,
            "text": "Ba tla re: “Ruri! Ho bile joalo, molemosi o ile a fihla ho rona; empa ra mo latola ka hore: “Allah ha A es’o ka a senola letho; u mpa u le phosong e ts’abehang.”"
        },
        {
            "chapter": 67,
            "verse": 10,
            "text": "Ba tla boela ba re: “Hoja re ile ra lemoseha kapa ra sebelisa kelello, Ruri! Re ka be re se har’a Balekane ba Khanare ea Mollo"
        },
        {
            "chapter": 67,
            "verse": 11,
            "text": "Joale bat la ipolela libe tsa bona, empa ts’oarelo e tla be e le hole le Balekane ba Khanare ea Mollo"
        },
        {
            "chapter": 67,
            "verse": 12,
            "text": "Haele ba ts’abang Mong’a bona ba sa ‘mone, ts’oarelo kea bona le moputso o moholo"
        },
        {
            "chapter": 67,
            "verse": 13,
            "text": "Ebang le pepesa lentsoe la lona kapa lea le pata, U na le tsebo e phethahetseng ea liphiri tsa lipelo tsohle"
        },
        {
            "chapter": 67,
            "verse": 14,
            "text": "Ha A ke ke A tseba-Eena Ea Hlotseng? Ke Eena Ea Utloisisang makunutu oohle, Ea Hlokolosi"
        },
        {
            "chapter": 67,
            "verse": 15,
            "text": "Ke Eena Ea hlotseng lefats’e ho nolofala, lebakeng la hau, kahoo tsamaea litseleng tsa lona, u je nala ea lona eo A u sitsitseng ka eona; Empa Tsoho e ho Eena"
        },
        {
            "chapter": 67,
            "verse": 16,
            "text": "U ikutloa u sireletsehile hore Ea Maholimong A ke ke A etsa hore u metsoe ke lefats’e ha le reketla"
        },
        {
            "chapter": 67,
            "verse": 17,
            "text": "Kapa u ikutloa u sireletsehile hore Ea Maholimong A ke ke A romela Sefefo hore le tle le tsebe hore Temoso Ea Ka e joang"
        },
        {
            "chapter": 67,
            "verse": 18,
            "text": "Empa ruri! batho pele ho bona ba latotse, joale e ile ea eba joang Tatolo Ea Ka"
        },
        {
            "chapter": 67,
            "verse": 19,
            "text": "Ha ba hlokomele linonyana kamoo li phukalatsang mapheo a tsona ka teng, li a khoale. Ha ho ope ea likakatletseng haese Ea TletsengLereko, Rurik e Eena Ea shebileng lintho tsohle"
        },
        {
            "chapter": 67,
            "verse": 20,
            "text": "Ke mang ea ka le thusang, le haele sesole, kantle ho Allah, Ea Tletseng Lereko? Mahana-tumelo ha ba ka har’a letho haese thetso"
        },
        {
            "chapter": 67,
            "verse": 21,
            "text": "Ke mang ea tlang ho le sitsa ka phepo, ha A ka khatla kabelo Ea Ha? Che, ba ngangaballa boikhohomosong le khelohong"
        },
        {
            "chapter": 67,
            "verse": 22,
            "text": "Ea tsamaeang a tiisitse hlooho, sefahleho sa hae se kebile, o tataisong e ntle,-Kapa ea tsamaeang ka makhethe Tseleng e Otlolohileng"
        },
        {
            "chapter": 67,
            "verse": 23,
            "text": "E re.” Ke Eena Ea le hlotseng, A sitsa ka kutlo, pono, boleng le kutloisiso: Empa teboho ea lona e ea fokola"
        },
        {
            "chapter": 67,
            "verse": 24,
            "text": "E re: “Ke eena ea le ngatafalitseng holim’a lefats’e, bohle le tla bokelloa ho Eena.”"
        },
        {
            "chapter": 67,
            "verse": 25,
            "text": "Ba ea botsa: “Ke neng ts’episo eo etlang ho phethahala haeba u bua ‘nete?”"
        },
        {
            "chapter": 67,
            "verse": 26,
            "text": "E re: “Tsebo ea nako e ho Allah A Inot’si, ‘Ke mpa ke le molemosi ea hlakileng.”"
        },
        {
            "chapter": 67,
            "verse": 27,
            "text": "Mohlang ba e bonelang hauts’oanyane, mahana-tumeloba ba tla sosobanya lifahleho, Ho tla thoe ho bona: “Sena ke seo le neng se bitsa.”"
        },
        {
            "chapter": 67,
            "verse": 28,
            "text": "E re: “Lea bona? Hore haeba Allah a ka ntimetsa hammoho le ba nang le ‘na, kapa A ts’ollela Mohau oa Hae holima rona, – joale ke mang ea tlang ho lopollaba Mahana-tumelo Kahlolong e mahlonoko?”"
        },
        {
            "chapter": 67,
            "verse": 29,
            "text": "E re: “U Tletse Lereko: Re kholoa ho Eena, re behile ts’epo ea rona ho Eena. Haufinyane le tla tseba hore na ke mang ea phosong e totobetseng.”"
        },
        {
            "chapter": 67,
            "verse": 30,
            "text": "E re: “Lea bona? – Haeba metsi oohle a lona a ka psha, ke mang ea ka etsang hore a kopotse lefats’eng"
        }
    ]
}
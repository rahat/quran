{
    "chapter": [
        {
            "chapter": 31,
            "verse": 1,
            "text": "الم (الف. لام. میم)"
        },
        {
            "chapter": 31,
            "verse": 2,
            "text": "این آیات کتاب حکیم است"
        },
        {
            "chapter": 31,
            "verse": 3,
            "text": "هدایت ورحمت برای نیکوکاران است"
        },
        {
            "chapter": 31,
            "verse": 4,
            "text": "کسانی که نماز را بر پا می دارند، و زکات را می پردازند، و آنها به آخرت یقین دارند"
        },
        {
            "chapter": 31,
            "verse": 5,
            "text": "اینان از جانب پرودگارشان بر هدایت هستند، و اینان رستگارانند"
        },
        {
            "chapter": 31,
            "verse": 6,
            "text": "و از مردم کسی هست که سخنان بیهوده را می خرد؛ تا به نادانی (مردم را) از راه خدا گمراه سازد، و آن (آیات) را به ریخشند می گیرد، اینان برای شان عذاب خوار کننده است"
        },
        {
            "chapter": 31,
            "verse": 7,
            "text": "و هنگامی که آیات ما براو خوانده شود، تکبر کنان روی می گرداند، گویی که آن را نشنیده است، گویی در گوشهایش سنگینی است، پس او را به عذابی دردناک بشارت ده"
        },
        {
            "chapter": 31,
            "verse": 8,
            "text": "بی گمان کسانی که ایمان آوردند و کارهای شایسته انجام دادند، برای آنها باغهای پر نعمت (بهشت) است"
        },
        {
            "chapter": 31,
            "verse": 9,
            "text": "جاودانه در آن خواهند ماند، وعده ی خداوند راست است، و او پیروزمند حکیم است"
        },
        {
            "chapter": 31,
            "verse": 10,
            "text": "(خداوند) آسمانها را بدون ستون آفرید که می بینید، و در زمین کوه های استوار افکند تا شما را نلرزاند، و از هرگونه جنبنده ای در آن بپراکند، و از آسمان آبی نازل کردیم، آنگاه در آن ( زمین) هر جفت (گیاه) پر ارزش (و نیکو) رویاندیم"
        },
        {
            "chapter": 31,
            "verse": 11,
            "text": "این آفرینش خداوند است، پس به من نشان دهید کسانی که غیر او هستند، چه چیزی را آفریده اند؟! بلکه ستمکاران در گمراهی آشکاری هستند"
        },
        {
            "chapter": 31,
            "verse": 12,
            "text": "و به راستی به لقمان حکمت دادیم، (و به او گفتیم) که : شکر خدا را به جای آور؛ و هرکس شکر کند تنها به سود خود شکر کرده است، وهر کس که کفران کند، پس بی تردید خداوند بی نیاز ستوده است"
        },
        {
            "chapter": 31,
            "verse": 13,
            "text": "و (به یاد آور) هنگامی را که لقمان به فرزندش در حالی که او را پند می داد، گفت :«ای پسرک من! به خدا شرک نیاور، بی گمان شرک، ستم بزرگی است"
        },
        {
            "chapter": 31,
            "verse": 14,
            "text": "و به انسان درباره ی پدر و مادرش سفارش کردیم، مادرش او را با ناتوانی روی ناتوانی حمل کرد، و از شیر باز گرفتنش در دو سال است، (آری، سفارش کردیم) که برای من و برای پدر و مادرت شکر به جای آور که باز گشت (همه ی شما) به سوی من است"
        },
        {
            "chapter": 31,
            "verse": 15,
            "text": "و اگر آن دو (مشرک باشند و) تلاش کنند که تو چیزی را که به آن علم نداری شریک من قرار دهی، پس از آنان اطاعت نکن، ودر دنیا با آنان به شایستگی رفتار کن، و از راه کسی پیروی کن که (توبه کنان) به سوی من باز آمده است، سپس بازگشت (همه ی) شما به سوی من است، آنگاه شما را از آنچه انجام می دادید؛ آگاه می کنم"
        },
        {
            "chapter": 31,
            "verse": 16,
            "text": "ای پسرک من! اگر (عمل نیک یا بد) به اندازه سنگینی دانه ی خردل باشد، آنگاه در درون تخته سنگی یا در آسمانها یا در زمین باشد، خداوند آن را (در روز قیامت برای حساب) می آورد، بی گمان خداوند باریک بین آگاه است"
        },
        {
            "chapter": 31,
            "verse": 17,
            "text": "ای پسرک من! نماز را بر پا دار، و امر به معروف کن و نهی از منکر کن، و بر هر آنچه به تو برسد صبر کن، بی تردید این از کارهای سترگ است"
        },
        {
            "chapter": 31,
            "verse": 18,
            "text": "و با بی اعتنایی از مردم روی مگردان، و مغرورانه در زمین راه مرو، بی گمان خداوند هیچ متکبر فخروشی را دوست ندارد"
        },
        {
            "chapter": 31,
            "verse": 19,
            "text": "و در راه رفتنت اعتدال را رعایت کن، و از صدای خود بکا (و هرگز فریاد نزن) زیرا زشت ترین صداها؛ صدای خران است"
        },
        {
            "chapter": 31,
            "verse": 20,
            "text": "آیا ندیدید که خداوند آنچه را که در آسمانها و آنچه را که در زمین است؛ مسخر شما کرده است، و نعمتهای خود را آشکار و پنهان (بطور فراوان) بر شما ارزانی داشته است؟! و از مردم کسی هست که بدون هیچ دانش و هدایت و کتاب روشنگری درباره ی خدا مجادله می کند"
        },
        {
            "chapter": 31,
            "verse": 21,
            "text": "و هنگامی که به آنان گفته شود : «از آنچه خدا نازل کرده است؛ پیروی کنید» گویند: « (نه) بلکه ما از چیزی پیروی می کنیم که نیاکان خود را بر آن یافتیم». آیا حتی اگر شیطان آنان را به سوی عذاب (آتش) سوزان دعوت کند (باز هم ازآنها پیروی می کنند؟)"
        },
        {
            "chapter": 31,
            "verse": 22,
            "text": "و کسی که روی خویش را تسلیم خدا کند در حالی که نیکوکار باشد، به راستی به دستگیره ی محکمی چنگ زده است، و سرانجام (همه ی) کارها به سوی خداست"
        },
        {
            "chapter": 31,
            "verse": 23,
            "text": "و کسی که کافر شود، پس کفر او تو را غمگین نسازد، بازگشت (همه ی) آنان به سوی ماست، پس آنان را از آنچه انجام داده اند؛ آگاه خواهیم کرد، بی تردید خداوند به آنچه درون سینه هاست؛ دانا است"
        },
        {
            "chapter": 31,
            "verse": 24,
            "text": "آنها را اندکی (از متاع دنیا) بهرمند می کنیم، سپس آنها را به (تحمل) عذاب سختی ناگزیر سازیم"
        },
        {
            "chapter": 31,
            "verse": 25,
            "text": "و اگر از آنها بپرسی :« چه کسی آسمانها و زمین را آفرید ؟!» مسلماً می گویند:«الله». بگو :« حمد و ستایش مخصوص خداوند است» بلکه بیشتر آنها نمی دانند"
        },
        {
            "chapter": 31,
            "verse": 26,
            "text": "آنچه در آسمانها و زمین است از آن خداست، بی گمان خداوند است که بی نیاز ستوده است"
        },
        {
            "chapter": 31,
            "verse": 27,
            "text": "و اگر (همه ی) درختان روی زمین قلم شود، و دریا (مرکب گردد) و هفت دریای دیگر به مدد آن بیاید، سخنان خدا پایان نمی یابد، بی تردید خداوند پیروزمند حکیم است"
        },
        {
            "chapter": 31,
            "verse": 28,
            "text": "آفرینش و بر انگیختن (همه ی) شما (در روز قیامت) جز مانند (آفرینش و زنده کردن) یک تن بیش نیست، بی گمان خداوند شنوای بیناست"
        },
        {
            "chapter": 31,
            "verse": 29,
            "text": "آیا ندیدی که خداوند شب را در روز داخل می کند، و روز را در شب داخل می گرداند، و خورشید و ماه را مسخر کرده که هر یک تا زمانی معین در حرکت است، و یقیناً خداوند به آنچه انجام می دهید؛ آگاه است"
        },
        {
            "chapter": 31,
            "verse": 30,
            "text": "این بدان (سبب) است که خداوند حق است، و همانا آنچه به جز او می خوانند؛ باطل است، و همانا خداوند است که بلند مرتبه ی بزرگ است"
        },
        {
            "chapter": 31,
            "verse": 31,
            "text": "آیا ندیدی که کشتی به (فرمان و) نعمت خدا در دریا حرکت می کند، تا (خداوند) بخشی از نشانه های خود را به شما نشان دهد؟! بی گمان در این برای هر شکیبای سپاسگزار نشانه هایی است"
        },
        {
            "chapter": 31,
            "verse": 32,
            "text": "و هنگامی که (در دریا) موجی همچون سایه بان آنها را بپوشاند، خدا را با اخلاص می خوانند، پس چون آنها را (با آوردن) به خشکی نجات داد، آنگاه بعضی از آنان راه اعتدال را پیش می گیرند. (و بر ایمان و عهد خود می مانند، در حالی که بعضی دیگر راه کفر را پیش می گیرند) و آیات ما را هیچ کس جزپیمان شکنان ناسپاس؛ انکار نمی کند"
        },
        {
            "chapter": 31,
            "verse": 33,
            "text": "ای مردم! از پروردگارتان بپرهیزید، و از روزی بترسید که نه پدر کیفر فرزندش را به عهده می گیرید، و نه فرزند چیزی از کیفر (اعمال) پدرش را عهده دار می شود، یقیناً وعده خداوند حق است، پس زندگی دنیا شما را نفریبد، و (شیطان) فریبکار شما را نسبت به خدا نفریبد"
        },
        {
            "chapter": 31,
            "verse": 34,
            "text": "بی گمان علم (زمان) قیامت نزد خداست، و (او) باران را نازل می کند، و آنچه را که در رحمهاست می داند، و هیچ کس نمی داند فردا چه چیز به دست می آورد، و هیچ کس نمی داند که در کدام سرزمین می میرد، یقیناً خداوند دانای آگاه است"
        }
    ]
}
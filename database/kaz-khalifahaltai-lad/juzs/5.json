{
    "juzs": [
        {
            "chapter": 4,
            "verse": 24,
            "text": "Nekeli äyeldermen üylenwleriñ aram qılındı. Biraq qoldarıñdağı küñder (soğıs tutqındarı) basqa. Senderge Allanıñ jazwı osı. Bulardan basqalardı abıroylı bolw, boy swıtwşı bolmaw şartımen maldarıñdı berip qalawlarıñ (mäher berip alwlarıñ) xalal qılındı. Sonda olardan osı şartpen paydalansañdar, bekitilgen mäherin beriñder. Mäher toqtasılğannan keyin rïzalassañdar, (erkek artıq berip, äyeldiñ az alwı nemese tipti almawında) senderge oqası joq. Rasında Alla tolıq bilwşi, xïkmet ïesi"
        },
        {
            "chapter": 4,
            "verse": 25,
            "text": "Senderden birewdiñ, mümin azat äyel alwğa şaması kelmese, onda qoldarıñdağı mümin küñderden alsın. Alla ïmandarıñdı jaqsı biledi. Bir- biriñnensiñder. (Bäriñ adam balasısıñdar.) Endeşe küñderdi qojayındarınıñ ruxsatımen olardıñ mäherlerin durıs berip, abıroylı bolwları, zïnaşı jäne astırtın köñildes bolmawları şartımen alsın. Eger olar üylenip alıp, arsızdıq istese, onda olarğa azat äyelderge bolatın jazanıñ jartısı orındaladı. Bul (küñdi al) senderden zïnadan qorıqqan kisi üşin. Eger sabır etseñder, özderiñ üşin xayırlı. Alla asa jarılqawşı, erekşe meyirimdi"
        },
        {
            "chapter": 4,
            "verse": 26,
            "text": "Alla (T.) senderge tüsindirwdi jäne senderdi özderiñnen burınğılardıñ twra joldarına salwdı sonday-aq täwbeleriñdi qabıl etwdi qalaydı. Alla tolıq bilwşi, xïkmet eïsi"
        },
        {
            "chapter": 4,
            "verse": 27,
            "text": "Alla (T.) täwbeleriñdi qabıl etwdi qalaydı. Sonday-aq şahwat qwğandar (jınıstıq wäesqoylar) senderdiñ zor awıtqwmen joldan şığwlarıñdı qalaydı"
        },
        {
            "chapter": 4,
            "verse": 28,
            "text": "Negizinen Alla senderge jeñildikti qalaydı. Öytkeni adam balası naşar jaratılğan"
        },
        {
            "chapter": 4,
            "verse": 29,
            "text": "Äy müminder! Özara maldarıñdı buzıqtıqpen jemeñder. Biraq öz rïzalıqtarıñmen sawdalasw basqa. Jäne bir-biriñdi öltirmeñder. Rasında Alla senderge erekşe meyirimdi"
        },
        {
            "chapter": 4,
            "verse": 30,
            "text": "Al kim osı aytılğandı duşpandıq, zulımdıqpen istese, onı jaqında otqa salamız. Bul Allağa oñay"
        },
        {
            "chapter": 4,
            "verse": 31,
            "text": "Eger sender tıyım salınğan närselerdiñ ülkeninen saqtansañdar, senderdiñ jamandıqtarıñdı jasırıp, özderiñdi qurmetti orıñğa kirgizemiz"
        },
        {
            "chapter": 4,
            "verse": 32,
            "text": "Allanıñ biriñe- biriñdi artıq etken närsesin köksemñder. Erkekterdiñ eñbekteriniñ ülesi özine jäne äyelderdiñ eñbekteriniñ tïesisi özine tän. Alladan onıñ keñşiligin surañdar. Şäksiz Alla är närseni tolıq bilwşi"
        },
        {
            "chapter": 4,
            "verse": 33,
            "text": "Ärbir adamğa ata-anası men twıstarı qaldırğan närseden - / mïras / alatındardı belgiledik. Özderiñmen ant arqılı baylasqandarğa ülesterin beriñder. Aqïqatında, Allah - ärbir närsege kwä"
        },
        {
            "chapter": 4,
            "verse": 34,
            "text": "Erkekter; äyelderdi bïlewşi. Öytkeni Alla, birin- birinen artıq qıldı. Sonday-aq olar; maldarınan da paydalandıradı. (Äyelderge mäher, nafaqa beredi.) Al endi jaqsı äyelder; boy usınwşılar, Alla qorwğa buyırğan kömeski närselerdi (abıroyın) qorğawşılar. Al sonday-aq äyelderdiñ bas tartwlarınan seziktenseñder, sonda olardı nasïxattañdar jäne olardı tösekteriñde tastap qoyıñdar. (Odan bolmasa) olardı sabañdar. Al eger olar senderge boy usınsa, onda olardıñ zïyanına bir jol izdemeñder. Rasında Alla öte joğarı, tım iri"
        },
        {
            "chapter": 4,
            "verse": 35,
            "text": "Egerde ekewiniñ arasınıñ aşılwınan xawiptenseñder, erkektiñ ağayınınan bir töreşi, äyeldiñ ağayınınan bir töreşi jiberiñder. Eger ol ekewi jarastırwdı qalasa, Alla da, ekewiniñ arasın üylestiredi. Küdiksiz Alla tolıq bilwşi, anıq xabar alwşı"
        },
        {
            "chapter": 4,
            "verse": 36,
            "text": "Alla (T.) ğa qulşılıq qılıñdar. Oğan eş närseni ortaq qospañdar. Jäne äke- şeşege jaqındarğa, jetimderge, miskinderge jaqın körşige, bögde körşige, jan joldasqa, jolda qalğandarğa jäne qol astıñdağılarğa jaqsılıq qılıñdar. Negizinen Alla, täkappar, maqtanşaqtı jaqsı körmeydi"
        },
        {
            "chapter": 4,
            "verse": 37,
            "text": "Bular sonday sarañdıq qılıp, adamdarğa da sarañdıq buyıradı. Sonday-aq olar özderine Allanıñ keñşiligimen bergenin jasıradı. Qarsı bolwşılar üşin; qorlawşı azap äzirledik"
        },
        {
            "chapter": 4,
            "verse": 38,
            "text": "Olar sonday Allağa, axïret künine senbey maldarın adamdarğa körsetw üşin jumsaydı. Al birewdiñ sıbaylası şaytan bolsa, ol jaman sıbaylastıq"
        },
        {
            "chapter": 4,
            "verse": 39,
            "text": "Ya olar, Allağa, axïret künine senip, Allanıñ özderine bergen nesibesinen paydalandırsa, olarğa ne bolar edi? Ärïne Alla olardı tolıq biledi"
        },
        {
            "chapter": 4,
            "verse": 40,
            "text": "Negizinen Alla (T.), tozañ tüyiriniñ salmağınday da ädilsizdik etpeydi. Eger bir jaqsılıq bolsa, onı neşe ese arttıradı äri öz janınan da iri sıylıq beredi"
        },
        {
            "chapter": 4,
            "verse": 41,
            "text": "(Muxammed Ğ.S.) är ummetke bir ayğaq kelitirip, seni de olarğa kwä etip keltirsek qanday bolar edi"
        },
        {
            "chapter": 4,
            "verse": 42,
            "text": "Allağa qarsı bolıp, Payğambardan bas tartqandar, qïyamet küni, jermen- jeksen bolwdı arman etedi. Alladan bir söz jasıra almaydı"
        },
        {
            "chapter": 4,
            "verse": 43,
            "text": "Äy müminder! Sender mas bolıp, ne aytqandarıñdı bilgenge şeyin namazğa jaqındamañdar. Sonday-aq jünip küyinde şomılmayınşa, (boy däretsiz namaz oqımañdar.) Biraq, jol jürgende boladı. Al eger awırw nemese saparda bolsañdar ne senderden birew tüzge otırıp kelse, yakï äyelderge jaqındasasañdar da sw taba almasañdar, sonda taza jer jınısına (täyammüm soğıp) betteriñdi, qoldarıñdı sïpañdar. Rasında Alla asa keşirimdi, tım jarılqawşı"
        },
        {
            "chapter": 4,
            "verse": 44,
            "text": "(Muxammed Ğ.S.) özderine Kitaptan bir üles berilgenderge qaramaysıñ ba? Olar, adaswdı satıp aldı. Senderdi de joldan azdırwdı qalaydı"
        },
        {
            "chapter": 4,
            "verse": 45,
            "text": "Alla duşpandarıñdı jaqsı biledi. Sonday-aq Alla, dostıqta jetip asadı äri järdemşilikte de jetkilikti"
        },
        {
            "chapter": 4,
            "verse": 46,
            "text": "Sonday Yahwdïlerdiñ keyi; sözdi orındarınan özgertedi de: «Estidik te qarsı keldik», «Estişi qane estimegir» jäne dindi kekep, tilderiñ buray: «Rağïna» deydi. Eger olar: «Estidik te bağındıq, tıñda jäne bizge qara» dese, olarğa xayırlı jäne twra bolar edi. Biraq Alla, olardıñ qarsılıqtarı sebepti lağınet etken. Sondıqtan olardıñ azı ğana ïman ketiredi"
        },
        {
            "chapter": 4,
            "verse": 47,
            "text": "Äy Kitap berilgender! Sendermen birge bolğandı rastawşı etip, Biz tüsirgenge, (Quranğa,) betterdi buzıp, arttarına qaytarwımızdan nemese senbişilerdi, (senbi küni şekten şığwşılardı) lağınet etkenimizdey olardı da lağınet etwimizden burın ïman keltiriñder. Allanıñ ämiri orındaladı"
        },
        {
            "chapter": 4,
            "verse": 48,
            "text": "Alla (T.) özine ortaq qosılwdı jarılqamaydı da, budan özge qalağan kisisin jarılqaydı. Sonday-aq kim Allağa ortaq qossa, rasında jala qoyıp, zor künälı boldı"
        },
        {
            "chapter": 4,
            "verse": 49,
            "text": "(Muxammed Ğ.S.) sonday özderin ağartqandı körmediñ be? Kerisinşe, kimdi Alla (T.) qalasa tazartadı. Olarğa qılday ädilsizdik etilmeydi"
        },
        {
            "chapter": 4,
            "verse": 50,
            "text": "Qara! Olar Allağa qalay jasandı ötirik aytadı? Bul aşıq künä, olarğa jetip asadı"
        },
        {
            "chapter": 4,
            "verse": 51,
            "text": "(Muxammed Ğ.S.) sonday Kitaptan üles berilgenderge qaramadıñ ba? Olar butqa, şaytanğa senedi de, kepirlerdi: «Bular, müminderden köri tağı twra jolda» deydi. (Yahwdïlerdiñ bir tobı, kepirlerdi Musılmanğa qayrap salw üşin Mekkege barıp: «Senderdiñ joldarıñ twra.» deydi)"
        },
        {
            "chapter": 4,
            "verse": 52,
            "text": "Mine bular,Alla lağınet etkender. Alla, kimge lağınet etse, oğan eşbir järdemşi taba almaysıñ"
        },
        {
            "chapter": 4,
            "verse": 53,
            "text": "Olardıñ äkimşilkten bir ülesi bar ma? Onday bolsa, olar adamdarğa tük bermes edi"
        },
        {
            "chapter": 4,
            "verse": 54,
            "text": "Nemese olar, Allanıñ öz keñşiligimen adamdarğa bergenin qızğana ma? Rasında Ibırayım (Ğ.S.) nıñ jurağatına Kitap, xïkmet jäne zor patşalıq bergen edik"
        },
        {
            "chapter": 4,
            "verse": 55,
            "text": "Olardıñ keyi oğan sendi de, keyi odan bas tarttı. Olarğa, jalındağan tozaq jetip asadı"
        },
        {
            "chapter": 4,
            "verse": 56,
            "text": "Negizinen onday ayattarımızğa qarsı şıqqandardı jedel tozaqqa salamız da, olardıñ terileri janğan sayın azaptı tatwları üşin, onı basqa terilerge awıstıramız. Şäksiz Alla tım üstem, xïkmet ïesi"
        },
        {
            "chapter": 4,
            "verse": 57,
            "text": "Al sonday ïman keltirip, izgi is istegender, olardı astarınan özender ağatın baqşalarğa kirgizemiz. Olar onda mäñgi qaladı. Sonday-aq olarğa onda tap- taza jubaylar bar. Jäne olardı qalıñ köleñkege kirgizemiz"
        },
        {
            "chapter": 4,
            "verse": 58,
            "text": "Negizinen Alla (T.) senderge amanattardı öz layıqtı ornına tapsırwlarıñdı jäne adamdardıñ arasına bïlik qılsañdar, ädildikpen bïlik qılwlarıñdı ämir etedi. Rasında Alla senderge nendey jaqsı wağız beredi. Şäksiz Alla, tolıq estwşi, tım qırağı"
        },
        {
            "chapter": 4,
            "verse": 59,
            "text": "Äy müminder. Allağa boy usınıp, Payğambarğa äri özderiñnen bolğan ämir ïelerine boy usınıñdar. Sonda eger bir närsege talassañdar, onı Allağa, payğambarğa usınıñdar: Eger sender Allağa, axïret künine ïman keltirgen bolsañdar. Mine osı, xayırlı da nätïjede jaqsı"
        },
        {
            "chapter": 4,
            "verse": 60,
            "text": "Aralarındağı bir daw üşin Yahwdï, Muxammed (Ğ.S.) ke barayıq dese munafıq, Yahwdïdiñ bastığı Käğapqa barayıq dep, aqır Muxammed (Ğ.S.) ke barğanda, bïlik Yahwdïge tïgendikten munafıq razı bolmay, Yahwdïdi xaziret Ğumarğa alıp barğanda: «Payğambardıñ bïligine razı bolmağannıñ sazayı osı» dep, munafıqtıñ basın aladı. (Muxammed Ğ.S.) sağan tüsirilgen Quranğa jäne senen burın tüsirilgen kitaptarğa sendik dep, kur örşelengenderdi körmeysiñ be? Olar şaytanğa jüginiswdi qalaydı. Negizinde olarğa, oğan qarsı bolw ämir etilgen bolatın. öytkeni, şaytan, olardı mülde uzaqqa adastırwdı qalaydı"
        },
        {
            "chapter": 4,
            "verse": 61,
            "text": "Al jäne qaşan olarğa: «Alla tüsirgen Quranğa jäne Payğambarğa keliñder» delinse, munafıqtardıñ senen mülde şegenşektegenin köresiñ"
        },
        {
            "chapter": 4,
            "verse": 62,
            "text": "Sonda olar qaytıp, qoleki istegenderiniñ saldarınan bastarına bir küyzelis kelgende, sağan kelip: «Biz jaqsılıqtı, üyleswdi qalap edik» dep, Allanıñ atımen ant- sw işedi"
        },
        {
            "chapter": 4,
            "verse": 63,
            "text": "Alla olardıñ jürekterindegini biledi. Endi olardan bet bur. Olarğa ügit ber de, olarğa äserli söz söyle"
        },
        {
            "chapter": 4,
            "verse": 64,
            "text": "Payğambar atawlını Allanıñ nusqawımen boy usınılwı üşin ğana jiberdik. Eger olar özderine bir kesir istegen zaman, sağan kelip, Alladan jarılqanw tilese, äri Payğambar da olar üşin jarılqaw tilese, ärïne olar Allanı; täwbeni öte qabıldawşı, erekşe meyirimdi türde tabar edi"
        },
        {
            "chapter": 4,
            "verse": 65,
            "text": "(Muxammed Ğ.S.) Rabbıña sert! Olar özara talasqannärselerinde seni bï qılıp, sonsoñ bergen bïligiñnen köñilderinde aqaw tappay tolıq boy usınğanğa deyin mümin bola almaydı"
        },
        {
            "chapter": 4,
            "verse": 66,
            "text": "Al olarğa: «Özderiñdi öltiriñder, (soğısıñdar,) nemese jurttarıñnan şığıñdar!»,- dep ämir etken bolsaq, olardan öte azı ğana orındaydı. Olar özderine ügittelgen närseni atqarsa edi, ärïne olar üşin xayırlı bolıp, ïmandarı nığayıp bekir edi"
        },
        {
            "chapter": 4,
            "verse": 67,
            "text": "Sonday-aq öz janımızdan sıylıq berer edik"
        },
        {
            "chapter": 4,
            "verse": 68,
            "text": "Ärïne olardı twra jolğa salar edik"
        },
        {
            "chapter": 4,
            "verse": 69,
            "text": "Al jänekim Allağa, payğambarğa boy usınsa, mine solar; Alla (T.) nığmetke bölegen payğambarlar, şınşıldar, şähïtter jäne ïgilermen birge boladı. Olar nendey jaqsı joldas"
        },
        {
            "chapter": 4,
            "verse": 70,
            "text": "Mine bul Alladan iltïpat. Alla är närseni jete bilwşi"
        },
        {
            "chapter": 4,
            "verse": 71,
            "text": "Äy müminder! Quraldarıñdı alıñdar. Jäne bölek- bölek bolıp nemese tutas attanıñdar"
        },
        {
            "chapter": 4,
            "verse": 72,
            "text": "Ärïne senderden qırqarlıq qılatındar da bar. Eger senderge bir qïınşılıq kelse: «Ras Alla, mağan baq bergen eken. Öytkeni, olarmen birge bolmadım» dep aytar"
        },
        {
            "chapter": 4,
            "verse": 73,
            "text": "Al eger senderge Alladan bir märxamet (jeñis) kelse, sendermen aralarında eşbir dostıq joqtay: «Ättegen-ay! Olarmen birge bolsam edi, zor tabısqa eï bolar edim» dep aytar"
        },
        {
            "chapter": 4,
            "verse": 74,
            "text": "Endeşe, dünïe tirşiligin axïretke ayırbastağandar, Alla jolında soğıssın. Al kim Alla jolında soğıssa, sonda öltirilse, nemese jeñiske ïe bolsa, ärïne oğan iri sıylıq beremiz"
        },
        {
            "chapter": 4,
            "verse": 75,
            "text": "Senderge Alla jolında soğıspaytın ne boldı? (Mekkedegi) şamasız erler, äyelder jäne balalardan: «Rabbımız! Bizdi osı turğındarı zalım kentten şığar! Jäne bizge öz qasıñnan bir eï payda qıl. Äri öz qasıñnan bir kömekşi qıla kör» deytinder bar"
        },
        {
            "chapter": 4,
            "verse": 76,
            "text": "Sonday ïman keltirgender, Alla jolında soğısadı da käpirler, şaytan jolında soğısadı. Endeşe sender şaytannıñ dostarımen soğısıñdar. Negizinen şaytannıñ ädisi naşar"
        },
        {
            "chapter": 4,
            "verse": 77,
            "text": "(Muxammed Ğ.S.) sonday olarğa: «Qoldarıñdı tıyındar, namazdı orındap, zeket beriñder!»,- delingenderdi körmediñ be? Olarğa soğıs parız etilgen zaman olardıñ bir tobı; adamdardan, Alladan qorıqqanday nemese, tağı qattı qorqadı da: «Rabbımız! Bizge soğıstı nege jazdıñ? Bizdi jaqın bir merzimge deyin nege keşiktirmediñ?»,- dedi. (Muxammed Ğ.S.) olarğa: «Dünïeniñ paydası az ğana. Taqalar üşin axïret jaqsı. Sender qılday ädiletsizdikke uşıramaysıñdar» dep ayt"
        },
        {
            "chapter": 4,
            "verse": 78,
            "text": "Sender qayda bolsañdar da, tipti mıqtı qorğandarda (juldızdarda) bolsañdar da ölim jetedi. Eger olarğa bir jaqsılıq jetse: «Alla tarapınan» deydi de, eger olarğa bir jamandıq jetse, olar: «Bul seniñ tarapıñnan» deydi. (Muxammed Ğ.S.) olarğa: «Barlığı Allanıñ qasınan» dep ayt. Sözdi tüsinwge janaspaytın sol elge ne boldı"
        },
        {
            "chapter": 4,
            "verse": 79,
            "text": "Sağan nendey bir jaqsılıq kelse, Alladan. Al jäne bir jamandıq kelse, öziñnen. (Muxammed Ğ.S.)seni adamdarğa eşi etip jiberdik. Kwälikte Alla jetip asadı"
        },
        {
            "chapter": 4,
            "verse": 80,
            "text": "Kim payğambarğa bağınsa, rasında Allağa bağınğan boladı. Al jäne kim bet bursa, (Muxammed Ğ.S.) olarğa seni añdwşı etip jibermedik"
        },
        {
            "chapter": 4,
            "verse": 81,
            "text": "Olar: «Boy usındıq» dep qaşan qasıñnan ayrılsa, olardan bir tobı, tündeletip sen aytqannan basqanı keñesedi. Alla olardıñ tüngi küñkilderin jazadı. Sondıqtan olardan bet bur da, Allağa täwekel et. Alla (T.) tolıq kepil"
        },
        {
            "chapter": 4,
            "verse": 82,
            "text": "Al sonda olar Qurandı tüsinbey me? Eger Alladan basqanıñ qasınan bolsa edi, ärïne onda olar köptegen qayşılıqtar tabar edi"
        },
        {
            "chapter": 4,
            "verse": 83,
            "text": "Qaşan olarğa (munafıqtarğa) amanşılıqtan nemese xawip- qaterden xabar kelse, olar onı jayıp jiberedi. Eger olar onı, Payğambarğa ne özderiniñ is basındağılarına usınsa, olardan onıñ män- jayın biler edi. Eger senderge Alanıñ keñşiligi, meyirimi bolmasa edi, şaytanğa ermegenderiñ öte az bolar edi"
        },
        {
            "chapter": 4,
            "verse": 84,
            "text": "(Muxammed Ğ.S.) endi Alla jolında soğıs. Sen öziñnen ğana jawaptısıñ. Sonday-aq müminderdi qızıqtır. Mümkin Alla, käpirlerdiñ kesirin toqtatar. Allanıñ käri qattı da jazası qïın"
        },
        {
            "chapter": 4,
            "verse": 85,
            "text": "Kim jaqsılıqtı qoldasa, oğan odan nesibe bar. Al jäne kim jamandıqqa bolıssa, oğan da odan bir tïesi bar. Allanıñ är närsege küşi basım"
        },
        {
            "chapter": 4,
            "verse": 86,
            "text": "Qaşan senderge sälem berilse, odan jaqsırıq nemese sonıñ özin qaytarıñdar. Şäksiz Alla är närseden esep alwşı"
        },
        {
            "chapter": 4,
            "verse": 87,
            "text": "(Birew: «Ässälamü ğaläyküm»- Senderge esendik bolsın dese, «Wä ğaläykwmsälam wä Raxmatullah»- Senderge esendik jäne Allanıñ meyirimi bolsın. Eger, «Ässälamü ğaläyküm wä Raxmatullah» -Senderge esendik jäne Allanıñ meyirimi äri bereketi bolsın dese, «Wä ğaläykwmsälam wä gaxmatullahi wä bärakätühü» dep özindey qaytarw kerek) Alla bir, Odan basqa eşbir täñir joq. Älbette senderdi küdik bolmağan qïyamet küninde jïnaydı. Alladan artıq kimniñ sözi twra bola aladı"
        },
        {
            "chapter": 4,
            "verse": 88,
            "text": "Senderge munafıqtar jayında eki day bolatın ne boldı? Alla olardı qılıqtarı sebepti teris bağındırdı. Alla, adastırğan birewdi, sender jolğa salwdı qalaysıñdar ma? Al birewdi, Alla adastırsa, sonda oğan jol taba almaysıñ"
        },
        {
            "chapter": 4,
            "verse": 89,
            "text": "Olar, özderi qarsı bolğanday senderdiñ de qarsı bolıp, birdey bolwlarıñdı qaladı. Endeşe olardı Alla jolında bosqanğa deyin, dos tutpañdar. Eger olar bet bursa, sonda olardı qaydan tapsañdar da ustap öltiriñder. Sonday-aq olardı ne dos ne kömekşi tutpañdar"
        },
        {
            "chapter": 4,
            "verse": 90,
            "text": "Biraq, sendermen aralarıñda kelisim bolğan bir elge qosılğandar, nemese sendermen özderi soğıswğa, ne öz elderimen soğıswğa jürekteri sığılıp, senderge kelgender basqa. (Mundaylarğa soqtıqpañdar) Eger Alla qalasa, olardı senderge öktem qılar edi. Sonda olar sendermen soğısar edi. Al eger senderden boy tejese, sonday-aq qoldarın tıyıp, özderiñe kelisim usınsa, onda Alla, sender üşin olarğa qarsı bir jol qoymadı"
        },
        {
            "chapter": 4,
            "verse": 91,
            "text": "Al jäne basqa birewlerdi; senderdi de sendirwdi, äri öz elderin de sendirwdi qalağan türde tabasıñdar. ärqaşan olar buzaqılıqqa nusqalsa, olar onıñ işine etpetinen tüsedi. Al eger olar senderden tayınbasa, senderge kelisim usınbasa jäne olar qoldarın tıymasa, sonda olardı qaydan tapsañdar da ustap öltiriñder. Mine osılardı, sender üşin olarğa qarsı aşıq dälel qıldıq"
        },
        {
            "chapter": 4,
            "verse": 92,
            "text": "Bir müminniñ bir mümindi öltirwine bolmaydı. Biraq qateden bolsa basqa. Jäne birew, bir mümindi qatelesip öltirse, sonda bir mümin qul azat etwi äri ölgenniñ ïesine qun tapsırwı kerek. Biraq olar keşirim etse ol basqa. Eger öltirilgen sendermen duşpan eldegi bir mümin bolsa, (qun tölemey) bir mümin qul azat etwi kerek. Al eger (öltirilgen mümin) sendermen olardıñ arasında kelisim bolğan bir elden bolsa, ölgenniñ ïesine qun tapsırıp, äri bir mümin qul azat etwi kerek. Bulardı taba almağan kisi, Allağa täwbe (siniñ qabıl bolwı) üşin tutas eki ay oraza ustawı kerek. Alla (T.) tolıq bilwşi, xïkmet ïesi"
        },
        {
            "chapter": 4,
            "verse": 93,
            "text": "Kim bir mümindi äteyge öltirse, onıñ jazası, işinde mülde qalatın tozak boladı. Sonday-aq oğan allanıñ aşwı, qarğısı bolıp jäne oğan zor qïnaw äzirlep qoyğan"
        },
        {
            "chapter": 4,
            "verse": 94,
            "text": "Äy müminder! Alla jolında (soğısqa) şıqsañdar, öte anıqtañdar. Sälem bergendi dünïe- mülikke qızığıp: «Mümin emessiñ» demeñder. Öytkeni Allanıñ qasında köptegen oljalar bar. Burın sender de sonday ediñder. Alla (T.) senderge qamqorlıq etti. Sondıqtan öte- möte anıqtañdar. Şäksiz Alla istegen isteriñdi biledi"
        },
        {
            "chapter": 4,
            "verse": 95,
            "text": "Müminderden sebepsiz (soğısqa şıqpay) otırwşılarmen Alla jolında maldarı jäne jandarımen soğıswşılar teñ emes. Alla (T.) maldarımen, jandarımen soğıswşılardı därejede arttırdı. Sonday-aq barlığına da ïgilik wäde etti. Jäne soğıswşılardı otırwşılardan üstem keñşilikke bölep, iri sıylıq berdi"
        },
        {
            "chapter": 4,
            "verse": 96,
            "text": "Alladan därejeler, jarılqaw jäne märxamet bar. Alla öte jarılqawşı, erekşe meyirimdi"
        },
        {
            "chapter": 4,
            "verse": 97,
            "text": "Özderine zulımdıq etkenderdiñ, (bular Mekkeden köşpey qalğandar. ) perişteler jandarın alğanda: «Qayda ediñder?»,- dedi. Olar: «bizder bul jerde şamasız edik» dedi. (Perişteler): «Allanıñ jeri keñ emes pe? Sonda ol jerge köşseñder edi?»,- dedi. Mine bulardıñ ornı tozaq. Netken jaman orın"
        },
        {
            "chapter": 4,
            "verse": 98,
            "text": "Şamasız erkek, äyelder jäne balalardan şara qoldana almaytın, jol taba almaytındar basqa…"
        },
        {
            "chapter": 4,
            "verse": 99,
            "text": "Mine bulardı Allanıñ keşirim etwi ümit etiledi. Öytkeni Alla, öte keşirimdi, erekşe jarılqawşı"
        },
        {
            "chapter": 4,
            "verse": 100,
            "text": "Kim Alla jolında awa köşse, köptegen keñ qonıs jäne keñşilik tabadı. Sonday-aq birew üyinen Alalğa, Payğambarğa bola şıqsa da, oğan ölim jetse, sonda onıñ bodawı Allanıñ özine tän boladı. Alla asa jarılqawşı, tım meyirimdi"
        },
        {
            "chapter": 4,
            "verse": 101,
            "text": "Qaşan jer jüzinde saparda bolsañdar, käpirlerdiñ özderiñe bir qastandıq istewinen qorıqsañdar, senderge namazdan qısqartwlarıñda künä joq. Negizinen senderge käpirler aşıq qaskünem"
        },
        {
            "chapter": 4,
            "verse": 102,
            "text": "(Muxammed Ğ.S.) Sen olardıñ işinde (soğıs maydanında ïmam bolıp) turğan kezde, olardan bir bölegi senimen birge namazğa tursın, barlığı quraldarın alsın. Sonda qaşan olar säjde qılsa, (sağan uyıp bir rikğat oqısa,) olar art jaqtarında (jaw jaqta) bolsın. Ekinşi namaz oqımağan top kelip, senimen birge namaz oqısın, qorğanıstarın, quraldarın da alsın. öytkeni, käpirler quraldarıñnan, närseleriñnen käpersiz bolwlarıñdı, üsteriñe bir -aq şabıwıl jasawdı oylar. Eger senderge jañbırdan bir qïnalıs nemese awırw bolsañdar, senderge quraldarıñdı qoyıp qoyudarıñnıñ oqası joq. Sonday-aq saqtıq şarasın qoldanıñdar. Negizinen Alla käpirler üşin qorlawşı azap äzirlegen"
        },
        {
            "chapter": 4,
            "verse": 103,
            "text": "Qaşan namaz ötep bolsañdar, Allanı; turıp, otırıp jäne jatqan boyda eske alıñdar. Qaşan tınıştalsañdar, onda namazdı tolıq orındañdar. Öytkeni, namaz müminderge belgili waqıtta parız qılındı"
        },
        {
            "chapter": 4,
            "verse": 104,
            "text": "Ol qawımdı izdewde selqostanbañdar. Eger sender küyzelgen bolsañdar, rasında olar da sender küyzelgendey küyzelwde. Negizinen sender Alladan olardıñ ümit etpegen närsesin ümit eetsiñder. Alla (T.) tolıq bilwşi, xïkmet ïesi"
        },
        {
            "chapter": 4,
            "verse": 105,
            "text": "(Muxammed Ğ.S.) şın mäninde sağan Kitaptı; Allanıñ, öziñe körsetwi boyınşa adamdardıñ arasına ükim qılwıñ üşin şındıqpen tüsirdik. Sondıqtan qaralıqşıldarğa bolıswşı bolma. (bir Munafıq körşisiniñ sawıtın urlap, bir Yahwdïdiñ üyine tığıp qoyıp, özi Payğambar (Ğ.S.) ğa kelip ant-sw işip sendirip, qılmıstı; Yahwdïge artwğa tırısadı"
        },
        {
            "chapter": 4,
            "verse": 106,
            "text": "Alladan jarılqanw tile. Negizinen Alla (T.) asa jarılqawşı, erekşe meyirimdi"
        },
        {
            "chapter": 4,
            "verse": 107,
            "text": "Özderine kesir istegender üşin söz talastırma. Öytkeni; Alla, qaralıqşıl künäkardı jaqsı körmeydi"
        },
        {
            "chapter": 4,
            "verse": 108,
            "text": "Olar adamnan jasırsa da, Alladan jasıra almaydı. Alla, olar tündeletip, razı bolmaytın söz qılğanda olarmen birge edi. Alla olardıñ ne istegenderin buljıtpay biledi"
        },
        {
            "chapter": 4,
            "verse": 109,
            "text": "Al mine sender dünïe tirşiliginde olar tarapınan dawlastıñdar, sonda qïyamet küni olar tarapınan Allamen kim dawlasa aladı? Nemese olarğa kim wäkil bola aladı"
        },
        {
            "chapter": 4,
            "verse": 110,
            "text": "Birew bir jamandıq istese nemese özine zulımdıq qılsa da, sonsoñ Alladan jarılqanw tilese, Allanı asa jarılqawşı, erekşe meyirimdi tabar edi"
        },
        {
            "chapter": 4,
            "verse": 111,
            "text": "Al jäne birew künä istese, sonda negizinen ol özine istegen boladı. Alla (T.) tolıq bilwşi, asa dana"
        },
        {
            "chapter": 4,
            "verse": 112,
            "text": "Tağı da birew, bir qatelik nemese künä istese, onı, aq birewge japsa, rasında ol jala qoyıp, aşıq künä jüktep alğan boladı"
        },
        {
            "chapter": 4,
            "verse": 113,
            "text": "(Muxammed Ğ.S.) eger sağan Allanıñ iltïpatı, märxameti bolmasa edi, ärïne olardıñ bir tobı seni adastırwdı oylağan edi. Olar özderin ğana adastıradı da sağan eşbir zïyan keltire almaydı. öytkeni Alla, sağan Qurandı jäne xïkmetti tüsirdi äri sağan bilmegenderiñdi üyretti. Sonday-aq Alla (T.) nıñ sağan degen iltïpatı öte iri"
        },
        {
            "chapter": 4,
            "verse": 114,
            "text": "Olardıñ özara küñkilderiniñ köbinde xayır joq. Biraq, kim bir sadaqanı ne bir ïgilikti nemese adamdardıñ arasın jarastırwdı ämir etse, ol xayırlı. Jäne birew, osını Allanıñ rïzalığın izdep istese, sonda oğan jedel iri sawap beremiz"
        },
        {
            "chapter": 4,
            "verse": 115,
            "text": "Al birew, özine twra jol ayqındalğannan keyin Payğambarğa qarsı şıqsa, sonday-aq müminderdiñ jolınan basqa jol izdese, onı burılğan jağına buramız da tozaqqa salamız. Ol nendey jaman orın"
        },
        {
            "chapter": 4,
            "verse": 116,
            "text": "Negizinen Alla, özine ortaq qoswdı jarılqamaydı. Odan basqa kimdi qalasa jarılqaydı . Al jäne kim Allağa ortaq qossa, rasında öte uzaqqa adastı"
        },
        {
            "chapter": 4,
            "verse": 117,
            "text": "(Mekke müşrikteri,) olar, Alladan özge urğaşılarğa ğana jalbarındı. Negizinen olar qasarısqan şaytanğa jalbarındı"
        },
        {
            "chapter": 4,
            "verse": 118,
            "text": "Alla onı qarğadı. Sonda şaytan: \"Ärïne quldarıñnan belgili bir üles alamın\" dedi"
        },
        {
            "chapter": 4,
            "verse": 119,
            "text": "Jäne olapdı ärïne adastıramın, älbette olapdı bosqa ümittendiremin. Äri olapğa mindetti türde ämir etemin. Sonda olar: Maldardı qulaqtarın (butqa arnap) tiledi. Sonday-aq olapğa ärïne Allanıñ jaratqanın özgertwdi buyıramın\" (dedi.) Kim Alladan özge şaytandı dos tutsa, sonda ras aşıq zïyanğa uşırağan boldı"
        },
        {
            "chapter": 4,
            "verse": 120,
            "text": "Şaytan olapğa wäde berip, olardı bosqa umittendiredi Şaytannıñ olapğa wädesi alday ğana"
        },
        {
            "chapter": 4,
            "verse": 121,
            "text": "Mine solardıñ ornı tozak. Sonday-aq olar odan qaşar jer taba almaydı"
        },
        {
            "chapter": 4,
            "verse": 122,
            "text": "Ïman keltirip, izgi is istegenderdi astarınan özender ağatın baqşalarğa kirgizemiz de, olar onda mäñgi qaladı. Öytkeni, Allanıñ wädesi xaq. Alla (T.) dan twra sözdi kim"
        },
        {
            "chapter": 4,
            "verse": 123,
            "text": "(Äy müşrikter!) Ne senderdiñ oylarıñşa, ne Kitap ïeleriniñ oylarınşa da emes. Kim bir jaman is qılsa, sol sebepti jazalanadı. Ol üşin Alladan özge ïe de järdemşi de taba almaydı"
        },
        {
            "chapter": 4,
            "verse": 124,
            "text": "Erkekten nemese äyelden kim ïman keltirwşi bolıp, izgi isterden istese, mine solar jännetke kiredi. Tük de ädiletsizdikke uşıratılmaydı"
        },
        {
            "chapter": 4,
            "verse": 125,
            "text": "Kim dinï turğıdan jaqsılıq istewşi bolıp, jüzin Allağa tapsırıp, nağız Ibırayım (Ğ.S.) nıñ dinine ergen kisiden jaqsı bola aladı? Alla (T.) Ibırayım (Ğ.S.) dı dos tutqan"
        },
        {
            "chapter": 4,
            "verse": 126,
            "text": "Kökterdegi äri jerdegi närseler Allaniki. Sonday-aq Alla är närseni tolıq meñgerwşi"
        },
        {
            "chapter": 4,
            "verse": 127,
            "text": "(Muxammed Ğ.S.) olar senen, äyelder jayında pätwa suraydı. Olarğa: «Alla senderge olar jöninde pätwasın bildiredi: Bul senderge oqılatın Kitapta da, olarğa jazılğan mïrastarın bermey özderin alwğa qızığatın jetim äyeldermen bayqus balalar jäne jetimderge durıs qamqorlıq istew jayında pätwa beredi» de. Jäne xayırdan ne isteseñder söz joq, onı Alla biledi"
        },
        {
            "chapter": 4,
            "verse": 128,
            "text": "Eger bir äyel, eriniñ jerwinen nemese bet burwınan qorıqsa, özara kelisip jaraswlarında ekewine de künä joq. Sonday-aq jarasw jaqsı. Näpsiler qıtımırlıqqa beyim jaratılğan. Eger jaqsı şığısıp, saqsınsañdar negizinen Alla (T.) ne istegenderiñdi tolıq biledi"
        },
        {
            "chapter": 4,
            "verse": 129,
            "text": "Qanşalıq tırıssañdar da äyelderdiñ arasına äste ädildik istey almaysıñdar. Endeşe, (birewine) mülde awıp ketip, özgesin jipsiz baylağanday etip qoymañdar, (Baysız qatın qusap, del-salda jürmesin.) Eger tüzelip, saqsınsañdar, negizinen Alla tım jarılqawşı, erekşe meyirimdi"
        },
        {
            "chapter": 4,
            "verse": 130,
            "text": "Eger ekewi ajırassa, Alla ärqaysısın öz keñşiliginen qamtamasız etedi. öytkeni, Alla asa keñ, öte dana"
        },
        {
            "chapter": 4,
            "verse": 131,
            "text": "Kökterdegi jäne jerdegi närseler Allağa tän. Senderden burıñğı kitap berilgenderge de, senderge de: «Alladan qorqıñdar!»,- dep ösïet etkenbiz. Eger qarsı kelseñder, sonda da kökter men jerdegi närseler Allaniki. Alla muñsız, maqtawlı"
        },
        {
            "chapter": 4,
            "verse": 132,
            "text": "Kökterdegi äri jerdegi närseler Allaniki. Alla (T.) kepildik turğısınan jetkilikti"
        },
        {
            "chapter": 4,
            "verse": 133,
            "text": "Äy adam balası! Eger Alla qalasa, senderdi ketirip, basqalardı äkeler edi. Mine osığan Allanıñ küşi tolıq jetedi"
        },
        {
            "chapter": 4,
            "verse": 134,
            "text": "Kim dünïeniñ paydasın tilese, Sonda dünïe, axïrettiñ paydası Allanıñ qasında. Sonday-aq Alla är närseni estwşi, erekşe meyirimdi"
        },
        {
            "chapter": 4,
            "verse": 135,
            "text": "Äy müminder! Ädildikte mıqtı turıp, eger özderiñniñ, äke- şeşeleriñniñ jäne jaqındarıñnıñ zïyanına bolsa da, Alla üşin ayğaq bolıñdar; bay nemese kedey bolsa da. Öytkeni Alla, ekewine de tım jaqın. (Olardıñ xalin biledi) Endeşe ädildik istew näpsige ermeñder. Eger tilderiñdi burıp, şındıqtı burmalasañdar, şäksiz Alla ne istegenderiñdi tolıq bilwşi"
        },
        {
            "chapter": 4,
            "verse": 136,
            "text": "Äy müminder! Allağa, Payğambarına jäne oğan tüsirgen Quranğa sonday-aq odan burıñğı tüsirgen ktiapqa ïman keltiriñder. Al kim Allağa, periştelerine, kitaptarına, elşilerine jäne axïret künine qarsı şıqsa, sonda tım uzaq adastı"
        },
        {
            "chapter": 4,
            "verse": 137,
            "text": "Negizinen sonday ïman keltirip sonsoñ qarsı kelgender, tağı ïman keltirip, jäne qarsı şıqqandar, sonsoñ qarsılığın arttırğandar, mine, Alla solardı jarılqamaydı da, twra jolğa da salmaydı. (Yahwdtler äweli Musağa ïman keltirdi. Sonsoñ buzawğa tabınıp, qarsı keldi. Sonsoñ Musağa ïman keltirip, ğïsağa qarsı boldı da, Muxammed (Ğ.S.) ke qarsılıqtarın arttıra tüsti"
        },
        {
            "chapter": 4,
            "verse": 138,
            "text": "(Muxammed Ğ.S.) munafıqtarğa, özderine negizinen küyzeltwşi azap bar ekendigin şüyinşile"
        },
        {
            "chapter": 4,
            "verse": 139,
            "text": "Sonday müminderden özge käpirlerdi dos tutqandar, olardıñ qasınan izet izdey me? Şın mäninde izet bütindey Allağa tän"
        },
        {
            "chapter": 4,
            "verse": 140,
            "text": "Rasında senderge Kitapta: «Allanıñ ayattarına qarsı kelingendigin jäne ajıwalanğandığın sender estigen sätte; olar budan basqa sözge kiriskenşe, olarmen birge otırmañdar; äytpese sender de solar sïyaqtı bolasıñdar» dep ükim tüsirdi. Şäksiz Alla munafıqtarmen käpirlerdi birtutas tozaqqa jïnawşı"
        },
        {
            "chapter": 4,
            "verse": 141,
            "text": "Sonday senderdi añdığandar, senderge Alladan bir jeñis kelse: «Bizde sendermen birge emes pe edik?»,-dedi. Al eger käpirlerge bir olja tüsse, olarğa: «Senderge üstemdik keltirip, senderdi müminderden qorğamadıq pa?»,- dedi. Endi Alla aralarıña qïyamet küni ükim qıladı, sonday-aq Alla käpirler üşin müminderge qarsı jol qoymaydı"
        },
        {
            "chapter": 4,
            "verse": 142,
            "text": "Munafıqtar, Allanı aldamaqşı boladı. Negizinen Alla, olardı aldawğa uşıratadı. Qaşan olar namazğa tursa, jalqawlanıp turadı. Adamdarğa körsetw üşin oqıp, olar Allanı öte az eske aladı"
        },
        {
            "chapter": 4,
            "verse": 143,
            "text": "Olar, osı eki arada del-salda. Ne bularda joq, ne olarda joq. Alla birewdi adastırsa oğan äste jol taba almaysıñ"
        },
        {
            "chapter": 4,
            "verse": 144,
            "text": "Äy müminder! Müminderden özge käpirlerdi dos tutpañdar. Öz zïyandarıñ üşin aşıq dälel qılwdı qalaysıñdar ma"
        },
        {
            "chapter": 4,
            "verse": 145,
            "text": "Negizinen munafıqtar tozaqtıñ eñ tömeñgi qabatında boladı. Äri olarğa eşbir järdemşi taba almaysıñ"
        },
        {
            "chapter": 4,
            "verse": 146,
            "text": "Biraq täwbe etkender, özderin tüzeltkender jäne Allağa jabısıp, dinderinde ıqılastı bolğandar, mine solar mümindermen birge. Alla (T.) müminderge jedel bir sıylıq beredi"
        },
        {
            "chapter": 4,
            "verse": 147,
            "text": "Eger şükirlik etip, ïman keltirseñder, Alla senderdi nege azap qılsın? Öytkeni, Alla (T.) şükirlikti bağalawşı, tolıq bilwşi"
        }
    ]
}
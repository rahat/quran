{
    "juzs": [
        {
            "chapter": 7,
            "verse": 88,
            "text": "Eliniñ dandaysığan bastıqtarı: «Äy şuğayıp! Ärïne seni de senimen birge ïman keltirgenderdi de kentimizden şığaramız, nemese dinimizge qaytasıñdar» dedi. Şuğayıp(Ğ.S.): «Jaqtırmasaq ta ma?»,- dedi"
        },
        {
            "chapter": 7,
            "verse": 89,
            "text": "«Alla bizdi dinderiñnen qutqarğannan keyin qaytalasaq, rasında Allağa ötirik jala qoyğan bolamız. Biraq Rabbımız qalasa, oğan qaytwımızğa boladı. Rabbımızdıñ bilimi är närsni sıydırdı. Allağa täwekel qıldıq. Rabbımız! Biz benen elimizdiñ aarsına twralıqpen Sen ükim et. soNday-aq Sen bïlik awtwşılardıñ eñ jaqsısıñ» (dedi. Şuğayıp Ğ.S)"
        },
        {
            "chapter": 7,
            "verse": 90,
            "text": "Eliniñ işinen qarsı bolğan bastıqtarı: «Eger Şuğayıpqa ilesseñder, sol waqıtta anık zïyan etwşilerden bolasıñdar» dedi"
        },
        {
            "chapter": 7,
            "verse": 91,
            "text": "Sonda olardı bir silkiñis qolğa alıp jurttarında etpettegen boylarında qaldı"
        },
        {
            "chapter": 7,
            "verse": 92,
            "text": "Şuğayıp (Ğ.S.) tı jasınğa şığarğandar, tipti jurttarında bolmağanday boldı. Sonday-aq Şuğayıp (Ğ.S.) tı jasınğa şığarğandar zïyan tarttı"
        },
        {
            "chapter": 7,
            "verse": 93,
            "text": "Sonda ol, olardan bet burıp: «Äy elim! Rasında men senderge Rabbımnıñ nusqawların jalğastırdım äri senderge ügit ettim. Al endi qarsı bolğan bir elge qaytıp qayğıramın? » ,- dedi"
        },
        {
            "chapter": 7,
            "verse": 94,
            "text": "Tağı Biz ärqanday bir kentke elşi jibersek, olar jalbarınsın dep, ol jerdiñ turğındarın tarşılıq, qïınşılıqqa uşırattıq"
        },
        {
            "chapter": 7,
            "verse": 95,
            "text": "Sonan soñ jamanşılıqtı jaqsılıqqa awıstırdıq. Tipti artılıp ketti de: «Atalarımızdıñ basına da tarşılıq, keñşilik kelgen ken» desti. Sondıqtan olardı kenetten qolğa alğanımızda özderi de bilmey qaldı"
        },
        {
            "chapter": 7,
            "verse": 96,
            "text": "Eger ol ölkelerdiñ eli ïman keltirip, saqsınsa edi, ärïne olarğa kök pen jerdiñ bereketterin aşıp jiberer edik. Biraq olar jasınğa şığardı. Sondıqtan qılmıstarı sebepti olardı qolğa aldıq"
        },
        {
            "chapter": 7,
            "verse": 97,
            "text": "Kentterdiñ xalqı, özderine azabımızdıñ tündeletip, olar uyqıdağı kezde kelwinen qawipsiz be"
        },
        {
            "chapter": 7,
            "verse": 98,
            "text": "Jäne de ol kentterdiñ eli, kün köterile bere oynap jürgen sätte, azabımızdıñ kelwinen käpersiz bola ala ma"
        },
        {
            "chapter": 7,
            "verse": 99,
            "text": "Sonday-aq Allanıñ kärinen aman bola ala ma? Allanıñ beynetinen zïyanğa uşıraytın el ğana qobaljımaydı"
        },
        {
            "chapter": 7,
            "verse": 100,
            "text": "Jerdiñ burıñğı ïelerinen keyingi muragerler tüsinbey me? Eger qalasaq, künälarına qaray beynet berer edik. Sonday-aq jürekterin mörleymiz, sondıqtan olar estimeydi"
        },
        {
            "chapter": 7,
            "verse": 101,
            "text": "(Muxammed Ğ.S.) Bul kentterdiñ qïssaların sağan bayan etemiz. Ärïne olarğa elşileri ap- aşıq dälel keltirgen edi. Sonda da burın ötirik degen närselerine sengileri kelmedi. Mine Alla, qarsı bolwşılardıñ jüregin östip mörleydi"
        },
        {
            "chapter": 7,
            "verse": 102,
            "text": "Olardıñ köbin wäde de tappadıq. Äri olardıñ köbin mülde buzıq kördik"
        },
        {
            "chapter": 7,
            "verse": 103,
            "text": "Odan keyin Musa (Ğ.S.) nı Perğawın jäne sıbaylastarına muğjïzalarmen jiberdik. Sonda olar, muğjïzağa qarsı keldi. Al endi buzaqılardıñ soñınınñ qalay bolğanın kör"
        },
        {
            "chapter": 7,
            "verse": 104,
            "text": "Musa (Ğ.S.): «Äy Perğawın! Şınında men bükil älemniñ Rabbı tarapınan jiberilgen bir elşimin» dedi"
        },
        {
            "chapter": 7,
            "verse": 105,
            "text": "«Allağa xaqïqattı ğana aytwğa mindettemin. Senderge Rabbılarıñnan aşıq dälel äkeldim. Endi Ïzraïl urpaqtarın menimen birge jiber» dedi"
        },
        {
            "chapter": 7,
            "verse": 106,
            "text": "(Perğawın): «Eger sen bir muğjïza keltirgen bolsañ, al onı äkel. Eger söziñ şın bolsa» dedi"
        },
        {
            "chapter": 7,
            "verse": 107,
            "text": "Sonda (Musa Ğ.S.) tayağın tastadı. Ol, derew aşıqşa bir aydağar boldı"
        },
        {
            "chapter": 7,
            "verse": 108,
            "text": "Tağı qolın şığardı. Sonda ol, qarawşılarğa appaq körindi"
        },
        {
            "chapter": 7,
            "verse": 109,
            "text": "Perğawın eliniñ bastıqtarı: «Küdiksiz mınaw anıq bilgiş sïqırşı» dedi"
        },
        {
            "chapter": 7,
            "verse": 110,
            "text": "«Senderdi jurttarıñnan şığarğısı keledi. Ne buyrasıñdar?»"
        },
        {
            "chapter": 7,
            "verse": 111,
            "text": "«Onı da twısın da toqtatıp qoyıp, qalalarğa jïnawşılar jiber.»"
        },
        {
            "chapter": 7,
            "verse": 112,
            "text": "«Bükil bilgiş sïqırşılardı sağan äkelsin» (desti)"
        },
        {
            "chapter": 7,
            "verse": 113,
            "text": "Sïqırşılar, Perğawınğa kelip: «Eger biz jeñiske ïe bolsaq, ärïne bizge sıylıq bar şığar» dedi"
        },
        {
            "chapter": 7,
            "verse": 114,
            "text": "(Perğawın): «Ärïne! Äri jaqın adamdarımnan bolasıñdar» dedi"
        },
        {
            "chapter": 7,
            "verse": 115,
            "text": "(Sïqırşılar): Ä Musa! Endi (öñeriñdi ortağa) ne sen qoy nemese bizder qoyyaıq dedi"
        },
        {
            "chapter": 7,
            "verse": 116,
            "text": "(Musa Ğ.S.): «Señder qoyıñdar» dedi. Olar (öñerlerin) qoyğan sätte, adamdardıñ közderin sïqırlap, olardı qorqıttı. Sonday-aq ülken bir sïqır keltirdi"
        },
        {
            "chapter": 7,
            "verse": 117,
            "text": "Musağa: «Tayağıñdı tasta» dep waxï ettik. Sol sätte, tayaq olardıñ jasandı närselerin jalmay bastadı"
        },
        {
            "chapter": 7,
            "verse": 118,
            "text": "Sonda şındıq ortağa qoyılıp, olardıñ istegenderi bosqa ketti"
        },
        {
            "chapter": 7,
            "verse": 119,
            "text": "Söytip olar sol arada jeñiliske uşırap, qor bolıp qayttı"
        },
        {
            "chapter": 7,
            "verse": 120,
            "text": "Sïqırşılar säjdege jığıldı"
        },
        {
            "chapter": 7,
            "verse": 121,
            "text": "Olar: «Bükil älemniñ Rabbına sendik» dedi"
        },
        {
            "chapter": 7,
            "verse": 122,
            "text": "«Musa men harwnnıñ Rabbına….»"
        },
        {
            "chapter": 7,
            "verse": 123,
            "text": "(Perğawın): «Men senderge ruqsat berwden burın oğan ïman keltirdiñder me? Rasında bul, qala xalqın şığarw üşin jasağan bir ädisteriñ. Bälem jaqında köresiñder.» dedi"
        },
        {
            "chapter": 7,
            "verse": 124,
            "text": "«Ärïne qol-ayaqtarıñdı şadırlata kestiremin, sonsoñ tügeldey astıramın»"
        },
        {
            "chapter": 7,
            "verse": 125,
            "text": "(Sïqırşılar): Sözsiz, Rabbımızğa aynalamız! ,- dedi"
        },
        {
            "chapter": 7,
            "verse": 126,
            "text": "«Sen, bizden Rabbımızdıñ ayattarı kelgende ïman keltirdi dep qana öş alasıñ. Rabbımız! Bizge sabır ber äri bizdi Musılman bolğan küyde öltir!….»"
        },
        {
            "chapter": 7,
            "verse": 127,
            "text": "Perğawın eliniñ bastıqtarı: «Musanı jäne elin, jer jüzinde bülinşilik qılsın jäne seni de, täñirleriñdi de tastasın dep qoya bersiñ be? » dedi. (Perğawın olarğa): «Uldarın öltiremiz de äyelderin tiri qoyamız. Ärïne biz olardıñ üstinde öktembiz» dedi"
        },
        {
            "chapter": 7,
            "verse": 128,
            "text": "Musa (Ğ.S.) eline: «Alladan järdem tileñder äri sabır etiñder: Jer Allaniki ekeni dawsız. Ol, quldarınan qalağanıña mura qıladı. Soñğı tabıs taqwalardiki» dedi"
        },
        {
            "chapter": 7,
            "verse": 129,
            "text": "(Eli Musa Ğ.S.ğa): «Sen bizge kelwden burın jäne sen bizge kelgennen keyin de qïnaldıq» dedi. (Musa Ğ.S.): «Rabbılarıñ duşpañdarıñdı joyıp, ornına senderdi ol jerge ornalastırwı mümkin.Biraq senderdiñ de qalay isteytiñderine qaraydı» dedi"
        },
        {
            "chapter": 7,
            "verse": 130,
            "text": "Şınında, Perğawın tobın, ügit alwları üşin jıldarşa jemisterin kemitip, qolğa aldıq"
        },
        {
            "chapter": 7,
            "verse": 131,
            "text": "Qaşan olarğa bir jaqsılıq kelse: «Bul bizdiñ xaqımız» dep, eger olarğa bir jamandıq jetse, Musa jäne onımen birge bolğan kisilerdi ırımdaydı. Bayqañdar! Olardıñ sätsizdikteri Alla tarapınan. Biraq olardıñ köbi bilmeydi"
        },
        {
            "chapter": 7,
            "verse": 132,
            "text": "Tağı olar: «Bizdi jadılaw üşin qanşa muğjïza keltirseñ de sağan senbeymiz » dedi"
        },
        {
            "chapter": 7,
            "verse": 133,
            "text": "Sondıqtan olarğa aşıq muğjïzalar türinde; topan swı, şekirtke, bït, baqa jäne qan jiberdik. Sonda da olar menmensigen äri olar künäkar bir qawım boldı"
        },
        {
            "chapter": 7,
            "verse": 134,
            "text": "Rawayat boyınşa, bir juma qarañğılıq basıp, quyğan sel perğawındıqtardıñ üylerine toladı. Olardıñ jalbarınwları boyınşaa Musa (Ğ.S.) nıñ tilegimen, kün aşılıp, mol ösimdik şığadı. Sonda da ïman keltirmegendkterinen şegirtke, bït, sonsoñ baqa qaptap, odan keyin swları qanğa aynaladı.) Olarğa azap kelgen kezde: «Äy Musa! Rabbıña, sağan bergen wädesi boyınşa jalbarın. Eger bizden azabın ayıqtırsañ, ärïne sağan senemiz de Ïzraïl urpaqtarın senimen birge qoya beremiz» dedi"
        },
        {
            "chapter": 7,
            "verse": 135,
            "text": "Qaşan olardan belgili merzimge deyin azaptı ayıqtırsaq, sol waqıtta olar sertterin buzdı"
        },
        {
            "chapter": 7,
            "verse": 136,
            "text": "Ayattarımızdı jasınğa şığarıp, onı elemegendikterinen olardı teñizge batırıp jazasın tarttırdıq"
        },
        {
            "chapter": 7,
            "verse": 137,
            "text": "Sonday ezilgen xalıqtı (Ïzraïl urpaqtarın) biz qunarlı qılğan jerdiñ şığısına da batısına da murager qıldıq. Söytip olardıñ sabır qılwları sebepti Rabıñnıñ Ïzraïl urpaqtarına degen ïgi sözderi orındaldı. Sonday-aq Perğawın men eliniñ, bïiktetip jasap bara jatqandarın talqandadıq"
        },
        {
            "chapter": 7,
            "verse": 138,
            "text": "Tağı Ïzraïl urpaqtarın teñizden ötkizdik. Sonda olar buttarına şoqınğan bir elge keldi: «Äy Musa! Bulardıñ täñirleri qusağan bizge täñir jasa» dedi. (Musa Ğ.S.): «Şınında sender bilmeytin elsiñder» dedi. (Bul Ğamalqa eli edi)"
        },
        {
            "chapter": 7,
            "verse": 139,
            "text": "«Sözsiz olardıñ dinderi joyıladı da olardıñ istegen isteri bosqa ketedi.»"
        },
        {
            "chapter": 7,
            "verse": 140,
            "text": "«Senderge bükil älemnen senderdi artıq qılğan Alladan basqa täñir izdeymin be?»,- dedi"
        },
        {
            "chapter": 7,
            "verse": 141,
            "text": "(Ïzraïl urpaqtarı,) oylañdar! Senderdi qattı azappen qïnağan, uldarıñdı bawızdap, äyelderiñdi tiri qoyğan Perğawın semyasınan qutqarğan edik. Osılarda sender üşin Rabbılarıñ tarapınan zor sınaw bar"
        },
        {
            "chapter": 7,
            "verse": 142,
            "text": "Musa (Ğ.S.) ğa otız tün wäde ettik te oğan ondı qosıp, söytip Rabbınıñ belgili waqıtı qırıq keşke toldı. Musa (Ğ.S.) twısı Harunğa: «Elimniñ işinde ornıbasarım bol. Tüzelt te buzaqılardıñ jolına erme» dedi"
        },
        {
            "chapter": 7,
            "verse": 143,
            "text": "Rawayat boyınşa, Musa eline: «Perğawınnan qutılsaq, Alla tarapınan Bir Kitap keltiremin» deydi. Sondıqtan qutılğannan keyin Alalnıñ ämiri boyınşa Tur tawında qırıq kün oraza ustağannan keyin Allamen söylesip täwrat tüsedi. Musa (Ğ.S.), belgili wädemizde kelip, Rabbı oğan söylegende , (Musa Ğ.S.): «Rabbım mağan öziñdi körset, Seni köreyin» dedi. (Alla): «Meni, äste köre almaysıñ; biraq tawğa qara, sonda eger ol ornında tura alsa, sen de Meni köresiñ» dedi. Sonda Rabbı tawğa elestegen sätte, onı bıt- şıt qıldı. Musa (Ğ.S) da talıp tüsti. Esi kire sala: «Sen päksiñ, Sağan täwbe ettim, äri men senwşilerdiñ alğaşqısımın» dedi"
        },
        {
            "chapter": 7,
            "verse": 144,
            "text": "(Alla T.): « Äy Musa! Şınında seni adamdardan elşilikke jäne söyleswge tañdap aldım. Endeşe, sağan bergenderimdi al da, şükirlik etwşilerden bol» dedi"
        },
        {
            "chapter": 7,
            "verse": 145,
            "text": "Musa (Ğ.S.) ğa (Täwrat) taqtaylarında är närseni ügit türinde aşalap jazğan edik: «Sonda onı mıqtı usta jäne eliñe ämir et. Onıñ körkem nusqawların alsın. Sağan, buzaqılardıñ jurtın körsetemin?»"
        },
        {
            "chapter": 7,
            "verse": 146,
            "text": "Jer jüzinde orınsız türde dandaysığandardı uzaqtastıramın. Eger olar barlıq belgilerdi körse de oğan senbeydi. Sonday-aq olar twra joldı körse; onı jol qıp ustamaydı. Al eger qïsıq joldı körse, onı jol qıp aladı. Bul olardıñ ayattarımızdı ötirik dep odan ğapıl bolğandıqtarı"
        },
        {
            "chapter": 7,
            "verse": 147,
            "text": "Ayattarımızdı, aqïretke kezdeswdi ötirik degenderdiñ ğamaldarı joyılıp, isterine qaray ğana jazalanadı"
        },
        {
            "chapter": 7,
            "verse": 148,
            "text": "Musa (Ğ.S.) dan kyin eli; sändik- buyımdardan dabısı bar buzawdıñ müsinin jasap aldı. Olar, ol buzawdıñ özderimen söylespeytinin jäne olardı twra jolğa salmaytınınn körmey me? Olar onı täñir tutıp, zalımdardan boldı"
        },
        {
            "chapter": 7,
            "verse": 149,
            "text": "(Musa Ğ.S. Tur tawına Allağa jalbarınw üşin qırıq kün turğanda, Samrï, eldiñ altın bilezikterinen buzawdıñ müsinin jasaydı. Rawayat boyınşa Jebreyil Ğ.S. nıñ atınıñ izinen alınğan topıraqtı işine qoyğandıqtan nemese işine kirgen jel arqılı buzawdıñ dawısı şığatın bolğan.) Olardıñ qoldarı tüsken zamanda (qattı ökinip ïıqtarı tüsken türde) anıq adasqandıqtarın körip: «Eger Rabbımız bizge märxamet etpese, bizdi jarılqamasa, ärïne zïyan tartwşılardan bolamız» desti"
        },
        {
            "chapter": 7,
            "verse": 150,
            "text": "Musa (Ğ.S.) eline ıza bolıp, keyigen türde qaytqan kezde: «Menen keyin mağan nendey jaman is istediñder! Rabbılarınnıñ ämirine asıqtıñdar ma?»,- dep (Täwrat) taqtayların tastay salıp, twısı (Harun) nıñ basınan ustap özine qaray tarta bastadı? (Harun): «Äy anamnıñ ulı! Rasında bul el meni, basınıp tipti özimdi öltirwge jaqındadı. Endi meni duşpandarğa külki qılma da meni zalım elmen birge sanama!»,- dedi"
        },
        {
            "chapter": 7,
            "verse": 151,
            "text": "Musa (Ğ.S.): «Rabbım! Meni jäne twısımdı jarılqa, bizdi märxametiñe böle! Sen meyirimdilerdiñ eñ jaqsısısıñ» dedi"
        },
        {
            "chapter": 7,
            "verse": 152,
            "text": "Küdiksiz sonday buzawdı täñir tutqandarğa Rabbıları tarapınan qahar tïip, dünïe tirşiliginde qorlıqqa uşıraydı. Qarawşılardı osılayşa jazalaymız"
        },
        {
            "chapter": 7,
            "verse": 153,
            "text": "Sonday jaman is istegender, sodan keyin täwbe qılıp, ïman keltirse, küdiksiz Rabbıñ sonan soñ da asa jarılqawşı, erekşe meyirimdi"
        },
        {
            "chapter": 7,
            "verse": 154,
            "text": "Musanıñ aşwı basılğanda, taqtaylardı aldı. Nusqasındağı jazwda; Rabbılarınan qorıqqandarğa twra jol jäne märxamet bar edi"
        },
        {
            "chapter": 7,
            "verse": 155,
            "text": "Musa (Ğ.S.) belgili merzimimiz üşin elinen jetpis kisi sayladı. Sonda olardı jer silkinw qolğa alğanda (Musa Ğ.S.): «Rabbım! Eger qalasañ olardı da meni de budan burın joq eter ediñ. Işimizdegi aqımaqtardıñ qılıqtarınıñ saldarınan, bizdi joq etesiñ be? Bul Seniñ bir sınawıñ ğana. Sonımen qalağanıñdı adastırıp, qalağanıñdı twra jolğa salasıñ. Sen bizdiñ ïemizsiñ. Endi bizdi jarılqa, bizge märxamet et. Sen jarılqawşılardıñ eñ jaqsısıñ.» dedi"
        },
        {
            "chapter": 7,
            "verse": 156,
            "text": "(Rawayat boyınşa, Alla, Musağa Ïzraïl urpaqtarınıñ buzawğa şoqınwlarınan täwbe qılwları üşin jetpis wäkil saylap kelwin buyıradı.) «Bizge osı dünïede jäne aqïrette jaqsılıq jaza kör! Küdiksiz biz Sağan bet burdıq.» (Alla T.): «Men qalağanımdı azabıma uşıratamın, raxmetim är närseni sıydırdı. Märxametimdi sonday taqwalıq qılğandarğa, zeket bergenderge jäne ayattarımızğa sengenderge jedel jazamız» dedi"
        },
        {
            "chapter": 7,
            "verse": 157,
            "text": "Olar, sonday jandarındağı Täwratta jäne Injilde jazwlı jiberilgen, sawatsız Payğambarğa ergender. Ol, olardı jaqsılıqqa buyırıp, jamandıqtan tıyadı. Jaqsı närselerdi xalal, jaman närselerdi aram qıladı. Olardıñ üsterindegi awır jükterdi (tüsirip) şïelinisken närselerdi şeşedi. Endi soğan (Muxammed Ğ.S.ğa) sengender, olar oğan qurmet etip äri oğan kömek körsetkender sonday-aq oğan tüsirilgen nur (Quran) ğa ergender, mine solar qutılwşılar"
        },
        {
            "chapter": 7,
            "verse": 158,
            "text": "(Muxammed Ğ.S.): Äy adam balası! Men barlığınğa Allanıñ elşisimin; Ol sonday Alla, jer men köktiñ ïeligi Oğan tän. odan basqa täñir joq. Ol tiriltedi de öltiredi. Allağa jäne Allanıñ sözderine sengen, jiberilgen sawatsız Payğambarğa ïman keltiriñder. Jäne oğan eriñder, ärïne twra jol tabasıñdar de"
        },
        {
            "chapter": 7,
            "verse": 159,
            "text": "Musanıñ qawmınan da twra jolğa salatın jäne onımen ädildik isteytin bir top bar"
        },
        {
            "chapter": 7,
            "verse": 160,
            "text": "Biz Ïzraïl urpaqtarınan on eki rwlıq toptarğa böldik. Musa (Ğ.S.) dan, eli sw surağanda: «Tayağındı tasqa ur» dep waxï ettik. Sonda tastan on eki bastaw şıqtı da ärkim öz swatın bildi. Olarğa bulttı köleñke qılıp, özderine «Männa, Sälwanı» tüsirdik: «Senderge Biz bergen taza rïzıqtan jeñder» (dedik) Olar bizge kesir tïgizbedi. Alayda özderine kesir tïgizdi"
        },
        {
            "chapter": 7,
            "verse": 161,
            "text": "Sol waqıtta olarğa: «Osı qalağa ornalasıñdar da (ol jerdiñ ösimdikterinen) qalağandarıñşa jeñder. «Künämiz jarılqansın» dep qaqapadan säjde qılıp kiriñder. Qatelikteriñdi jarılqap, jaqsılıq istewşilerge tağı artıq beremiz» delindi"
        },
        {
            "chapter": 7,
            "verse": 162,
            "text": "Sonda olardıñ zalımdarı; sözdi, özderine aytılğannan basqağa awıstırdı. Olardıñ zulımdıq istegendikteri saldarınan kökten azap jiberdik"
        },
        {
            "chapter": 7,
            "verse": 163,
            "text": "(Muxammed Ğ.S.) olardan teñiz jağasında bolğan kenttiñ jağdayın sura. Sol waqıtta olar senbi de (balıq awlap) şekten şığatın edi. Sonda olardıñ senbini quttıqtağan künderinde, balıqtar, olarğa qaptap kelip, senbisiz künderde olarğa kelmeytin edi. Olardıñ zulımdıqtarı sebepti özderin osılayşa äwrege saldıq"
        },
        {
            "chapter": 7,
            "verse": 164,
            "text": "Sol waqıtta olardan bir tobı: «Alla joq etetin nemese qattı azap qılatın eldi ne üşin ügitteysiñder?»,- dedi. (Ügittewşiler): «Rabbılarıña ğuzırımız bolsın, bälkim olar saqtanar» dedi"
        },
        {
            "chapter": 7,
            "verse": 165,
            "text": "Özderine berilgen ügitti umıtqan kezde, jamanşılıqtan tosqandardı qutqardıq. Sonday zulımdıq qılğandardı; buzaqılıq istewleri sebepti qattı qïnawğa uşırattıq"
        },
        {
            "chapter": 7,
            "verse": 166,
            "text": "Sonda olardıñ tıyım salınğan närsede şekten şıqqandıqtarı sebepti olarğa: «Maymıl bolıp qor bolıñdar» dedik"
        },
        {
            "chapter": 7,
            "verse": 167,
            "text": "(Muxammed Ğ.S.)Rabbıñ olardı qïyamet künine deyin jaman qïnawmen ustaytın birewlerdi älbette jiberetindigin bildirdi. Rasında Rabbıñ tez jazalawşı äri asa jarılqawşı, erekşe meyirimdi"
        },
        {
            "chapter": 7,
            "verse": 168,
            "text": "Olardı jer jüzinde toptarğa böldik. Olardıñ ïgileri bar äri olardıñ basqaları da bar. Bälkim rayınan qaytar dep olardı jaqsılıqpen de, jamandıqpen de sınadıq"
        },
        {
            "chapter": 7,
            "verse": 169,
            "text": "Olardan keyin, Kitapqa murager bolıp, osı sapasız dünïeniñ buyımın alatın top kelip otıradı da: «Jwıqta jarılqanamız» deydi. Tağı sonday närse kelse, onı da ala beredi. Olardan Allağa baylanıstı şındıqtı ğana aytwlarına, Täwratta wäde alınbadı ma? Al olar, ondağı närselerdi oqımadı ma? Negizinde aqïret jurtı taqwalar üşin xayırlı. Sonda da tüsinbesiñder me"
        },
        {
            "chapter": 7,
            "verse": 170,
            "text": "Sonday Kitapqa mıqtı jabısıp, namazdı tolıq orındaydı; daw joq, biz ïgilik istegenderdiñ sawabın zaya qılmaymız"
        },
        {
            "chapter": 7,
            "verse": 171,
            "text": "Bir künde tawdı köleñke tärizdi Ïzraïl urpaqtarınıñ üsterine köterdik. Olar onı şın tüsedi dep oyladı. «Senderge bergen Kitaptı mıqtı ustañdar da işindegilerdi tüsiñinder, ärïne taqwa bolasıñdar» (dedik)"
        },
        {
            "chapter": 7,
            "verse": 172,
            "text": "(Muxammed Ğ.S.) sol waqıtta Rabbıñ adam balalarınıñ belderinen näsilderin aldı da özderine kwä etip: «Men, senderdiñ Rabbılarıñ emespin be?»,- (degende,) olar: «Ärïne kwämiz» degen. Qïyamet küni: «Budan xabarımız joq» demeñder. (Bul «Älmïsaq» wädesi; jannan alınğan degen)"
        },
        {
            "chapter": 7,
            "verse": 173,
            "text": "Nemese: «Burıñğı ata-babamız şerik qatqan edi, biz de solardıñ urpağımız. Sonda bizdi buzaqılardıñ qılığımen joq etesiñ be?»,- (demewleriñ üşin)"
        },
        {
            "chapter": 7,
            "verse": 174,
            "text": "Olardıñ twra jolğa qaytwları üşin ayattarımızdı östip aşıq bayan etemiz"
        },
        {
            "chapter": 7,
            "verse": 175,
            "text": "(Muxammed Ğ.S.) olarğa (Yahwdïlerge) bergen ayattarımızdı sïırılıp, şaytandarğa ergen, adaswşılardan birewdiñ jağdayın tüsindir"
        },
        {
            "chapter": 7,
            "verse": 176,
            "text": "Eger qalasaq, ayatarımız arqılı ärïne onı joğarlatar edik. Biraq ol, jerge eñkeyip (dünïege berilip) näpsine erdi. Sonda onıñ mısalı: Eger oğan tap berseñde tilin salaqtatıp, ne onı qoyıp qoysañ da tilin salaqtatatın ït tärizdi. Ayattarımızdı jasınğa şığarğan eldiñ mısalı osı. (Muxammed Ğ.S.) Waqïğanı olarğa aytıp ber. Bälkim olar tüsiner"
        },
        {
            "chapter": 7,
            "verse": 177,
            "text": "Sonday ayattarımızdı jasınğa şığarıp, özderine zulımdıq etken eldiñ sıñayı nendey jaman"
        },
        {
            "chapter": 7,
            "verse": 178,
            "text": "Alla (T.) kimdi twra jolğa salsa, sonda ol, twra jol tapqan boladı. Jäne kimdi adastırsa, sonda olar zïyanğa uşırağandar"
        },
        {
            "chapter": 7,
            "verse": 179,
            "text": "Ras tozaq üşin de köptegen jın, adamdar jarattıq. Olardıñ jürekteri bar, alayda olar onımen tüsinbeydi. Közderi bar, onımen körmeydi. Jäne olardıñ qulaqtarı bar, ol arqılı estimeydi. Olar xaywan tärizdi, tipti odan arı adaswda. Mine solar mülde äpersizder"
        },
        {
            "chapter": 7,
            "verse": 180,
            "text": "Eñ jaqsı atawlar Allağa tän. Oğan sol attarmen jalbarınıñdar. Allanıñ atında qïğaştıq isteytinderdi qoyıp- qoyıñdar. Olar istegenderiniñ sazayın tartadı"
        },
        {
            "chapter": 7,
            "verse": 181,
            "text": "Biz jaratqan adamdardan twralıqqa bastap, şındıq arqılı ädiletti atqaratın bir top bar"
        },
        {
            "chapter": 7,
            "verse": 182,
            "text": "Sonday ayattarımızdı jasınğa aynaldırğandardı olar, bilmegen jaqtan birte- birte joyamız"
        },
        {
            "chapter": 7,
            "verse": 183,
            "text": "Tağı da olarğa mursa beremin. Ärïne şaralarım da qatañ"
        },
        {
            "chapter": 7,
            "verse": 184,
            "text": "Olar joldastarı (Muxammed Ğ.S.) nıñ jını bolmağandığın tüsinbedi me? Rasında ol, aşıq eskertwşi ğana"
        },
        {
            "chapter": 7,
            "verse": 185,
            "text": "Olar, kökter men jerdegi Allanıñ mülikterine, jäne Alla jaratqan närselerine sonday-aq özderiniñ ajaldarınıñ jaqın bolwınıñ mümkin ekendigin oylamay ma? Al endi olar, budan keyin qay sözge senedi"
        },
        {
            "chapter": 7,
            "verse": 186,
            "text": "Alla kimdi adastırsa, sonda oğan twra jol körsetwşi joq. Onda olardı qañğırıstarında abırjıtıp qoyadı"
        },
        {
            "chapter": 7,
            "verse": 187,
            "text": "(Muxammed Ğ.S.) olar, senen qïyamettiñ qaşan bolatındığın suraydı: «Şınında onıñ mälimeti Rabbımnıñ qasında, onıñ mezgilin Ol ğana bildiredi. Kökter men jerdegi awır jağday (qïyamet) senderge kenetten-aq keledi» de. Sen onı zerttep otırğanday-aq surastıradı. Şınında onıñ bilimi Allanıñ qasında, biraq adamdardıñ köbi onı tüsinbeydi de"
        },
        {
            "chapter": 7,
            "verse": 188,
            "text": "(Muxammed Ğ.S.): «Alla qalamayınşa, özim üşin payda, zïyan keltirw küşine ïe emespin. Eger kömesti bilgen bolsam, ärïne jaqsılıqtı köbeytip alar edim. Sonday-aq mağan bir sätsäzdik juğıspas edi. Men ïman keltirgen eldi; qorqıtwşı, qwandırwşı ğanamın» de"
        },
        {
            "chapter": 7,
            "verse": 189,
            "text": "Ol sonday Alla, senderdi bir -aq kisiden (Adamnan) jaratqan, jäne oğan tïyanaq üşin jubayın (Xawanı) jaratqan. Ol jubayına jaqındasqanda, jubayı jeñil türde jükti boldı. Sonda onımen jürip awırlağan kezde, Allağa: «Eger bizge ïgi bala berseñ, ärïne şükir etwşilerden bolar edik» dep jalbardı"
        },
        {
            "chapter": 7,
            "verse": 190,
            "text": "Degenmen Alla olarğa durıs bala bergen kezde, olar özderine bergen bala jayında Allağa şerik qata bastadı. (Bul jerdegi şerik qatwşılar, keyingi urpaqtar. Adam Ğ.S. şerik qatwdan päk.) Alla (T.) olardıñ qosqan ortaktarınan joğarı. (Päk)"
        },
        {
            "chapter": 7,
            "verse": 191,
            "text": "Olar, eş närseni jaratpağan, özderi jaratılğan närseni Allağa şerik qata ma"
        },
        {
            "chapter": 7,
            "verse": 192,
            "text": "(Allağa şerik qatqan närseleri) Olarğa järdem ete almaydı äri özderine de järdem ete almaydı"
        },
        {
            "chapter": 7,
            "verse": 193,
            "text": "Eger şerik qatqan närseleriñdi twra jolğa şaqırsañdar, olar senderge ermeydi. Olardı meyli şaqırıñdar, meyli ündemeñder, sender bäri bir"
        },
        {
            "chapter": 7,
            "verse": 194,
            "text": "Rasında Alladan özge şoqınğandarıñ, özderiñ sïyaqtı quldar. Eger şın aytsañdar, qane olardı şaqırıñdar, senderge jawap bersin"
        },
        {
            "chapter": 7,
            "verse": 195,
            "text": "Olardıñ jüretin ayaqtarı, ustaytın qoldarı, köretin közderi nemese estïtin qulaqtarı bar ma? (Muxammed Ğ.S.) olarğa: «Allağa qosqan ortaqtarıñdı şaqırıñdar da, sonan soñ mağan mursa bermey aylakerlik jasañdar» de"
        },
        {
            "chapter": 7,
            "verse": 196,
            "text": "Şınında meniñ ïem Quran tüsirgen Alla. ol, jaqsılarğa ïegerşilik etedi"
        },
        {
            "chapter": 7,
            "verse": 197,
            "text": "Senderdiñ Alladan özge şoqınğandarıñ, senderge de järdem ete almaydı. Sonday-aq özderine de järdem ete almaydı"
        },
        {
            "chapter": 7,
            "verse": 198,
            "text": "Al jäne olardı twra jolğa şaqırsañdar, olar estimeydi. Olardıñ sağan qarağanın köresiñ. Biraq olar seni körmeydi"
        },
        {
            "chapter": 7,
            "verse": 199,
            "text": "(Muxammed) keşirim jolın usta jäne olarğa twralıqtı ämir et. Sonday-aq bilmesterden bet bur"
        },
        {
            "chapter": 7,
            "verse": 200,
            "text": "Eger şaytannan sağan bir türtki bolsa, Sonda Allağa sïın. Öytkeni Ol, tolıq estwşi, öte bilwşi"
        },
        {
            "chapter": 7,
            "verse": 201,
            "text": "Taqwalarğa şaytan tarapınan bir sıbıs tïse, olar Allanı eske aladı da qırağılıq isteydi"
        },
        {
            "chapter": 7,
            "verse": 202,
            "text": "Käpirlerdiñ twıstarı (şaytandar), azğındıqqa tartadı da sonsoñ olar qırsoñınan qalmaydı"
        },
        {
            "chapter": 7,
            "verse": 203,
            "text": "(Muxammed Ğ.S.) eger olarğa muğjïza keltirsemeñ, olar: «Onı öziñ nege jasamadıñ?»,- deydi. Men: «Rabbım tarapınan mağan waxï etilgenge ğana boy usınamın. Osı Quran, ïman keltirgen elge, Rabbılarıñnan aşıq dälelder. Sonday-aq twra jol äri märxamet»"
        },
        {
            "chapter": 7,
            "verse": 204,
            "text": "Qaşan Quran oqılsa, oğan qulaq salıp tıñdandar da üñdemender. Ärïne märxametke bölenesiñder"
        },
        {
            "chapter": 7,
            "verse": 205,
            "text": "Rabbıña işiñnen jalbarına qorıqqan türde bäseñ sözben erteli- keş zikir et. Sonday-aq käpirsizderden bolma"
        },
        {
            "chapter": 7,
            "verse": 206,
            "text": "Rasında rabbıñnıñ qasındağılar (perişteler) Oğan qulşılıq qılwdan menmensimeydi de Onı däriptep, Oğan säjde qıladı"
        },
        {
            "chapter": 8,
            "verse": 1,
            "text": "(Muxammed Ğ.S.) olar, senen ğanïmat malı(soğıs oljası) jayınan suraydı: «Ğanïmattar; Allağa jäne Payğambarına tän. Endeşe, eger mümin bolsañdar, Alladan qorqıp, aralarıñdı jarastırıñdar. Jäne Allağa, Payğambarına boy usınıñdar » de"
        },
        {
            "chapter": 8,
            "verse": 2,
            "text": "Sözsiz müminder; Alla eske alınsa, jürekteri qobaljïdı da olarğa Allanıñ ayattarı oqılsa, senimderi artılıp, Rabbılarına täwekel qıladı"
        },
        {
            "chapter": 8,
            "verse": 3,
            "text": "Sonday-aq olar, namazdı tolıq orındap, olarğa bergen nesibemizden tïisti orınğa jumsaydı"
        },
        {
            "chapter": 8,
            "verse": 4,
            "text": "Mine solar, şınayı müminder. Olar üşin Rabbılarınıñ qasında da därejeler jäne jarılqaw äri körkem nesibe bar"
        },
        {
            "chapter": 8,
            "verse": 5,
            "text": "Şam jaqtan sawdamen qaytqan Äbw Süfyannıñ kerweni Musılmandardıñ Medïneden şıqqanınan sekem ala teñiz jağalawımen jol alğan boyda Mekkege de xabar bergendikten Äbw Jahil mıñ kisilik şerw tartıp, Bädirge jetip keledi. Sol sätte, Alla (T.) tarapınan Payğambar (Ğ.S.) ğa kerwen men äskerdiñ biri alınatındığı bildirilgendikten joldastarımen keñesedi.) (Muxammed Ğ.S.) Rabbıñ seni, üyinnen xaq jolına şığarğanda müminderdiñ bir bölimi jaqtırmağan edi. (Ğanïmat bölwde de keybirewler köñilsiz boldı)"
        },
        {
            "chapter": 8,
            "verse": 6,
            "text": "Şındıq anıqtalğannan keyin de olar köre tura ölimge aydalğanday senimen tartıstı"
        },
        {
            "chapter": 8,
            "verse": 7,
            "text": "Sol waqıtta Alla, senderge eki toptıñ biriniñ senderdiki bolatının wäde etwde edi. Sender, quralsız kerwenniñ senderdiki bolwın qalaysıñdar. Alla öz ämirlerimen şındıqtı şınğa şığarwdı, sonday-aq qarsı bolğandardıñ artın üzwdi qalaydı"
        },
        {
            "chapter": 8,
            "verse": 8,
            "text": "Qılmıstılar jek körse de xaqïqat şınğa şıqsın da buzıqtıq joyılsın"
        },
        {
            "chapter": 8,
            "verse": 9,
            "text": "(Bädir soğısında jaw mıñ kisi, Musılmandar üş jüz kisi edi. Sondıqtan olar Allağa jalbarındı da, Alla mıñ perişte arqılı kömek etiletindigin bildirdi. Bul Musılmandardı ruxtandırıp, jürekterin ornıqtırw üşin ğana.) Sol waqıtta Rabbılarıña jalbarınwda ediñder. Sonda Ol: «Şınında senderge ergen mıñ periştemen kömek etemin» dep tilekteriñdi qabıl etti"
        },
        {
            "chapter": 8,
            "verse": 10,
            "text": "Munı qwantw äri jürekteriñdi ornıqtırw üşin ğana istedi. Järdem, Allanıñ ğana qasında. (Erkinde.) Küdiksiz Alla öte üstem, xïkmet ïesi"
        },
        {
            "chapter": 8,
            "verse": 11,
            "text": "Sol waqıtta senderdi Alla tarapınan bir tınıştıq uyqısı baswda edi. Jäne senderdi tazartw, özderiñnen şaytannıñ lastığın ketirw, jürekteriñdi ornıqtırıp tabandarıñdı bekitw üşin üsteriñe kökten jañbır jawdırwda edi (Öytkeni jaw sw basına tüsip Musılmandar şölde qalğan edi)"
        },
        {
            "chapter": 8,
            "verse": 12,
            "text": "(Muxammed Ğ.S.) sol waqıtta Rabbıñ periştelerge: «Rasında Men sendermen birgemin. Müminderge toqtaw beriñder» dep nusqaw berwde edi. «Käpirlerdiñ jürkterine qorqw salamın. Sonda moyındarınıñ üstine äri qol-ayaqtarına (qılışpen şabıñdar»)"
        },
        {
            "chapter": 8,
            "verse": 13,
            "text": "Osı, olardıñ Allağa, Elişisine qarsı kelwlerine sebepti. Jäne kim Allağa, Elşisine qarsı kelse, şınında Alla, qattı azap ïesi"
        },
        {
            "chapter": 8,
            "verse": 14,
            "text": "Mine, osını tatıñdar, sonday-aq käpirler üşin ot azabı bar"
        },
        {
            "chapter": 8,
            "verse": 15,
            "text": "Äy müminder! Eger soğısta toptı jawmen kezdesseñder, sonda keyin şeginbeñder"
        },
        {
            "chapter": 8,
            "verse": 16,
            "text": "Al jäne kim soğıs küni, soğıs maydanın awıstırw nemese topqa qosılwdan basqa türde şekinse, ärïne Allanıñ qaharına uşıraydı. Ornı tozaq, nendey jaman orın"
        },
        {
            "chapter": 8,
            "verse": 17,
            "text": "Sonda olardı sender öltirmeñder, biraq olardı Alla öltirdi. (Äy Muxammed!), Atqan kezde sen atpadıñ, biraq Alla attı. Bul müminderdi jaqsı bir sınaqpen sınaw üşin. Rasında Alla, tolıq estwşi, bilwşi"
        },
        {
            "chapter": 8,
            "verse": 18,
            "text": "Allanıñ ämiri boyınşa payğambar (Ğ.S.) jerden bir wıs topıraq alıp jaw jaqqa şaşqanda közderine tüskendikten jeñilis tabadı.) Jağday osı. Rasında Alla, käpirlerdiñ ädisin joyadı"
        },
        {
            "chapter": 8,
            "verse": 19,
            "text": "(Äy müşrikter!) Jeñis tilep ediñder, rasında üstemdik zïyandarıña keldi. Endi eger tıyılsañdar, sonda sender üşin jaqsı. Al qaytalasañdar, Biz de qaytalaymız. Toptarıñ qanşa köp bolsada, senderge äste payda bermeydi. Öytkeni Alla, mümindermen birge"
        },
        {
            "chapter": 8,
            "verse": 20,
            "text": "Äy müminder! Allağa äri Elşisine boy usınıñdar. Jäne Qurandı estï tura Payğambardan bet burmañdar"
        },
        {
            "chapter": 8,
            "verse": 21,
            "text": "Sonday-aq tıñdamasa da: «Tıñdadıq» degender tärizdi bolmañdar"
        },
        {
            "chapter": 8,
            "verse": 22,
            "text": "Rasında Allanıñ qasında jändikterdiñ eñ jamanı, sonday şındıqtı tüsinbeytin sañıraw, saqawlar"
        },
        {
            "chapter": 8,
            "verse": 23,
            "text": "Eger Alla, olarda bir xayır barlığın bayqasa edi ärïne olarğa estirter edi. Sonda Alla, olarğa estirtse de, olar bet burar edi. Olar negizinen jaltaqoylar"
        },
        {
            "chapter": 8,
            "verse": 24,
            "text": "Äy müminder! Senderdi özderiñe tirşilik beretin närsege (dinge) şaqırğan kezde, Allanıñ äri Elşisiniñ tilin alıñdar. Jäne de Allanıñ, kisimen jüreginiñ arasına deyin kïligetindigin biliñder. Şäksiz Alla tarapına jïnalasıñdar"
        },
        {
            "chapter": 8,
            "verse": 25,
            "text": "Jäne senderden jeke zalım bolğandarğa ğana kesiri tïip qalmaytın pitneden saqtanñdar. Sonday-aq Allanıñ qattı azap ïesi ekenin biliñder"
        },
        {
            "chapter": 8,
            "verse": 26,
            "text": "Sol bir zamañdı oylañdar. Sender az ediñder de jer jüzinde ezilgen ediñder. Sonda sender adamdardıñ bas salıp ketwinen qorqar ediñder. Jäne Alla senderdi (Medïnege) ornalastırıp, öz kömegimen qwattadı. Sonday-aq senderdi jaqsı närselermen körektendiredi, ärïne şükir etersiñder dep"
        },
        {
            "chapter": 8,
            "verse": 27,
            "text": "Äy müminder! Allağa äri Elşisine opasızdıq qılmañdar; tağı bile tura amanattarıña qïyanat qılmañdar"
        },
        {
            "chapter": 8,
            "verse": 28,
            "text": "Negizinde maldarıñdı jäne balalarıñdı sın dep biliñder. Allanıñ qasında zor sıylıq bar"
        },
        {
            "chapter": 8,
            "verse": 29,
            "text": "Äy müminder! Eger Alladan qorıqsañdar, Ol senderge jaqsı, jamandı ayıratın qabilet beredi äri jamandıqtarıñdı joyıp jarılqaydı. Alla zor keñşilik ïesi. (Mekke käpirleri Payğambar Ğ.S. dı qamaw, öltirw nemese Mekkeden şığarıp jiberw üşin qawlı aladı)"
        },
        {
            "chapter": 8,
            "verse": 30,
            "text": "(Muxammed Ğ.S.) oyla! Bir zamanda olar seni qamawğa ne seni öltirwge nemese şığarwğa şara qoldanwda edi. Olar şara qoldanğanda, Alla şaraların buzar edi. Alla şara körwşilerdiñ eñ jaqsısı"
        },
        {
            "chapter": 8,
            "verse": 31,
            "text": "Olarğa ayattarımız oqılğanda: « Estidik, eger qalasaq biz de bul tärizdi ayta alamız. Bul burınğılardıñ qana ertegileri» degen"
        },
        {
            "chapter": 8,
            "verse": 32,
            "text": "Tağı olar, sol waqıtta: «Äy Alla! Eger osı Quran şınayı türde Seniñ qasıñnan bolsa, onda bizge kökten tas jawdır nemese bizge küyzeltwşi azap ber.» dedi"
        },
        {
            "chapter": 8,
            "verse": 33,
            "text": "Negizinde Alla (T.) Sen olardıñ işinde bolğanda, olarğa azap etpes äri olar jarılqaw tilegende de Alla, olardı azap qılmaydı"
        },
        {
            "chapter": 8,
            "verse": 34,
            "text": "Olar müminderdi Mesjid Xaramnan tıyıp jatsa, Alla olardı nege azaptamasın. Olar mesjid Xaramğa ïelikke layıq emes. Onıñ ïeleri taqwalar ğana. Biraq olardıñ köbi bilmeydi"
        },
        {
            "chapter": 8,
            "verse": 35,
            "text": "Öytkeni, olardıñ Kağbanıñ janındağı namazdarı ısqırw, qol şapalaqtaw ğana edi. Al endi qarsı bolğandıqtarıñ sebepti azaptı tatıñdar"
        },
        {
            "chapter": 8,
            "verse": 36,
            "text": "Rasında sonday qarsı bolğandar, maldarın, Allanıñ jolınan tıyu üşin jumsaydı. Tağı onı jumsay beredi. Sonan keyin ol, olarğa ökiniş bolıp, aqır jeñiliske uşıraydı. Sonday-aq qarsı bolğandar, tozaqqa aydaladı"
        },
        {
            "chapter": 8,
            "verse": 37,
            "text": "Bul Allanıñ taza men lastı ajıratıp, lastardı, bir-biriniñ üstine qoyıp, barlığın bir jerge üyip, tozaqqa salwı üşin. Mine solar, zïyanğa uşırawşılar"
        },
        {
            "chapter": 8,
            "verse": 38,
            "text": "(Muxammed Ğ.S.) sonday qarsı bolğandarğa: «Eger olar jamandıqtan tıyılsa, ötken künäları jarılqanadı. Al eger olar qaytalasa, sonda ötkendegilerdiñ ükimi orındaladı» de"
        },
        {
            "chapter": 8,
            "verse": 39,
            "text": "Olarmen eşbir pitne qalmağanğa deyin jäne din bütindey Allaniki bolğanğa deyin soğısıñdar. Eger olar tıyılsa, rasında Alla olardıñ istegenderin tolıq körwşi"
        },
        {
            "chapter": 8,
            "verse": 40,
            "text": "Eger olar bet bursa, sonda biliñder, şın ïeleriñ Alla. ol, nendey jaqsı ïe, nendey jaqsı järdemşi"
        }
    ]
}
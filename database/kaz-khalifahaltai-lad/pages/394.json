{
    "pages": [
        {
            "chapter": 28,
            "verse": 71,
            "text": "Ol sonday Alla, Odan basqa eşbir täñir joq. Dünïe, axïrette barlıq maqtaw Oğan layıq. Ükim Oğan tän. Jäne Sol jaqqa qaytarılasıñdar. (Muxammed Ğ.S.) olarğa: \"Kördiñder me, eger Alla (T.) senderge qïyamet künine deyin udayı qarañğı qılsa, Alladan basqa senderge jarıq keltiretin täñir kim? Estimeysiñder me?\",- de"
        },
        {
            "chapter": 28,
            "verse": 72,
            "text": "Kördiñder me, eger Alla (T.) senderge qïyamet künine deyin udayı kündiz qılsa, Alladan basqa senderge onda tınığatın tün keltiretin täñir kim? köz salmaysıñdar ma?\",- de"
        },
        {
            "chapter": 28,
            "verse": 73,
            "text": "Alla, senderge öz märxametinen tündi tınığw, kündizdi keñşiligin (rïzıq) izdewleriñ üşin jarattı. Ärïne şükirlik etersiñder"
        },
        {
            "chapter": 28,
            "verse": 74,
            "text": "Sol küni, Olarğa: \"Meniñ serigim dep, oylağandarıñ qayda?\",- dep, dabıstaydı"
        },
        {
            "chapter": 28,
            "verse": 75,
            "text": "Ol küni, är ümmetten bir ayğaq şığarıp: \"Dälelderiñdi äkeliñder\" deymiz. Sonda olar, ras xaqïqat, Allağa tän ekenin biledi de olardıñ jasandı närseleri joq boladı"
        },
        {
            "chapter": 28,
            "verse": 76,
            "text": "Ras Qarwn, Musa (Ğ.S.) nıñ elinen edi de, olarğa qarsı keldi. Sonday-aq oğan, kiltterin küşti bir top äreñ köteretin qazınalar bergen edik. Sonda oğan xalqı: \"Elirme! Rasında Alla, elirgenderdi jaqsı körmeydi\" dedi"
        },
        {
            "chapter": 28,
            "verse": 77,
            "text": "Allanıñ sağan bergen däwletimen axïret jurtın izde de dünïedegi nesibeñdi de umıtpa. Alla, sağan jaqsılıq etkendey sen de jaqsılıq iste, sonday-aq jer jüzinde Bulinşilik izdenbe! Alla buzaqılardı süymeydi"
        }
    ]
}
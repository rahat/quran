{
    "pages": [
        {
            "chapter": 2,
            "verse": 17,
            "text": "Olardıñ mısalı: (Dalada) ot jağıp mañın jarıq qılğanda, Alla olardıñ jarığın öşirip, qarañğılıqtarda qaldırğan birew sïyaqtı, (bul mısalda, eki jüzdi munafıqtar; jaqqan ottarı öşip, tım- tırıs qarañğılıqta qalğanğa uqsatılıp otır) olar körmeydi"
        },
        {
            "chapter": 2,
            "verse": 18,
            "text": "Sañıraw, saqaw jäne soqır bolıp betinen qaytpaydı"
        },
        {
            "chapter": 2,
            "verse": 19,
            "text": "Nemese qarañğılıqta kürkirep, jarqıldap kökten nöserlete quyğan jañbırğa uşırap, najağaydan ölem dep qorqıp, sawsaqtarın qulaqtarına tıqqan birewler tärizdi. Alla käpirlerdi tolıq bawrawşı"
        },
        {
            "chapter": 2,
            "verse": 20,
            "text": "Olardıñ közderin nayzağay julıp äkete jazdaydı. Olarğa jarıq bergen sätte, olar jarıqta jüredi de olarğa qarañğı bolğan zamanda, olar tura qaladı. Eger Alla qalasa, olardıñ estw, körw sezimderin de joyar edi. Allanıñ är närsege küşi tolıq jetwşi. (Bul mısalda, Quran jäne ïslam; közdi alarday jarqıldap, kürkirep quyğan nöserge, munafıqtar; najağaydan qorqıp, sawsaqtarın qulaqtarına tığıp jarıqta jürip, qarañğıda turıp tantıraqtağanğa teñelip otır)"
        },
        {
            "chapter": 2,
            "verse": 21,
            "text": "Äy Adam balası! Sonday senderdi de senderden burınğılardı da jaratqan Rabbılarıña qulşılıq qılıñdar. Ärïne saqtanğan bolarsıñdar"
        },
        {
            "chapter": 2,
            "verse": 22,
            "text": "Ol sonday Alla, senderge jerdi tösek, aspandı töbe etip jarattı. äri kökten jañbır jawdırıp, sol arqılı sender üşin är türli ösimdikten rïzıq şığardı. Sondıqtan bile tura Allağa şerik qatpañdar"
        },
        {
            "chapter": 2,
            "verse": 23,
            "text": "Eger qulımızğa tüsirgenimizden küdiktenseñder, onda sender de so qusağan bir süre keltiriñder, Alladan özge kömekşileriñdi de şaqırıñdar, eger sözderiñ ras bolsa"
        },
        {
            "chapter": 2,
            "verse": 24,
            "text": "Eger onı istemeseñder (äzir keltirmeseñder, keleşekte) sirä istey almaysıñdar. Endeşe, otını; adamdar, tastardan bolıp käpirler üşin äzirlengen ottan qorqıñdar"
        }
    ]
}
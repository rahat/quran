{
    "pages": [
        {
            "chapter": 28,
            "verse": 78,
            "text": "Qarun: \"Şın mäninde bul, mağan mendegi bilimge berildi. (Bayudıñ jönin bilwşi edim)\" dedi. Negizinde Allanıñ budan burın, budan da küşti, tobı köp näsilderdi joq etkenin bilmedi me? Künäkarlar, künälarınan suralmaydı. (Bäri jazwlı. S. 10-11-A)"
        },
        {
            "chapter": 28,
            "verse": 79,
            "text": "Ol, qawımına sän-saltanat işinde şıqtı; Dünïe tirşiligin qalağandar: \"Ätteñ! Bizge de Qarünğa berilgen tärizdi bolsa; öytkeni ol, zor ırıs ïesi\" dedi"
        },
        {
            "chapter": 28,
            "verse": 80,
            "text": "Özderine bilim berilgender:\"Allanıñ sıylığı; ïman keltirip izgi is istegenderge tağı jaqsı. Al oğan sabırlılar ğana jetedi\" dedi"
        },
        {
            "chapter": 28,
            "verse": 81,
            "text": "Aqır onı da üyin de jerge jutqızdıq. Alladan özge oğan järdem eter bir top bolmadı äri oğan kömek etilmedi. (Bul ataqtı Qarun; bay, Musa (Ğ.S.) nıñ jaqını, asqan sarañ, mıñ da bir zeket ber dese; bermey, Musa (Ğ.S.) nı el aldında qorlaw üşin jala japsırıp, köp irenjitedi. B.M.R"
        },
        {
            "chapter": 28,
            "verse": 82,
            "text": "Keşe onıñ ornında bolwdı köksegender: \"Sirä, Alla quldarınan kimdi qalasa, sonıñ nesibesin keñitip, taraltadı eken. Eger Alla, bizge qamqorlıq qılmasa, ärïne bizdi de jerge jutqızar edi. Aytqandayın, käpirler qutılmaydı"
        },
        {
            "chapter": 28,
            "verse": 83,
            "text": "Mine axïret jurtı: Onı, jer jüzinde özin-özi köterip, bulinşilik izdenbegenderge näsip etemiz. Negizinde soñgı tabıs taqwalar üşin"
        },
        {
            "chapter": 28,
            "verse": 84,
            "text": "Kim bir jaqsılıq keltirse; oğan odan jaqsı sıylıq bar. Al kim bir jamandıq keltirse; ol jamandıqtı istegenderge, istegenderiniñ ğana sazayı beriledi"
        }
    ]
}
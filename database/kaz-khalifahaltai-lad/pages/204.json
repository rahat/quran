{
    "pages": [
        {
            "chapter": 9,
            "verse": 107,
            "text": "Munafıqtardıñ bir tobı Quba meşitiniñ jamağatın ıdıratw, qarsılıqtı küşeytw jäne ünemi payğambar (Ğ.S.) ğa qarsı kelip jürgen (papaz) Ğamırdıñ Şamnan kelwin tosw maqsatımen bir meşit salıp Payğambar (Ğ.S.) dı namaz oqıp berwge şaqıradı. Payğambar (Ğ.S.) täbükten qaytqanda kelmekşi boladı.) Sonday zïyan tïgizw, qarsı kelw, Musılmandardıñ arasın aşw jäne burınnan Alla jäne Elşisine qarsı soğısqan birewdi kütw üşin meşit jasap alğandar: «Ïgilikti ğana qalap edik» dep älbette ant işedi. Sonday-aq Alla olardıñ asqan swayt ekendigine kwälik etedi"
        },
        {
            "chapter": 9,
            "verse": 108,
            "text": "(Muxammed Ğ.S.) ol meşitte äste namaz oqıma. Bastapqı künnen beri taqwalıq negizinde salınğan (Quba) meşiti namazğa turwına tağı layıq. Onda tap-taza bolwdı süyetin kisiler bar. Alla da öte taza bolwşılardı jaqsı köredi"
        },
        {
            "chapter": 9,
            "verse": 109,
            "text": "Endeşe, irge tasın Alladan qorqıp, rïzalığına säykes salğan birew jaqsı ma? Nemese irgesin qulaytın bir jardıñ ernewine salıp onımen tozaqqa qulağan birew jaqsı ma? Alla zalım eldi twra jolğa salmaydı"
        },
        {
            "chapter": 9,
            "verse": 110,
            "text": "Sonday olardıñ salğan meşitteri; jürekteri bıt-şıt bolğanğa (ölgenge) deyin ünemi köñilderinde küdik bolğan boyda qaladı. Alla tolıq bilwşi, xïkmet ïesi"
        },
        {
            "chapter": 9,
            "verse": 111,
            "text": "Küdiksiz Alla müminderdiñ jandarın, maldarın jännätten ayırbastap aldı. Olar, Alla jolında soğısadı, öledi jäne öltiredi. Buğan baylanıstı xaq wäde täwratta, Injilde jäne Quranda bar. Alladan artıq wädesin kim orındaydı? Endeşe bul sawdalasqan sawdalarıña qwanıñdar! Mine osı iri qol jetwşilik"
        }
    ]
}
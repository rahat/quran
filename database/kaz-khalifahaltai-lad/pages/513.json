{
    "pages": [
        {
            "chapter": 48,
            "verse": 16,
            "text": "(Muxammed Ğ.S.) soğısqa barmay qalğan bädewïlerge: \"Sender jaqında asa küşti bir elge şaqırılasıñdar da olarmen soğısasıñdar. Nemese olar Musılman boladı. Eger bul ämirge bağınsandar, Alla, senderge jaqsı sıylıq beredi. Al eger burın bet burğanday bet bursañdar, Alla, senderdi küyzeltwşi azappen qïnaydı\" de"
        },
        {
            "chapter": 48,
            "verse": 17,
            "text": "(Soğısqa qatınaspawda) soqırğa bir oqası joq. Aqsaqqa da eşteñe joq. Jäne awrwğa da kinä bolmaydı. Kim Allağa, Elşisine bağınsa, ol, astarınan özender ağatın ujmaqqa kirgiziledi. Al kim jaltarsa, ol, jan türşigerlik qïnawmen qïnaladı. (Xüdaybïya kelisimi qarsañında Mekkege jiberilgen xazireti Ğüsman öltirildi degen xabar boyınşa Muxammed Ğ.S. ğa mıñ üş jüzden artıq saxaba bir ağaştıñ tübinde: \"Soğısqa äzirmiz\" dep, bïğat qıldı. B.J.M.K)"
        },
        {
            "chapter": 48,
            "verse": 18,
            "text": "Rasında Alla, müminderden ağaştıñ astında sağan sert bergen sätte, razı boldı da olardıñ jürekterindegini bilip, olarğa toqtaw saldı. Sonday-aq olarğa tayawda bir jeñis näsip etti"
        },
        {
            "chapter": 48,
            "verse": 19,
            "text": "Jäne olarğa köptegen alatın oljalardı näsip etti. Alla tım üstem, xïkmet ïesi"
        },
        {
            "chapter": 48,
            "verse": 20,
            "text": "Alla senderge köptegen alatın oljalardı wäde etgi. Müminderge bir belgi bolwı jäne senderdi twra jolğa salwı üşin osı jeñisti tezinen berip, senderden adamdardıñ (swıq) qolın tostı"
        },
        {
            "chapter": 48,
            "verse": 21,
            "text": "Odan basqa da äli küşteriñ jetpegen, biraq Alla, olardı tolıq ïgerwine alğan jeñister de bar. Öytkeni, Allanıñ är närsege tolıq küşi jetedi"
        },
        {
            "chapter": 48,
            "verse": 22,
            "text": "Eger käpirler sendermen soğıssa, ärïne arttarına burılıp qaşar edi. Sodan keyin olar; bir dos ne järdemşi taba almaydı"
        },
        {
            "chapter": 48,
            "verse": 23,
            "text": "Allanıñ burınnnan kele jatqan jolı osı. Allanıñ jolında eşbir özgeris taba almaysıñ"
        }
    ]
}
{
    "pages": [
        {
            "chapter": 42,
            "verse": 23,
            "text": "Mine Alla, ïman keltirip, tüzw is istegen quldarın qwanışqa böleydi. (Muxammed Ğ.S.): \"Senderden buğan jaqındıq maxabbattan basqa eşbir aqı tilemeymin\" de. Kim bir jaqsı tabısqa ïe bolsa, onıñ bundağı jaqsılığın arttıra tüsemiz. Küdiksiz Alla, tım jarılqawşı, şükirlikti bağalawşı. (Bul ayattağı, jaqın süyispenşilik: \"Qulşılıq arqılı Allağa jaqındaw. Nemese Qurayştan bolğandığım üşin jaqındıq körsetip japa bermewleriñdi qalaymın\" degen uğımdarda. B.J.M.K.R)"
        },
        {
            "chapter": 42,
            "verse": 24,
            "text": "(Muxammed Ğ.S. olar seni): \"Allağa ötirik jala qoydı\" dey me? Alla qalasa, seniñ jüregiñdi de biter edi. Alla, ötirikti joyıp, öz sözderimen şındıqtı şınğa şığaradı. Öytkeni Ol, jürektegilerdi tolıq biledi"
        },
        {
            "chapter": 42,
            "verse": 25,
            "text": "Ol, quldarınıñ täwbesin qabıl etedi de künäların keşiredi. Äri ne istegenderiñdi biledi"
        },
        {
            "chapter": 42,
            "verse": 26,
            "text": "Sonday ïman keltirip, izgi is istegenderdiñ tilegin qabıl etip, keñşiligimen arttıra tüsedi. Al qarsı bolğandar üşin qattı azap bar"
        },
        {
            "chapter": 42,
            "verse": 27,
            "text": "Eger Alla quldarına nesibeni keñitip jiberse, älbette jer jüzinde bülinşilik şığaradı. Biraq qalağan mölşerde nesibe beredi. (S. 32-A.) Öytkeni Ol, quldarınan tolıq xabar alwşı, körwşi"
        },
        {
            "chapter": 42,
            "verse": 28,
            "text": "Ol sonday Alla, olar küder üzgennen keyin jañbır jawdırıp, raxmetin şaşadı. Ol maqtawlı ïe"
        },
        {
            "chapter": 42,
            "verse": 29,
            "text": "Kökter men jerdiñ jaratılwı jäne ondağı jändikterdiñ taralwı Onıñ belgilerinen. Ol, olardı qaşan qalasa da jïnawğa küşi tolıq jetedi"
        },
        {
            "chapter": 42,
            "verse": 30,
            "text": "Bastarıña kelgen bir awırşılıq, qoleki istegenderiñniñ saldarınan boladı. Jäne de Alla köbin keşip jiberedi"
        },
        {
            "chapter": 42,
            "verse": 31,
            "text": "Sender Onı jer jüzinde osaldata almaysıñdar. Sonday-aq senderge Alladan özge ïe de järdemşi de joq"
        }
    ]
}
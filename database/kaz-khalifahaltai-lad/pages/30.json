{
    "pages": [
        {
            "chapter": 2,
            "verse": 191,
            "text": "Olardı qaydan tapsañdar da öltiriñder. Özderi, senderdi (Mekkeden) şığarğanday olardı şığarıñdar. Buzaqılıq, kisi öltirwden qïın. Mesjit Xaramnıñ janında olar sendermen soğıspayınşa, ol jerde olarmen soğıspañdar. Eger olar senderdi öltirse, sender de olardı öltiriñder. Käpirlerdiñ jazası osılay"
        },
        {
            "chapter": 2,
            "verse": 192,
            "text": "Eger olar buzaqılıqtan tıyılsa, küdiksiz Alla jarılqawşı, erekşe meyirimdi"
        },
        {
            "chapter": 2,
            "verse": 193,
            "text": "Olarmen buzaqılıq qalmay, din Allağa tän bolğanğa deyin soğısıñdar. Eger olar tıyılsa, duşpandıq zalımdarğa ğana"
        },
        {
            "chapter": 2,
            "verse": 194,
            "text": "Qurmetti ay, qurmetti aymen jäne qurmetter dolay. (Qurmetti aylarda soğısw ne soğıspay qurmettewler, eki jaqqa birdey). Sonda kim senderge soqtıqsa, sender de olar senderge soqtıqqanday soqtığındar jäne biliñder, şäksiz Alla taqwalarmen birge"
        },
        {
            "chapter": 2,
            "verse": 195,
            "text": "Alla jolında mal sarıp qılıñdar. (Sarañ qorqaq bolıp) özderiñdi öz qoldarıñmen xawip- qaterge salmañdar. Jaqsılıq isteñder. Şın mäninde Alla ïgilik istewşilerdi jaqsı köredi"
        },
        {
            "chapter": 2,
            "verse": 196,
            "text": "Xaj jäne ğumranı Alla üşin tolıq orındañdar. Eger (jolda) tosılsañdar, qurbandıqtan qolaysısı boladı. Qurbandıq ornına barğanğa deyin şaştarıñdı aldırmañdar. (Qurbandıq barıp bawızdalğannan keyin şaş aldırıp ıxramnan şığadı). Birew (ıqramda) nawqas nemese basında bir jaysızdıq bolıp, şaş aldırsa oraza ne sadaqa nemese qurbandıqtan tölew saladı. Al qaşan amandıqta bolsañdar xajğa deyin ğumradan paydalansa, (äweli ğumranı orındap, ıxramnan şığıp, xaj üşin qayta ıxram baylansa, bunı «Xaj Tämattuğ» dep ataydı). Sonda qolaylı bir qurban şaladı. Eger birew qurbandıq taba almasa, xajda üş kün, üyge qaytıp kelgende jeti kün bolıp, tolıq on kün oraza ustaydı. bul üyi Mesjid Xaramnıñ mañında bolmağandar üşin. Alladan qorqındar. Negizinen Allanıñ qattı ğazap ïesi ekenin biliñder"
        }
    ]
}
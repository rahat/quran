{
    "pages": [
        {
            "chapter": 12,
            "verse": 31,
            "text": "Zilïxa, qatındardıñ özine söşis bergendikterin estigende; olarğa şaqırw jiberip, olar üşin süyenip otıratın dïvan äzirledi de ärbirewine bışaq berip, Yusıpqa: „Şıq, olarğa körin!”,-dedi. (Jemis kesip otırğan qatındar,) onı körgen sätte, bir türli iri bağalap (esteri şığıp,) öz qoldarın twradı. Qatındar: „Oy Alla! Mınaw adam emes; bul birtürli qurmetti perişte-aq qoy” desti"
        },
        {
            "chapter": 12,
            "verse": 32,
            "text": "(Zilïxa olarğa): „Al mine, meni ösektegengderiñ osı. Rasında onıñ köñilin men qaladım. Sonda da abıroy saqtadı. Jäne de ol, ämirimdi orındamasa, älbette abaqtığa salınıp, qor bolwşılardan boladı” dedi"
        },
        {
            "chapter": 12,
            "verse": 33,
            "text": "(Yusıp Ğ.S.): Rabbım! Bulardıñ, meni istewge şaqırğan isterinen mağan zindan süykimdirek. Eger bul qatındardıñ sumdıqtarın menen burmasañ,olarğa beyimdep nadandardan bolamın” dep tiledi"
        },
        {
            "chapter": 12,
            "verse": 34,
            "text": "Sonda Rabbı tilegin qabıl etip, odan qatındardıñ sığandıqtarın toytardı. Öytkeni Ol Alla, tolıq estwşi, öte bilwşi"
        },
        {
            "chapter": 12,
            "verse": 35,
            "text": "Sonsoñ olarğa dälelder köringennen keyin de onı bir merzimge deyin abaqtığa saldı"
        },
        {
            "chapter": 12,
            "verse": 36,
            "text": "Jäne de Yusıppen birge eki jigit birge abaqtığa kirdi. Ol ekewiniñ biri: „Men tüsimde araq sıqqanımdı kördim” dedi. Ekinşisi: „Men töbeme nan köterip jür ekemin. Odan qus jegenin kördim. Bizge bul tüsterdiñ jorwın aytıp ber. Küdiksiz, biz seni jaqsılıq qılwşılardan köremiz” dedi"
        },
        {
            "chapter": 12,
            "verse": 37,
            "text": "(Yusıp Ğ.S. olarğa): „Senderge körektendiriletin tamaq kelmey-aq ekewiñe tüstiñ jorwın aytıp beremin. Bul mağan Rabbımnıñ üyretkenderinen. Şınında Allağa senbegen jäne aqïret künine senbegen bir eldiñ dinin tastadım” dedi"
        }
    ]
}
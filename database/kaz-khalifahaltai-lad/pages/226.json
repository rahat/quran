{
    "pages": [
        {
            "chapter": 11,
            "verse": 38,
            "text": "Kemeni jasap jatqanda, eliniñ bastıqtarı janınan ötken sayın onı tälkek qıldı. Nux (Ğ.S.) olarğa: «Eger bizdi sıqaq qılsañdar, biz de senderdi, bizdi sıqaq qılğandarıñday sıqaq etemiz» dedi"
        },
        {
            "chapter": 11,
            "verse": 39,
            "text": "Al endi jedel bilesiñder: Qorlaytın azap kimge keler eken jäne turaqtı azap kimniñ basına tüsedi eken"
        },
        {
            "chapter": 11,
            "verse": 40,
            "text": "Aqır ämirimiz kelgen zamanda, tañdırdan sw qaynadı. Nux (Ğ.S.) qa: «Ol kemege är närseden bir jup jäne burın ükim etilgennen basqa semyandı ornalastır. Äri ïman keltirgenderdi de al» dedik. Negizinde onımen birge ïman keltirgen öte az ğana edi"
        },
        {
            "chapter": 11,
            "verse": 41,
            "text": "Nux (Ğ.S.): «Kemege otırıñdar. Onıñ jürwi de turwı da Allanıñ atımen. Rasında Rabbım öte jarılqawşı, erekşe meyirimdi» dedi"
        },
        {
            "chapter": 11,
            "verse": 42,
            "text": "Ol keme olardı, tawlarday tolqında alıp jürdi. Nux (Ğ.S.) ayrılwda bolğan ulına: «Äy balaqayım! Bizben birge kemege otır, qarsı bolwşılardan bolma!»,- dep dıbıstadı"
        },
        {
            "chapter": 11,
            "verse": 43,
            "text": "Ulı, Kenğan: «Meni swdan saqtaytın tawğa panalaymın» dedi. Äkesi: «Bügin Allanıñ ämirimen saqtawşı joq. Biraq birewge märxamet etse basqa» degende, ekewiniñ arasına tolqın tüsip Kenğan swğa batqandardan boldı"
        },
        {
            "chapter": 11,
            "verse": 44,
            "text": "«Äy jer! Swıñdı jut! Aspan sen de toqta» delindi de sw tartıldı. Is bitti. Keme Jwdï tawına toqtadı. «Zalımdar joq bolsın!» delindi. (Bul Jwdï tawı Musılğa jaqın)"
        },
        {
            "chapter": 11,
            "verse": 45,
            "text": "Nux (Ğ.S.) Rabbına dabıstap: «Rabbım! Küdiksiz ulım semyamnan ğoy. Şäksiz wädeñ xaq. Sonday-aq Sen eñ twra ükim etwşisiñ» dedi"
        }
    ]
}
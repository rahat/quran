{
    "pages": [
        {
            "chapter": 4,
            "verse": 1,
            "text": "Äy adam balası! Senderdi bir kisiden (Adam atınan) jaratqan jäne odan onıñ jubayın (Xawa ananı) jaratıp, ol ekewinen köptegen er, äyeldi taratqan Rabbılarıñnan qorqıñdar. Sol arqılı özara surasqan Alladan jäne twıstardan (bezwden) saqtanıñdar. Şäksiz Alla (T.) senderdi baqılawşı"
        },
        {
            "chapter": 4,
            "verse": 2,
            "text": "Jetimderdiñ maldarın beriñder, jamandı jaqsımen almastırmañdar; olardıñ maldarın öz maldarıña qosıp jemeñder. Öytkeni ol, künä"
        },
        {
            "chapter": 4,
            "verse": 3,
            "text": "Eger (üylengende) jetim äyelder jayında ädiletsizdik istewden qorıqsañdar, özderiñe jaqqan basqa äyelderden eki, üş jäne törtke deyin üyleniñder. Sonda eger teñ ustay almawdan qorıqsañdar, onda birew alıñdar nemese qoldarıñdağı küñ de boladı. Ädiletsizdik bolmawğa jaqıñırağı osı"
        },
        {
            "chapter": 4,
            "verse": 4,
            "text": "Äyelderdiñ mäherin (qalının) ıqılaspen beriñder. Sonda eger äyelder öz köñilderinşe, senderge mäherden bir närse keñşilik etse, onda onı jeñder; siñimdi, jürimdi bolsın"
        },
        {
            "chapter": 4,
            "verse": 5,
            "text": "Allah özderiñe künköris etken mal-dünïeleriñdi aqıl toqtatpağandarğa bermeñder. Äri olardı odan tamaqtandırıñdar jäne kïindiriñder. Sonday-aq olarğa jaqsı söz söyleñder"
        },
        {
            "chapter": 4,
            "verse": 6,
            "text": "Jetimderdi üylenw şağına jetkenşe sınañdar. Sonda eger olardan bir estïyalarlıq körseñder, derew olardıñ maldarın özderine beriñder. Sonday-aq olardıñ erjetwinen qorqıp, ısıraptap, tezdetip jemeñder. Al jäne birew bay bolsa, onda tartınsın da, birew jarlı bolsa, onda da ornımen jesin. Qaşan olardıñ maldarın özderine tapsırsañdar, olarğa ayğaq qoyıñdar. Alla (T.) esep körwde jetkilikti"
        }
    ]
}
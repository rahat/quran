{
    "pages": [
        {
            "chapter": 46,
            "verse": 29,
            "text": "(Muxammed Ğ.S.) Sol waqıtta sağan jındardan Quran tıñdaytın bir toptı keltirgen edik. (Muxammed Ğ.S. Tayıp pen Mekkeniñ arasındagı \"Naxla\" oypatında tañ namazında Quran tıñdawğa jındar kelgen.B.J.M.R.K.) Olar jetip kelgen sätte: \"Ündemeñder\" desti. Sonda oqılwı bitken kezde, elderine eskertwşi bolıp qayttı"
        },
        {
            "chapter": 46,
            "verse": 30,
            "text": "Olar: \"Äy elimiz! Şın mäninde biz Musa (Ğ.S.) dan keyin tüsirilgen aldınğını rastawşı, sonday-aq şındıqqa jäne twra jolğa salatın bir Kitap tıñdatıq\" dedi"
        },
        {
            "chapter": 46,
            "verse": 31,
            "text": "Äy xalqımız! Allanıñ şaqırwşısın (Muxammed Ğ.S. dı) qabıldañdar. Jäne Allağa ïman keltiriñder. Künälarıñdı jarılqap, küyzeltwşi azaptan qorğaydı"
        },
        {
            "chapter": 46,
            "verse": 32,
            "text": "Älde kim Allanıñ şaqırwşısın qabıldamasa da jer jüzinde Allanı osaldata almaydı. Äri oğan, Odan özge bolıswşı da bolmaydı. Mine osılar aşıq adaswda"
        },
        {
            "chapter": 46,
            "verse": 33,
            "text": "Olar körmey me? Şäksiz Ol sonday Alla, kökter men jerdi jarattı. Sonday-aq olardı jaratqanda boldırmağan Allanıñ ölikterdi tiriltwge şaması keledi. Ärïne Onıñ är närsege küşi tolıq jetwşi"
        },
        {
            "chapter": 46,
            "verse": 34,
            "text": "Sonday käpirler, otqa äkelinetin küni, olarğa: \"Osı şındıq emes pe eken?\",- (delinedi) Olar: \"Ärïne Rabbımızğa sert\" deydi. Sonda olarğa: \"Qarsı kelgendikteriñ sebepti azaptı tatıñdar\" delinedi"
        },
        {
            "chapter": 46,
            "verse": 35,
            "text": "(Muxammed Ğ.S.) payğambarlardan maytalmandar, sabır etkendey sabır et. Olar üşin asıqpa; olar özderine wäde etilgendi, körgen küni, dünïede kündizden bir dem ğana turğanday bilinedi. Bul bir uqtırw. Buzaqı el ğana joq etiledi"
        }
    ]
}
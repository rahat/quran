{
    "pages": [
        {
            "chapter": 30,
            "verse": 42,
            "text": "(Muxammed Ğ.S.): \"Jer jüzinde keziñder de burınğılardıñ soñı ne boldı köriñder\" de. Olardıñ köbi Allağa serik qoswşı edi"
        },
        {
            "chapter": 30,
            "verse": 43,
            "text": "Alladan toytarılmaytın kün kelwden burın jüziñdi tup-twra dinge jöneltip, mıqtı tür. Ol küni olar ayrıladı. (S. 59-A)"
        },
        {
            "chapter": 30,
            "verse": 44,
            "text": "Kim qarsı bolsa, qarsılığı özine. Al jäne kim tüzw is istese, sonda ol özi üşin raxat orın äzirlegen boldı"
        },
        {
            "chapter": 30,
            "verse": 45,
            "text": "Östip Alla ïman keltirip, tüzw is istegenderge öz keñşiliginen sıylıq beredi. Ras Ol, qarsı kelgenderdi jaqsı körmeydi"
        },
        {
            "chapter": 30,
            "verse": 46,
            "text": "Senderge ïgilik tatırw üşin qwantwşı samaldar jiberwi , keñşiliginen nesibe izdewleriñ üşin öz ämirimen kemeni jürgizwi Onıñ belgilerinen. Ärïne şükir etersiñder"
        },
        {
            "chapter": 30,
            "verse": 47,
            "text": "Ärïne senen burın da olardıñ elderine elşiler jiberdik; Olarğa dälelder keltirdi. Sonda olardıñ künäkarlarınıñ sazayın tarttırdıq. Sonday-aq müminderge järdem etw bizge mindet"
        },
        {
            "chapter": 30,
            "verse": 48,
            "text": "Ol sonday Alla, jelderdi jiberedi de bulttardı jürgizip, onı qalawı boyınşa aspanda jayadı. Jäne bulttı bölşekteydi. Sonda onıñ aralarınan jañbırdıñ şıqqanın köresiñ. Sonda ol, jañbırdı quldarınan qalağanına jetkizedi. Sol waqıtta olar qwanışqa ïe boladı"
        },
        {
            "chapter": 30,
            "verse": 49,
            "text": "Neginen olar özderine jañbır kelwden burın älde qaşan küder üzgen bolatın"
        },
        {
            "chapter": 30,
            "verse": 50,
            "text": "Allanıñ raxmetiniñ äserlerine qara. Jer jüzi ölgennen keyin onı qalay jandandırdı. Ras Ol, ölilerdi tiriltedi, Onıñ är närsege küşi tolıq jetedi"
        }
    ]
}
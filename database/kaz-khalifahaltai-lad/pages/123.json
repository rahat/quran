{
    "pages": [
        {
            "chapter": 5,
            "verse": 90,
            "text": "Äy müminder! Araq, qumar, tikilgen tastar (buttar) jäne bal aşatın oqtar las, şaytannıñ isterinen. Odan saqtanıñdar, qutılarsıñdar"
        },
        {
            "chapter": 5,
            "verse": 91,
            "text": "Negizinen şaytan, araqta, qumarda aralarıña duşpandıq äri kek salıp, Allanı eske alwdan jäne namazdan toswdı qalaydı. Al sonda da tıyılmaysıñdar ma"
        },
        {
            "chapter": 5,
            "verse": 92,
            "text": "Allağa boy usınıñdar jäne de Elşisine boy usınıp saqtanıñdar. Sonda eger jüz bursañdar, biliñder! Payğambarımızdıñ mindeti aşıq türde jalğastırw ğana"
        },
        {
            "chapter": 5,
            "verse": 93,
            "text": "Ïman keltirip izgi is istegenderge, qaşan olar saqtansa, sene otırıp ïgilik istese, tağı saqtanıp sense, sonan soñ saqtanıp jaqsılıq istese, (burıñğı) jegenderi künä emes. Öytkeni, Alla jaqsılıq istewşilerdi jaqsı köredi"
        },
        {
            "chapter": 5,
            "verse": 94,
            "text": "Äy ïman keltirgender! Alla, kimniñ, özin körmey-aq qorqatının mälimdew üşin; ıxramda, qoldarıñ, nayzalarıñ jetip turğan arqılı älbette senderdi sınaydı. Kim budan keyin şekten şıqsa, oğan küyzeltwşi azap bar. (Xudaybïyada Musılmandar ıxram kïgen kezde, Qudıretşe añ köbeyip, qol tïetin, nayza jejetin jerge keledi)"
        },
        {
            "chapter": 5,
            "verse": 95,
            "text": "Äy müminder! Sender ıxramda añ öltirmeñder. Senderden birew onı äteyge öltirse, onıñ jazası; öltirgenindey bir mal, onı senderden eki ädil kisi Kağbağa baratın bir qurbandı ükim etedi. Ne bodawına miskinderdi tamaqtandırw nemese onıñ ornına oraza ustaw. Bul istegeniniñ jazasın tatw üşin. Alla (T.) ötkendi keşirdi. Kim qaytadan istese, Alla onı jazalaydı. Alla öte üstem, öş alw küşine ïe"
        }
    ]
}
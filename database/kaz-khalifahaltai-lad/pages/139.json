{
    "pages": [
        {
            "chapter": 6,
            "verse": 91,
            "text": "Allanı layıqtı türde bağalamağandar, sol waqıtta: «Alla, adam balasına eşbir närse tüsirmedi» dedi. «Musa (Ğ.S.) nıñ adam balasına bir nur jäne twralıq türinde äkelgen Kitabın kim tüsirdi? Sender onı bölşek- bölşek qağazdar etip, keybirin körsetip, köbin jasırasıñdar. Negizinde atalarıñnıñ äri senderdiñ bilmegenderiñ üyretilgen bolatın. Onı Alla tüsirdi» de. Sonan soñ olardı qoyıp qoy, azğındıqtarında oynasın"
        },
        {
            "chapter": 6,
            "verse": 92,
            "text": "Bul (Quran) kentterdiñ anası Mekkelikterdi, mañındağı adamdardı ügittewiñ üşin biz sağan tüsirgen özinen burınğını rastawşı quttı bir Kitap. Sonday aqïretke sengender, buğan senedi de, olar namazdarına saqtıq isteydi"
        },
        {
            "chapter": 6,
            "verse": 93,
            "text": "Allanı jasınğa şığarğan nemese özine eşbir waqï etilmese de: «Mağan waqï etildi» degen, jäne: «Alla tüsirgen sïyaqtını men de tüsirem» degennen kim zalımıraq? (Muxammed Ğ.S.) eger zalımdardı ölim qïnalısında, peişteler qoldarın sozıp: «Jandarıñdı şığarıñdar! Bügin Allağa qarsı orınsız söylegenderiñ, Onıñ ayattarına menmensigenderiñ sebepti qorlawşı azappen jazalanasıñdar» degende bir körseñ"
        },
        {
            "chapter": 6,
            "verse": 94,
            "text": "«Rasında alğaş ret jaratqanımızday bizge jalğız- jalğız keldiñder. Senderge bergen närselerimizdi art jaqtarıña tastatıñdar. Sonday-aq qoldawşı boladı dep oylağan serikteriñdi sendermen birge köre almaymın. Ärïne aralarıñdağı baylanıs üzildi. Ol oylağan närseleriñ senderden jım- jılas boldı» (Olarğa dep aytıladı)"
        }
    ]
}
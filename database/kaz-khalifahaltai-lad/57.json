{
    "chapter": [
        {
            "chapter": 57,
            "verse": 1,
            "text": "Kökter men jerdegi närseler Allanı däripteydi. Ol Alla, öte üstem, xïkmet ïesi"
        },
        {
            "chapter": 57,
            "verse": 2,
            "text": "Kökter men jerdiñ ïeligi Allağa tän. Tiriltedi, öltiredi. Ol, är närsege küşi tolıq jetwşi"
        },
        {
            "chapter": 57,
            "verse": 3,
            "text": "Ol Alla (T.) äwelgi äri soqğı (är närseden burın ejelden bar äri meñgi qaladı, soñı joq). Jäne Ol, (är türli däleldermen) körnew äri (aqıl jetpeytin) kömes. Sonday-aq Ol, är närseni tolıq bilwşi"
        },
        {
            "chapter": 57,
            "verse": 4,
            "text": "Ol sonday Alla, kökter men jerdi altı künde jaratıp, sosın ğarşını köterildi. Ol, jerge kirgen närseni äri odan şıqqan närseni jäne kökten tüsken närseni, oğan köterilgen närseni biledi. Sonday-aq Ol, qayda bolsañdar da sendermen birge. Alla ne istegenderiñdi tolıq körwşi"
        },
        {
            "chapter": 57,
            "verse": 5,
            "text": "Kökter men jerdiñ ïeligi Oğan tän. Äri barlıq ister Oğan qaytadı"
        },
        {
            "chapter": 57,
            "verse": 6,
            "text": "Tündi kündizge awıstıradı, kündizdi tünge awıstıradı. Sonday-aq Ol köñildegilerdi tolıq biledi"
        },
        {
            "chapter": 57,
            "verse": 7,
            "text": "Allağa, Elşisine ïman keltiriñder. Jäne senderdi ïe qılğan närselerden tïisti orınğa jumsañdar. Öytkeni, sonday senderden ïman keltirip, tïisti orınğa mal jumsağandar üşin iri sıylıq bar"
        },
        {
            "chapter": 57,
            "verse": 8,
            "text": "Payğambar, senderdi Rabbılarıña ïman keltirwge şaqırsa da Allağa ïman keltirmeytin senderge ne boldı? Negizinde Alla, senderden sert alğan. Eger ïman keltiretin bolsañdar. (S. 7-A., 7-S. 172-A)"
        },
        {
            "chapter": 57,
            "verse": 9,
            "text": "Ol sonday Alla, senderdi qarañğılıqtardan jarıqqa şığarw üşin qulına (Muxammed Ğ.S.ğa) ap-aşıq ayattar tüsirdi. Sözsiz Alla, senderge tım jumsaq, erekşe meyirimdi"
        },
        {
            "chapter": 57,
            "verse": 10,
            "text": "Alla jolında mal jumsamaytın senderge ne boldı? Negizinen kökter men jerdiñ muragerligi Allağa tän. Senderden Mekkeniñ Alnwınan burın Alla jolında mal sarıp qılıp, soğısqan kisi; odan keyin mal sarıp etip, soğısqan kisimen teñ emes. Olar däreje turğısınan ulken. Sonday-aq Alla bärine de jaqsılıq wäde etti. Alla istegen ğamaldarıñdı tolıq bilwşi"
        },
        {
            "chapter": 57,
            "verse": 11,
            "text": "Älde kim Allağa körkem qarız berse, (tïisti orınğa mal jumsasa) sonda Alla, onı neşe ese arttıradı da oğan körkem sawap beredi. (S. 245-A)"
        },
        {
            "chapter": 57,
            "verse": 12,
            "text": "Sol küni mümin erler, mümin äyelderdiñ nurları aldarında äri oñ jaqtarında jügirgenin köresiñ: \"Senderge bügin kwanış. Astarınan özender ağatın ujmaqtar bar. Ol arada mülde qalasıñdar. Mine osı ulı qol jetkendik\" (delinedi)"
        },
        {
            "chapter": 57,
            "verse": 13,
            "text": "Sol küni, munafıq erlerïen munafıq äyelder, Müminderge: \"Bizge közderiñniñ qırın salıñdar! Nularıñnan bizde paydalanayıqşı!\",- deydi. Olarğa: \"Arttarıña qaytıp, ñur izdeñder!\",-delinedi. Sonda olardıñ aralarına esigi bar bir dwar ornatıladı. Onıñ işinde raxmet, sırt jağında azap bar"
        },
        {
            "chapter": 57,
            "verse": 14,
            "text": "Munafıqtar, müminderge: \"Sendermen birge bolmap pa edik?',-dep, ayğaylaydı. Olar: \"Ärïne, biraq sender özderiñdi sumdıqqa saldıñdar, küttiñder, kümändandıñdar. Senderdi qur ümitteriñ Allanıñ ämiri kelgenge deyin aldadı. Sonday-aq senderdi Allağa baylanıstı aldawşı (şaytan) aldadı\" deydi"
        },
        {
            "chapter": 57,
            "verse": 15,
            "text": "Sondıqtan bügin senderden bir tölew qabıl etilmeydi äri käpirlerden de. Orındarıñ tozaq. Ol senderdiñ dostarıñ. nendey jaman orın"
        },
        {
            "chapter": 57,
            "verse": 16,
            "text": "Ïman keltirgenderdiñ jürekteri Allanıñ zikirine (Quranğa) jumsap äri tüsken xaqïqatqa jibimey me? Al endi burın özderine Kitap berilip, sosın uzın merzim ötkendikten jürekteri qatayğandar sïyaqtı bolmañdar. Olardıñ köbi buzaqılar"
        },
        {
            "chapter": 57,
            "verse": 17,
            "text": "Biliñder, Alla, jer ölgennen keyin jandandıradı. Rasında tüsinwleriñ üşin senderge belgilerdi aşıqşa körsetedi"
        },
        {
            "chapter": 57,
            "verse": 18,
            "text": "Şübäsız sadaqa berwşi erlermen sadaqa berwşi äyelder, sonday-aq Allağa körkem borış bergender, (tïisti orınğa mal sarıp qılğandar,) olarğa neşe ese arttıradı äri olar üşin körkem sıylıq bar"
        },
        {
            "chapter": 57,
            "verse": 19,
            "text": "Sonday Allağa, Elşisine ïman keltirgender, Mine solar, Rabbılarınıñ qasında şınşıldar jäne şeyit bolğandar. Olar üşin sıylıqtar jäne nurlar bar. Al sonday qarsı kelip, ayattarımızdı jasınğa şığarğandar, mine solar, tozaqtıq"
        },
        {
            "chapter": 57,
            "verse": 20,
            "text": "Biliñder! Şın mäninde dünïe tirşiligi bir oyın, ermek, sän jäne özara maqtanısw, sonday-aq maldardı, balalardı köbeytw ğana. (S. 14-A.) Bunıñ mısalı: Ösirgen ösimdigi käpirlerdi tañırqatqan jañbır sïyaqtı. Sosın qwrap, sap-sarı bolğanın köresiñ. Sodan keyin ügindi boladı. Axïrette qattı azap äri Alladan jarılqaw, rïzalıq bar. Negizinde dünïe tirşiligi bir aldanıştıñ ğana närsesi"
        },
        {
            "chapter": 57,
            "verse": 21,
            "text": "Rabbılarıñnan jarılqawğa jäne keñdigi jer men köktiñ keñdigindey; Allağa, Elşisine ïman keltirgender üşin äzirlengen jannatqa jarısıñdar. Ol, Alla (T.) nıñ märxameti. Onı qalağan kisisine beredi. Alla (T.) zor keñşilik ïesi"
        },
        {
            "chapter": 57,
            "verse": 22,
            "text": "Jer jüzine sondan-aq senderge mübada bir beynet keletin bolsa, ol, jaratwımızdan bürın Kitapta jazwlı. Şäksiz osı, Allağa jeñil"
        },
        {
            "chapter": 57,
            "verse": 23,
            "text": "Bul ötkenge ökinbewleriñ, özderiñe berilgenge süyinbewleriñ üşin. Alla bükil tekappar, maqtanşaqtı jaqsı körmeydi"
        },
        {
            "chapter": 57,
            "verse": 24,
            "text": "Olar sonday sarañdıq qılıp, kisilerdi de sarañdıqqa buyırğandar. Al kim jaltarsa, Alla tım bay, maqtawğa layıq"
        },
        {
            "chapter": 57,
            "verse": 25,
            "text": "Rasında elşilerimizdi aşıq muğjïzalarımızben jiberdik. Jäne elşilermen birge adam balasınıñ ädil turwı üşin Yutaptı, mïzandı (Är närseniñ ölşewin) jiberdik. Sonday-aq temirdi payda qıldıq. Onda mıqtı küş äri adamzat üşin xajetter bar. (Soğıs quraldarı tağı basqa aspaptar temirden jasaladı. Tipti temirsiz ömir bolmaydı. B.J.M.R.K.) Alla onımen dinine, elşilerine körmey-aq kömek etken kisini mälim etedi. Sözsiz Alla, öte küşti, tım üstem"
        },
        {
            "chapter": 57,
            "verse": 26,
            "text": "Rasında Nux (Ğ.S.) jäne Ibırayım (Ğ.S.) dı jiberdik. Ekewiniñ urpaqtarınan da payğambar qılıp, kitap berdik. Olardan twra jol tapqandarı da bar. Olardıñ köbiregi buzaqılar"
        },
        {
            "chapter": 57,
            "verse": 27,
            "text": "Sosın olardıñ artınan jalğastı türde elşilerimizdi jibere otırıp, Märyem ulı Ğïsa (Ğ.S.) nı jiberip; oğan ileskenderdiñ jürekterine jumsaqtıq, meyirimdilik saldıq. (Ranbanyattı); dünïeden bezwşilikti olar özderi şığardı. Onı olarğa jazbadıq. Biraq olar Allanıñ rïzalığın izdew üşin (şığardı.) Sonda olar onı da şın mäninde meñgere almadı. Olardan ïman keltirgenderge bodawların berdik. Olardıñ köbiregi buzaqılar"
        },
        {
            "chapter": 57,
            "verse": 28,
            "text": "Äy müminder! Alladan qorqıñdar, Elşisine ïman keltiriñder. Senderge märxametinen eki ese beredi. Äri senderge sonımen jüretin nur jaratadı. Senderdi jarılqaydı. Alla (T.) tım jarılqawşı, erekşe meyirimdi"
        },
        {
            "chapter": 57,
            "verse": 29,
            "text": "Kitap ïeleri Allanıñ keñşiliginen eş närsege ïe bola almaytındıqtarın bilsin. Şäksiz, märxamet Allanıñ qolında. Qalağan qulına beredi. Alla (T.) zor keñşilik ïesi"
        }
    ]
}
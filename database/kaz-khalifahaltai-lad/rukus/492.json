{
    "rukus": [
        {
            "chapter": 65,
            "verse": 1,
            "text": "Äy Payğambar! Qaşan äyelderiñdi talaq qılsañdar, sonda olardı belgili merziminde ajıratıñdar jäne o merzimdi esepteñder. Rabbılarıñ Alladan qorqıñdar. Olardı üylerinen şığarmañdar äri olar da şıqpasın. Biraq olar aşıq bir arsızdıq istese, ol basqa. Mine bul Allanıñ şekteri. Al kim Allanıñ şekterinen şıqsa, rasında ol, özine qastıq qılğan boladı. Bilmeysiñ, mümkin Alla, bul waqïğadan keyin bir jağday payda qılar. (S. 228-234-A)"
        },
        {
            "chapter": 65,
            "verse": 2,
            "text": "Al qaşan olardıñ merzimderi jetse, olardı durıstıqpen ustañdar nemese twralıqpen ajıratıñdar. Sonday-aq özderiñnen eki ädil kisini ayğaq qoyıñdar. Kwälikti Alla üşin tolıq orındandar. Mine osılarmen; Allaga, axïret künine ïman keltirgender üşin nasïxat etiledi. Kim Alladan qorıqsa, oğan bir şığar jol payda qıladı"
        },
        {
            "chapter": 65,
            "verse": 3,
            "text": "Oğan, Alla, oylamağan jerden rïzıq beredi. Al kim Allağa täwekel qılsa, sonda Ol, oğan jetip asadı. Sözsiz Alla öz buyrığın atqaradı. Rasında Alla, är närsege bir ölşew qoyğan"
        },
        {
            "chapter": 65,
            "verse": 4,
            "text": "Etekkirden qalğan äyelderiñnen kümändansañdar, olardıñ \"ğıddatı\" merzimi üş ay. Jäne ädet körmegen äyelderdiñ merzimderi de sonday. Al jäne jükti äyelderdiñ merzimderi olar bosanğanğa deyin. Kim Alladan qorıqsa, onıñ isine oñaylıq jasaydı"
        },
        {
            "chapter": 65,
            "verse": 5,
            "text": "Mine osı, Allanıñ senderge tüsirgen buyrıqtarı. Kim Alladan qorıqsa, onıñ jamandığın joyadı da sawabın zoraytadı"
        },
        {
            "chapter": 65,
            "verse": 6,
            "text": "(Ajırasıp, merzim kütken) äyelderdi şamalarıñ kelgeninşe, üyleriñde turğızıñdar. Olarğa zorlaw üşin türtki salmañdar. Eger olar jükti äyelder bolsa, sonda olarğa bosanğanğa deyin nafaqa beriñder. Eger ajırağan äyelder, sender üşin bala emzirse, sonda olardıñ jalaqıların beriñder. Özara durıstıqpen aqıldasıñdar. Eger (er az berip, äyel köp tilep) bir-biriñe awırlıq salsañdar, balanı basqa äyel emzirwge boladı"
        },
        {
            "chapter": 65,
            "verse": 7,
            "text": "Keñşilik ïesi bay kisi; özine Allanıñ bergeni boyınşa nafaqa bersin. Alla birewge oğan bergeninen artıq jüktemeydi. Alla, awırşılıqtan keyin jeñildik beredi"
        }
    ]
}
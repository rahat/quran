{
    "rukus": [
        {
            "chapter": 7,
            "verse": 73,
            "text": "Jäne Sämüd eline twıstarı Salïx (Ğ.S.) dı jiberdik: “Äy qawımım! Allağa qulşılıq qılıñdar, senderdiñ Odan basqa täñirleriñ joq. Senderge Rabbılarıñnan aşıq muğjïza keldi. Mine Allanıñ iñgeni senderge bir muğjïza. Onı erkine qoyıñdar, Allanıñ jerinde ottasın. Oğan bir sumdıq istemeñder. Äytpese, senderdi jan türşigerlik azap qolğa aladı” dedi"
        },
        {
            "chapter": 7,
            "verse": 74,
            "text": "Eske alıñdar! Sol waqıtta Ğaddan keyin senderdi olardıñ orınbasarı qılıp, jer jüzine ornalastırdı. Oypattarınan saraylar jasap alıp, tawlardı üñgip üyler jasaytın ediñder. Sondıqtan Allanıñ nığmetterin eske alıñdar da jer jüzinde bülinşilik qılıp jürmeñder"
        },
        {
            "chapter": 7,
            "verse": 75,
            "text": "Eliniñ dandaysığan tobı, aralarındağı ïman keltirgenderdi qor körip: «Salïxtıñ, Rabbı tarapınan anıq elşi ekenin bilesiñder me?»,- dedi. Olar: «Küdiksiz biz ol arqılı jiberilgen närselerge senemiz» dedi"
        },
        {
            "chapter": 7,
            "verse": 76,
            "text": "Dandaysığandar: «Küdiksiz biz sender sengen närselerge qarsımız» dedi"
        },
        {
            "chapter": 7,
            "verse": 77,
            "text": "Sonday olar iñgendi öltirip, Rabbılarınıñ ämirinen şıqtı da: «Äy Salïx! Eger sen elşilerden bolsañ, bizge bopsalağanıñdı keltir» dedi"
        },
        {
            "chapter": 7,
            "verse": 78,
            "text": "Sonda olardı bir silkinis qolğa aldı da üylerinde etpettegen boydarında qaldı"
        },
        {
            "chapter": 7,
            "verse": 79,
            "text": "Sonda Salïx olardan jüz burıp: «Äy elim! Rasında men senderge Rabbımnıñ buyrığın jalğastırdım. Biraq sender ügittewşilerdi jaqsı körmediñder» dedi"
        },
        {
            "chapter": 7,
            "verse": 80,
            "text": "Lut (Ğ.S.) sol waqıtta eline: «Senderden burın älemnen eşkimniñ istemegen arsızdığın isteysiñder me?» dedi"
        },
        {
            "chapter": 7,
            "verse": 81,
            "text": "«Sender äyelderdi qoyıp erkekterge qızığıp kelesiñder me? Ärïne sender şekten şıqqan elsiñder»"
        },
        {
            "chapter": 7,
            "verse": 82,
            "text": "Eliniñ jawabı: «Olardı kentteriñnen şığarıñdar. Öytkeni, olar öte tazasınğan adamdar» dew ğana boladı"
        },
        {
            "chapter": 7,
            "verse": 83,
            "text": "Sonda Lut (Ğ.S.) tı jäne semyasın qutqardıq. Biraq qatını ğana apatqa uşırağandardan boldı"
        },
        {
            "chapter": 7,
            "verse": 84,
            "text": "Olarğa bir jañbır jawdırdıq. Künäkarlardıñ sonınıñ qalay bolğanın kör"
        }
    ]
}
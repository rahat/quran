{
    "rukus": [
        {
            "chapter": 48,
            "verse": 11,
            "text": "Bädewïlerden soğıstan qalıp qalğandar, sağan: \"Bizdi maldarımız, semyalarımız aynaldırdı. Sondıqtan biz üşin jarılqaw tile\" deydi. Olar, jürekterinde bolmağan närseni tilderimen ayta beredi. Olarğa: \"Eger Alla, senderge bir zïyan qalasa nemese bir payda qalasa, sonda sender üşin Allağa birew ne istey aladı? Olay emes. Alla senderdiñ ne istegenderiñdi tolıq biledi\" de"
        },
        {
            "chapter": 48,
            "verse": 12,
            "text": "Bälkim sender, Payğambardı, müminderdi semyalarına mülde qayta almaydı dep oyladıñdar. Bul jürekteriñde ädemi körsetildi. Sonday-aq jaman oy oyladıñdar da joğalwğa layıq el boldıñdar"
        },
        {
            "chapter": 48,
            "verse": 13,
            "text": "Al älde kim Allağa, elşisine ïman keltirmese, sonda qarsı bolğandarğa jalındağan tozaq dayındadıq"
        },
        {
            "chapter": 48,
            "verse": 14,
            "text": "Kökter men jerdiñ ïeligi Allağa tän. Kimdi qalasa, jarılqaydı da kimdi qalasa, qïnaydı. Sonday-aq Alla, asa jarılqawşı, erekşe meyirimdi"
        },
        {
            "chapter": 48,
            "verse": 15,
            "text": "Ol soğıstan qalıp qalğandar, sender olja alw üşin ketken kezde: \"Bizdi qoya beriñder, senderge ereyik\" deydi. Olar Allanıñ sözin awıstırwdı qalaydı. (Muxammed Ğ.S.) olarğa: \"Äste bizge ermeysiñder. Sender üşin Alla, burınnan osılay aytqan\" de. Sonda olar: \"Olay emes. Sender bizdi köre almaysıñdar\" deydi. Olar öte az tüsinedi"
        },
        {
            "chapter": 48,
            "verse": 16,
            "text": "(Muxammed Ğ.S.) soğısqa barmay qalğan bädewïlerge: \"Sender jaqında asa küşti bir elge şaqırılasıñdar da olarmen soğısasıñdar. Nemese olar Musılman boladı. Eger bul ämirge bağınsandar, Alla, senderge jaqsı sıylıq beredi. Al eger burın bet burğanday bet bursañdar, Alla, senderdi küyzeltwşi azappen qïnaydı\" de"
        },
        {
            "chapter": 48,
            "verse": 17,
            "text": "(Soğısqa qatınaspawda) soqırğa bir oqası joq. Aqsaqqa da eşteñe joq. Jäne awrwğa da kinä bolmaydı. Kim Allağa, Elşisine bağınsa, ol, astarınan özender ağatın ujmaqqa kirgiziledi. Al kim jaltarsa, ol, jan türşigerlik qïnawmen qïnaladı. (Xüdaybïya kelisimi qarsañında Mekkege jiberilgen xazireti Ğüsman öltirildi degen xabar boyınşa Muxammed Ğ.S. ğa mıñ üş jüzden artıq saxaba bir ağaştıñ tübinde: \"Soğısqa äzirmiz\" dep, bïğat qıldı. B.J.M.K)"
        }
    ]
}
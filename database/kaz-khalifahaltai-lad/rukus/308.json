{
    "rukus": [
        {
            "chapter": 24,
            "verse": 58,
            "text": "Äy müminder! Menşikteriñdegi qül-küñder, äli erjetpegen balalarıñ, osı üş mezgilde (jandarıña) ruxsat surap kirsin: Tañ namazınıñ aldında, tüste kïimderiñdi şeşken waqıtta jäne yastw namazınan keyin. Sender üşin osı üşewi uyalatın mezgil. Bulardan keyin (basqa waqıtta) senderge de olarğa da ayıp emes. Öytkeni, sender bir-biriñe kirip, şığwlarıña kereksiñder. Osılayşa Alla, senderge ayattarın bayan etedi. Alla tolıq bilwşi, xïkmet ïesi"
        },
        {
            "chapter": 24,
            "verse": 59,
            "text": "Erjetken balalarıñ, burınğılar ruxsat sürağanday ruxsat surap kirsin. Osılayşa senderge Alla ayattarın aşıq bayan etedi. Alla tolıq bilwşi, xïkmet ïesi"
        },
        {
            "chapter": 24,
            "verse": 60,
            "text": "Nekelenwden küder üzip, üyde otırğan kempirlerdiñ zeynetterin aşpay sırt kïimderin şeşwleri ayıp emes. Eger budan da saqtansa, olar üşin tağı jaqsı. Alla tolıq estwşi, är närseni bilwşi"
        },
        {
            "chapter": 24,
            "verse": 61,
            "text": "(Bir üyden tamaq jewlerinde) soqırğa kinä joq, aqsaqqa kinä joq, awrwğa da kinä joq. Sonday-aq senderge öz üyleriñnen (äyelderiñniñ, balalarıñnıñ. J.M.R.) ne äkeleriñniñ üylerinen, ya şeşeleriñniñ üylerinen, ya ağa-inileriñniñ üylerinen, ya äpeke-qarındastarıñnıñ üylerinen, ya äkeleriñmen twısqan kökeleriñniñ üylerinen, ya äkeleriñmen twısqan apaïlarıñnıñ üylerinen, ya nağaşı ağalarıñnıñ üylerinen, ya nağaşı apaylarıñnıñ üylerinen, nemese kiltterine ïe bolğan ne dostarıñnıñ üylerinen tamaq jewleriñde ayıp joq. Sonday-aq birlikte ne jeke-jeke jewleriñ ayıp emes. Qaşan üylerge kirseñder, özderiñe (Musılmandarğa) Alla tarapınan körkem bereket tirşiligin tilep, sälem beriñder! (S. 86-A.) Osılayşa Alla, senderge ayattarın aşıq bayan etedi. Ärïne tüsinersinder"
        }
    ]
}
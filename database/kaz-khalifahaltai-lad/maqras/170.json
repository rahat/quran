{
    "maqras": [
        {
            "chapter": 33,
            "verse": 51,
            "text": "(Muxammed Ğ.S.) jubaylarıñnan kimdi keyin qaldırıp, qalağanıñdı janıña alasıñ. Bölek qoyğandarıñnan birewin qalasañ da sağan bir kinä joq. Bul olardıñ közayım bolıp, keyimewlerine jäne olarğa bergen närseñde tügel razı bolwlarına tağı jaqın. Alla jürekteriñdegini biledi. Alla (T.) tolıq bilwşi, tım jumsaq"
        },
        {
            "chapter": 33,
            "verse": 52,
            "text": "Sağan budan keyin äyelder xalal emes, sulwlıqtarı qızıqtırsa da. Jubaylarıñnan awıstırwıña; (bulardan birin ajıratıp, ornına basqa äyel alwıña) bolmaydı. Biraq qol astındağı küñder bir säri. Alla barlıq närseni baqılawşı"
        },
        {
            "chapter": 33,
            "verse": 53,
            "text": "Äy müminder! Payğambardıñ üylerine senderge ruxsat berilmeyinşe kirmeñder de tamaqtıñ pıswın kütpeñder. Biraq qaşan şaqırılsañdar; kiriñder de tamaq jegen kezde, derew tarqandar, sözge aynalmañdar. Rasında bularıñ Payğambardı qınjıltadı äri senderden uyaladı. Biraq Alla (T.) şındıqtan uyalmaydı. Eger Payğambar (Ğ.S.) dıñ jubaylarınan bir närse surasañdar, daldanıñ artınan surañdar; bularıñ, senderdiñ de olardıñ da jürekteriniñ tazalığı. Sonday-aq senderdiñ Allanıñ Elşisin qınjıltwlarıña jäne odan keyin jubaylarımen äste nekelenwleriñe bolmaydı. Sonday istewleriñ Alla qasında zor künä"
        },
        {
            "chapter": 33,
            "verse": 54,
            "text": "Bir närseni äşkereleseñder de jasırsañdar da ärïne Alla (T.) är närseni tolıq biledi"
        },
        {
            "chapter": 33,
            "verse": 55,
            "text": "(Payğambar Ğ.S. nıñ) jubaylarına; äkeleri, uldarı, twıstarı, olardıñ uldarı, qız twıstarınıñ uldarı, Musılman äyelder jäne qol astarındağı küñderi jayında bir ayıp joq. (Bularğa körinwlerine boladı.) (Äy äyelder!) Alladan qorqıñdar! Alla (T.) är närseni köredi"
        },
        {
            "chapter": 33,
            "verse": 56,
            "text": "Rasında Alla, Payğambarğa raxmet etedi. Jäne perişteler salawat aytadı. Äy Müminder! Oğan salawat jäne ıqılaspen sälem keltiriñder"
        },
        {
            "chapter": 33,
            "verse": 57,
            "text": "Rasında Allağa, Elşisine renş bergender, solarğa dïnïe, axïrette Alla qarğıs berip, olarğa qorlawşı azap dayındadı"
        },
        {
            "chapter": 33,
            "verse": 58,
            "text": "Sonday mümin er, mümin äyelderdi jazıqsız keyitkender, ärïne olar; jala jawıp, aşıq künä jüktep aldı"
        },
        {
            "chapter": 33,
            "verse": 59,
            "text": "Äy Payğambar! Jubaylarıña, qızdarıña jäne mümin äyelderge ayt: \"Üsterine bürkenşikterin oransın. Bul, olardıñ tanılwlarına, sonday-aq keyitilmewlerine jaqınıraq. Alla (T.) asa jarılqawşı, tım meyirimdi"
        }
    ]
}
{
    "maqras": [
        {
            "chapter": 16,
            "verse": 51,
            "text": "Alla (T.): “Eki täñir jasap almañdar. Şın mäninde, Ol, bir-aq Täñir. Endeşe. Menen ğana qorqıñdar” dedi"
        },
        {
            "chapter": 16,
            "verse": 52,
            "text": "Kökterde jäne jerde bolğan närseler Onıñ ïeliginde. Udayı qulşılıq Allağa tän. Alladan basqadan qorqasıñdar ma"
        },
        {
            "chapter": 16,
            "verse": 53,
            "text": "Senderdegi är nığmet Alladan. Sonan keyin senderge zïyan jetse, sonda oğan jalbarınasıñdar"
        },
        {
            "chapter": 16,
            "verse": 54,
            "text": "Sonan soñ Ol, qïınşılıqtı ayıqtırğan sätte, bir bölimderiñ, Rabbılarına ortaq qosadı"
        },
        {
            "chapter": 16,
            "verse": 55,
            "text": "Olar bergen nığmetterimizge naşükirşilik etedi. Äzirşe paydalana turıñdar, jedel bilesiñder"
        },
        {
            "chapter": 16,
            "verse": 56,
            "text": "(Müşirikter) özderine bergen näsibemizden, ne ekenin bilmeytin buttarğa sıbağa arnaydı. Allağa sert! Bul jasama qılıqtarıñnan älbette suraqqa tartılasıñdar"
        },
        {
            "chapter": 16,
            "verse": 57,
            "text": "Tağı olar, Allağa qızdardı uyğardı. (Periştelerdi Allanıñ qızdarı deydi.) Alla, odan päk. Özderi üşin qalağanın (uldı) arnaydı"
        },
        {
            "chapter": 16,
            "verse": 58,
            "text": "Eger, olardıñ birewi qızben şüyinşilense, (äyeliniñ qız tapqanın estise,) onı aşw qısıp, beti qap-qara bola bastaydı"
        },
        {
            "chapter": 16,
            "verse": 59,
            "text": "Özine berilgen jaman xabardıñ saldarınan, elden jasırınadı. Onı qordıqqa şıdap ustaw nemese topıraqqa kömip tastaw ke rek pe? Al, olar, nendey jaman ükim beredi"
        },
        {
            "chapter": 16,
            "verse": 60,
            "text": "Sonday axïretke senbegen üşin mısaldıñ jamanı boladı. Mısaldıñ joğarısı, Allağa tän. Ol, üstem, xïkmet ïesi"
        },
        {
            "chapter": 16,
            "verse": 61,
            "text": "Alla, adam balasın, olardıñ kesirleri sebepti qolğa alatın bolsa, jer jüzinde eşbir jändik qalmas edi. Biraq olardı belgili bir merzimge deyin keşiktiredi. Al, qaşan olardıñ olardıñ merzimi kelse, Olar onı, bir sätke keyindete almaydı da ilgerilete almaydı"
        },
        {
            "chapter": 16,
            "verse": 62,
            "text": "Olar özderi jek körgen (qızdar)di Allağa uyğarıp, tilderimen, “Jaqsı närseler özderine tän” dep ötirik aytadı. Şäk joq! Olarğa tozaq bar. Ras olar, süyrelip barwşılar"
        },
        {
            "chapter": 16,
            "verse": 63,
            "text": "Allağa sert! (Muxammed Ğ.S.) Rasında senen burın da ümmetterge elşiler jibergen edik. Sonda da şaytan, olarğa, öz qılıqtarın äybet körsetti. Sondıqtan bügin de ol, olardıñ dosı. Olarğa küyzeltwşi azap bar"
        },
        {
            "chapter": 16,
            "verse": 64,
            "text": "Sağan Qurandı, olardıñ qayşılıqqa tüsken närselerin anıqtawıñ jäne ïman keltirgen el üşin twra jol äri ïgilik türinde ğana tüsirdik"
        },
        {
            "chapter": 16,
            "verse": 65,
            "text": "Alla aspannan jañbır jawdırıp, ölgen jerdi keyin onımen jandandırdı. Negizinde bunda tıñdağan qawım üşin ärïne ülgi bar"
        },
        {
            "chapter": 16,
            "verse": 66,
            "text": "Şın mäninde sender üşin maldar da, ğïbrat bar. Maldıñ qarnındağı qanımen jınnıñ arasınan şıqqan işwşilerge süykimdi nağız sütti senderge işkizemiz"
        },
        {
            "chapter": 16,
            "verse": 67,
            "text": "Qurma ağaştarınıñ jemisterinen jäne jüzimderden araq äri körkem körek jasap alasıñdar. Ras munda oylağan elge anıq ülgi bar. (Araqqa tıyım salınwdan burın tüsken ayat. B.J.M.K.R.X.T.J-Q)"
        },
        {
            "chapter": 16,
            "verse": 68,
            "text": "(Muxammed Ğ.S.) Rabbıñ, arağa: “Tawlardan, ağaştardan jäne lapastardan uyalar jasap al!”, - dep nusqadı. (Jaratılıs qabılet berdi)"
        },
        {
            "chapter": 16,
            "verse": 69,
            "text": "“Sonsoñ är türli ösimdikten je de Rabbıñnıñ qolaylastırğan jolına tüs!” Aranıñ qarındarınan türli-tüste bal şığakdı. Onda adam balası üşin şïpa bar. Şınında munda da oylaytın qawmı üşin ğïbrat bar"
        },
        {
            "chapter": 16,
            "verse": 70,
            "text": "Alla (T.) senderdi jarattı jäne senderdi öltiredi. Keybirewleriñ, bilgennen keyin bilmeytin ömirdiñ qorına qaytarıladı. Küdiksiz Alla (T.) tolıq bilwşi, asa küşti"
        },
        {
            "chapter": 16,
            "verse": 71,
            "text": "Alla (T.) nesibede, biriñnen-biriñdi artıq qıldı. Sonday nesibeleri artıq etilgender, qol astındağılarğa bermeydi. Sonday-aq nesibede olar teñ. Olar Allanıñ nığmetine qarsı kele me"
        },
        {
            "chapter": 16,
            "verse": 72,
            "text": "Alla (T.) öz jınıstarıñnan jubaylar jarattı. Jubaylarıñnan senderge balalar, nemereler payda qıldı. Sonday-aq senderdi tap-taza närseleden rïzıqtandırdı. Sonda da olar, bos närselerge senip, Allanıñ nığmetine şükirsizdik ete me"
        },
        {
            "chapter": 16,
            "verse": 73,
            "text": "Olar, Alladan özge özderi üşin jer men kökten bir rïzıqqa ïe bolmaytın, jäne däñeñege şamaları kelmeytin närsege (putqa) şoqınadı"
        },
        {
            "chapter": 16,
            "verse": 74,
            "text": "Allağa mısal bermeñder. (Allanı eş närsege teñemeñder.) Negizinde Alla är närseni biledi, sender bilmeysiñder"
        }
    ]
}
{
    "maqras": [
        {
            "chapter": 9,
            "verse": 19,
            "text": "(Äy müşrikter!) Sender, xajılarğa sw berw, Mesjid Xaramdı jöñdewdi; Allağa, axïret künine ïman keltirip, jäne Alla jolında soğısqan kisi sïyaqtı köresiñder me? Bular, Allanıñ qasında teñ bolmaydı. Alla zalım qawımdı twra jolğa salmaydı"
        },
        {
            "chapter": 9,
            "verse": 20,
            "text": "Sonday ïman keltirip, jurttarınan awğandar jäne Alla jolında maldarımen, jandarımen soğısqandar, Allanıñ qasında iri därejege ïe. Mine solar, muratına jetwşiler"
        },
        {
            "chapter": 9,
            "verse": 21,
            "text": "Olardı Rabbıları öziniñ märxametimen jäne rïzalığımen sonday-aq turaqtı nığmetke ïe jannattarımen qwantadı"
        },
        {
            "chapter": 9,
            "verse": 22,
            "text": "Olar onda mäñgi qalwşılar. Rasında Allanıñ qasında iri sıylıq bar"
        },
        {
            "chapter": 9,
            "verse": 23,
            "text": "Äy müminder! Eger äkeleriñ, twıstarıñ ïmannan köri qarsılıqtı jaqsı körse, olardı dos tutpañdar. Al senderden kim olardı dos tutsa, onda olar zalımdar"
        },
        {
            "chapter": 9,
            "verse": 24,
            "text": "(Muxammed Ğ.S.): «Eger äkeleriñ, balalarıñ, twıstarıñ äyelderiñ, ağayındarıñ, tapqan maldarın, toqtap qalwınan qorıqqan sawdaların, jaqsı körgen üleriñ senderge Alladan, Payğambarınan äri Onıñ jolında soğıswınan artıq körinse, Allanıñ ämiri kelgenge deyin kütiñder» de. Alla buzıq qawımdı twra jolğa salmaydı"
        },
        {
            "chapter": 9,
            "verse": 25,
            "text": "(Mekkeniñ alınwınan keyin, Mekke men Tayiptiñ arasındağı «Xunayın» degen jerde bolğan şayqasta, jaw tört mıñ Musılmandar on eki mıñ bolğandıqtan qaytsek te jeñemiz dep oylaydı.) Rasında Alla, senderge köp jerlerde nusrat berdi. Sonday-aq Xunayın küni de senderge nusrat berdi. Sol waqıtta köptikteriñe mäz bolğan ediñder. Sonda ol, senderge tük payda bermedi. Sonday-aq keñ bola tura jer, senderge tar keldi. Sonan soñ bet burıp qayta qaştıñdar"
        },
        {
            "chapter": 9,
            "verse": 26,
            "text": "Sonan keyin Alla, Elşisine äri müminderge toqtaw saldı. Sonday-aq senderge körmegen äsker jiberip, käpirlerge soqqı berdi. Mine käpirlerdiñ jazası osı"
        },
        {
            "chapter": 9,
            "verse": 27,
            "text": "Sonımen birge Alla, bul soğıstan keyin qalağan kisisine täwbe näsip eter. Alla tım jarılqawşı, erekşe meyirimdi"
        },
        {
            "chapter": 9,
            "verse": 28,
            "text": "Äy ïman keltirgender! Daw joq, müşrikter aram. Sondıqtan bïıldan keyin Mesjid Xaramğa jolamasın. Kedeylikten qorıqsañdar, eger Alla qalasa, senderdi öz keñşiligimen bayıtadı… Rasında Alla tolıq bilwşi, xïkmet ïesi"
        },
        {
            "chapter": 9,
            "verse": 29,
            "text": "Kitap berilgenderden, Allağa, axïret künine ïman keltirmegender jäne Allanıñ äri Elşisiniñ aram etken närselerin aram dep bilmegender jäne de xaq dindi (Ïslamdı) din dep moyındamağandarmenen sümireyip, öz qoldarınan salıq bergenge deyin soğısıñdar"
        },
        {
            "chapter": 9,
            "verse": 30,
            "text": "(Öytkeni) Yaćwdïler: «Ğuzayır Allanıñ ulı» dedi. Jäne Xrïstïandar da: «Ğïsa Allanıñ ulı» dedi. Bul, burıñğı käpirlerdiñ sözine uqsatıp, awızdarımen aytqandarı. Quday atqırlar, qaytıp aldanıp otır"
        },
        {
            "chapter": 9,
            "verse": 31,
            "text": "Olar, (Yaćwdï, Xrïstïandar) ğalımdarımen monaxtarın jäne märyem ulı Ğïsanı Alladan özge täñir qıp aldı. Negizinde olar, bir täñirge ğana qulşılıq qılwğa buyırılğan bolatın. Öytkeni, Odan basqa eşbir täñir joq. Ol, olardıñ qosqan şeriginen päk"
        },
        {
            "chapter": 9,
            "verse": 32,
            "text": "(Rućban: Xïrstïandardıñ, Axbar: Yaćwdïlerdiñ din basıları.) Olar, Allanıñ nurın (dinin) awızdarımen öşirwdi qalaydı. Eger käpirler jek körse de, Alla (T.) munı unatpaydı da öz nurın tolıqtaydı"
        },
        {
            "chapter": 9,
            "verse": 33,
            "text": "Öytkeni, Ol, elşisin twralıq jäne xaq dinmenen bükil dinderge basım bolsın dep jibergen. Eger müşrikter jaqtırmasa da"
        }
    ]
}
{
    "maqras": [
        {
            "chapter": 10,
            "verse": 11,
            "text": "Eger Alla, adam balasınıñ xayırdı, asığıs tilegenindey; jamandıqtı da tez berse edi, ärïne olardıñ ajaldarı bitken bolar edi. Alayda, bizge kezdeswdi ümit etpegenderdi adasqan boyda qoyıp qoyamız da, qañğıra beredi"
        },
        {
            "chapter": 10,
            "verse": 12,
            "text": "Al qaşan adam balasına bir zïyan jetse: Jatsa da otırsa da nemese türegep tursa da bizge jalbarınadı; alayda qaşan odan zïyandı ayıqtırsaq, tipti oğan tïgen zïyandı ayıqtırw üşin bizge jalbarınmağanday -aq kete beredi. Solayşa, şekten şığwşılarğa istegen isteri körkem körsetildi"
        },
        {
            "chapter": 10,
            "verse": 13,
            "text": "Rasında senderden burıñğı däwirdegilerdiñ zulımdıq qılğandıqtarı jäne payğambarları keltirgen aşıq dälelderge ïman keltirmegendikteri üşin joq ettik. Osılayşa künäkar qawımğa jaza beremiz"
        },
        {
            "chapter": 10,
            "verse": 14,
            "text": "Sonan keyin olardıñ artınan ne isteytindikteriñdi körw üşin jer jüzinde senderdi orındarına qoydıq"
        },
        {
            "chapter": 10,
            "verse": 15,
            "text": "Sonday-aq olarğa ayattarımız aşıq dälel türinde oqılğan kezde, sonday Bizge kezdeswdi ümit etpegender: «Budan basqa bir Quran keltir nemese munı awıstır!»,- dedi. (Muxammed Ğ.S.): «Onı öz tarapımnan özgertwime bolmaydı. Men özime waxï etilgenge ğana eremin. Rasında men, Rabbıma qarsı kelsem, ulı künniñ azabınan qorqamın» de"
        },
        {
            "chapter": 10,
            "verse": 16,
            "text": "(Muxammed Ğ.S.): «Eger Alla qalasa edi, men Qurandı senderge oqımas edim de, onı senderge bildirmes edi. Rasında men budan burın işteriñde ömir boyınşa boldım. Sonda da tüsinbeysiñder me?»,- de"
        },
        {
            "chapter": 10,
            "verse": 17,
            "text": "Al endi Allağa bir ötirik jala japsırğan ne ayattarın jasınğa şığarğan birewden kim zalımıraq? Şınında künäkarlar qutılmaydı"
        },
        {
            "chapter": 10,
            "verse": 18,
            "text": "Olar, Alladan özge, özderine zïyan ne payda bermeytin närselerge şoqınıp: «Olardı, Allanıñ qasında şapağatşımız» deydi. (Muxammed Ğ.S.): «Sender Allağa, kökterdegi äri jerdegi Onıñ bilmegen närsesinen xabar beresiñder me?»,- de. Alla, olardıñ qosqan şerikterinen päk, joğarı"
        },
        {
            "chapter": 10,
            "verse": 19,
            "text": "Adamdar bir-aq ümmet edi, sonsoñ olar qayşılıqqa tüsti. (Muxammed Ğ.S.) eger Rabbıñnan bir söz ötken bolmasa edi, talasqan närseleri twrasında ärïne aralarına ükim berilgen bolar edi. (Jazalandırılar edi)"
        },
        {
            "chapter": 10,
            "verse": 20,
            "text": "Jäne olar: «Oğan, Rabbıları tarapınan bir muğjïza nege tüsirilmeydi?»,- deydi. Sonda sen olarğa: «Negizinen kömes, Allağa tän. Sondıqtan kütiñder! Men de sendermen birge sonı tosamın!»,- de"
        },
        {
            "chapter": 10,
            "verse": 21,
            "text": "Adam balasına bir zïyan tïgennen keyin raxmetimizdi tattırsaq, sol waqıtta olardıñ ayattarımızğa baylanıstı aylakerlikteri boladı. (Muxammed Ğ.S.): «Alla, jazalandırwda öte jıldam» de. Rasında elşilerimiz (perişterimiz) istegen sığandıqtarıñdı jazadı"
        },
        {
            "chapter": 10,
            "verse": 22,
            "text": "Ol sonday Alla, senderdi qurılıqta, teñizde kezdiredi. Xatte sender kemede bolasıñdar. Keme, olardı jaqsı bir samal arqılı alıp bara jatadı da, olar onımen mäz boladı. Bir boran kelip olarğa är taraptan tolqın kelgende, olar, onımen qorşaldıq dep oylağan sätte; senimin nağız Allağa arnap: «Eger osıdan bizdi qutqarsañ şükir etwşilerden bolar edik» dep tileydi"
        },
        {
            "chapter": 10,
            "verse": 23,
            "text": "Degenmen, Alla olardı qutqarğan kezde, olar jer jüzinde orınsız qarsılıq isteydi. Äy adam balası! Dünïe tirşiligindegi qarsılıqtarıñnıñ zïyanı özderiñe ğana. Sonsoñ barar jerleriñ biz jaq. Sonda senderge istegen isteriñdi bildiremiz"
        },
        {
            "chapter": 10,
            "verse": 24,
            "text": "Şın mäninde dünïe tirşiligiñ mısalı: Biz kökten jawdırğan jañbır tärizdi. Ol arqılı adamdar, maldar jeytin ösimdikter aralas ösip, jer jüzi qulpırıp zeynettengen kezde, jer ïesi; paydalanwğa küşimiz jetedi dep oylağan sätte, tünde ne kündiz ämirimiz kelip, tipti keşe bolmağan tärizdi tübinen orılğanğa aynaldırdıq. Oylanatın qawımğa ayattarımızdı osılayşa ayırıp bayan etemiz"
        },
        {
            "chapter": 10,
            "verse": 25,
            "text": "Alla esendik jurtına (jännätke) şaqıradı da, qalağan qulın tup- twra jolğa saladı"
        }
    ]
}
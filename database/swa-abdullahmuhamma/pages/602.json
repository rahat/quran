{
    "pages": [
        {
            "chapter": 106,
            "verse": 1,
            "text": "Oneni ajabu ya mazowea ya Makureshi, amani walionayo, kuwaendea uzuri mambo yao"
        },
        {
            "chapter": 106,
            "verse": 2,
            "text": "kupangika na kusahilika misafara yao ya kwenda Yamani kipindi cha kusi na kwenda Shamu kipindi cha kaskazi, ili kuleta vitu wanavyohitajia"
        },
        {
            "chapter": 106,
            "verse": 3,
            "text": "Basi, wamshukuru na kumuabudu Bwana wa Nyumba hii ya Alkaba, Ambaye kwa ajili Yake wametukuzwa, na wampwekeshe na kumtakasia ibada"
        },
        {
            "chapter": 106,
            "verse": 4,
            "text": "Ambaye Amewapa wao chakula wakati wa njaa kali na akawapa amani na utulivu kutokana na kicho kikubwa na babaiko"
        },
        {
            "chapter": 107,
            "verse": 1,
            "text": "Je, waiona hali ya yule ambaye akanusha kufufuliwa na kulipwa"
        },
        {
            "chapter": 107,
            "verse": 2,
            "text": "Huyo ndiye yule anayemkaripia yatima kwa nguvu akimnyima haki yake kwa sababu ya ususuavu wa moyo wake"
        },
        {
            "chapter": 107,
            "verse": 3,
            "text": "Na wala hawahimizi wengine kulisha masikini. Vipi yeye mwenyewe atamlisha"
        },
        {
            "chapter": 107,
            "verse": 4,
            "text": "Basi adhabu kali itawafikia wenye kusali"
        },
        {
            "chapter": 107,
            "verse": 5,
            "text": "ambao wameghafilika na Swala zao: hawazisimamishi kama ipasavyo wala hawazisali kwa nyakati zake"
        },
        {
            "chapter": 107,
            "verse": 6,
            "text": "Ambao huonyesha watu amali zao za kheri kwa njia ya ria"
        },
        {
            "chapter": 107,
            "verse": 7,
            "text": "Na wanakataa kuwaazima watu vitu ambavyo hawadhuriki kwa kuviazima, kama vyombo vya kutumia na vinginevyo. Wao hawakujifanyia wema nafsi zao kumuabudu Mola wao wala hawakuwafanyia wema viumbe Vyake"
        },
        {
            "chapter": 108,
            "verse": 1,
            "text": "Sisi tumekupa, ewe Nabii, kheri nyingi za dunia na Akhera, miongoni mwazo ni mto wa Kauthar ulioko Peponi ambao pambizo zake ni mahema ya lulu na mchanga wake ni miski"
        },
        {
            "chapter": 108,
            "verse": 2,
            "text": "Basi, mtakasie Mola wako ibada yako yote na uchinje mnyama wako kwa ajili Yake, Peke Yake, pamoja na kutaja jina Lake"
        },
        {
            "chapter": 108,
            "verse": 3,
            "text": "Mwenye kukutukia wewe na kuyatukia uliyokuja nayo ya uongofu na nuru ndiye itakayokatika athari yake na yeye mwenyewe kukatiwa kila kheri"
        }
    ]
}
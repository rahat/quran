{
    "juzs": [
        {
            "chapter": 51,
            "verse": 31,
            "text": "Akasema Ibrāhīm, amani imshukie, kuwaambia Malaika wa Mwenyezi Mungu «Mna jambo gani na mmetumwa na ujumbe gani"
        },
        {
            "chapter": 51,
            "verse": 32,
            "text": "Wakasema, «Mwenyezi Mungu Ametutuma tuende kwa watu waliofanya uhalifu kwa kumkanusha Mwenyezi Mungu"
        },
        {
            "chapter": 51,
            "verse": 33,
            "text": "ili tuwaangamize kwa mawe ya udongo uliokuwa mkavu kama mawe"
        },
        {
            "chapter": 51,
            "verse": 34,
            "text": "uliotiwa alama kutoka kwa Mola wako ya hawa waliokiuka mpaka katika uchafu na uasi"
        },
        {
            "chapter": 51,
            "verse": 35,
            "text": "Tukamtoa kila aliyekuwa kwenye mji wa watu wa Lūṭ katika watu walioamini"
        },
        {
            "chapter": 51,
            "verse": 36,
            "text": "Hatukupata kwenye mji huo isipokuwa nyumba moja ya Waislamu, nayo ni nyumba ya Lūṭ, amani imshukie"
        },
        {
            "chapter": 51,
            "verse": 37,
            "text": "Na tukaacha kwenye mji huo uiliotajwa athari iliyosalia ya adhabu iwe ni alama ya uweza wa Mwenyezi Mungu Aliyetukuka na vile alivyowatesa makafiri. Ili hilo liwe ni zingatio kwa wale wanaoiogopa adhabu ya Mwenyezi Mungu iliyo kali na yenye kuumiza"
        },
        {
            "chapter": 51,
            "verse": 38,
            "text": "Na katika kumtumiliza kwetu Mūsā, aende kwa Fir'awn na wakuu wa utawala wake, kwa aya na miujiza yenye kushinda, kuna alama kwa wanaoogopa adhabu kali"
        },
        {
            "chapter": 51,
            "verse": 39,
            "text": "Fir'awn akayapa mgongo akighurika nguvu zake na wasaidizi wake na akasema kuhusu Mūsā, «Yeye ni mchawi au ni mwendawazimu,»"
        },
        {
            "chapter": 51,
            "verse": 40,
            "text": "Tukamchukua Fir'awn na askari wake tukawatupa baharini, na hali ameleta jambo la kulaumiwa kwa sababu ya ukafiri wake, kukanusha kwake na ubaya wake"
        },
        {
            "chapter": 51,
            "verse": 41,
            "text": "Na kuhusu mambo ya watu wa kabila la 'Ād na kuwaangamiza wao kuna dalili na mazingatio kwa mwenye kutia mambo akilini, tulipowapelekea wao upepo usiokuwa na baraka na usioleta kheri yoyote"
        },
        {
            "chapter": 51,
            "verse": 42,
            "text": "hauachi kitu chochote unachokipitia isipokuwa hukifanya ni kama kitu kilichochakaa"
        },
        {
            "chapter": 51,
            "verse": 43,
            "text": "Na kuhusu watu wa kabila la Thamūd na kuangamizwa kwao kuna dalili na mazingatio, walipoambiwa-na msemaji hapa ni Nabii wao Ṣāliḥ, amani imshukie-, «Jistarehesheni mjini kwenu siku tatu mpaka muda wenu wa kuishi ukome"
        },
        {
            "chapter": 51,
            "verse": 44,
            "text": "Wakaasi amri ya Mola wao, wakapatikana na ukelele wa adhabu, na huku wanayaangalia mateso yao kwa macho yao"
        },
        {
            "chapter": 51,
            "verse": 45,
            "text": "Haikumkinika wao kukimbia wala kusimama kwa adhabu waliokuwa nayo, na hawakuwa ni wenye kujitetea nafsi zao"
        },
        {
            "chapter": 51,
            "verse": 46,
            "text": "Na tuliwaangamiza watu wa Nūḥ kabla ya hawa, hakika wao walikuwa ni watu wenye kuenda kinyume na amri ya Mwenyezi Mungu, wenye kutoka nje ya utiifu Kwake"
        },
        {
            "chapter": 51,
            "verse": 47,
            "text": "Na mbingu tuliziumba na tukazitengeneza vizuri, na tukazifanya ni sakafu ya ardhi kwa nguvu na uweza mkubwa, na sisi tutayapanua maeneo yake na pande zake"
        },
        {
            "chapter": 51,
            "verse": 48,
            "text": "Na ardhi tuliifanya ni tandiko la viumbe wapate kutulia juu yake, Basi bora wa wenye kutandika ni sisi"
        },
        {
            "chapter": 51,
            "verse": 49,
            "text": "Na kutokana na kila kitu katika jinsi ya vitu vilivyoko tumeumba aina mbili tafauti, ili mjikumbushe uweza wa Mwenyezi Mungu na mzingatie"
        },
        {
            "chapter": 51,
            "verse": 50,
            "text": "Basi kimbieni, enyi watu , kutoka kwenye mateso ya Mwenyezi Mungu na muelekee kwenye rehema Yake kwa kumuamini Yeye na Mtume Wake, kufuata amri Yake na kufanya mambo ya utiifu Kwake. Hakika mimi, kwenu nyinyi, ni muonyaji ambaye maonyo yake yako waziwazi. Na Mtume, rehema ya Mwenyezi Mungu na amani zimshukie, alikuwa akizungukwa na mambo hukimbilia Swala, na huku ndiko kumkimbilia Mwenyezi Mungu"
        },
        {
            "chapter": 51,
            "verse": 51,
            "text": "Na msimfanye pamoja na Mwenyezi Mungu muabudiwa mwingine, Hakika mimi kwenu nyinyi ni muonyaji amabaye uonyaji wake uko waziwazi"
        },
        {
            "chapter": 51,
            "verse": 52,
            "text": "Kama walivyomkanusha Makureshi Mtume wao Muhammad, rehema ya Mwenyezi Mungu na amani zimshukie, wakasema, «Yeye ni mshairi, au mchawi, au mwendawazimu.», ndivyo walivyofanya ummah waliowakanusha Mitume wao kabla ya Makureshi, na Mwenyezi Mungu Akawashushia mateso Yake"
        },
        {
            "chapter": 51,
            "verse": 53,
            "text": "Je, waliusiana wa mwanzo na wa mwisho kumkanusha Mtume waliposema hivyo kwa umoja wao? Bali wao ni watu wenye kukiuka mipaka kwa uhalifu, nyoyo zao zimefanana na vitendo vyao kwa ukafiri na ukiukaji mipaka, ndipo waliokuja nyuma wakasema hayo kama walivyosema waliotangulia"
        },
        {
            "chapter": 51,
            "verse": 54,
            "text": "Wapuuze hao washirikina, ewe Mtume, mpaka itakapokujia wewe amri ya Mwenyezi Mungu kuhusu wao, hapatakuwa na yoyote mwenye kukulaumu, kwani ushafikisha yale uliyotumilizwa kwayo"
        },
        {
            "chapter": 51,
            "verse": 55,
            "text": "Pamoja na kuwapuuza wao, ewe Mtume, na kutoshughulika na ufidhuli wao, endelea kuwaidhia wale uliotumilizwa kwao, kwani kukumbusha na kuwaidhia watanufaika nako wale wenye nyoyo zenye kuamini, na katika kufanya mawili hayo kuna kusimamisha hoja kwa wenye kupa mgongo"
        },
        {
            "chapter": 51,
            "verse": 56,
            "text": "Na sikuumba majini na binadamu na kutumiliza Mitume wote isipokuwa kwa lengo tukufu, nalo niabudiwe mimi Peke Yangu, na sio asiyekuwa mimi"
        },
        {
            "chapter": 51,
            "verse": 57,
            "text": "Sitaki kutoka kwao riziki wala sitaki wanilishe, kwani mimi Ndiye Mpaji Mwenye kuruzuku. Kwani Yeye, Aliyetakasika na kila sifa za upungufu, hawahitaji viumbe Vyake, bali wao ndio wahitaji Kwake katika hali zao zote, Yeye Ndiye Mwenye kuwaumba na kuwaruzuku na Aliyejikwasisha nao kwa kutowahitajia"
        },
        {
            "chapter": 51,
            "verse": 58,
            "text": "Hakika Mwenyezi Mungu , Peke Yake, Ndiye Mwenye kuviruzuku viumbe Vyake, Ndiye Anayedhamini chakula chao, Mwenye nguvu Aliye Thabiti, Hatendeshwi nguvu wala hakuna Mwenye kushindana Naye. Ni Wake Yeye uweza wote na nguvu"
        },
        {
            "chapter": 51,
            "verse": 59,
            "text": "Hakika wale waliodhulumu kwa kumkanusha kwao Mtume Muhammad, rehema ya Mwenyezi Mungu na amani zimshukie, wana fungu la adhabu ya Mwenyezi Mungu mfano wa fungu la wenzi wao waliopita kabla yao. Basi wasiifanyie haraka adhabu , kwani hapana budi ni yenye kuwajia"
        },
        {
            "chapter": 51,
            "verse": 60,
            "text": "maangamivu na usumbufu ni wa wale waliomkanusha Mwenyezi Mungu na Mtume Wake, kutokana na Siku yao wanayoahidiwa kuteremkiwa na adhabu, nayo ni Siku ya Kiyama"
        },
        {
            "chapter": 52,
            "verse": 1,
            "text": "Anaapa Mwenyezi Mungu kwa Ṭūr, nalo ni jabali ambalo juu yake Mwenyezi Mungu, Aliyetakasika na kutukuka, Alizungumza na Mūsā"
        },
        {
            "chapter": 52,
            "verse": 2,
            "text": "Na kwa Kitabu kilichoandikwa, nacho ni Qur’ani"
        },
        {
            "chapter": 52,
            "verse": 3,
            "text": "kwenye nyaraka zilizokunjuliwa"
        },
        {
            "chapter": 52,
            "verse": 4,
            "text": "Na kwa Nyumba Iliyoamirishwa kwa Malaika watukufu wenye kuizunguka daima"
        },
        {
            "chapter": 52,
            "verse": 5,
            "text": "Na kwa sakafu iliyoinuliwa juu, nayo ni uwingu wa duniani"
        },
        {
            "chapter": 52,
            "verse": 6,
            "text": "Na kwa bahari iliyowashwa moto, iliyojaa maji"
        },
        {
            "chapter": 52,
            "verse": 7,
            "text": "Hakika adhabu ya Mola Wako, ewe Mtume, ni yenye kuwashukia makafiri"
        },
        {
            "chapter": 52,
            "verse": 8,
            "text": "Hakuna kizuizi cha kuizuia itakaposhuka"
        },
        {
            "chapter": 52,
            "verse": 9,
            "text": "Siku ya mbingu kutetemeka mpango wake kuharibika na pande zake kusukikasukika, na hapo ni wakati wa mwisho wa dunia"
        },
        {
            "chapter": 52,
            "verse": 10,
            "text": "na majabali yaondoke mahali pake na yatembee kama vile mawingu yanavyotembea"
        },
        {
            "chapter": 52,
            "verse": 11,
            "text": "Maangamivu katika Siku hii ni yenye kuwashukia wakanushaji"
        },
        {
            "chapter": 52,
            "verse": 12,
            "text": "Ambao wao wamevama ndani ya ubatilifu wanapumbaa nao na wanaifanya dini yao kuwa ni shere na mchezo"
        },
        {
            "chapter": 52,
            "verse": 13,
            "text": "Siku ya kusukumwa hawa wakanushaji msukumo wa nguvu wenye kuwadhalilisha hadi kwenye Moto wa Jahanamu"
        },
        {
            "chapter": 52,
            "verse": 14,
            "text": "Na waambiwe kwa njia ya kuwalaumu na kuwakaripia, «Huu ndio huo Moto ambao mlikuwa mkiukanusha"
        },
        {
            "chapter": 52,
            "verse": 15,
            "text": "«Je, ni uchawi adhabu hii mnayoishuhudia au nyinyi hamtazami"
        },
        {
            "chapter": 52,
            "verse": 16,
            "text": "Onjeni ukali wa Moto huu. Vumilieni uchungu wake na ukali wake au msiyavumilie hayo, hamtahafifishiwa adhabu na hamtatoka humo. Ni sawasawa kwenu nyinyi mkivumilia au mkitovumilia. Hakika nyinyi mnalipwa tu yale mliokuwa mkiyafanya duniani"
        },
        {
            "chapter": 52,
            "verse": 17,
            "text": "Hakika wachamungu watakuwa kwenye mabustani ya Pepo na neema kubwa"
        },
        {
            "chapter": 52,
            "verse": 18,
            "text": "Watajistarehesha kwa vile Alivyowapa Mwenyezi Mungu vya neema miongoni mwa aina mbalimbali za ladha na starehe, na Atawaokoa mwenyezi Mungu kutokana na adhabu ya Moto"
        },
        {
            "chapter": 52,
            "verse": 19,
            "text": "Kuleni chakula kwa furaha, na mnywe kinywaji chenye ladha, yakiwa ni malipo ya matendo mema mliyoyafanya duniani"
        },
        {
            "chapter": 52,
            "verse": 20,
            "text": "Na wao watakuwa wametegemea, wako juu ya vitanda vinavyoelekeana, na tutawaoza wanawake weupe wenye macho mapana yaliyo mazuri"
        },
        {
            "chapter": 52,
            "verse": 21,
            "text": "Na wale walioamini na wakafuatwa na watoto wao katika hiyo Imani, Tutawakutanisha watoto wao nao katika daraja yao Peponi, hata kama hawakufikia matendo ya wazazi wao, ili wazazi wafurahike na watoto wao pamoja na wao katika daraja zao. Watakusanywa baina yao kwenye hali nzuri zaidi, na hatutawapunguzia chochote katika matendo yao mema. Kila mtu anafungwa na matendo yake aliyoyachuma, hatobeba dhambi za watu wengine"
        },
        {
            "chapter": 52,
            "verse": 22,
            "text": "Na tutawaongezea, juu ya starehe hizo zilizotajwa, matunda na nyama miongoni mwa vitu vinavyopendwa na kutamaniwa"
        },
        {
            "chapter": 52,
            "verse": 23,
            "text": "Na miongoni mwa starehe hizo ni kuwa wao watapeana gilasi ya pombe, mmoja wao atampa mwenzake, ili furaha yao ikamilike. Kinywaji hiki kinatafautiana na pombe ya duniani, hakimleweshi akili mwenye kukinywa, wala hakisababishi kubobokwa, wala maneno ya makosa na maasia"
        },
        {
            "chapter": 52,
            "verse": 24,
            "text": "Na watawazunguka watumishi waliotayarishwa kuwatumikia kama kwamba wao katika usafi na weupe na utungaji nidhamu ni lulu iliyohifadhiwa kwenye mashaza yake"
        },
        {
            "chapter": 52,
            "verse": 25,
            "text": "Watageukiana watu wa Peponi kuulizana wao kwa wao juu ya ukubwa wa yale waliyonayo na sababu ya kuyapata"
        },
        {
            "chapter": 52,
            "verse": 26,
            "text": "Watasema, «Sisi tulikuwa kabla, huko duniani, na sisi tuko baina ya watu wetu, tunamuogopa Mola wetu, tuna hadhari na adhabu Yake na mateso yake Siku ya Kiyama"
        },
        {
            "chapter": 52,
            "verse": 27,
            "text": "Mwenyezi Mungu Akatuneemesha kwa uongofu na taufiki na Akatuokoa na adhabu ya vuke la Jahanamu, nalo ni moto wake na joto lake. Sisi tulikuwa, hapo kabla, tukimnyenyekea Yeye Peke Yake, hatumshirikishi na Yeye yoyote asiyekuwa Yeye, Atulinde na adhabu ya vuke la Motoni na Atupeleke kwenye starehe ya Peponi"
        },
        {
            "chapter": 52,
            "verse": 28,
            "text": "Mwenyezi Mungu Akatukubalia maombi yetu, na Akatupa tulichokiomba. Hakika Yeye Ndiye Mwingi wa kheri, Mwenye kurehemu. Na miongoni mwa wingi wa kheri Zake na rehema Zake kwetu ni kule kutupa radhi zake na Pepo, na kutuepusha na hasira Zake na Moto.»"
        },
        {
            "chapter": 52,
            "verse": 29,
            "text": "Basi wawaidhie, ewe Mtume, wale uliotumilizwa kwao kwa Qur’ani, kwani hukuwa wewe, kwa neema ya Mwenyezi Mungu Aliokuneemesha kwayo ya unabii na busara ya akili, ni kuhani anayetoa habari za ghaibu bila ujuzi wala mwendawazimu asiyejua analolisema, kama wanavyodai"
        },
        {
            "chapter": 52,
            "verse": 30,
            "text": "Au wanakwambia hao washirikina, ewe Mtume, «Yeye ni mshairi, tunangojea ashukiwe na mauti»"
        },
        {
            "chapter": 52,
            "verse": 31,
            "text": "Waambie, «Yangojeeni mauti yangu, kwani mimi pamoja na nyinyi ni katika wenye kuingojea adhabu yenu, na mtaona ni nani atakayekuwa na mwisho mwema"
        },
        {
            "chapter": 52,
            "verse": 32,
            "text": "Au zinawaamuru akili zao, hao wakanushaji, ziseme neno hili linalogongana (kuwa sifa ya ukuhani, utungaji mashairi, na wendawazimu haiwezekani kukutana wakati mmoja)? Bali wao ni watu waliruka mipaka katika uasi"
        },
        {
            "chapter": 52,
            "verse": 33,
            "text": "Au wanasema hawa washirikina, «Muhammad Ameibuni Qur’ani yeye mwenyewe?» bali wao hawaamini. Na lau wangaliamini, hawangalilisema walilolisema"
        },
        {
            "chapter": 52,
            "verse": 34,
            "text": "Basi na walete maneno mfano wa Qur’ani iwapo wao ni wakweli katika madai yao kuwa Muhammad Ameibuni"
        },
        {
            "chapter": 52,
            "verse": 35,
            "text": "Je, wameumbwa hawa washirikina bila kuwako mwenye kuwaumba na kuwapatisha au wao wamejiumba wenyewe? Na yote mambo mawili haya yametanguka na hayawezekani. Na kwa hivyo, inalazimika kuwa Mwenyezi Mungu Ndiye Aliyewaumba, na Yeye Peke Yake Ndiye Ambaye hakuna anayepasa kuabudiwa, wala kufaa kuabudiwa, isispokuwa Yeye"
        },
        {
            "chapter": 52,
            "verse": 36,
            "text": "Au wao wameumba mbingu na ardhi kwa utengezaji huu wa kipekee? Bali wao hawaamini adhabu ya Mwenyezi Mungu, kwa kuwa wao ni washirikina"
        },
        {
            "chapter": 52,
            "verse": 37,
            "text": "Au wanazo wao hazina za Mola wako wanazitumia? Au wao ni majebari wanaowagandamiza viumbe vya Mwenyezi Mungu kwa kuwatendesha nguvu na kuwanyanyasa? Mambo si hivyo, bali wao ndio walemevu walio madhaifu"
        },
        {
            "chapter": 52,
            "verse": 38,
            "text": "Au wao wana ngazi ya kupandia mbinguni wanasikiliza huko wahyi kwamba yale waliyonayo ndio haki? Basi na aje, yule anayedai kuwa amesikia hilo, na hoja ya waziwazi yenye kusadikisha madai yake"
        },
        {
            "chapter": 52,
            "verse": 39,
            "text": "Je, mwenyezi Mungu , aliyetakasika, Ana watoto wa kike na nyinyi mna watoto wa kiume kama mnavyodai kwa uzushi na urongo"
        },
        {
            "chapter": 52,
            "verse": 40,
            "text": "Au je unawataka, ewe Mtume, hawa washirikina wakupatie malipo ya kuwafikishia Ujumbe, wakawa wao wana tabu na dhiki ya kujilazimisha malipo unayoyataka kutoka kwao"
        },
        {
            "chapter": 52,
            "verse": 41,
            "text": "Au je wao wana ujuzi wa ghaibu wakawa wanawaandikia watu na kuwapa habari yake? Mambo si hivyo, kwani hakika ya mambo ni kwamba hakuna anayejua ghaibu iliyo mbinguni na ardhini isipokuwa Mwenyezi Mungu"
        },
        {
            "chapter": 52,
            "verse": 42,
            "text": "Bali wao wanataka kumfanyia vitimbi Mtume wa Mwenyezi Mungu na Waumini. Basi hao makafiri, vitimbi vyao na njama zao vitawarudia wao wenyewe"
        },
        {
            "chapter": 52,
            "verse": 43,
            "text": "Au wao wana muabudiwa anayestahiki kuabudiwa asiyekuwa Mwenyezi Mungu? Ametakasika Mwenyezi Mungu na kutukuka na yale wanayoshirikisha. Kwani Yeye Hana mshirika katika mamlaka, na Hana mshirika katika Upweke na ustahiki wa kuabudiwa"
        },
        {
            "chapter": 52,
            "verse": 44,
            "text": "Na wakikiona hawa washirikina kipande cha mbingu kinawaangukia, kikiwa ni adhabu kwao, hawataacha yale waliyo nayo ya ukanushaji, na watasema, «Haya ni mawingu yamekusanyika na kupandana.»"
        },
        {
            "chapter": 52,
            "verse": 45,
            "text": "Basi waache, ewe Mtume, hawa washirikina mpaka wakutane na Siku yao hiyo ya wao kuangamizwa, nayo ni Siku ya Kiyama"
        },
        {
            "chapter": 52,
            "verse": 46,
            "text": "Katika Siku hiyo havitawazuilia wao vitimbi vyao kotokana na adhabu ya Mwenyezi Mungu kitu chochote, na hatawanusuru yoyote kuwaokoa na adhabu ya Mwenyezi Mungu"
        },
        {
            "chapter": 52,
            "verse": 47,
            "text": "Hakika madhalimu hawa watakuta adhabu duniani, kabla ya adhabu ya Siku ya Kiyama, ya kuuawa, kukamatwa mateka, adhabu ya kaburini na nyinginezo. Lakini wengi wa watu hawajui hilo"
        },
        {
            "chapter": 52,
            "verse": 48,
            "text": "Na uivumilie, ewe Mtume, hukumu ya Mola wako na amri Yake juu ujumbe Aliyokubebesha na juu ya makero yanayokupata kutoka kwa watu wako, hakika wewe uko kwenye maangalizi yetu, hifadhi na utunzi. Na umtakase Mola Wako kwa kumsifu unaposimama kuswali na unapoinuka kutoka usingizini"
        },
        {
            "chapter": 52,
            "verse": 49,
            "text": "Na kwenye kipindi cha usiku mtakase Mola wako kwa kumsifu, umtukuze na umswalie. Na ufanye hayo kwenye kipindi cha Swala ya Asubuhi wakati wa nyota kuondoka. Katika aya hizi pana kuthibitisha sifa ya macho mawili kwa Mwenyezi Mungu, Aliyetukuka, kwa inavyonasibiana na Yeye, bila kufananisha na viumbe Vyake au kuieleza dhati Yake vile ilivyo, kutakasika na kila sifa ya upungufu ni Kwake na sifa njema zote ni Zake, kama lilivyothibiti hilo katika Sunnah na kukubaliana juu yake wanavyuoni waliopita wa Ummah huu"
        },
        {
            "chapter": 53,
            "verse": 1,
            "text": "Anaapa Mwenyezi Mungu Aliyetukuka kwa nyota zinapozama zikawa hazionekani"
        },
        {
            "chapter": 53,
            "verse": 2,
            "text": "kwamba Muhammad, rehema ya Mwenyezi Mungu na amani zimshukie, hakupotoka kwenye njia ya uongofu na haki, na hakutoka nje ya njia ya usawa. Bali yeye yuko kwenye upeo wa unyofu, usawa na uthabiti"
        },
        {
            "chapter": 53,
            "verse": 3,
            "text": "Kutamka kwake hakutokani na matamanio ya nafsi yake. Haikuwa"
        },
        {
            "chapter": 53,
            "verse": 4,
            "text": "Qur’ani na haikuwa Sunnah isipokuwa ni wahyi unaotoka kwa Mwenyezi Mungu kwa Nabii Wake Muahammad, rehema ya Mwenyezi Mungu na amani zimshukie"
        },
        {
            "chapter": 53,
            "verse": 5,
            "text": "Alimfundisha Muhammad, rehema ya Mwenyezi Mungu na amani zimshukie, Malaika mwenye nguvu nyingi"
        },
        {
            "chapter": 53,
            "verse": 6,
            "text": "mwenye mandhari mazuri, naye ni Jibrili, amani imshukie, aliyejitokeza kwa Mtume, rehema ya Mwenyezi Mungu na amani zimshukie"
        },
        {
            "chapter": 53,
            "verse": 7,
            "text": "na akalingana kwa umbo lake la kihakika, kwenye pembe za sehemu za juu, nao ni pembe za jua linapochomoza"
        },
        {
            "chapter": 53,
            "verse": 8,
            "text": "Kisha Jibrili akakaribia kwa Mtume, rehema ya Mwenyezi Mungu na amani zimshukie"
        },
        {
            "chapter": 53,
            "verse": 9,
            "text": "na akazidi kukaribia mpaka ikawa kukaribia kwake ni kiasi cha nyuta mbili au karibu zaidi"
        },
        {
            "chapter": 53,
            "verse": 10,
            "text": "Hapo Mwenyezi Mungu, Aliyetakasika na kutukuka, alimpelekea wahyi mja Wake Muhammad, rehema ya Mwenyezi Mungu na amani zimshukie, kile alichokituma kwa wahyi kupitia Jibrili, amani imshukie"
        },
        {
            "chapter": 53,
            "verse": 11,
            "text": "Haukukanusha moyo wa Muhammad, rehema ya Mwenyezi Mungu na amani zimshukie, kile alichokiona kwa macho yake"
        },
        {
            "chapter": 53,
            "verse": 12,
            "text": "Je mnamkanusha Muhammad, rehema ya Mwenyezi Mungu na amni zimshukie, mkajadiliana naye juu ya kile alichokiona na kukishuhudia miongoni mwa alama za Mola wake"
        },
        {
            "chapter": 53,
            "verse": 13,
            "text": "Na Muhammad, rehema ya Mwenyezi Mungu na amani zimshukie, alimuona Jibrili, kwa sura zake za uhakika Alizomuumba nazo Mwenyezi Mungu"
        },
        {
            "chapter": 53,
            "verse": 14,
            "text": "mara nyingine hapo penye Sidrah al-Muntahā- mti wa mkunazi ulio kwenye uwingu wa saba ambapo hapo kinakomea kinachopanda juu kutoka ardhini na kinakomea kinachoshuka chini kutoka juu yake"
        },
        {
            "chapter": 53,
            "verse": 15,
            "text": "Mbele ya mti huo kuna Pepo ya al- Ma’wā (Makazi ya Daima) ambayo waliahidiwa wachamungu"
        },
        {
            "chapter": 53,
            "verse": 16,
            "text": "Pindi huo Mkunazi ulipofinikwa kutokana na amri ya Mwenyezi Mungu na kitu kikubwa hakuna ajuaye sifa zake isipokuwa Mwenyezi Mungu, Aliyeshinda na kutukuka"
        },
        {
            "chapter": 53,
            "verse": 17,
            "text": "Na Mtume, rehema ya Mwenyezi Mungu na amani zimshukie, alikuwa na sifa kubwa ya uthabiti na utiifu, hayakupotoka macho yake kuliani wala kushotoni, wala hakupitisha zaidi ya kile alichoamrishwa kukiona"
        },
        {
            "chapter": 53,
            "verse": 18,
            "text": "Hakika Muhammad, rehema ya Mwenyezi Mungu na amani zimshukie, aliona, usiku wa Mi'rāj (kwenda mbinguni) alama kubwa zinazojulisha uweza wa Mwenyezi Mungu na ukubwa Wake miongoni mwa Pepo, Moto na vinginevyo"
        },
        {
            "chapter": 53,
            "verse": 19,
            "text": "Mnawaonaje, enyi washirikina, waungu hawa mnaowaabudu: Lāta, 'Uzzā"
        },
        {
            "chapter": 53,
            "verse": 20,
            "text": "na mwingine wa tatu ni Manātu, je hao wamenufaisha au kudhuru mpaka wawe ni washirika wa Mwenyezi Mungu"
        },
        {
            "chapter": 53,
            "verse": 21,
            "text": "Je huyu mwanamume mnamfanya ni wenu kwa kuwa mnaridhika naye, na mwanamke ambaye hamridhiki naye nyinyi wenyewe mnamfanya ni wa Mwenyezi Mungu"
        },
        {
            "chapter": 53,
            "verse": 22,
            "text": "Hiko ni kigawanyo cha kidhalimu. Hawakuwa hawa masanamu isipokuwa majina yasiyokuwa na sifa zozote za ukamilifu"
        },
        {
            "chapter": 53,
            "verse": 23,
            "text": "Hayo si chochote isipokuwa ni majina mliyoyaita nyinyi na baba zenu kulingana na matamanio yenu yaliyo batili, Mwenyezi Mungu hakuteremsha ushahidi wowote wa kusadikisha madai yenu juu ya hayo. Hawafuati hawa washirikina isipokuwa dhana na matamanio ya nafsi zao zilizopotoka zikawa kando na maumbile ya sawa. Na hakika yaliwajia wao kutoka kwa Mola wao, kwa ulimi wa Nabii, rehema ya Mwenyezi Mungu na amani zimshukie, yale ambayo ndani yake pana uongofu wao, na wao hawakunufaika nao"
        },
        {
            "chapter": 53,
            "verse": 24,
            "text": "Binadamu hatapata kile anachokitamani cha kuwa waabudiwa hawa au wasiokuwa hawa, katika vitu vinavyotamaniwa na nafsi yake, watamuombea"
        },
        {
            "chapter": 53,
            "verse": 25,
            "text": "Basi ni ya Mwenyezi Mungu amri ya duniani na Akhera"
        },
        {
            "chapter": 53,
            "verse": 26,
            "text": "Na kuna Malaika wengi huko mbinguni, pamoja na vyeo vyao vya juu, kuombea kwao hakunufaishi chochote isipokuwa baada ya Mwenyezi Mungu kuwapa idhini wao waombee na Aridhike na yule mwenye kuombewa"
        },
        {
            "chapter": 53,
            "verse": 27,
            "text": "Hakika wale ambao hawaamini kuwa kuna maisha ya Akhera miongoni mwa makafiri wa Kiarabu wala hawafanyi matendo ya kuwafaa huko, wanawaita Malaika vile wanavyowaita wanawake, kwa kuitakidi kwao kuwa Malaika ni wanawake na kuwa wao ni watoto wa kike wa Mwenyezi Mungu"
        },
        {
            "chapter": 53,
            "verse": 28,
            "text": "Na wao hawana ujuzi wowote ulio sahihi, kuhusu jambo hilo, wenye kusadikisha hayo waliyoyasema. Hawafuati isipokuwa dhana ambayo haifalii kitu na haisimami kabisa mahali pa haki"
        },
        {
            "chapter": 53,
            "verse": 29,
            "text": "Basi mpuuze yule anaoupa mgongo utajo wetu, nao ni Qur’ani, na asitake chochote isipokuwa uhai wa kilimwengu"
        },
        {
            "chapter": 53,
            "verse": 30,
            "text": "Hali hiyo waliyonayo ndio upeo wa ujuzi wao na lengo lao. Hakika Mola wako Ndiye Anayemjua zaidi aliyepotoka kutoka kwenye njia ya uongofu, na Yeye ndiye Anayemjua zaidi aliyeongoka na akafuata njia ya Uislamu.. Hapa pana onyo kali kwa wenye kuasi na kukataa kukitumia Kitabu cha Mwenyezi Mungu na kufuata mwenendo wa Mtume Wake, rehema ya Mwenyezi Mungu na amani zimshukie, wenye kufadhilisha matamanio ya nafsi na hadhi za ulimwenguni juu ya Akhera"
        },
        {
            "chapter": 53,
            "verse": 31,
            "text": "Ni ya Mwenyezi Mungu, Aliyetakasika na kutukuka, mamlaka ya vilivyoko mbinguni na vilivyoko ardhini, ili Awalipe wale waliokosa kwa kuwatesa kwa maovu waliyoyafanya na Awalipe Pepo wale waliofanya wema"
        },
        {
            "chapter": 53,
            "verse": 32,
            "text": "nao ni wale wanaojiepusha na madhambi makubwa na machafu isipokuwa dhambi ndogondogo nazo ni dhambi ndogo ambazo haendelei nazo mwenye kuzifanya, au zile ambazo mja amezifanya kwa nadra. Kwani hizo pamoja na kufanya mambo ya wajibu na kujiepusha na mambo ya haramu, Atayasamehe nayo Mwenyezi Mungu na Atawasitiria. Hakika Mola wako ni Mkunjufu wa msamaha. Yeye Anazijua zaidi hali zenu Alipomuumba baba yenu Ādam kwa mchanga, na mlipokuwa bado hamjazaliwa, mko ndani ya matumbo ya mama zenu. Basi msizitakase nafsi zenu, mkazipamba na mkazipa sifa za uchamungu. Yeye Anamjua zaidi anayeogopa mateso Yake miongoni mwa waja Wake na akajiepusha na kufanya mambo ya kumuasi"
        },
        {
            "chapter": 53,
            "verse": 33,
            "text": "Unamuonaje, ewe Mtume, yule anayekataa kumtii Mwenyezi Mungu"
        },
        {
            "chapter": 53,
            "verse": 34,
            "text": "na akatoa kidogo katika mali yake kisha akaacha kutoa na akakata hisani yake"
        },
        {
            "chapter": 53,
            "verse": 35,
            "text": "Je huyu anayekata kheri yake ya kutoa ana ujuzi wa ghaibu kuwa yeye atamalizikiwa na mali yaliyoko mkononi mwake ndipo akaizuia kheri yake asiitoe, na akawa aliona hilo waziwazi? Mambo si hivyo! Hakika ni kwamba yeye aliacha kutoa sadaka na kufanya kheri, kutenda wema na kuunga kizazi kwa ubahili na uchoyo"
        },
        {
            "chapter": 53,
            "verse": 36,
            "text": "Kwani hakupewa habari ya yaliyomo ndani ya kurasa za Taurati"
        },
        {
            "chapter": 53,
            "verse": 37,
            "text": "na nyaraka za Ibrāhīm aliyetekeleza kile alichoamrishwa na akakifikisha"
        },
        {
            "chapter": 53,
            "verse": 38,
            "text": "Kwamba haipatilizwi nafsi yoyote kwa kosa la nafsi nyingine, na mzigo wake hakuna yoyote atakayembebea"
        },
        {
            "chapter": 53,
            "verse": 39,
            "text": "Na kwamba binadamu hapewi malipo isipokuwa kwa kile alichokichuma yeye mwenyewe kwa juhudi zake"
        },
        {
            "chapter": 53,
            "verse": 40,
            "text": "Na kwamba juhudi zake zitaonekana Akhera, yapambanuliwe mazuri yake na mabaya yake, ili kumkirimu mtenda wema na kumlaumu mfanya mabaya"
        },
        {
            "chapter": 53,
            "verse": 41,
            "text": "kisha binadamu atalipwa kwa juhudi zake malipo yenye kuenea kikamilifu matendo yake yote"
        },
        {
            "chapter": 53,
            "verse": 42,
            "text": "Na kwamba kwa Mola wako, ewe Mtume, ndipo watakapokomea viumbe Vyake vyote Siku ya Kiyama"
        },
        {
            "chapter": 53,
            "verse": 43,
            "text": "Na kwamba Yeye, Aliyetukuka na kutakasika, Ndiye Anayemfanya Anayemtaka acheke duniani kwa kumfurahisha, na ndiye Anayemfanya Anayemtaka alie kwa kumpa makero"
        },
        {
            "chapter": 53,
            "verse": 44,
            "text": "Na kwamba Yeye Ndiye Anayemfisha Anayetaka afe miongoni mwa vuimbe Vyake na Ndiye Anayemuhuisha Anayetaka ahuike miongoni mwao. Basi Yeye Ndiye Aliyepwekeka, kutakasika ni Kwake, kwa kuhuisha na kufisha"
        },
        {
            "chapter": 53,
            "verse": 45,
            "text": "Na kwamba Yeye Ameumba jinsi mbili: ya kiume na ya kike, kati ya wanadamu na wanyama"
        },
        {
            "chapter": 53,
            "verse": 46,
            "text": "kutokana na tone la manii linalomiminwa kwenye kizazi"
        },
        {
            "chapter": 53,
            "verse": 47,
            "text": "Na kwamba ni juu ya Mola wako, ewe Mtume, kurejesha uumbaji wao baada ya kufa kwao, na huo ndio uumbaji mwingine Siku ya Kiyama"
        },
        {
            "chapter": 53,
            "verse": 48,
            "text": "Na Yeye Ndiye Anayewatajirisha Anaowataka miongoni mwa viumbe Wake kwa mali, na Ndiye Anayewamilikisha na kuwaridhisha nayo"
        },
        {
            "chapter": 53,
            "verse": 49,
            "text": "Na kwamba Yeye Ndiye Mola wa al-Shi'rā, nayo ni nyota inayong’ara ambayo baadhi ya watu wa zama za Ujinga walikuwa wakiiabudu badala ya Mwenyezi Mungu"
        },
        {
            "chapter": 53,
            "verse": 50,
            "text": "Na kwamba Yeye, Aliyetakasika na kutukuka, Aliwaangamiza 'Ād wa mwanzo, nao ni watu wa Hūd"
        },
        {
            "chapter": 53,
            "verse": 51,
            "text": "Na Akawaangamiza Thamūd, nao ni watu wa Ṣāliḥ, Asimbakishe yoyote katika wao"
        },
        {
            "chapter": 53,
            "verse": 52,
            "text": "Na Akawaangamiza watu wa Nūḥ hapo kabla. Hao walikuwa ni wakali zaidi wa uasi na wakubwa zaidi wa ukafiri kuliko wale waliokuja baada yao"
        },
        {
            "chapter": 53,
            "verse": 53,
            "text": "Na miji ya watu wa Lūṭ, Mwenyezi Mungu Aliipindua juu yao Akazifanya sehemu za juu yake kuwa chini yake"
        },
        {
            "chapter": 53,
            "verse": 54,
            "text": "na Akaifinika mawe yaliyowateremkia kwa mfululiza kutoka juu kama mvua"
        },
        {
            "chapter": 53,
            "verse": 55,
            "text": "Basi ni neema zipi za Mola wako, ewe binadamu mkanushaji, unazifanyia shaka"
        },
        {
            "chapter": 53,
            "verse": 56,
            "text": "Huyu Muhammad, rehema ya Mwenyezi Mungu na amani zimshukie, ni mwonyaji wa haki ambayo kwayo walionya Manabii kabla yake, si kitu kipya katika Mitume"
        },
        {
            "chapter": 53,
            "verse": 57,
            "text": "Kiyama kimekaribia na wakati wake umekaribia"
        },
        {
            "chapter": 53,
            "verse": 58,
            "text": "Hivyo basi hakuna yoyote mwenye kukizuia isipokuwa Mwenyezi Mungu, na hakuna mwenye kujua wakati wa kufika kwake isipokuwa Mwenyezi Mungu"
        },
        {
            "chapter": 53,
            "verse": 59,
            "text": "Je hii Qur’ani mnaionea ajabu, enyi washirikina, kuwa ni sahihi"
        },
        {
            "chapter": 53,
            "verse": 60,
            "text": "Na mnaicheka kwa shere nastihzai na hamlii kwa kuogopa maonyo yake"
        },
        {
            "chapter": 53,
            "verse": 61,
            "text": "na hali nyinyi mnapumbaa na mmeipa mgongo"
        },
        {
            "chapter": 53,
            "verse": 62,
            "text": "Basi msujudieni Mwenyezi Mungu na mtakasieni Ibada Yeye Peke Yake, Na mumuachie Yeye mambo yenu"
        },
        {
            "chapter": 54,
            "verse": 1,
            "text": "Kimekaribia Kiyama na mwezi umepasuka pande mbili, pale makafiri wa Makkah walipomtaka Nabii, rehema ya Mwenyezi Mungu na amani zimshikie, awaoneshe alama, na yeye akamuomba Mwenyezi Mungu na akawaonesha hiyo alama"
        },
        {
            "chapter": 54,
            "verse": 2,
            "text": "Na washirikina wakiiona dalili na ushahidi juu ya ukweli wa Mtume Muhammad, rehema ya Mwenyezi Mungu na amani zimshukie, wanakataa kuziamini na kuzisadiki hali ya kukanusha na kupinga, na wanasema baada ya dalili kujitokeza, «Huu ni uchawi wenye ubatilifu na wenye kuondoka na kupotea usiokuwa na sifa ya kudumu"
        },
        {
            "chapter": 54,
            "verse": 3,
            "text": "Na walimkanusha Nabii, rehema ya Mwenyezi Mungu na amani zimshukie, wakafuata upotevu wao na kile cha ukanushaji ambacho matamanio yao yaliwavuta kwacho. Na kila jambo, la kheri au la shari, litawashukia wanaostahili Siku ya Kiyama yatakapodhihiri malipo na mateso"
        },
        {
            "chapter": 54,
            "verse": 4,
            "text": "Na hakika ziliwajia makafiri wa Kikureshi habari za ummah waliokanusha mitume wao na adhabu iliyowashukia zinazotosha kuwakemea na kuwafanya warudi nyuma waache ukafiri wao na upotevu wao"
        },
        {
            "chapter": 54,
            "verse": 5,
            "text": "Hii Qur’ani iliowajia ni hekima kubwa iliyofikia upeo. Basi yatawafalia nini maonyo wale watu waliyoipa mgongo na kuikanusha"
        },
        {
            "chapter": 54,
            "verse": 6,
            "text": "Kwa hivyo, wapuuze, ewe Mtume, na uingojee Siku kubwa, Siku Malaika Atakapoita, kwa kuvuvia kwenye baragumu, kwenye jambo linalotisha linalochukiza, nalo ni Kisimamo cha Hesabu"
        },
        {
            "chapter": 54,
            "verse": 7,
            "text": "Hali yakuwa macho yao yamedhalilika, wanatoka makaburini kama kwamba wao kwa kuenea kwao na upesi wa kuenda kwenye kuhesabiwa, ni nzige walioenea pambizoni mwa anga"
        },
        {
            "chapter": 54,
            "verse": 8,
            "text": "hali ya kukimbilia kile walichoitiwa. Hapo waseme makafiri, «Hii ni siku nzito yenye vituko vikubwa.»"
        },
        {
            "chapter": 54,
            "verse": 9,
            "text": "Walikanusha kabla ya watu wako, ewe Mtume, watu wa Nūḥ wakamkanusha mja wetu Nūḥ na wakasema, «Yeye ni Mwendawazimu.» Wakamkaripia huku wakimtisha kwa aina nyingi za mateso iwapo hatakomeka na ulinganizi wake"
        },
        {
            "chapter": 54,
            "verse": 10,
            "text": "Nūḥ akamuomba Mola wake kwamba «mimi ni dhaifu wa kupambana na hawa, basi nisaidie mimi kwa kuwapa mateso yanayotoka kwako kwa kukukanusha wewe.»"
        },
        {
            "chapter": 54,
            "verse": 11,
            "text": "Basi tukayakubali maombi yake, na tukafungua milango ya mbingu kwa maji mengi yenye kuteremka kwa nguvu"
        },
        {
            "chapter": 54,
            "verse": 12,
            "text": "na tukapasua ardhi tukatoa chemchemi za maji yanayotoka kwa kasi, yakakutana maji ya mbinguni na maji ya ardhini kuwaangamiza wao kwa vile Alivyowakadiria mwenyezi Mungu, yakiwa ni malipo ya ushirikina wao"
        },
        {
            "chapter": 54,
            "verse": 13,
            "text": "Tukambeba Nūḥ na waliokuwa pamoja naye juu ya jahazi ya mbao zilizopigwa misumari"
        },
        {
            "chapter": 54,
            "verse": 14,
            "text": "ikawa inatembea kwa uangalizi wetu na utunzi, na tukawazamisha waliokanusha, ikiwa ni malipo yao kwa ukafiri wao na kwa kumnusuru Nūḥ, amani imshukie. Hapa pana dalili ya kuthibitisha sifa ya macho mawili kwa Mwenyezi Mungu, Aliyetakasika na kutukuka, kama inavyonasibiana na Yeye"
        },
        {
            "chapter": 54,
            "verse": 15,
            "text": "Na kwa hakika tulikibakisha kisa cha Nūḥ pamoja na watu wake kiwe ni mazingatio na dalili ya uweza wetu kwa walio baada ya Nūḥ, ili wazingatie na wawaidhike kwa lililowapata ummah huu uliokanusha Mtume wao"
        },
        {
            "chapter": 54,
            "verse": 16,
            "text": "basi je kuna wakuwaidhika awaidhike? Na ilikuwa vipi adhabu yangu na maonyo yangu kwa aliyenikufuru mimi, akawakanusha Mitume wangu na asiwaidhike kwa walichokuja nacho? Hakika hiyo ilikuwa kubwa yenye uchungu"
        },
        {
            "chapter": 54,
            "verse": 17,
            "text": "Kwa hakika tumeyasahilisha matamko ya Qur’ani ili isomwe na ihifadhiwe, na pia maana yake ili ieleweke na izingatiwe. Je kuna mwenye kuwaidhika nayo? Katika aya hii na mfano wake katika hii Sura kuna kuhimiza kusoma Qur’ani kwa wingi, kujifunza na kuifundisha"
        },
        {
            "chapter": 54,
            "verse": 18,
            "text": "Watu wa kabila la 'Ād walimkanusha Hūd tukawatesa, basi ilikuwa vipi vile nilivyowaadhibu wao kwa ukafiri wao na vile nilivyowaonya wao kwa kumkanusha Mtume wao na kutomuamini? Ilikuwa kubwa yenye uchungu"
        },
        {
            "chapter": 54,
            "verse": 19,
            "text": "Hakika sisi tuliwapelekea upepo wenye baridi kali katika siku korofi yenye kuendelea kwao kwa adhabu na maangamivu"
        },
        {
            "chapter": 54,
            "verse": 20,
            "text": "yenye kung’oa watu kutoka mahali walipo kwenye ardhi na kuwatupa kwa vichwa vyao, kuzivunja shingo zao na kuvipambanua vichwa vyao na miili yao na kuwaacha kama mitende iliyong’olewa kutoka mashinani"
        },
        {
            "chapter": 54,
            "verse": 21,
            "text": "Basi ilikuwa vipi adhabu yangu na onyo langu kwa aliyenikufuru na akawakanusha Mitume wangu na Asiwaamini? Hakika ilikuwa kubwa yenye uchungu"
        },
        {
            "chapter": 54,
            "verse": 22,
            "text": "Na kwa hakika tumeyasahilisha matamko ya Qur’ani, ili isomwe na ihifadhiwe, na tumeyasahilisha maana yake, ili ieleweke na izingatiwe kwa anayetaka kuwaaidhika na kuzingatia. Je kuna yoyote mwenye kuwaidhika nayo? Hapa pana kuhimiza kusoma Qur’ani kwa wingi, kujifunza na kufundisha"
        },
        {
            "chapter": 54,
            "verse": 23,
            "text": "Walizikanusha watu wa kabila la Thamūd, nao ni watu wa Ṣāliḥ, alama ambazo walionywa nazo"
        },
        {
            "chapter": 54,
            "verse": 24,
            "text": "wakasema, «Je tumfuate binadamu mmoja miongoni mwetu na hali sisi ni wengi na yeye ni mmoja? Tukifanya hivyo tutakuwa mbali na usawa na tutakuwa ni wenye wazimu"
        },
        {
            "chapter": 54,
            "verse": 25,
            "text": "«Je Ameteremshiwa wahyi na kuhusishwa yeye pekee kwa utume miongoni mwetu, na hali yeye ni mmoja katika sisi? Bali yeye ana urongo mwingi na kiburi.»"
        },
        {
            "chapter": 54,
            "verse": 26,
            "text": "Basi wataona wakati wa adhabu kuwateremkia hapa duniani na huko Akhera, ni nani mrongo mwenye kiburi"
        },
        {
            "chapter": 54,
            "verse": 27,
            "text": "Sisi tutamtoa ngamia waliomtaka kutoka kwenye jiwe, huo ukiwa ni mtihani kwao. Basi ingojee, ewe Ṣāliḥ, adhabu itakaowashukia, na usubiri katika kuwalingania na juu ya makero wanayokufanyia"
        },
        {
            "chapter": 54,
            "verse": 28,
            "text": "Na uwape habari kwamba maji yamegawanywa baina ya watu wako na ngamia: ngamia ana siku yake na nyinyi mna siku yenu, kila siku ya kunywa atakuja yule ambaye ni siku yake aliyogawanyiwa, na atakatazwa yule ambaye si siku yake aliyogawanyiwa"
        },
        {
            "chapter": 54,
            "verse": 29,
            "text": "Wakamuita mwenzao wakimshawishi amchinje, basi akamshika yule ngamia kwa mkono wake na akamchinja, na mimi nikawatesa"
        },
        {
            "chapter": 54,
            "verse": 30,
            "text": "basi ilikuwa vipi nilivyowaadhibu kwa ukafiri wao na nilivyowaonya waliowaasi Mitume wangu? Hakika hiyo ilikuwa adhabu kubwa yenye uchungu"
        },
        {
            "chapter": 54,
            "verse": 31,
            "text": "Sisi tuliwateremshia Jibrili, akawapigia ukulele mmoja, wakatoeka hadi wa mwisho wao, wakawa ni kama nyasi zilizokauka zilizo nyepesi kuvunjika, zinazofanyiwa boma la ngamia na mifugo"
        },
        {
            "chapter": 54,
            "verse": 32,
            "text": "Na kwa hakika tumeyasahilisha matamko ya Qur’ani, ili isomwe na ihifadhiwe, na tumeyasahilisha maana yake, ili ifahamike na izingatiwe kwa anayetaka kuwaidhika na kuzingatia. Basi je kuna yoyote mwenye kuwaidhika nayo"
        },
        {
            "chapter": 54,
            "verse": 33,
            "text": "Walizikanusha watu wa Lūṭ aya za Mwenyezi Mungu walioonywa nazo"
        },
        {
            "chapter": 54,
            "verse": 34,
            "text": "Sisi tuliwateremshia upepo mkali unaowarushia mawe, isipokuwa watu wa Lūṭ wa nyumbani, kwani wao tuliwaokoa na adhabu kipindi cha mwisho wa usiku"
        },
        {
            "chapter": 54,
            "verse": 35,
            "text": "ikiwa ni neema itokayo kwetu juu yao. Kama tulivyompa malipo mema Lūṭ na watu wake wa nyumbani, tukawapa neema na tukawaokoa na adhabu yetu ndivyo tunavyowalipa mema waliotuamini na kutushukuru"
        },
        {
            "chapter": 54,
            "verse": 36,
            "text": "Kwa hakika Lūṭ aliwaonya watu wake mateso ya Mwenyezi Mungu na adhabu Yake, wasimsikilize, bali walilifanyia shaka hilo na wakamkanusha"
        },
        {
            "chapter": 54,
            "verse": 37,
            "text": "Na kwa hakika walitaka kwake kufanya uchafu na wageni wake ambao ni Malaika, tukayafuta macho yao wasione chochote na wakaambiwa, «Onjeni adhabu yangu na onyo langu alilowaonya nalo Lūṭ, amani imshukie.»"
        },
        {
            "chapter": 54,
            "verse": 38,
            "text": "Na iliwajia kipindi cha asubuhi adhabu ya kuendelea, imejikita kwao mpaka iwafikishe kwenye adhabu ya Akhera. Adhabu yenyewe ni kuvurumizwa mawe na kuipindua miji yao kwa namna ambayo kulikokuwa juu kukawa chini"
        },
        {
            "chapter": 54,
            "verse": 39,
            "text": "na wakaambiwa, «Onjeni adhabu yangu niliyowateremshia nyinyi kwa sababu ya ukafiri wenu na ukanushaji wenu onyo langu alilowaonya nalo Lūṭ, amani imshukie"
        },
        {
            "chapter": 54,
            "verse": 40,
            "text": "Na kwa hakika tumeyasahilisha matamko ya Qur’ani, ili isomwe na ihifadhiwe, na tumeyasahilisha maana yake, ili ifahamike na izingatiwe kwa anayetaka kuwaidhika na kuzingatia. Basi je kuna mwenye kuwaidhika nayo"
        },
        {
            "chapter": 54,
            "verse": 41,
            "text": "Kwa hakika lilimjia Fir'awn na watu wake onyo letu la kuwatesa kwa ukafiri wao"
        },
        {
            "chapter": 54,
            "verse": 42,
            "text": "Walizikanusha dalili zetu zote zenye kutolea ushahidi upweke wetu na unabii wa Manabii wetu, tukawatesa kwa adhabu mateso ya Mshindi Asiyeshindwa, Mweza wa Analolitaka"
        },
        {
            "chapter": 54,
            "verse": 43,
            "text": "Je makafiri wenu, enyi mkusanyiko wa Makureshi, ni bora kuliko wale waliotangulia kutajwa miongoni mwa wale walioangamia kwa sababu ya kukanusha kwao? Au nyinyi mmeepushwa na mateso ya Mwenyezi Mungu kwa yaliyomo kwenye Vitabu vilivyoteremshwa kwa Mitume kwa kuwa mtasalimika na mateso"
        },
        {
            "chapter": 54,
            "verse": 44,
            "text": "Au kwani wanasema makafiri wa Makkah, «Sisi ndio wenye ushupavu na busara, na jambo letu ni la pamoja. Sisi ni watu wa ushindi, na hatatushinda anayetutaka kwa ubaya.?»"
        },
        {
            "chapter": 54,
            "verse": 45,
            "text": "Utashindwa mkusanyiko wa makafiri wa Makkah mbele ya Waislamu na watakimbia. Na hili lilitokea siku ya vita vya Badr"
        },
        {
            "chapter": 54,
            "verse": 46,
            "text": "Na wakati wa Kiyama ambao ndio agizo la wao kulipwa wanachostahiki, na Wakati wa Kiyama ni mkubwa na mgumu zaidi kuliko adhabu iliyowafika siku ya Badr"
        },
        {
            "chapter": 54,
            "verse": 47,
            "text": "Hakika wahalifu wa ukafiri wako katika hali ya kuduwaa kutoijua haki na wako kwenye usumbufu na adhabu"
        },
        {
            "chapter": 54,
            "verse": 48,
            "text": "Siku watakapokokotwa ndani ya Moto kwa nyuso zao na waambiwe, «Onjeni ukali wa adhabu ya moto wa Jahanamu.»"
        },
        {
            "chapter": 54,
            "verse": 49,
            "text": "Hakika sisi kila kitu tumekiumba kwa kipimo tulichokikadiri na kukipitisha, na ilitangulia elimu yetu ya kukijua kitu hiko na kukiandika kwenye Ubao Uliohifadhiwa"
        },
        {
            "chapter": 54,
            "verse": 50,
            "text": "Na haikuwa amri yetu ya kuamuru jambo tukitaka liwe isipokuwa ni kuliambia neno moja nalo ni «kuwa» nalo likawa palepale kama vile kupeleka jicho kuangalia kitu, haichelewi hata kiasi cha jicho kupepesa"
        },
        {
            "chapter": 54,
            "verse": 51,
            "text": "Na kwa hakika tuliwaangamiza wale waliofanana na nyinyi katika ukafiri miongoni mwa ummah waliopita. Basi je, kuna mwenye kuwaidhika kwa mateso na adhabu"
        },
        {
            "chapter": 54,
            "verse": 52,
            "text": "Na kila kitu walichokifanya wale wanaofanana na nyinyi waliopita, cha kheri au cha shari, kimeandikwa kwenye Vitabu ambavyo Malaika watunzi wenye kudhibiti waliviandika"
        },
        {
            "chapter": 54,
            "verse": 53,
            "text": "Na kila dogo au kubwa katika matendo yao limesajiliwa ndani ya madaftari yao, na watalipwa kwayo"
        },
        {
            "chapter": 54,
            "verse": 54,
            "text": "Hakika wachamungu watakuwa kwenye mabustani ya Pepo makubwa na mito mipana Siku ya Kiyama"
        },
        {
            "chapter": 54,
            "verse": 55,
            "text": "Kwenye kikao cha haki, kisochokuwa na maneno ya upuuzi wala ya kuwatia madhambini, mbele ya Mwenyezi Mungu, Aliye Mfalme Mkubwa, Muumba vitu vyote, Mwenye uweza wa kila kitu, Aliyetukuka na kuwa juu"
        },
        {
            "chapter": 55,
            "verse": 1,
            "text": "mwenyezi Mungu Mwingi wa rehema"
        },
        {
            "chapter": 55,
            "verse": 2,
            "text": "Amemfundisha binadamu Qur’ani kwa kurahisisha kuisoma, kuihifadhi na kuelewa maana yake"
        },
        {
            "chapter": 55,
            "verse": 3,
            "text": "Amemuumba binadamu"
        },
        {
            "chapter": 55,
            "verse": 4,
            "text": "Amemfundisha ufasaha wa kujieleza ili kumtenganisha na wengine"
        },
        {
            "chapter": 55,
            "verse": 5,
            "text": "Jua na mwezi zinatembea kwa kufuatana, moja baada ya nyingine, kwa hesabu madhubuti isiyotafautiana wala kugongana"
        },
        {
            "chapter": 55,
            "verse": 6,
            "text": "Na nyota iliyo mbinguni na miti ya ardhini, vinamjua Mola wao, vinamsujudia na vinanyosha shingo zao kufuata vile ambavyo vimepangiwa vifuate vya maslahi ya waja Wake na manufaa yao"
        },
        {
            "chapter": 55,
            "verse": 7,
            "text": "Na mbingu Ameiinua na kuifanya iwe juu ya ardhi, Na Ameweka kwenye ardhi uadilifu Aliouamrisha na kuulazimisha kwa waja Wake"
        },
        {
            "chapter": 55,
            "verse": 8,
            "text": "Ili msipite mipaka na msimfanyie hiyana mnayempimia"
        },
        {
            "chapter": 55,
            "verse": 9,
            "text": "Na simamisheni upimaji kwa usawa na msipunguze mizani mnapowapimia watu"
        },
        {
            "chapter": 55,
            "verse": 10,
            "text": "Na ardhi Ameiweka na Ameitayarisha, ili viumbe vitulie juu yake"
        },
        {
            "chapter": 55,
            "verse": 11,
            "text": "Humo mna matunda na mitende yenye makarara ya matunda. Na humo kuna nafaka zenye maganda, vikiwa ni chakula chenu na wanyama wenu"
        },
        {
            "chapter": 55,
            "verse": 12,
            "text": "Na humo mna kila mmea wenye harufu nzuri"
        },
        {
            "chapter": 55,
            "verse": 13,
            "text": "Bas ni neema gani za Mola wenu, za kidini na za kidunia, enyi mkusanyiko wa majini na binadamu, mnazikanusha? Na ni jawabu nzuri ilioje ya majini alipowasomea wao Nabii, rehema ya Mwenyezi Mungu na amani zimshukie, sura hii, kila akipita kwenye aya hii walikuwa wakisema, «Hakuna chochote miongoni mwa neema zako, ewe Mola wetu, tunachokanusha. Sifa njema zote ni zako.» Na hivi ndivyo inavyotakiwa kwa mja anapoelezewa neema za Mwenyezi Mungu na mema Yake akubali na amshukuru Mwenyezi Mungu kwa neema hizo"
        },
        {
            "chapter": 55,
            "verse": 14,
            "text": "Amemuumba baba wa wanadamu, naye ni Ādam, kwa udongo mkavu kama vyungu"
        },
        {
            "chapter": 55,
            "verse": 15,
            "text": "Na Amemuumba Iblisi, naye ni katika majini, kwa mroromo wa moto uliochanganyika"
        },
        {
            "chapter": 55,
            "verse": 16,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 17,
            "text": "Mola wa pande mbili za Mashariki ya jua, katika kusi na kaskazi, na Mola wa pande mbili za Magharibi ya jua, katika kusi na kaskazi, kwani vyote viko chini ya uendeshaji Wake na ulezi Wake"
        },
        {
            "chapter": 55,
            "verse": 18,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 19,
            "text": "Mwenyezi Mungu Ameyachanganya maji ya bahari mbili, tamu na chumvi, yanakutana, baina yake kuna kizuizi"
        },
        {
            "chapter": 55,
            "verse": 20,
            "text": "mojawapo haiingii sehemu ya nyingine na kuiondoa sifa yake, bali ya tamu inasalia kuwa tamu na ya chumvi inasalia kuwa chumvi pamoja na kukutana kwake"
        },
        {
            "chapter": 55,
            "verse": 21,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 22,
            "text": "Inatoka kwenye bahari mbili hizo, kwa uweza wa Mwenyezi Mungu, lulu na marjani"
        },
        {
            "chapter": 55,
            "verse": 23,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 24,
            "text": "Ni Yake Yeye, Aliyetakasika na kutukuka, mamlaka ya kuyaendesha majahazi makubwa yanayotembea baharini kwa manufaa ya watu, yenye kusimamisha juu milongoti yake na matanga yake kama vile majabali"
        },
        {
            "chapter": 55,
            "verse": 25,
            "text": "Basi ni neema gani za Mola wenu, enyi mkusanyiko wa majini na binadamu mnazikanusha"
        },
        {
            "chapter": 55,
            "verse": 26,
            "text": "Kila aliye juu ya uso wa ardhi miongoni mwa viumbe ni mwenye kuangamia"
        },
        {
            "chapter": 55,
            "verse": 27,
            "text": "na utasalia uso wa Mola wako Mwenye utukufu, ubora, kheri nyingi na upaji. Katika aya hii pana kuthibitisha sifa ya uso kwa Mwenyezi Mungu kwa namna inavyonasibiana na Yeye, kutakasika ni Kwake, bila kufananisha wala kueleza namna ulivyo"
        },
        {
            "chapter": 55,
            "verse": 28,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 29,
            "text": "Wanamuomba Yeye walioko mbinguni na ardhini haja zao. Hakuna yoyote anayejitosheleza kutomhitajia Yeye, kutakasika ni Kwake. Kila siku Yeye Yuko kwenye jambo: Anatukuza na Anatweza, Anatoa na Anazuia"
        },
        {
            "chapter": 55,
            "verse": 30,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 31,
            "text": "Nitawatengea kipindi cha kuwahesabu na kuwalipa kwa matendo yenu mliyoyafanya, enyi vizito viwili:-majini na binadamu-, tuwatese watu wa maasia na tuwape malipo mema watu wa utiifu"
        },
        {
            "chapter": 55,
            "verse": 32,
            "text": "Ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 33,
            "text": "Enyi mkusanyiko wa majini na binadamu! Mkiweza kuihepa amri ya Mwenyezi Mungu na uamuzi Wake kwa kukimbia kwenye pambe za mbingu na ardhi basi fanyeni, na hamuwezi kufanya hivyo isipokuwa kwa nguvu na hoja na amri inayotoka kwa Mwenyezi Mungu Aliyetukuka. (Na vipi mtaweza kufanya hivyo na hali nyinyi hamzimilikii nafsi zenu manufaa yoyote wala madhara)"
        },
        {
            "chapter": 55,
            "verse": 34,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 35,
            "text": "Mtatumiwa mroromo wa moto na shaba iliyoyayushwa, mmiminiwe juu ya vichwa vyenu msiweze kusaidiana"
        },
        {
            "chapter": 55,
            "verse": 36,
            "text": "Basi ni neema gani za Mola wenu, enyi mkusanyiko wa majini na binadamu, mnazukanusha"
        },
        {
            "chapter": 55,
            "verse": 37,
            "text": "Na pindi mbingu itakapopasuka na kuachana Siku ya Kiyama, ikawa nyekundu kama rangi ya waridi na kama mafuta yaliyochemshwa na risasi iliyoyayushwa, kutokana na mambo magumu na vituko vya Siku ya Kiyama"
        },
        {
            "chapter": 55,
            "verse": 38,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 39,
            "text": "Katika Siku hiyo Malaika hawatawauliza wale wahalifu, miongoni mwa binadamu na majini, kuhusu dhambi zao"
        },
        {
            "chapter": 55,
            "verse": 40,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 41,
            "text": "Malaika watawajua wahalifu kwa alama zao, hapo wawashike kwenye paa za vichwa vyao na nyayo zao wawarushe Motoni"
        },
        {
            "chapter": 55,
            "verse": 42,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 43,
            "text": "Wataambiwa hao wahalifu kwa njia ya kulaumiwa na kudhalilishwa, «Huu ndio moto wa Jahanamu ambao wahalifu duniani walikuwa wakiukanusha"
        },
        {
            "chapter": 55,
            "verse": 44,
            "text": "mara wanaadhibiwa kwenye Jaḥīm, na mara nyingine wananyweshwa Hāmīm, nacho ni kinywaji kilichofikia upeo wa ukali wa moto, kinakata tumbo na sehemu za ndani ya mbavu"
        },
        {
            "chapter": 55,
            "verse": 45,
            "text": "Basi ni neema gani za Mola wenu, enyi mkusanyiko wa majini na binadamu mnazikanusha"
        },
        {
            "chapter": 55,
            "verse": 46,
            "text": "Na anayemcha Mwenyezi Mungu, miongoni mwa waja Wake binadamu na majini, akaogopa kusimama kwake mbele Yake, akamtii na akaacha kumuasi atakuwa na mabustani mawili ya Pepo"
        },
        {
            "chapter": 55,
            "verse": 47,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 48,
            "text": "Mabustani mawili hayo ya Pepo yana matawi yaliyostawi kwa matunda ya kila aina"
        },
        {
            "chapter": 55,
            "verse": 49,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 50,
            "text": "Katika Pepo mbili hizo kuna chemchemi mbili za maji zinazopita katikati yake"
        },
        {
            "chapter": 55,
            "verse": 51,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 52,
            "text": "Katika mabustani hayo mawili ya Pepo kuna sampuli mbili za kila aina ya matunda"
        },
        {
            "chapter": 55,
            "verse": 53,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 54,
            "text": "Na wale wanaoogopa kusimama mbele ya Mola Wao watakuwa na mabustani mawili ya Pepo, ambayo ndani yake watastarehe, hali ya kutegemea juu ya matandiko yaliyojazwa dibaji nzito. Na matunda ya mabustani mawili hayo ya pepo yako karibu nao"
        },
        {
            "chapter": 55,
            "verse": 55,
            "text": "Basi ni neema gani za Mola wenu, enyi mkusanyiko wa majini na binadamu, mtazikanusha"
        },
        {
            "chapter": 55,
            "verse": 56,
            "text": "Katika matandiko hayo wapo wake macho yao yanawatazama waume zao tu, hawawatazami wengineo, wamefungamana na wao. Hakuna aliyewaingilia, kabla ya hao waume zao, binadamu yoyote wala jini"
        },
        {
            "chapter": 55,
            "verse": 57,
            "text": "Basi ni neema gani za Mola wenu, enyi mkusanyiko wa majini na binadanu, mnazikanusha"
        },
        {
            "chapter": 55,
            "verse": 58,
            "text": "Kama kwamba hawa wake wa kihurulaini ni yakuti na marijani katika sifa zao na uzuri wao"
        },
        {
            "chapter": 55,
            "verse": 59,
            "text": "Basi ni neema gani za Mola wenu, enyi mkusanyiko wa najini na binadamu , mnazikanusha"
        },
        {
            "chapter": 55,
            "verse": 60,
            "text": "Je atakuwa na malipo yoyote, huyu aliyekuwa mwema wa matendo duniani, isipokuwa ni afanyiwe wema kwa kupewa Pepo huko Akhera"
        },
        {
            "chapter": 55,
            "verse": 61,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 62,
            "text": "Na chini ya mabustani ya Pepo mawili yaliyotangulia kuna mabustani ya Pepo mawili mengine"
        },
        {
            "chapter": 55,
            "verse": 63,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 64,
            "text": "Mabustani haya mawili ni rangi ya kijani. Ujani wake umeiva sana mapaka umeingia kwenye weusi"
        },
        {
            "chapter": 55,
            "verse": 65,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 66,
            "text": "Ndani ya mabustani mawili hayo ya Peponi kuna chemchemi mbili zenye kububujika maji daima bila kukatika"
        },
        {
            "chapter": 55,
            "verse": 67,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 68,
            "text": "Kwenye mabustani hayo mawili kuna aina za matunda, mitende na mikomamanga"
        },
        {
            "chapter": 55,
            "verse": 69,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 70,
            "text": "Ndani ya mabustani haya manne ya Pepo kuna wake walio wema wa tabia na wazuri wa nyuso"
        },
        {
            "chapter": 55,
            "verse": 71,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 72,
            "text": "Mahurulaini wakunjufu wa macho, waliositiriwa na kuhifadhiwa mahemani"
        },
        {
            "chapter": 55,
            "verse": 73,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 74,
            "text": "Hawajaingiliwa Mahurulaini hawa na binadamu yoyote wala jini kabla ya waume zao"
        },
        {
            "chapter": 55,
            "verse": 75,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 76,
            "text": "Hali ya kuwa wametegemea kwenye mito yenye mifuko rangi ya kijani na matandiko mazuri"
        },
        {
            "chapter": 55,
            "verse": 77,
            "text": "Basi ni neema gani za Mola wenu, enyi mkusanyiko wa majini na binadamu, mnazikanusha"
        },
        {
            "chapter": 55,
            "verse": 78,
            "text": "Zimekithiri mno baraka za Jina la Mola wako, na kheri Zake zimekuwa nyingi, Mwenye haiba kubwa, utukufu wenye kukamilika na takrima kwa wenye kumtegemea Yeye"
        },
        {
            "chapter": 56,
            "verse": 1,
            "text": "Kitakaposimama Kiyama"
        },
        {
            "chapter": 56,
            "verse": 2,
            "text": "Hakutakuwa na yoyote mwenye kukanusha kusimama kwake"
        },
        {
            "chapter": 56,
            "verse": 3,
            "text": "Ni chenye kuwainamisha chini maadui wa Mwenyezi Mungu ndani ya Moto na ni chenye kuwainua juu Peponi wale wenye kumtegemea"
        },
        {
            "chapter": 56,
            "verse": 4,
            "text": "Itakapotikiswa ardhi mtikiso wa nguvu"
        },
        {
            "chapter": 56,
            "verse": 5,
            "text": "Na yakamumunyuliwa majabali mmumunyuo wa kina"
        },
        {
            "chapter": 56,
            "verse": 6,
            "text": "Yakawa vumbi lenye kuruka angani lililosukumwa na upepo"
        },
        {
            "chapter": 56,
            "verse": 7,
            "text": "Na mkawa, enyi viumbe, makundi matatu"
        },
        {
            "chapter": 56,
            "verse": 8,
            "text": "Kundi la watu wa upande wa kulia, wenye daraja kubwa. Ni kikubwa kilioje cheo chao"
        },
        {
            "chapter": 56,
            "verse": 9,
            "text": "Kuna na kundi la watu wa upande wa kushoto, wenye daraja duni. Ni mbaya iliyoje hali yao"
        },
        {
            "chapter": 56,
            "verse": 10,
            "text": "Na wale waliotangulia mbele kwenye kheri duniani ndio wenye kutangulia mbele kwenye daraja za juu huko Akhera"
        },
        {
            "chapter": 56,
            "verse": 11,
            "text": "Wao ndio walioletwa karibu kwa Mwenyezi Mungu"
        },
        {
            "chapter": 56,
            "verse": 12,
            "text": "Mola wao Atawatia kwenye mabustani ya Pepo ya starehe"
        },
        {
            "chapter": 56,
            "verse": 13,
            "text": "Watayaingia watu wengi watu wa mwanzo wa ummah huu, na ummah wengineo wasiokuwa wao"
        },
        {
            "chapter": 56,
            "verse": 14,
            "text": "na wachache miongoni mwa watu mwisho wa ummah huu"
        },
        {
            "chapter": 56,
            "verse": 15,
            "text": "wakiwa juu ya vitanda vilivyofumwa kwa dhahabu"
        },
        {
            "chapter": 56,
            "verse": 16,
            "text": "na wakiwa katika hali ya kuvitegemea na huku wanaelekeana na kukutana"
        },
        {
            "chapter": 56,
            "verse": 17,
            "text": "Wanawazunguka wao kuwatumikia watumishi vijana wasiozeeka wala kufa"
        },
        {
            "chapter": 56,
            "verse": 18,
            "text": "wakiwa na vikombe, mabirika na gilasi kutoka kwenye chemchemi ya pombe yenye kupita ndani ya Pepo"
        },
        {
            "chapter": 56,
            "verse": 19,
            "text": "na hawaumwi na vichwa kutokana nayo wala hawarukwi na akili"
        },
        {
            "chapter": 56,
            "verse": 20,
            "text": "Na watawazunguka wao watumishi vijana na kila kitu wanachokichagua miongoni mwa matunda"
        },
        {
            "chapter": 56,
            "verse": 21,
            "text": "nyama ya ndege ambayo nafsi zao inavutika nayo"
        },
        {
            "chapter": 56,
            "verse": 22,
            "text": "Na watakuwa na wanawake wenye macho makubwa kama kwamba wao"
        },
        {
            "chapter": 56,
            "verse": 23,
            "text": "kwa usafi wao na uzuri wao, ni lulu iliyohifadhiwa ndani ya mashaza yake"
        },
        {
            "chapter": 56,
            "verse": 24,
            "text": "hali hayo yakiwa ni malipo yao kwa yale waliokuwa wakiyafanya duniani"
        },
        {
            "chapter": 56,
            "verse": 25,
            "text": "Hawatasikia humo Peponi ubatilifu wala yale ya kuwatia madhambini kuyasikia"
        },
        {
            "chapter": 56,
            "verse": 26,
            "text": "isipokuwa maneno yasiyokuwa na kasoro hizi na kusalimiana wao kwa wao"
        },
        {
            "chapter": 56,
            "verse": 27,
            "text": "Na watu wa upande wa kulia"
        },
        {
            "chapter": 56,
            "verse": 28,
            "text": "ni kikubwa kilioje cheo chao na malipo yao"
        },
        {
            "chapter": 56,
            "verse": 29,
            "text": "Watakuwa kwenye mikunazi isiyo na miba, na ndizi zilizopandana na kupangika"
        },
        {
            "chapter": 56,
            "verse": 30,
            "text": "kila ndizi juu ya nyingine, na vivuli vya daima visivyoondoka"
        },
        {
            "chapter": 56,
            "verse": 31,
            "text": "na maji yanayotembea yasiyokatika"
        },
        {
            "chapter": 56,
            "verse": 32,
            "text": "na matunda mengi"
        },
        {
            "chapter": 56,
            "verse": 33,
            "text": "yasiyomalizika wala kuwaishia wala hakuna kizuizi chochote kinachowazuia wao kuyafikia"
        },
        {
            "chapter": 56,
            "verse": 34,
            "text": "na matandiko yaliyoinuliwa juu ya vitanda"
        },
        {
            "chapter": 56,
            "verse": 35,
            "text": "Sisi tumewaumba wanawake wa watu wa Peponi umbile ambalo silo lile umbile lililokuwa duniani, umbile lililokamilika lisilokubali kutoweka"
        },
        {
            "chapter": 56,
            "verse": 36,
            "text": "na tumewafanya ni wanawali wenye kujipendekeza kwa waume zao"
        },
        {
            "chapter": 56,
            "verse": 37,
            "text": "hali ya kuwa ni marika na wao kimiaka"
        },
        {
            "chapter": 56,
            "verse": 38,
            "text": "Tumewaumbia wanawake hao watu wa upande wa kulia"
        },
        {
            "chapter": 56,
            "verse": 39,
            "text": "Nao ni kundi la watu wengi wa mwanzo"
        },
        {
            "chapter": 56,
            "verse": 40,
            "text": "na kundi la watu wengi wa mwisho"
        },
        {
            "chapter": 56,
            "verse": 41,
            "text": "Na watu wa upande wa kushoto, ni mbaya iliyoje hali yao na malipo yao"
        },
        {
            "chapter": 56,
            "verse": 42,
            "text": "Watakuwa kwenye upepo ulio moto utokanao na joto la Moto wa Jahanamu utakaozuia pumzi zao, na maji moto yanayochemka"
        },
        {
            "chapter": 56,
            "verse": 43,
            "text": "na kivuli cha moshi mweusi sana"
        },
        {
            "chapter": 56,
            "verse": 44,
            "text": "usio na mashukio baridi wala mandhari mazuri"
        },
        {
            "chapter": 56,
            "verse": 45,
            "text": "Kwani wao walikuwa duniani wakijistarehesha kwa vitu vya haramu wakijiepusha na yale ambayo Mitume walikuja nayo"
        },
        {
            "chapter": 56,
            "verse": 46,
            "text": "Na walikuwa wamesimama wima katika kumkanusha Mwenyezi Mungu na kumshirikisha na kumuasi, na hawakuwa na nia ya kutubia kwa hayo"
        },
        {
            "chapter": 56,
            "verse": 47,
            "text": "Na walikuwa wakisema hali ya kukanusha Ufufuzi, «Je hivi sisi tutafufuliwa tutakapokufa na tukawa mchanga na mifupa iliyochakaa?» Maneno yao hayo yanaonesha kuwa wao walikuwa wakiliona jambo hili la kufufuliwa kuwa liko mbali na ukweli na wakilikanusha"
        },
        {
            "chapter": 56,
            "verse": 48,
            "text": "«Je tutafufuliwa sisi na hali baba zetu waliotangulia wamekuwa mchanga uliotapakaa kwenye ardhi?»"
        },
        {
            "chapter": 56,
            "verse": 49,
            "text": "Sema uwaambie, «Hakika wa mwanzo na wa mwisho miongoni mwa binadamu"
        },
        {
            "chapter": 56,
            "verse": 50,
            "text": "watakusanywa katika Siku iliyowekewa wakati maalumu, nayo ni Siku ya Kiyama"
        },
        {
            "chapter": 56,
            "verse": 51,
            "text": "«Kisha nyinyi, enyi mliopotea njia ya uongofu mnaokanusha onyo la Mwenyezi Mungu na agizo Lake"
        },
        {
            "chapter": 56,
            "verse": 52,
            "text": "ni wenye kula kutokana na mti wa zaqqūm"
        },
        {
            "chapter": 56,
            "verse": 53,
            "text": "nao ni katika miti mibaya zaidi, na ni wenye kujaza matumbo yenu kutokana nao kwa sababu ya ukali wa njaa"
        },
        {
            "chapter": 56,
            "verse": 54,
            "text": "na ni wenye kunywa juu yake maji yaliyo moto hadi ya mwisho, yasiyomaliza kiu"
        },
        {
            "chapter": 56,
            "verse": 55,
            "text": "Mtayanywa maji hayo kwa wingi kama vile ngamia wenye kiu wasioshiba maji kwa ugonjwa uliowapata.»"
        },
        {
            "chapter": 56,
            "verse": 56,
            "text": "Adhabu hii watakayoipata ndiyo zawadi Aliyowaandalia Siku ya Kiyama. Katika haya kuna kuwalaumu na kuwacheza shere"
        },
        {
            "chapter": 56,
            "verse": 57,
            "text": "Sisi tumewaumba, enyi watu, na hamkuwa kitu chochote. Basi si msadiki kuwa kuna kufufuliwa"
        },
        {
            "chapter": 56,
            "verse": 58,
            "text": "Mnayaonaje maji ya manii mnayoyatupa ndani ya vizazi vya wake zenu"
        },
        {
            "chapter": 56,
            "verse": 59,
            "text": "je nyinyi ndio mnaomuumba mwanadamu kutokana na hayo au ni sisi ndio wenye kuumba"
        },
        {
            "chapter": 56,
            "verse": 60,
            "text": "Sisi tumekadiria kifo kwenu"
        },
        {
            "chapter": 56,
            "verse": 61,
            "text": "na sisi si wenye kushindwa kubadilisha umbo lenu Siku ya Kiyama na kuwaumba kwa sifa na namna msizozijua"
        },
        {
            "chapter": 56,
            "verse": 62,
            "text": "Na hakika mlijua kuwa Mwenyezi Mungu Aliwaumba uumbaji wa kwanza na hamkuwa kitu chochote. Basi si mkumbuke uweza wa Mwenyezi Mungu wa kuwaumba mara nyingine"
        },
        {
            "chapter": 56,
            "verse": 63,
            "text": "Mnazionaje mbegu mnazozipanda"
        },
        {
            "chapter": 56,
            "verse": 64,
            "text": "Je ni nyinyi mnaoziotesha kutoka ardhini? Sisi ndio tuaozituliza na kuziotesha ardhini"
        },
        {
            "chapter": 56,
            "verse": 65,
            "text": "Lau tungalitaka tungaliifanya mimea inayotokana na mbegu hizo kuwa mapepe, haimkiniki kunufaika nayo kwa kula"
        },
        {
            "chapter": 56,
            "verse": 66,
            "text": "mkawa mnaona ajabu kwa kilichoshukia mimea yenu na mnasema, «Sisi tumepata hasara na ni wenye kuungulika"
        },
        {
            "chapter": 56,
            "verse": 67,
            "text": "Bali sisi tumekoseshwa riziki.»"
        },
        {
            "chapter": 56,
            "verse": 68,
            "text": "Mnayaonaje maji mnayokunywa ili mhuike kwayo"
        },
        {
            "chapter": 56,
            "verse": 69,
            "text": "Je ni nyinyi mliyoyateremsha kutoka kwenye mawingu hadi kwenye kituo cha ardhi au ni sisi tuliyoyateremsha ili kuwarehemu nyinyi"
        },
        {
            "chapter": 56,
            "verse": 70,
            "text": "Lau tungalitaka tungaliyafanya maji haya yawe na chumvi sana, ikiwa haiwezekani kunufaika nayo kwa kunywa wala kwa mimea. Basi si mumshukuru Mola wenu kwa kuteremsha maji tamu kwa kuwanufaisha nyinyi"
        },
        {
            "chapter": 56,
            "verse": 71,
            "text": "Mnaouonaje moto mnaouwasha"
        },
        {
            "chapter": 56,
            "verse": 72,
            "text": "Je ni nyinyi mlioufanya mti wake, unaozalisha moto kwa kukwaruzwa, upatikane au ni sisi tulioufanya upatikane"
        },
        {
            "chapter": 56,
            "verse": 73,
            "text": "Sisi tumeufanya moto wenu mnaouwasha ni ukumbusho kwenu wa Moto wa Jahanamu na pia ni manufaa kwa wasafiri"
        },
        {
            "chapter": 56,
            "verse": 74,
            "text": "Basi mtakase Mola wako, ewe Nabii, Aliye mtukufu Mwenye ukamilifu wa majina na sifa, Mwingi wa wema na kheri"
        },
        {
            "chapter": 56,
            "verse": 75,
            "text": "Mwenyezi Mungu Anaapa kwa mapomoko ya nyota nyakati za kuzama kwake mbinguni"
        },
        {
            "chapter": 56,
            "verse": 76,
            "text": "Nacho ni kiapo kikubwa lau mnajua kadiri yake"
        },
        {
            "chapter": 56,
            "verse": 77,
            "text": "Hakika hii Qur’ani iliyoteremshiwa Muhammad ni Qur’ani yenye manufaa makubwa, yenye kheri nyingi na yenye elimu tele"
        },
        {
            "chapter": 56,
            "verse": 78,
            "text": "iliyo ndani ya Kitabu kilichohifadhiwa, kilichofichwa na macho ya viumbe, nacho ni Kitabu ambacho kiko mikononi mwa Malaika"
        },
        {
            "chapter": 56,
            "verse": 79,
            "text": "Hawaigusi Qur’ani isipokuwa malaika watukufu ambao Mwenyezi Mungu Amewasafisha na aibu na madhambi. Na pia hawaigusi isipokuwa watu waliojitohirisha na ushirikina na janaba na ukosefu wa udhu"
        },
        {
            "chapter": 56,
            "verse": 80,
            "text": "Na hii Qur’ani tukufu imeteremshwa kutoka kwa Mola wa viumbe vyote, kwani hiyo ndiyo haki isiyo na shaka ndani yake"
        },
        {
            "chapter": 56,
            "verse": 81,
            "text": "je hii Qur’ani, enyi washirikina, mnaikanusha"
        },
        {
            "chapter": 56,
            "verse": 82,
            "text": "Na je mnaifanya shukrani yenu kwa neema za Mola wenu ni kuwa nyinyi mnazikanusha na kukufuru? Hapa pana makaripio kwa anayedharau amri za Qur’ani na kutojali mwito wake"
        },
        {
            "chapter": 56,
            "verse": 83,
            "text": "Basi je mnaweza pindi roho ya mmoja wenu inapofika kwenye koo katika uchungu wa kifo"
        },
        {
            "chapter": 56,
            "verse": 84,
            "text": "na hali nyinyi mmehudhuria mnamtazama, kuizuia roho yake ndani ya mwili wake? Hamtaweza hilo"
        },
        {
            "chapter": 56,
            "verse": 85,
            "text": "Na sisi tuko karibu na yeye zaidi, kupitia Malaika wetu, kuliko nyinyi, lakini nyinyi hamuwaoni"
        },
        {
            "chapter": 56,
            "verse": 86,
            "text": "Na je mnaweza, iwapo nyinyi si wenye kuhesabiwa wala kulipwa kwa matendo yenu"
        },
        {
            "chapter": 56,
            "verse": 87,
            "text": "kuirudisha roho kwenye mwili, iwapo nyinyi ni wakweli? Hamtaweza kuirudisha"
        },
        {
            "chapter": 56,
            "verse": 88,
            "text": "Basi iwapo yule anayekufa ni kati ya watu wa upande wa kulia, atapata rehema kunjufu na furaha"
        },
        {
            "chapter": 56,
            "verse": 89,
            "text": "wakati wa kufa kwake, na kila kinachoifurahisha nafsi yake, Na atapata Pepo ya starehe huko Akhera"
        },
        {
            "chapter": 56,
            "verse": 90,
            "text": "Na iwapo yule anayekufa ni kati ya watu wa upande wa kulia"
        },
        {
            "chapter": 56,
            "verse": 91,
            "text": "ataambiwa, «Umesalimika na kuwa kwenye amani, kwa kuwa wewe ni miongoni mwa watu wa upande wa kulia.»"
        },
        {
            "chapter": 56,
            "verse": 92,
            "text": "Na iwapo yule anayekufa ni miongoni mwa wenye kukanusha kufufuliwa, waliopotoka na njia ya uongofu"
        },
        {
            "chapter": 56,
            "verse": 93,
            "text": "basi atapata makaribisho ya kinywaji cha moto wa Jahanamu kilichochemshwa, kilicho na joto hadi ya mwisho"
        },
        {
            "chapter": 56,
            "verse": 94,
            "text": "na atachomwa na Moto na aungulike na adhabu yake kali"
        },
        {
            "chapter": 56,
            "verse": 95,
            "text": "Hakika habari hii tumezokuelezea, ewe Mtume, ni ukweli wa yakini usio na shaka"
        },
        {
            "chapter": 56,
            "verse": 96,
            "text": "Basi litakase jina la Mola wako Aliyetukuka na umtakase na yale ambayo madhalimu na wenye kukanusha wanayasema. Mwenyezi Mungu Yuko juu ya yale wanayoyasema ujuu mkubwa sana"
        },
        {
            "chapter": 57,
            "verse": 1,
            "text": "Vinamtakasa Mwenyezi Mungu viumbe Vyake vyote vilivyoko mbinguni na ardhini. Na Yeye ni Mshindi juu ya viumbe Vyake, Mwingi wa hekima katika uendeshaji mambo yao"
        },
        {
            "chapter": 57,
            "verse": 2,
            "text": "Ni Yake mamlaka ya mbinguni na ardhini na vilivyomo ndani yake. Yeye Ndiye Mmiliki Mwenye kuendesha mambo ya viumbe Vyake, Anahuisha na kufisha, na Yeye juu ya kila kitu ni Muweza, hakuna kinachomshinda Akikitaka kifanyike, Anachokitaka kinakuwa, na Asichokitaka hakiwi"
        },
        {
            "chapter": 57,
            "verse": 3,
            "text": "Yeye Ndiye wa Mwanzo Ambaye hakukuwa na chochote kabla Yake, na Ndiye wa Mwisho Ambaye hakuna kitu chochote baada Yake, na Ndiye Aliyejitokeza Ambaye hakuna kitu chochote juu Yake, na Ndiye wa ndani Ambaye hakuna kitu chochote kilicho karibu kuliko Yeye, na hakuna chochote kinachofichamana Kwake ardhini wala mbinguni, na Yeye ni Mjuzi wa kila kitu"
        },
        {
            "chapter": 57,
            "verse": 4,
            "text": "Yeye Ndiye Aliyeumba mbingu na ardhi kisha Akawa juu ya 'Arsh Yake iliyo juu ya viumbe Vyake vyote kuwa Juu kunakonasibiana na utukufu Wake. Anavijua vinavyoingia ardhini, miongoni mwa mbegu, mvua na visivyokuwa hivyo, na vinavyotoka humo miongoni mwa mimea, nafaka na matunda, na vinavyoshuka kutoka mbinguni, miongoni mwa mvua na vinginevyo, na vinvyopanda huko, miongoni mwa Malaika na matendo ( ya awaja), na Yeye , kutakasika ni Kwake, Yuko pamoja na nyinyi kwa ujuzi Wake popote mnapokuwa. Na Mwenyezi Mungu ni Mwenye kuyaona matendo yenu mnayoyafanya na Atawalipa kwayo"
        },
        {
            "chapter": 57,
            "verse": 5,
            "text": "Ni Yake mamlaka ya mbinguni na ardhini, na Kwake Mwenyezi Mungu ndiko mwisho wa mambo ya viumbe huko Akhera na Atawalipa wao kwa matendo yao"
        },
        {
            "chapter": 57,
            "verse": 6,
            "text": "Anazitia saa za usiku zilizopungua ndani ya mchana na hivyo basi mchana ukaongezeka, na Anazitia saa za mchana ndani ya usiku, na hivyo basi usiku ukaongezeka. Na Yeye , kutakasika ni Kwake, ni Mjuzi wa yaliyomo ndani ya vifua vya viumbe Vyake"
        },
        {
            "chapter": 57,
            "verse": 7,
            "text": "Muaminini Mwenyezi Mungu na Mtume Wake Muhammad, rehema ya Mwenyezi Mungu na amani zimshukie, na mtoe katika mali amabayo Mwenyezi Mungu Amewaruzuku na Akawafanya nyinyi ni wasimamizi wa mali hayo. Basi wale walioamini miongoni mwenu, enyi watu, na wakatoa mali yao watapata malipo makubwa"
        },
        {
            "chapter": 57,
            "verse": 8,
            "text": "Na mna udhuru gani ya nyinyi kutokaubali upweke wa Mwenyezi Mungu na kutofuata sheria Zake kivitendo na hali Mtume anawalingania juu ya hilo na Mwenyezi Mungu Ashachukua ahadi zenu juu ya hilo, iwapo nyinyi ni wenye kumuamini Mwenyezi Mungu Muumba wenu"
        },
        {
            "chapter": 57,
            "verse": 9,
            "text": "Yeye Ndiye Anayemteremshia mja Wake Muhammad, rehema ya Mwenyezi Mungu na amani zimshukie, aya za Qur’ani zilizopambanuliwa zilizo wazi, ili Awatoe nyinyi kwa hizo kwenye giza la ukafiri na kuwatia kwenye mwangaza wa Imani. Na hakika Mwenyezi Mungu, kwa kule kuwatoa nyinyi kwenye giza na kuwatia kwenye mwangaza, Anawarehemu rehema kunjufu katika maisha yenu ya sasa ya ulimwenguni na maisha yenu ya baadaye, na awalipe malipo mazuri kabisa"
        },
        {
            "chapter": 57,
            "verse": 10,
            "text": "Na ni kitu gani kinachowazuia nyinyi kutoa katika njia ya Mwenyezi Mungu? Hakika ni kwamba Mwenyezi Mungu Ndiye Mwenye urithi wa mbingu na ardhi, Anavirithi vyote vilivyomo humo, na hatasalia yoyote kuwa ni mwenye kumiliki chochote humo. Hawalingani kimalipo na thawabu wale waliotoa kabla ya ufunguzi wa Makkah na wakapigana na wakanushaji na wasiokuwa wao, kwani wao wana daraja kubwa zaidi mbele ya Mwenyezi Mungu kuliko wale waliotoa katika njia ya Mwenyezi Mungu baada ya ufunguzi na wakapigana na wakanushaji, na kila mojawapo ya makundi mawili haya Mwenyezi Mungu Ameliahidi Pepo. Na Mwenyezi Mungu ni Mtambuzi wa matendo yenu, hakuna chchote katika hayo kinachofichamana Kwake, na Atawalipa nyinyi kwa hayo"
        },
        {
            "chapter": 57,
            "verse": 11,
            "text": "Ni yupi yule anayetoa katika njia ya Mwenyezi Mungu kwa kutaka thawabu kutoka ndani ya moyo wake bila kusimanga wala kuudhi, ili Amuengezee Mola wake malipo na thawabu na apate malipo mema nayo ni Pepo"
        },
        {
            "chapter": 57,
            "verse": 12,
            "text": "Siku utakapowaona Waumini wa kiume na Waumini wa kike ikitembea nuru yao juu ya njia ya Ṣirāṭ mbele yao na upande wao wa kulia kwa kadiri ya matendo yao mema na waambiwe, «Bishara yenu leo ni kuingia kwenye mabustani ya Peponi yaliyo makunjufu ambayo chini ya miti yake inapita mito, hamtatolewa humo milele.» Malipo hayo ndiyo kufuzu kwenu kukubwa huko Akhera"
        },
        {
            "chapter": 57,
            "verse": 13,
            "text": "Siku watakaposema wanafiki wa kiume na wanafiki wa kike wakiwaambia Waumini, «Tungojeeni tupate mwangaza wa nuru yenu!» Hapo Malaika wawaambie, «Rudini nyuma yenu mtafute nuru (kwa njia ya kuwafanyia shere). Hapo watenganishwe baina yao kwa kuwekwa kizuizi cha ukuta wenye mlango ambao ndani yake , upande wa Waumini, mna rehema, na nje yake, upande wa wanafiki kuna adhabu"
        },
        {
            "chapter": 57,
            "verse": 14,
            "text": "Hapo wale wanafiki wawaite Waumini kwa kusema, «Kwani hatukuwa na nyinyi duniani tukitekeleza ibada za Dini kama nyinyi?» Na Waumini wawaambie, «Ndio, mlikuwa na sisi kidhahiri, lakini nyinyi mlijiangamiza wenyewe kwa unafiki na kufanya maasia, na mkingojea kwa hamu Nabii afe na Waumini wapatikane na mikasa, mkakufanyia shaka kule kufufuliwa baada ya kufa, na yakawadanganya nyinyi matumaini yenu ya urongo na mkasalia katika hali hiyo mpaka mauti yakawajia. Na Shetani aliwadanganya nyinyi kuhusu Mwenyezi Mungu"
        },
        {
            "chapter": 57,
            "verse": 15,
            "text": "Leo haitakubaliwa badala kutoka kwa yoyote miongoni mwenu, enyi wanafiki, ili ajifidie kwayo na adhabu ya Mwenyezi Mungu wala kutoka kwa wale waliomkanusha Mwenyezi Mungu na Mtume Wake. mwisho wenu nyote ni Moto, huo ni makao mnayostahili zaidi kuliko makao yoyote, na mwisho mbaya kabisa ni huo"
        },
        {
            "chapter": 57,
            "verse": 16,
            "text": "Je haujafika wakati kwa wale waliomuamini Mwenyezi Mungu na Mtume wake na wakafuata uongofu Wake kulainika nyoyo zao anapotajwa Mwenyezi Mungu na kuisikia Qur’ani, na wasiwe ni wenye ugumu wa nyoyo kama walivyokuwa wale waliopewa Vitabu kabla yao, kati ya Mayahudi na Wanaswara, ambao walipitiwa na muda mrefu wakayageuza maneno ya Mwenyezi Mungu na nyoyo zao zikawa ngumu, na wengi miongoni mwao wakatoka nje ya utiifu wa Mwenyezi Mungu? Katika aya hii pana kuhimiza ulainifu na unyenyekevu kwa Mwenyezi Mungu, Aliyetakasika, wakati wa kuyasikia yale Aliyoyateremsha Mwenyezi Mungu ya Kitabu na Hekima, na kujihadhari na kujifananisha na Mayahudi na Wanaswara katika ususuwavu wa nyoyo zao na kutoka nje ya utiifu wa Mwenyezi Mungu"
        },
        {
            "chapter": 57,
            "verse": 17,
            "text": "Jueni kwamba Mwenyezi mungu, Aliyetakasika na kutukuka, Anaihuisha ardhi kwa mvua baada ya kufa kwake ikatoa mimea. Basi vilevile Mwenyezi Mungu ni Muweza wa kuhuisha wafu Siku ya Kiyama, na Ndiye Muweza wa kuzilainisha nyoyo baada ya kususuwaa kwake. Kwa hakika tumewafunulia wazi dalili za uweza wetu, huenda nyinyi mkazielewa na kwa hivyo mkawaidhika"
        },
        {
            "chapter": 57,
            "verse": 18,
            "text": "Hakika ya wale wanaume na wanawake wanaotoa sadaka kutokana na mali yao na wakatumia katika njia ya Mwenyezi Mungu matumizi zikiwa radhi nyoyo zao, kwa kutafuata radhi za Mwenyezi Mungu Aliyetukuka, wataongezewa malipo mema ya hayo, na juu ya hayo watapata malipo mengi, nayo ni Pepo"
        },
        {
            "chapter": 57,
            "verse": 19,
            "text": "Na wale waliomuamini Mwenyezi Mungu na Mitume Wake na wasimbague yoyote miongoni mwao, hao ndio wakweli iliyokamilika imani yao kwa kile walichokuja nacho Mitume, kiitikadi, kimaneno na kivitendo, na ndio mashahidi mbele ya Mola wao; watapata malipo yao mengi kutoka kwa Mwenyezi Mungu na nuru yao kubwa Siku ya Kiyama. Na wale waliokufuru na kukanusha dalili zetu na hoja zetu, wao ndio watu wa Motoni, hawatakuwa na malipo mema wala nuru"
        },
        {
            "chapter": 57,
            "verse": 20,
            "text": "Jueni, enyi watu, kwamba uhai wa kilimwengu ni mchezo na pumbao ya miili kuchezea na nyoyo kupumbaa, na pambo la nyinyi kujipamba nalo, na kuoneshana baina yenu kwa vitu vyake vya starehe, na kushindana kwa wingi wa mali na watoto. Mfano wake ni kama ule wa mvua ambayo mimea yake iliwafurahisha wakulima, kisha ikasinyaa na kukauka, ukaiona imekuwa rangi ya manjano baada ya kuwa rangi ya kijani, kisha ikawa ni yenye kukatikakatika na kuwa mikavu na kusagikasagika. Na huko Akhera kuna adhabu kali kwa makafiri na msamaha wa Mwenyezi Mungu na radhi Zake kwa watu wenye kuamini. Na haukuwa uhai wa kilimwengu, kwa mwenye kuushughulikia hali ya kusahau Akhera yake, isipokuwa ni starehe yenye udanganyifu"
        },
        {
            "chapter": 57,
            "verse": 21,
            "text": "Shindaneni, enyi watu, katika kukimbilia sababu za kusamehewa kwa kutubia kidhati na kujiepusha na maasia, ili mlipwe msamaha kutoka kwa Mola wenu na Pepo ambayo upana wake ni kama upana wa mbingu na ardhi, nayo imetayarishiwa wale waliompwekesha Mwenyezi mungu na wakawafuata Mitume Wake. Hizo ni nyongeza za Mwenyezi Mungun Anazompa Anayemtaka miongoni mwa viumbe Vyake. Pepo haipatikani isipokuwa kwa rehema ya mwenyezi Mungu na nyongeza Zake na matendo mema. Na Mwenyezi Mungu ni Mwenye nyongeza kubwa kwa waja Wake Waumini"
        },
        {
            "chapter": 57,
            "verse": 22,
            "text": "Hampatikani na msiba wowote, enyi watu, kwenye ardhi wala ndani ya nafsi zenu, utokanao na magonjwa, njaa na ndwele, isipokuwa umeandikwa kwenye Ubao Uliyohifadhiwa kabla ya kuumbwa viumbe. Hakika hilo, kwa Mwenyezi Mungu, ni jambo sahali"
        },
        {
            "chapter": 57,
            "verse": 23,
            "text": "Ili msisikitike kwa mlichokikosa cha ulimwengu na msifurahike furaha ya kiburi na majivuno. Na mwenyezi mungu Hampendi kila mwenye kujiona kwa alichopewa cha ulimwengu, mwenye kujifahiri nacho juu ya wengine"
        },
        {
            "chapter": 57,
            "verse": 24,
            "text": "Hawa wenye kujiona ndio wale wanaoyafanyia ubahili mali yao, wasiyatoe katika njia ya Mwenyezi Mungu, na wakawaamuru watu wawe mabahili kwa kuwapambia huo ubahili. Na yoyote anayezunguka nyuma kwa kuacha kumtii Mwenyezi mungu hamdhuru yoyote isipokuwa nafsi yake, na hatamdhuru Mwenyezi Mungu chochote, kwani Mwenyezi Mungu Ndiye Mkwasi Asiyehitajia viumbe vyake, Mwenye kuhimidiwa Ambaye Ana kila sifa njema iliyokamilika na kila tendo zuri ambalo Anastahiki kushukuriwa kwalo"
        },
        {
            "chapter": 57,
            "verse": 25,
            "text": "Hakika tumetumiliza Mitume wetu kwa hoja zilizo wazi na kuwateremshia Vitabu vyenye hukumu na sheria, na tukateremsha mizani ili watu waamiliane baina yao kwa uadilifu, na tukateremsha chuma chenye nguvu nyingi na manufaa mengi kwa watu, na ili Mwenyezi Mungu Amjue, ujuzi wenye kujitokeza kwa watu, yule anayetetea Dini Yake na Mitume Wake kwa ghaibu. Hakika Mwenyezi Mungu ni Mwenye nguvu Asiyetendeshwa nguvu, ni Mshindi hakuna anayeweza kushindana na Yeye"
        },
        {
            "chapter": 57,
            "verse": 26,
            "text": "Na hakika tuliwatumiliza Nūḥ na Ibrāhīm kwa watu wao, na tukajaalia kwenye kizazi chao unabii na vitabu vilivyoteremshwa. Basi miongoni mwa watu wa kizazi chao kuna walioongoka kwenye haki, na wengi kati yao wametoka nje ya utiifu wa Mwenyezi Mungu"
        },
        {
            "chapter": 57,
            "verse": 27,
            "text": "Kisha tukafuatisha, kwenye athari za Nūḥ na Ibrāhīm, Mitume wetu tiliowatumiliza kwa hoja zilizo wazi, na tukamfuatisha 'Īsā mwana wa Maryam na tukampa Injili, na tukajaalia ndani ya nyoyo za wale waliomfuata na kuwa kwenye dini yake ulaini na huruma, wakawa wanapendana wao kwa wao, na walizusha taratibu za kuabudu, kwa kupitisha kiasi katika ibada, ambazo hatukuwalazimisha nazo isipokuwa ni wao wenyewe waliojilazimisha nazo kwa lengo la kupata radhi za Mwenyezi Mungu, lakini hawakusimama nazo vile inavyotakiwa kusimama. Basi tukawapa wale walioamini miongoni mwao malipo yao kulingana na Imani yao, na wengi miongoni mwao ni wenye kutoka nje ya utiifu wa Mwenyezi Mungu na ni wenye kumkanusha Nabii Wake Muhammad, rehema ya Mwenyezi Mungu na amani zimshukie"
        },
        {
            "chapter": 57,
            "verse": 28,
            "text": "Enyi mlioamini! Fuateni amri za Mwenyezi Mungu na mjiepushe na makatazo Yake na muaminini Mtume Wake, Atawapa rehema Zake mara mbili zaidi, na Atawafanya muwe na nuru ambayo kwayo mnajiongoza na Atawasamehe dhambi zenu. Na Mwenyezi Mungu ni Mwingi wa msamaha kwa waja Wake, ni Mwenye kuwarehemu"
        },
        {
            "chapter": 57,
            "verse": 29,
            "text": "Mwenyezi Mungu Aliyetukuka Amewapa haya yote ili wapate kujua watu waliopewa Vitabu ambao hawakumuamini Mtume Muhammad, rehema ya Mwenyezi Mungu na amani zimshukie, kwamba wao hawawezi chochote kujipa wao wenyewe nyongeza za kheri za Mwenyezi Mungu wala kuwapatia wengine, na kwamba nyongeza zote ziko kwa Mwenyezi Mungu. Na Mwenyezi Mungu ni Mwenye wema mkubwa na vipewa vingi kwa viumbe Vyake"
        }
    ]
}
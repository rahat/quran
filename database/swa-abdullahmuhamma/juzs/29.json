{
    "juzs": [
        {
            "chapter": 67,
            "verse": 1,
            "text": "Zimekithiri kheri za Mwenyezi Mungu na wema Wake kwa viumbe Vyake, Ambaye mkononi Mwake upo ufalme wa duniani na Akhera na mamlaka ya viwili hivyo, Anapitisha amri Yake na uamuzi Wake kwenye mamlaka Yake hayo, na Yeye kwa kila jambo ni Muweza. Faida inayopatikana katika aya hii ni kuwa inathibitisha sifa ya mkono kwa Mwenyezi Mungu Aliyetakasika na kutukuka, kwa namna inavyonasibiana na utukufu Wake"
        },
        {
            "chapter": 67,
            "verse": 2,
            "text": "Aliyeumba mauti na uhai ili awatahini nyinyi, enyi watu, ni yupi miongoni mwenu aliye mwema wa matendo na utakasaji wa nia? Na Yeye Ndiye Mshindi Ambaye hakuna chochote kinachomshinda, Ndiye Mwingi wa msamaha kwa anayetubia miongonu mwa waja Wake. Katika aya hii pana kuhimiza kufanya utiifu na makaemeo ya kutenda maasia"
        },
        {
            "chapter": 67,
            "verse": 3,
            "text": "Aliyeumba mbingu saba zilizopangika, baadahi yake juu ya nyingine, huoni katika uumbaji wa Mwenyezi Mungu Mwingi wa rehema, ewe mwenye kuangalia, tofauti yoyote wala mpambanuko, basi rudia tena kuangalia mbinguni: je unaona pasuko zozote au nyufa"
        },
        {
            "chapter": 67,
            "verse": 4,
            "text": "Kisha rudia kuangalia tena, mara baada ya mara, yatakurudia hayo macho yakiwa manyonge na matwevu hayakuona upungufu wowote na hali yakiwa ni yenye usumbufu na uchovu"
        },
        {
            "chapter": 67,
            "verse": 5,
            "text": "Na hakika tumeupamba uwingu wa karibu unaoonekana na macho kwa nyota kubwa zenye kung’ara, na tumezifanya nyota hizo ni vimondo zenye kuwachoma wenye kusikiliza kwa kuiba miongoni mwa mashetani, na tumewaandalia wao huko Akhera adhabu ya Moto wenye kuwaka wakawa ni wenye kuadhibika kwa joto lake"
        },
        {
            "chapter": 67,
            "verse": 6,
            "text": "Na wenye kumkanusha Mola wao watapata adhabu ya moto wa Jahanamu, na ubaya zaidi wa mahali pa mtu kurejea ni ni huo moto wa Jahanamu"
        },
        {
            "chapter": 67,
            "verse": 7,
            "text": "Waingizwapo hao wakanushaji ndani ya moto wa Jahanamu, watausikia ukitoa sauti kali yenye kutisha , huku ukichemka machemko makali sana"
        },
        {
            "chapter": 67,
            "verse": 8,
            "text": "unakaribia huo moto wa Jahanamu kurarukararuka kwa ukali wa hasira ulizonazo juu ya wakanushaji. Kila linapotiwa humo kundi la watu, wale wawakilishi wa kusimamia mambo ya huo moto wa Jahanamu watawauliza kwa njia ya kuwalaumu na kuwakaripia: Je kwani hakuwajia nyinyi, huko duniani, mjumbe wa kuwatahadharisha na adhabu hii ambayo nyinyi mmo ndani yake"
        },
        {
            "chapter": 67,
            "verse": 9,
            "text": "Watawajibu kwa kusema, «Ndio! Tumejiwa na Mjumbe anayetoka kwa Mwenyezi mungu akatuonya na tukamkanusha na tukasema kuhusu miujiza aliyokuja nayo: Mwenyezi Mungu hakumteremshia binadamu kitu chochote. Hamkuwa nyinyi, enyi Mitume, isipokuwa mmeenda mbali na haki"
        },
        {
            "chapter": 67,
            "verse": 10,
            "text": "Na watasema kwa kukubali makosa, «Lau tungalikuwa tunasikia usikivu wa mwenye kutafuta haki, au tunafikiria juu ya yale tunayoitiwa kwayo, hatungekuwa ni kati ya watu wa Motoni.»"
        },
        {
            "chapter": 67,
            "verse": 11,
            "text": "Hivyo basi wakakubali kukanusha kwao na kukufuru kwao kulikowafanya wastahili adhabu ya Moto. Basi kuwa mbali na rehema ya Mwenyezi Mungu ni kwa watu wa Motoni"
        },
        {
            "chapter": 67,
            "verse": 12,
            "text": "Hakika wale wanaomuogopa Mola wao, wakamuabudu na wasimuasim na hali wako mbali na macho ya watu na wanaiogopa adhabu ya Akhera kabla hawajaiona, watapata msamaha wa dambi zao katoka kwa Mwenyezi Mungu na malipo mema makubwa ambayo ni Pepo"
        },
        {
            "chapter": 67,
            "verse": 13,
            "text": "Na yaficheni maneno yenu, enyi watu, katika jambo lolote miongoni mwa mambo yenu , au yadhihirisheni, kwani yote mawili mbele ya Mwenyezi Mungu ni sawa. Hakika Yeye , kutakasika ni Kwake, ni Mjuzi wa yaliyomo ndani ya vifua, basi yatafichamana vipi maneno yenu na matendo yenu Kwake Yeye"
        },
        {
            "chapter": 67,
            "verse": 14,
            "text": "Je, kwani hajui, Mola wa viumbe, viumbe Vyake na mambo yao na hali ni kuwa Yeye Ndiye Aliyewaumba, Akalitengeneza umbo lao na Akalifanya zuri? Na Yeye Ndiye Mpole kwa waja Wake, Ndiye Mwenye kuwatambua wao na matendo yao"
        },
        {
            "chapter": 67,
            "verse": 15,
            "text": "Mwenyezi Mungu Peke Yake Ndiye Aliyewafanyia ardhi iwe nyepesi iliyotayarishwa mpate kutulia juu yake. Basi tembeeni sehemu zake na pande zake na mle riziki ya Mwenyezi Mungu Anayowatolea humo. Na Kwake Yeye Peke Yake ndio Ufufuzi kutoka makaburini mwenu ili mhesabiwe na mlipwe. Katika hii aya pana ishara ya kuhimiza utafutaji riziki na uchumaji. Pia pana dalili kuwa Mwenyezi Mungu Ndiye Muabudiwa wa haki Peke Yake Asiye na mshirika, na pana dalili ya uweza Wake, kukumbusha neema Zake na kuonya kuelemea duniani"
        },
        {
            "chapter": 67,
            "verse": 16,
            "text": "Je mmesalimika, enyi makafiri wa Makkah, na Mwenyezi Mungu Aliye mbinguni kuwa Hatawadidimiza ardhini ikawa inatetemeka na nyinyi mpaka mkaangamia"
        },
        {
            "chapter": 67,
            "verse": 17,
            "text": "Au mmesalimika kuwa Mwenyezi Mungu Aliye juu ya mbingu kuwa Hatawatumia upepo wenye kuwapiga mawe madogomadogo na hapo mkajua, enyi makafiri, ni vipi onyo langu kwenu mnapoiona adhabu? Na huko kujua wakati huo hakutawanufaisha. Katika hii aya pana kuthibitisha kuwa Mwenyezi Mungu, Aliyetukuka, Yuko juu kwa namna inayonasibiana na utukufu Wake, kutakasika ni Kwake"
        },
        {
            "chapter": 67,
            "verse": 18,
            "text": "Kwa hakika walikanusha wale waliokuwa kabla ya makafiri wa Makkah kama vile watu wa Nuchouh, 'Ād na Thamūd walivyowakanusha Mitume wao. Basi kulikuwa namna gani kule kuwakasirikia kwangu na kuwageuzia kwangu neema waliyokuwa nayo kwa kuwateremshia adhabu na kuwaangamiza"
        },
        {
            "chapter": 67,
            "verse": 19,
            "text": "Je kwani walighafilika hawa makafiri wasiwatazame ndege juu yao wakiwa wanazikunjua mbawa zao angani na wakati mwingine wanazikunja na kuzitia mbavuni mwao? Hakuna mwenye kuwatunza wasianguke wakiwa katika hali hiyo isipokuwa Mwingi wa rehema"
        },
        {
            "chapter": 67,
            "verse": 20,
            "text": "Hakika Yeye Anaona kila kitu, hakuna upungufu wala tofauti.Bali ni nani huyu ambaye, kulingana na madai yenu, enyi makafiri, kuwa ni kundi lenu, anayewanusuru asiyekuwa Mwenyezi Mungu Mwingi wa rehema, iwapo Yeye Atawatakia baya? Makafiri hawakuwa, katika madai yao isipokuwa wako katika kudanganywa na kupotezwa na Shetani"
        },
        {
            "chapter": 67,
            "verse": 21,
            "text": "Bali ni nani huyo mpaji anayedaiwa atakayewapa nyinyi riziki iwapo Yeye Atazuia riziki Yake na Atawakatalia kuwapa? Bali makafiri wanaendelea kwenye ukiukaji wao na upotevu wao wakiwa katika hali ya ushindani, kujiona na kuikimbia haki, hawaisikii wala hawaifuati"
        },
        {
            "chapter": 67,
            "verse": 22,
            "text": "Je huyu anayetembea akiwa kichwa chake kimeinama hajui pa kuelekea wala namna ya kwenda yuko katika kulingana zaidi kwenye njia na ameongoka zaidi au ni yule anayetembea sawasawa, akiwa na kimo kilicholingana, aliye mzima, afuataye njia iliyofunuka wazi isiyokuwa na mpeteko? Na huu ni mfano Mwenyezi Mungu Amempigia kafiri na na Muumini"
        },
        {
            "chapter": 67,
            "verse": 23,
            "text": "Mwenyezi Mungu Ndiye Aliyewapatisha nyinyi kutoka kwenye hali ya kutokuwako, na akawafanya nyinyi muwe na mashikio ili msikie kwayo, macho ili muonee na nyoyo ili muelewe kwazo. Basi ni uchache, enyi makafiri, mnavyomtekelezea shukrani Mola wenu kwa neema hizi alizowaneemesha"
        },
        {
            "chapter": 67,
            "verse": 24,
            "text": "Waambie, «Mwenyezi Mungu ndiye Aliyewaumba na Akawaeneza ardhini. Na Kwake Yeye, PekeYake, mtakusanywa baada ya huku kutengana, ili mhesabiwe na mlipwe.»"
        },
        {
            "chapter": 67,
            "verse": 25,
            "text": "Na wanasema hao makafiri, «Ni lini itakapohakikika ahadi hii, ewe Muhammad? Tupeni habari ya kipindi chake, enyi Waumini, iwapo nyinyi ni wakweli katika yale mnayoyadai.»"
        },
        {
            "chapter": 67,
            "verse": 26,
            "text": "Waambie hao, ewe Mtume, «Hakika ujuzi wa kipindi cha kusimama Kiyama uko kwa Mwenyezi Mungu Peke Yake Ndiye Anayehusika nacho. Na hakika si lingine ni kwamba mimi ni muonyaji kwenu, ninawaogopesha mwisho mbaya wa ukafiri wenu na ninawaeleza kile Alichoniamrisha Mwenyezi Mungu nikibainishe upeo wa kubainisha"
        },
        {
            "chapter": 67,
            "verse": 27,
            "text": "Watakapoiona makafiri adhabu ya Mwenyezi Mungu ikiwa iko karibu nao na wakaishuhudia, utajitokeza unyonge na unguliko kwenye nyuso zao na waambiwe, kwa njia ya kuwalaumu na kuwakaripia, «Hii ndiyo ile mliokuwa mkitaka iharakishwe ulimwenguni.»"
        },
        {
            "chapter": 67,
            "verse": 28,
            "text": "Sema, ewe Mtume, uwaambie hawa makafiri, «Nipasheni habari, iwapo Mwenyezi Mungu Atanifisha pamoja na Waumini walio pamoja na mimi, kama mnavyotamani, au Ataturehemu avicheleweshe vipindi vyetu vya kufa na Atuepushie adhabu yake, basi ni nani huyo ambaye atawahami aizuie adhabu kali yenye kuumiza isiwafikie?»"
        },
        {
            "chapter": 67,
            "verse": 29,
            "text": "Sema, «Ni Mwenyezi Mungu! Yeye Ndiye Mwingi wa rehema. Tumemuamini na tumeifuata Sheria Yake kivitendo na tumemtii. Na Kwake yeye, Peke Yake, tumetegemea katika mambo yetu yote. Basi mtajua, enyi makafiri, itakapoteremka adhabu, ni yupi kati ya makundi mawili miongoni mwetu: sisi na nyinyi, yuko mbali waziwazi na njia ya Mwenyezi Mungu iliyonyoka.»"
        },
        {
            "chapter": 67,
            "verse": 30,
            "text": "Sema, ewe Mtume, Uwaambie hawa washirikina, «Nipasheni habari iwapo maji yenu mnayokunywa ni yenye kupotea ndani ya ardhi, mkawa hmyafikii kwa namna yoyote, basi ni nani asiyekuwa Mwenyezi Mungu Atakayewaletea maji yenye kutembea ardhini na yenye kuonekana na macho»"
        },
        {
            "chapter": 68,
            "verse": 1,
            "text": "«Nūn» Yametangulia maelezo kuhusu herufi zilizokatwakatwa na kutengwa mwanzo wa sura ya Al-Baqarah"
        },
        {
            "chapter": 68,
            "verse": 2,
            "text": "Anaapa Mwenyezi Mungu kwa Kalamu ambayo kwayo Malaika na watu wanaandikia, na kwa kile wanachokiandika cha kheri, manufaa na aina za elimu"
        },
        {
            "chapter": 68,
            "verse": 3,
            "text": "Hukuwa wewe, ewe Mtume, kwa sababu ya neema ya Mwenyezi Mungu kwako, ya unabii na utume, ni mchache wa akili wala mwenye uduni wa maoni. Na wewe una malipo makubwa yasiyopunguzwa wala kukatwa kwa yale matatizo unayopambana nayo ya ufikishaji ujumbe"
        },
        {
            "chapter": 68,
            "verse": 4,
            "text": "Na hakika wewe, ewe Mtume, uko juu ya tabia kubwa, nazo ni zile tabia njema zilizomo kwenye Qur’ani. Kwani kule kuifuata Qur’ani kulikuwa ni sifa yake, akitekeleza amri zake na kukomeka na yale yanayokatazwa nayo"
        },
        {
            "chapter": 68,
            "verse": 5,
            "text": "Kwa kipindi cha karibu kijacho, utaona ewe Mtume, na wataona"
        },
        {
            "chapter": 68,
            "verse": 6,
            "text": "makafiri ugonjwa wa akili na wazimu viko kwa nani miongoni mwenu"
        },
        {
            "chapter": 68,
            "verse": 7,
            "text": "Hakika Mola wako , kutakasika ni Kwake, Ndiye Mjuzi zaidi wa kumjua mpotofu aliyeenda kombo na Dini ya Mwenyezi Mungu na njia ya uongofu, na Yeye Ndiye Mjuzi zaidi wa kumjua mchamungu aliyeongoka kwenye njia ya haki"
        },
        {
            "chapter": 68,
            "verse": 8,
            "text": "Basi jikite kwenye msimamo ulionao, ewe Mtume, wa kuenda kinyume na wakanushaji, na wala usiwatii"
        },
        {
            "chapter": 68,
            "verse": 9,
            "text": "Wanatamani na wanapenda lau wewe unakuwa laini kwao na kuwakubalia baadhi ya misimamo waliyonayo, na wao wakawa laini kwako"
        },
        {
            "chapter": 68,
            "verse": 10,
            "text": "Usimkubalie, ewe Mtume, kila mtu mweye kuapa mayamini sana"
        },
        {
            "chapter": 68,
            "verse": 11,
            "text": "mrongo sana, mtwevu, msengenyaji watu, anayetembea baina yao kwa kuchochea ugomvi na kuchukua maneno ya baadhi yao kuwapelekea wengine kwa lengo la kuharibu baina yao, bahili wa mali mwenye uchoyo wa kuyatumia katika njia ya haki"
        },
        {
            "chapter": 68,
            "verse": 12,
            "text": "mwenye kuzuia sana ufanyaji wema, anayevuka mpaka wake katika kuwafanyia watu uadui na kutumia yaliyohartamishwa, mwingi wa madhambi"
        },
        {
            "chapter": 68,
            "verse": 13,
            "text": "mshupavu katika ukafiri wake, mchafu na muovu na anayenasibishwa na baba asiye wake"
        },
        {
            "chapter": 68,
            "verse": 14,
            "text": "Na kwa kuwa yeye ni mwenye mali na wana ndipo akakiuka mipaka na akaifanyia kiburi haki"
        },
        {
            "chapter": 68,
            "verse": 15,
            "text": "Ikawa akisomewa aya za Qur’ani na mtu yoyote huzikanusha na kusema kuwa hizo ni maneno ya urongo na itikadi za watu waliopita. Aya hizi, ingawa zimeteremka kwa baadhi ya washirikina, kama vile al-Walīd bin \\al-Mughīrah, zina onyo ndani yake kwa Muislamu asikubaliane na anayesifika kwa sifa hizi zenye kutukanika"
        },
        {
            "chapter": 68,
            "verse": 16,
            "text": "Tutaweka alama ya kudumu juu ya pua yake isiyomuepuka, ili afedheheke mbele za watu"
        },
        {
            "chapter": 68,
            "verse": 17,
            "text": "Sisi tumewatahini watu wa Makkah kwa njaa na ukame kama tulivyowatahini wenye shamba walipoapa wakiwa pamoja kwamba watakwenda kuvuna matunda ya shamba lao asubuhi mapema, ili wasiokuwa wao, kati ya masikini na mfano wao, wasipate kula katika mavuno hayo"
        },
        {
            "chapter": 68,
            "verse": 18,
            "text": "Na wasiseme walipopanga hayo, «Mwenyezi Mungu Akitaka»"
        },
        {
            "chapter": 68,
            "verse": 19,
            "text": "Mwenyezi Mungu akaliteremshia shamba hilo moto ukaliteketeza kipindi cha usiku na hali wao wakiwa wamelala"
        },
        {
            "chapter": 68,
            "verse": 20,
            "text": "Na likapambaukiwa nalo lishachomeka limekuwa leusi kama usiku wa giza"
        },
        {
            "chapter": 68,
            "verse": 21,
            "text": "Hapo wakaitana kipindi cha asubuhi"
        },
        {
            "chapter": 68,
            "verse": 22,
            "text": "«Haya tokeni mapema mwende kwenye shamba lenu iwapo bado mnataka kuvuna matunda!»"
        },
        {
            "chapter": 68,
            "verse": 23,
            "text": "Wakatoka kwa haraka, huku wakinong’ onezana"
        },
        {
            "chapter": 68,
            "verse": 24,
            "text": "«Leo msimpe nafasi masikini yoyote kuingia shamba lenu.»"
        },
        {
            "chapter": 68,
            "verse": 25,
            "text": "Wakaenda kipindi cha mwanzo wa mchana kuelekea kwenye shamba lao wakiwa na lengo baya la kuwanyima masikini matunda ya shamba, wakiwa wana uwezo kamili wa kulitekeleza hilo kulingana na madai yao"
        },
        {
            "chapter": 68,
            "verse": 26,
            "text": "Walipolishuhudia shamba lao limechomeka walilikataa na wakasema, ‘Kwa hakika tumepotea njia ya kulifikia!» na walipojua kuwa hilo ndilo shamba lao walisema"
        },
        {
            "chapter": 68,
            "verse": 27,
            "text": "«Bali sisi tumekoseshwa mazao yake kwa sababu ya nia yetu ya uchoyo na kuwanyima masikini.»"
        },
        {
            "chapter": 68,
            "verse": 28,
            "text": "Akasema muadilifu zaidi miongoni mwao, «Kwani sikuwaambia myafunge maneno yenu na matakwa ya mwenyezi Mungu kwa kusema ‘Mwenyezi Mungu Akitaka’?»"
        },
        {
            "chapter": 68,
            "verse": 29,
            "text": "Hapo wakasema, baada ya kurudi kwenye fahamu za uongofu, «Mwenyezi Mungu Mola wetu Ametakasika na udhalimu katika haya yaliyotupata, lakini ni sisi ndio tuliojidhulumu nafsi zetu kwa kuacha kuyafunga maneno yetu na matakwa ya Mwenyezi Mungu na kwa lengo letu baya.»"
        },
        {
            "chapter": 68,
            "verse": 30,
            "text": "Wakazungukiana wao kwa wao wakilaumiana kwa kuacha kuyafunga maneno yao na matakwa ya Mwenyezi Mungu na kwa lengo lao baya"
        },
        {
            "chapter": 68,
            "verse": 31,
            "text": "wakasema, «Ewe ole wetu! Sisi tulikuwa tumekiuka mpaka kwa kuwanyima masikini na kuenda kinyume na amri ya Mwenyezi Mungu"
        },
        {
            "chapter": 68,
            "verse": 32,
            "text": "Tunatarajia kwa Mola wetu kuwa Atatupa kilicho bora zaidi kuliko shamba letu, kwa kuwa tumetubia na tumekubali makosa yetu. Sisi tuna matumaini mema kwa Mola wetu, tunatarajia msamaha na tunaomba kheri. Mfano wa mateso hayo tuliyowatesa nayo wenye shamba ndivyo yanavyokuwa mateso yetu duniani kwa kila anayeenda kinyume na amri ya Mwenyezi Mungu na akazifanyia uchoyo neema za Mwenyezi Mungu Alizompa kwa kutotekeleza haki ya Mwenyezi Mungu katika neema hizo"
        },
        {
            "chapter": 68,
            "verse": 33,
            "text": "Na kwa hakika adhabu ya Mwenyezi Mungu ni kubwa zaidi na ni kali zaidi kuliko adhabu ya duniani. Lau wao wangalijua wangalijiepusha na kila jambo lenye kusababisha kupata mateso hayo"
        },
        {
            "chapter": 68,
            "verse": 34,
            "text": "Hakika wale waliojikinga na mateso ya Mwenyezi Mungu kwa kufanya yale Aliyowaamrisha na kuacha yale Aliyoyakataza, watapata kwa Mola wao huko Akhera, mabustani ya Peponi ambayo ndani yake kuna starehe za daima"
        },
        {
            "chapter": 68,
            "verse": 35,
            "text": "Je tuwafanye wale wanaomnyenyekea Mwenyezi Mungu kwa kumtii ni kama wale waliokufuru"
        },
        {
            "chapter": 68,
            "verse": 36,
            "text": "Mna nini nyinyi? Vipi mnatoa uamuzi huu wa kudhalimu, mkalinganisha baina yao katika malipo"
        },
        {
            "chapter": 68,
            "verse": 37,
            "text": "Au nyinyi mna kitabu kilichoteremshwa kutoka mbinguni ambacho mnakuta ndani yake kuwa mtiifu ni kama muasi, mkawa mnayasoma hayo mnayoyasema"
        },
        {
            "chapter": 68,
            "verse": 38,
            "text": "Hivyo basi nyinyi ndani ya kitabu hiki mna kila mnachokitamani. Basi hilo nyinyi hamnalo"
        },
        {
            "chapter": 68,
            "verse": 39,
            "text": "Au nyinyi mna ahadi na mapatano ya lazima juu yetu kuwa mtapata mnayoyataka na kuyatamani"
        },
        {
            "chapter": 68,
            "verse": 40,
            "text": "Waulize washirikina, ewe Mtume, «Ni yupi katika wao anayeichukulia hukumu hiyo dhamana na ahadi kwamba atayapata hayo?»"
        },
        {
            "chapter": 68,
            "verse": 41,
            "text": "Au wau wana waungu wanaowachukulia dhamana kwa wanayoyasema na kuwasaidia kuyafikia hayo wanayoyataka? Basi na wawalete iwapo wao ni wakweli katika madai yao"
        },
        {
            "chapter": 68,
            "verse": 42,
            "text": "Siku ya Kiyama, mambo yatakuwa magumu na kituko chake kitakuwa kikubwa, na hapo Mwenyezi Mungu Aje ili kutoa uamuzi baina ya viumbe, Afunue muundi Wake usiofanana na kitu chochote. Amesema, rehema ya Mwenyezi Mungu na amani zimshukie, «Atafunua Mola wetu muundi Wake, hapo amsujudie kila mwanamume aliyeamini na mwanamke aliyeamini, na atasalia yule aliyekuwa akisujudu duniani kwa kujionesha na kusikika, aende kusujudu na mgongo wake ugeuke kuwa mfupa mmoja.» Imepokewa na Bukhari na Muslim"
        },
        {
            "chapter": 68,
            "verse": 43,
            "text": "Yatakuwa yameinama macho yao, hawayainui, wamefinikwa na unyonge mkubwa kutokana na adhabu ya Mwenyezi Mungu, na hali wao walikuwa ulimwenguni wakiitwa kuswali na kumumuabudu Mwenyezi Mungu wakiwa na nguvu zao na uwezo wa kufanya hivyo, wakawa hawasujudu kwa kiburi na kujiona wakubwa"
        },
        {
            "chapter": 68,
            "verse": 44,
            "text": "Basi, niache, ewe Mtume, na wale wanaoikanusha hii Qur’ani! Ni juu yangu kuwalipa na kuwatesa. Tutawanyoshea mambo yao kwa kuwapa mali, watoto na neema nyiginezo kwa njia ya kuwavutavuta kwa namna ya wao kutofahamu kuwa hiyo ndiyo njia ya kuwaangamiza"
        },
        {
            "chapter": 68,
            "verse": 45,
            "text": "Na ninawapa muhula na kuurefusha umri wao, wapate kuendelea kufanya dhambi. Hakika vitimbi vyangu kwa watu makafiri ni vya nguvu na vikali"
        },
        {
            "chapter": 68,
            "verse": 46,
            "text": "Au unaomba, ewe Mtume, hawa washirikina ujira wa kidunia kwa kuufikisha ujumbe, hivyo basi wao wakawa wamelazimishwa kubeba mzigo mzito wa gharama"
        },
        {
            "chapter": 68,
            "verse": 47,
            "text": "Au wao wana ujuzi wa ghaibu, wakawa wanaandika kutokana nao kile wanachokiamulia nafsi zao kwamba wao wana cheo bora zaidi kwa Mwenyezi Mungu kuliko wale wenye kumuamini"
        },
        {
            "chapter": 68,
            "verse": 48,
            "text": "Basi vumilia, ewe Mtume, kwa kile Alichokiamua Mola wako na kukipitisha. Na miongoni mwa hivyo ni kuwapa muhula na kuchelewesha ushindi wako kwao. Na usiwe ni kama yule mtu wa chewa, naye ni Yūnus, amani imshukie, alipokasirika na kutokuwa na uvumilivu na watu wake, pindi alipomuita Mola Wake, na huku amejawa na makero, akimuomba Awaharakishie adhabu"
        },
        {
            "chapter": 68,
            "verse": 49,
            "text": "lau si yeye kufikiwa na neema ya Mola Wake kwa kumwafikia kutubia, angalitupwa chini, kutoka tumboni mwa chewa, kwenye ardhi kavu yenye kuangamiza, na hali amefanya jambo la kulaumiwa"
        },
        {
            "chapter": 68,
            "verse": 50,
            "text": "Mola Wake Akamchagua kwa ujumbe Wake, Akamjaalia ni miongoni mwa watu wema waliokuwa wazuri wa nia, matendo na maneno"
        },
        {
            "chapter": 68,
            "verse": 51,
            "text": "Kwa hakika wanakaribia makafiri wanapoisikia Qur’ani kukudhuru kwa jicho la uhasidi kwa kukuchukia, lau si Mwenyezi Mungu kukuokoa na kukuhami, na wanasema kwa matamanio yao kwamba yeye ni Mwendawazimu"
        },
        {
            "chapter": 68,
            "verse": 52,
            "text": "Na haikuwa Qur’ani isipokuwa ni mawaidha na ukumbusho kwa viumbe wote miongoni mwa binadamu na majini"
        },
        {
            "chapter": 69,
            "verse": 1,
            "text": "Kiyama chenye kutukia kikweli ambacho ndani yake inahakikika ahadi ya Mwenyezi Mungu na onyo Lake"
        },
        {
            "chapter": 69,
            "verse": 2,
            "text": "Kiyama chenye kutukia kikweli ni zipi sifa zake na hali zake"
        },
        {
            "chapter": 69,
            "verse": 3,
            "text": "Na kitu gani kilichokujulisha wewe, ewe Mtume, na kukueleza uhakika wa Kiyama na kikakupa wewe picha ya janga lake na shida zake"
        },
        {
            "chapter": 69,
            "verse": 4,
            "text": "Thamūd, nao ni watu wa Ṣāliḥ, na ‘Ād, nao ni watu wa Hūd, walikikanusha Kiyama ambacho kinagonga nyoyo kwa vituko janga lake"
        },
        {
            "chapter": 69,
            "verse": 5,
            "text": "Ama hao Thamūd waliangamizwa kwa ukelele mkubwa uliopita kiasi ukali wake"
        },
        {
            "chapter": 69,
            "verse": 6,
            "text": "na ama‘Ād waliangamizwa kwa upepo baridi unaovuma kwa nguvu"
        },
        {
            "chapter": 69,
            "verse": 7,
            "text": "Mwenyezi Mungu Aliwasaliti nao masiku saba na michana minane yenye kufuatana, isiyokatika wala kusimama. Utawaona watu katika masiku hayo na michana wamekufa, kama kwamba wao ni vigogo mitende iliyo mibovu iliyolika ndani"
        },
        {
            "chapter": 69,
            "verse": 8,
            "text": "Basi je utamuona mtu yoyote miongoni mwao mwenye kusalia bila kuangamia"
        },
        {
            "chapter": 69,
            "verse": 9,
            "text": "Na akaja mpita kiasi katika uasi Fir’awn na ummah waliomtangulia waliokanusha Mitume wao, na watu wakazi wa vijiji vya watu wa Lūṭ ambao majumba yao yaliwapindukia kwa sababu ya kitendo kibaya walichokifanya, cha ukafiri, ushirikina na mambo machafu"
        },
        {
            "chapter": 69,
            "verse": 10,
            "text": "Kila ummah kati yao walimuasi mjumbe wa Mola wao ambaye alitumwa kwao, basi Mwenyezi Mungu Akawashika mshiko mkali mno"
        },
        {
            "chapter": 69,
            "verse": 11,
            "text": "Sisi, maji yalipopita kipimo chake, mpaka yakawa juu na kuangatika juu ya kila kitu, tuliwabeba watu wa asili zenu pamoja na Nūḥ ndani ya jahazi ambayo ilikuwa ndio sababu ya kuokoka Waumini na kuzamishwa makafiri"
        },
        {
            "chapter": 69,
            "verse": 12,
            "text": "hili likiwa ni mazingatio na mawaidha, na lipate kulihifadhi tukio hilo kila shikio ambalo kazi yake ni kuhifadhi, na lielewe kile ambacho limekisikia"
        },
        {
            "chapter": 69,
            "verse": 13,
            "text": "Pindi Malaika atakapopuliza kwenye barugumu mpulizo mmoja, nao ni mpulizo wa kwanza ambao hapo patapatikana maangamivu ya ulimwengu"
        },
        {
            "chapter": 69,
            "verse": 14,
            "text": "Na pindi ardhi na milima itakapoinuliwa kutoka mahali ilipo ikavunjwavunjwa na kugongwagongwa mara moja"
        },
        {
            "chapter": 69,
            "verse": 15,
            "text": "Wakati huo Kiyama kitasimama"
        },
        {
            "chapter": 69,
            "verse": 16,
            "text": "Na mbingu zitafanya ufa na ziwe dhaifu na kulegea Siku hiyo, hazitakuwa na mshikamano wala ugumu"
        },
        {
            "chapter": 69,
            "verse": 17,
            "text": "Na Malaika watakuwa kwenye pambizo na pande zake, na wataibeba «Arshi ya Mola wako juu yao Siku ya Kiyama Malaika wanane miongoni mwa Malaika wakubwa"
        },
        {
            "chapter": 69,
            "verse": 18,
            "text": "Katika Siku hiyo, mtaorodheshwa kwa Mwenyezi Mungu, enyi wat, ili mhesabiwe na mlipwe, hakuna chochote kitakachofichamana kwa Mwenyewzi Mungu miongoni mwa siri zenu"
        },
        {
            "chapter": 69,
            "verse": 19,
            "text": "Ama yule Atakayepewa kitabu cha matendo yake kwa mkono wake wa kulia, atasema akiwa katika hali ya ubashasha na furaha, ‘Chukueni kitabu changu mkisome"
        },
        {
            "chapter": 69,
            "verse": 20,
            "text": "Mimi nilikuwa na yakini duniani kuwa nitapata malipo yangu Siku ya Kiyama, nikajiandalia nayo kwa matayarisho ya Imani na matendo mema.»"
        },
        {
            "chapter": 69,
            "verse": 21,
            "text": "Basi yeye atakuwa kwenye maisha ya furaha ya kumridhisha"
        },
        {
            "chapter": 69,
            "verse": 22,
            "text": "kwenye Pepo ya juu kimahali na daraja"
        },
        {
            "chapter": 69,
            "verse": 23,
            "text": "matunda yake yako karibu, anayachuma anayesimama, anayeketi na anayelala"
        },
        {
            "chapter": 69,
            "verse": 24,
            "text": "Wataambiwa, «Kuleni na mnyweni kila aina ya vyakula na vinywaji, mkiwa mbali na kila kero, mkiwa mmesalimika na kila mnalolichukia, kwa sababu ya matendo mema mliyoyatanguliza siku za ulimwenguni.»"
        },
        {
            "chapter": 69,
            "verse": 25,
            "text": "Na ama yule atakayepewa kitabu cha matendo yake kwa mkono wake wa kushoto"
        },
        {
            "chapter": 69,
            "verse": 26,
            "text": "atasema akiwa katika hali ya kujuta na kupata hasara"
        },
        {
            "chapter": 69,
            "verse": 27,
            "text": "«Natamani lau mimi sikupewa kitabu changu na sikujua malipo yangu! Natamani lau kile kifo nilichokufa duniani kilikuwa ndicho chenye kukata kabisa mambo yangu na nisifufuliwe baada yake"
        },
        {
            "chapter": 69,
            "verse": 28,
            "text": "Mali yangu niliyoyakusanya hayakuninufaisha duniani"
        },
        {
            "chapter": 69,
            "verse": 29,
            "text": "Hoja zangu zote zimenionokea, na sina hoja tena ya kuitumia kama hoja.»"
        },
        {
            "chapter": 69,
            "verse": 30,
            "text": "Hapo waambiwe walinzi wa Moto wa Jahanamu, «Mchukueni mhalifu huyu mfanya dhambi, ikusanyeni mikono yake shingoni mwake muitie pingu"
        },
        {
            "chapter": 69,
            "verse": 31,
            "text": "kisha mtieni kwenye Moto unaowaka sana, apate kulihisi joto lake"
        },
        {
            "chapter": 69,
            "verse": 32,
            "text": "Kisha mfungeni mnyororo wa chuma ambao urefu wake ni dhiraa sabini mumkokote nao na mumtie humo"
        },
        {
            "chapter": 69,
            "verse": 33,
            "text": "Kwani yeye hakuwa akiamini kuwa Mwenyezi Mungu Ndiye Mola wa Haki, Peke Yake, Asiye na mshirika"
        },
        {
            "chapter": 69,
            "verse": 34,
            "text": "Wala hakuwa akitenda matendo yanayoambatana na uongofu Wake, wala hakuwa akiwahimiza watu duniani kuwalisha wenye uhitaji miongoni mwa masikini na wengineo"
        },
        {
            "chapter": 69,
            "verse": 35,
            "text": "basi kafiri huyu Siku ya Kiyama hatakuwa na jamaa wa karibu wa kumuepushia adhabu"
        },
        {
            "chapter": 69,
            "verse": 36,
            "text": "wala hatakuwa na chakula isipokuwa kile kinachotokana na usaa wa watu wa motoni"
        },
        {
            "chapter": 69,
            "verse": 37,
            "text": "hakuna mwenye kukila isipokuwa wale wenye dhambi, wanaoshikilia kumkanusha Mwenyezi mungu"
        },
        {
            "chapter": 69,
            "verse": 38,
            "text": "Naapa kwa mnavyoviona miongoni mwa vitu vinavyooonekana"
        },
        {
            "chapter": 69,
            "verse": 39,
            "text": "na vile msivyoviona miongoni mwa vile vilivyoghibu kwenu., hakika Qur’ani ni maneno ya Mwenyezi Mungu"
        },
        {
            "chapter": 69,
            "verse": 40,
            "text": "Inasomwa na mjumbe mkubwa wa cheo na utukufu"
        },
        {
            "chapter": 69,
            "verse": 41,
            "text": "Na si maneno ya mshairi kama mnavyodai, ni uchache mno mnavyoamini"
        },
        {
            "chapter": 69,
            "verse": 42,
            "text": "Wala si tungo kama zile tungo za makuhani, ni kuchache mno kule kukumbuka kwenu na kutia akilini kuwa kuna tafauti baina ya mawili hayo"
        },
        {
            "chapter": 69,
            "verse": 43,
            "text": "Lakini hiyo Qur’ani ni maneno ya Mola wa viumbe wote Aliyoyateremshia Mtume Wake Muhaammad, rehema ya Mwenyezi Mungu na amani zimshukie"
        },
        {
            "chapter": 69,
            "verse": 44,
            "text": "Na lau Muhammad angalitusingizia maneno tusiyoyanena"
        },
        {
            "chapter": 69,
            "verse": 45,
            "text": "tungalimtesa na tungalimkamata kwa nguvu na uweza, kwani nguvu ya kila kitu iko kwenye upande wake wa kulia"
        },
        {
            "chapter": 69,
            "verse": 46,
            "text": "kisha tungalimkata mshipa wa moyo wake"
        },
        {
            "chapter": 69,
            "verse": 47,
            "text": "hataweza yoyote kuyazuia mateso yetu yasimpate"
        },
        {
            "chapter": 69,
            "verse": 48,
            "text": "Na hii Qur’ani ni mawaidha kwa wachamungu wanaofuata amri za Mwenyezi Mungu na kuyaepuka makatazo yake"
        },
        {
            "chapter": 69,
            "verse": 49,
            "text": "Na sisi kwa hakika tunajua kwamba miongoni mwenu kuna wanaoikanusha hii Qur’ani pamoja na kuwa dalili zake ziko wazi"
        },
        {
            "chapter": 69,
            "verse": 50,
            "text": "Na kwa hakika kuikanusha Qur’ani ni majuto makubwa kwa wenye kuikanusha pindi watakapoiona adhabu yao na kuona starehe za wenye kuiamini"
        },
        {
            "chapter": 69,
            "verse": 51,
            "text": "Na kwa hakika hii Qur’ani ni haki iliyothibiti na yakini isiyo na shaka"
        },
        {
            "chapter": 69,
            "verse": 52,
            "text": "Basi Mwepushie Mwenyezi Mungu, kutakasika na sifa za upungufu ni Kwake, kila sifa isiyonasibiana na haiba Yake, na umtaje kwa jina Lake tukufu"
        },
        {
            "chapter": 70,
            "verse": 1,
            "text": "Ameapiza mwenye kuapiza miongoni mwa washirikina, kujiapiza mwenyewe na kuwaapiza watu wake kuteremkiwa na adhabu"
        },
        {
            "chapter": 70,
            "verse": 2,
            "text": "nayo ni yenye kuwashukia bila shaka Siku ya Kiyama"
        },
        {
            "chapter": 70,
            "verse": 3,
            "text": "Hakuna mzuiaji yoyote wa kuizuia isipokuwa Mwenyezi Mungu, Mwenye utukufu na haiba"
        },
        {
            "chapter": 70,
            "verse": 4,
            "text": "Malaika na Jibrili wanapanda kuenda Kwake, Aliyetukuka, kwa siku moja ambayo kadiri yake ni myaka elfu hamsini katika myaka ya duniani, nayo kwa aliyeamini ni kama muda wa Swala moja ya faradhi"
        },
        {
            "chapter": 70,
            "verse": 5,
            "text": "Basi vumilia, ewe Mtume, kule kufanya kwao shere na kutaka kwao wafikiwe na adhabu kwa haraka, uvumilivu usiokuwa na babaiko wala kumshtakia asiyekuwa Mwenyezi Mungu"
        },
        {
            "chapter": 70,
            "verse": 6,
            "text": "Kwa kweli makafiri wanaiona adhabu kuwa iko mbali na wanaona kuwa si yenye kutukia"
        },
        {
            "chapter": 70,
            "verse": 7,
            "text": "Na sisi tunaiona ni yenye kutukia kwa kipindi cha karibu bila shaka"
        },
        {
            "chapter": 70,
            "verse": 8,
            "text": "Siku ambayo mbingu itayayuka iwe ni kama rojo la mafuta"
        },
        {
            "chapter": 70,
            "verse": 9,
            "text": "na majabali yawe ni kama sufi iliyochanganywa na iliyoshanuliwa na kupeperushwa na upepo"
        },
        {
            "chapter": 70,
            "verse": 10,
            "text": "Wala mtu hatamuuliza jamaa yake wa karibu kuhusu jambo lake, kwani kila mmoja ameshughulishwa na nafsi yake"
        },
        {
            "chapter": 70,
            "verse": 11,
            "text": "Watawaona na watawajua, na hakuna yoyote atakayeweza kumnufaisha yoyote. Kafiri atatamani lau ajikomboa nafsi yake na adhabu ya Siku ya Kiyama kwa watoto wake"
        },
        {
            "chapter": 70,
            "verse": 12,
            "text": "mkewe, nduguye"
        },
        {
            "chapter": 70,
            "verse": 13,
            "text": "jamaa zake wanaomuhami na ambao anajinasibisha nao kwa ujamaa"
        },
        {
            "chapter": 70,
            "verse": 14,
            "text": "na kwa wote walio kwenye ardhi miongoni mwa binadamu na wengineo ili aokoke na adhabu ya Mwenyezi Mungu"
        },
        {
            "chapter": 70,
            "verse": 15,
            "text": "Mambo siyo kama vile unavyotamani yawe, ewe kafiri, ya kujikomboa"
        },
        {
            "chapter": 70,
            "verse": 16,
            "text": "Huo ni moto wa Jahanamu, moto wake unawaka na kuroroma, joto lake linatoa kwa nguvu ngozi ya kichwa na sehemu nyingine za mwili"
        },
        {
            "chapter": 70,
            "verse": 17,
            "text": "unamwita aliyeipa mgongo haki duniani na akaacha kumtii Mwenyezi Mungu na Mtume Wake"
        },
        {
            "chapter": 70,
            "verse": 18,
            "text": "na akakusanya mali na kuyaweka kwenye mahazina yake na asitekeleze amri ya Mwenyezi Mungu kwenye mali hayo"
        },
        {
            "chapter": 70,
            "verse": 19,
            "text": "Hakika binadamu ameumbwa akiwa na tabia ya babaiko na pupa"
        },
        {
            "chapter": 70,
            "verse": 20,
            "text": "Yakimpata makero na shida, anababaika sana na kufa moyo"
        },
        {
            "chapter": 70,
            "verse": 21,
            "text": "Na yakimpata mambo mazuri na ukunjufu wa maisha, huwa ni mwingi wa kuzuia na"
        },
        {
            "chapter": 70,
            "verse": 22,
            "text": "Isipokuwa wenye kusimamisha Swala"
        },
        {
            "chapter": 70,
            "verse": 23,
            "text": "wanaochunga kuitekeleza katika nyakati zake zote, hakuna shughuli yoyote inayowashughulisha nayo"
        },
        {
            "chapter": 70,
            "verse": 24,
            "text": "Na wale ambao katika mali yao kuna fungu maalumu alililowafaradhia Mwenyezi Mungu, nalo ni Zaka"
        },
        {
            "chapter": 70,
            "verse": 25,
            "text": "wanaozitoa kwa anayeomba msaada na kwa na kwa asiyeomba"
        },
        {
            "chapter": 70,
            "verse": 26,
            "text": "Na wale ambao wanaiamini Siku ya kuhesabiwa na kulipwa wakajiandaa nayo kwa matendo mema"
        },
        {
            "chapter": 70,
            "verse": 27,
            "text": "Na wale ambao wao wanaiogopa adhabu ya Mwenyezi Mungu"
        },
        {
            "chapter": 70,
            "verse": 28,
            "text": "kwani adhabu ya Mola wao haipaswi kwa yoyote kujiaminisha nayo"
        },
        {
            "chapter": 70,
            "verse": 29,
            "text": "Na wale ambao wao ni wenye kutunza tupu zao na kila alichokiharamishia Mwenyezi Mungu"
        },
        {
            "chapter": 70,
            "verse": 30,
            "text": "isipokuwa wake zao na vijakazi vyao, hakika wao kwa hao hawapatilizwi"
        },
        {
            "chapter": 70,
            "verse": 31,
            "text": "Basi mwenye kutaka kumaliza matamanio yake ya kimwili kwa wasiokuwa wake zake au vijakazi vyake, basi hao ndio wenye kukiuka mipaka ya halali kuingia kwenye haramu"
        },
        {
            "chapter": 70,
            "verse": 32,
            "text": "Na wale ambao wanazitunza amana za Mwenyezi Mungu na amana za waja, na wanatunza ahadi zao pamoja na Mwenyezi Munmgu, Aliyetukuka, na pamoja na waja"
        },
        {
            "chapter": 70,
            "verse": 33,
            "text": "Na wale ambao wanatekeleza ushahidi wao kwa ukweli bila kubadilisha au kuficha"
        },
        {
            "chapter": 70,
            "verse": 34,
            "text": "Na wale ambao wanatunza utekelezaji Swala wala hawaharibu chochote cha wajibu katika hiyo Swala"
        },
        {
            "chapter": 70,
            "verse": 35,
            "text": "Hao waliosifika kwa sifa hizo njema, ni wenye kutulia kwenye mabustani ya Pepo ya starehe, ni wenye kukirimiwa humo kwa kila aina ya takrima"
        },
        {
            "chapter": 70,
            "verse": 36,
            "text": "Ni msukumo gani unaowasukuma makafiri watembee kwa haraka kuelekea upande wako, ewe Mtume, na huku wamenyosha shingo zao kwako, wamekukabili kwa macho yao"
        },
        {
            "chapter": 70,
            "verse": 37,
            "text": "wanajikusanya kuliani kwako na kushotoni kwako, wakiwa wamekaa kwa kupiga maduara na wamejigawa vikundi mbalimbali, wanazungumza na kuona ajabu"
        },
        {
            "chapter": 70,
            "verse": 38,
            "text": "Je ana tamaa kila mmoja miongoni mwa makafiri kuwa Mwenyezi Mungui Atamuingiza kwenye Pepo ya starehe ya daima? Mambo siyo kama vile wanavyotazamia. Wao hawataiingia hiyo Pepo kabisa"
        },
        {
            "chapter": 70,
            "verse": 39,
            "text": "Hakika sisi tumewaumba kwa kile wanachokijua cha maji matwevu kama wengineo, na vilevile hawakuamini. Basi vipi watapata heshima ya kuingia Pepo ya sterehe"
        },
        {
            "chapter": 70,
            "verse": 40,
            "text": "Sivyo hivyo. Najiapia Mimi Mwenyewe niliye Mola wa pande za kuchomoza na kutua jua, mwezi na sayari nyinginezo, kwa yanayopatikana humo miongoni mwa dalili waziwazi za kujulisha kufufuliwa"
        },
        {
            "chapter": 70,
            "verse": 41,
            "text": "kuwa Sisi tunaweza kuwaleta watu badala yao walio bora zaidi kuliko wao na watiifu zaidi wa Mwenyezi Mungu. Na hakuna yoyote atakayetushinda na kutuponyoka na kutuelemea iwapo tunataka kumrudisha uhai baada ya kufa"
        },
        {
            "chapter": 70,
            "verse": 42,
            "text": "Basi waache wavame kwenye ubatilifu wao na wacheze kwenye ulimwengu wao mpaka wakutane na Siku ya Kiyama ambayo wanaahidiwa kuwa wataadhibiwa"
        },
        {
            "chapter": 70,
            "verse": 43,
            "text": "Siku watakapotoka makaburini wakienda kwa haraka, kama wlivyokuwa duniani wakienda mbio na haraka kwa waungu wao wakiwaabudu badala ya Mwenyezi Mungu"
        },
        {
            "chapter": 70,
            "verse": 44,
            "text": "hali ya kuwa macho yao ni madhalilifu yanatazama chini, wamefinikwa na unyonge na utwevu. Hiyo ndiyo Siku waliyoahidiwa duniani na walikuwa wakiifanyia shere na kuikanusha"
        },
        {
            "chapter": 71,
            "verse": 1,
            "text": "Kwa hakika sisi tulimpeleka Nūḥ kwa watu wake na tukamwambia, «Waonye watu wako kabla ya kufikiwa na adhabu yenye kuumiza.»"
        },
        {
            "chapter": 71,
            "verse": 2,
            "text": "Nūḥ akasema, «Enyi watu wangu! Mimi kwenu nyinyi ni mwonyaji waziwazi, anayewaonya nyinyi adhabu ya Mwenyezi Mungu iwapo mtamuasi"
        },
        {
            "chapter": 71,
            "verse": 3,
            "text": "Na mimi ni mjumbe wa Mwenyezi Mungu kwenu. Muabuduni Mwenyezi Mungu, Aliyetukuka, Peke Yake na muogopeni Yeye na nitiini mimi katika kile ninachowaamrisha nyinyi na kuwakataza. Basi mkinitii mimi na mkanikubalia"
        },
        {
            "chapter": 71,
            "verse": 4,
            "text": "Mwenyezi Mungu Atawasamehe dhambi zenu na kuwafinikia, atawarefushia umri wenu mpaka kipindi kilichokadiriwa katika ujuzi wa Mwenyezi Mungu, Aliyetukuka. Kwani kifo kikija hakicheleweshwi kabisa. Lau mngalijua hilo mngalifanya haraka kuamini na kutii.»"
        },
        {
            "chapter": 71,
            "verse": 5,
            "text": "Nūḥ akasema, «Mola wangu! Kwa hakika mimi nimewalingania watu wangu usiku na mchana ili wakuamini wewe na wakutii"
        },
        {
            "chapter": 71,
            "verse": 6,
            "text": "Ulinganizi wangu kwao ili waamini, haukuwaongezea kitu isipokuwa ni kukimbia na kuipa mgongo haki"
        },
        {
            "chapter": 71,
            "verse": 7,
            "text": "Na mimi kila nikiwalingania wao ili wakuamini wewe, ipate kuwa hiyo ni njia ya wewe kuwasamehe dhambi zao, hutia vidole vyao masikioni mwao, ili wasisikie ulinganizi wa haki, na hujifinika nguo zao wasipate kuniona, na hujikita kwenye ukafiri wao na hufanya kiburi sana cha kutoikubali haki"
        },
        {
            "chapter": 71,
            "verse": 8,
            "text": "Kisha mimi ni kawalingania wao kwenye Imani waziwazi na sio kwa kujificha"
        },
        {
            "chapter": 71,
            "verse": 9,
            "text": "Kisha nikawatangazia wao ulinganizi kwa sauti kubwa wakati mwingine, na nikausirisha huo ulinganizi kwa sauti ya chini wakati mwingine"
        },
        {
            "chapter": 71,
            "verse": 10,
            "text": "Ni kawaambia watu wangu, ‘Muombeni Mola wenu msamaha wa dhambi zenu na tubieni Kwake kutokana na ukafiri wenu, hakika Yeye ni Mwingi wa kusamehe kwa anayetubia miongoni mwa waja Wake na akurudia Kwake.’»"
        },
        {
            "chapter": 71,
            "verse": 11,
            "text": "Mtakapotubia na mkaomba msamaha, Mwenyezi Mungu Atawateremshia mvua nyingi ya mfululizo"
        },
        {
            "chapter": 71,
            "verse": 12,
            "text": "Atayaongeza mali yenu na pia watototo wenu, Atawafanya muwe na mabustani ya nyinyi kuneemeka kwa matunda yake na uzuri wake, na Atawajaalia nyinyi muwe na mito ambayo mtaitumia kwa kuipatia maji mimea yenu na pia wanyama wenu"
        },
        {
            "chapter": 71,
            "verse": 13,
            "text": "Mnani nyinyi, enyi watu, hamuogopi ukuu wa Mwenyezi Mungu na uweza Wake"
        },
        {
            "chapter": 71,
            "verse": 14,
            "text": "na hali yeye Amewaumba nyinyi katika miongo yenye kufuatana : tone la manii, kisha pande la damu, kisha nofu la nyama, kisha mifupa na nyama"
        },
        {
            "chapter": 71,
            "verse": 15,
            "text": "Kwani hamtazami namna alivyoumba Mwenyezi Mungu mbingu saba zilizopandana, kila uwingu juu ya mwingine"
        },
        {
            "chapter": 71,
            "verse": 16,
            "text": "Akajaalia mwezi, katika mbigu hizi, ni wenye mwangaza,, na Akajaalia jua ni taa yenye kung’ara ili kuwapatia mwangaza watu walioko ardhini"
        },
        {
            "chapter": 71,
            "verse": 17,
            "text": "Mwenyezi Mungu aliumba asili yenu kutokana na ardhi"
        },
        {
            "chapter": 71,
            "verse": 18,
            "text": "kisha Atawarudisha humo ardhini baada ya kufa, na Awatoe Siku ya kufufuliwa kuwatoa kihakika"
        },
        {
            "chapter": 71,
            "verse": 19,
            "text": "Na Mwenyezi Mungu Amewafanyia hii ardhi ni tandiko kama mkeka"
        },
        {
            "chapter": 71,
            "verse": 20,
            "text": "Ili mfuate humo njia zilizo kunjufu"
        },
        {
            "chapter": 71,
            "verse": 21,
            "text": "Nūḥ alisema, «Mola wangu! Kwa hakika watu wangu wameendelea sana kuniasi na kunikanusha, na wanyonge miongoni mwao wakawafuata viongozi wapotevu ambao mali yao na watoto wao havikuwaongezea isipokuwa upotevu wa duniani na mateso ya Akhera"
        },
        {
            "chapter": 71,
            "verse": 22,
            "text": "Na hao viongozi wa upotevu wakawafanyia wafuasi wao wanyonge vitimbi vikubwa"
        },
        {
            "chapter": 71,
            "verse": 23,
            "text": "na wakawaambia, ‘Msiache kuwaabudu waungu wenu mkaelekea kwenye kumubadu Mwenyezi Mungu Peke Yake, ambaye Nūḥ anawalingania nyinyi mumuabudu, na msimuache Wadd, Suwā‘, Yghūth, Ya’ūq wala Nasr.» Na haya ni majina ya masanamu wao ambao walikuwa wakiyaabudu badala ya Mwenyezi Mungu, na yalikuwa ni majina ya watu wema. Walipokufa, Shetani alitia kwenye mawazo ya watu wao wawasimamishie masanamu na picha ili wapate moyo, kama wanavyodai, wa kuwa watiifu wanapoyaona. Walipoondoka hao waliosimamisha masanamu na muda mrefu ukapita, wakaja watu wasiokuwa wao, Shetani aliwatia tashwishi kwamba wakale wao waliopita walikuwa wakiyaabudu haya masanamu na picha na kutawasali nayo. Hii ndio hekima ya kuharamishwa masanamu na kuharamishwa ujengaji wa makuba juu ya makaburi. Kwa kuwa hayo kwa kupitiwa na muda yanakuwa ni yenye kuabudiwa na wajinga"
        },
        {
            "chapter": 71,
            "verse": 24,
            "text": "Na hawa wafuatwa wamewapoteza watu wengi kwa vile walivyowapambia njia za upotofu upotevu. Kisha Nūḥ akaendelea kusema, «Na usiwaongezee, ewe Mola wetu, hawa waliozidhulumu nafsi zao kwa ukanushaji na ushindani isipokuwa kuwaepusha na haki.»"
        },
        {
            "chapter": 71,
            "verse": 25,
            "text": "Kwa sababu ya dhambi zao na ukakamavu wao juu ya ukafiri na uasi, walizamishwa kwa mafuriko na wakaingizwa baada ya kuzamishwa kwenye Moto unaowakia sana na kuchoma, na wasimpate, badala ya Mwenyezi Mungu, mwenye kuwaokoa au kuwaepushia adhabu ya Mwenyezi Mungu"
        },
        {
            "chapter": 71,
            "verse": 26,
            "text": "Na akasema Nūḥ, amani imshukie, baada ya kukata tama na watu wake, «Mola wangu! Usimuache yoyote miongoni mwa wale wanaokukanusha kuwa ni mwenye kuishi juu ardhi akizunguka na kutembea"
        },
        {
            "chapter": 71,
            "verse": 27,
            "text": "Hao ukiwaacha, bila kuwaangamiza, watawapoteza waja wako waliokuamini na kuwapotosha njia ya haki, na haji yoyote kutokana na migongo yao na vizazi vyao isipokuwa yule aliyepotoka na njia ya haki na kukukanusha wewe sana na kukuasi"
        },
        {
            "chapter": 71,
            "verse": 28,
            "text": "Mola wangu! Nisamehe mimi, wazazi wangu wawili, mwenye kuingia nyumbani kwangu na hali yeye ameamini, wanaume na wanawake waliokuamini wewe, na usiwaongezee makafiri isipokuwa maangamivu na hasara, duniani na Akhera.»"
        },
        {
            "chapter": 72,
            "verse": 1,
            "text": "Sema, ewe Mtume, «Mwenyezi Mungu Ameniletea wahyi kwamba kundi la majini walisikiliza kisomo changu cha Qur’ani, na baada ya kusikia walisema kuwaambia watu wao, «Sisi tumeisikia Qur’ani iliyopambika katika uzuri wa maneno yake, ufasaha wake, hekima zake, hukumuzake na habari inazozielezea"
        },
        {
            "chapter": 72,
            "verse": 2,
            "text": "inalingania watu kwenye ukweli na uongofu, na sisi tukaiamini na kuifuata kivitendo, na hatutomshirikisha Mola wetu Aliyetuumba na yoyote katika kumuabudu"
        },
        {
            "chapter": 72,
            "verse": 3,
            "text": "«Na kwamba Yeye Ambaye utukufu Wake uko juu na haiba Yake, Hakumfanya yoyote kuwa mke au mtoto"
        },
        {
            "chapter": 72,
            "verse": 4,
            "text": "«Na kwamba fidhuli wet, Iblisi, alikuwa akisema kumsingizia Mwenyezi Mungu aliyetukuka neno lililo mbali na ukweli na usawa, la kudai kuwa Yeye ana mke au mtoto"
        },
        {
            "chapter": 72,
            "verse": 5,
            "text": "«Na kwamba sisi tulidhani kuwa hakuna yoyote atakayemzulia Mwenyezi Mungu Aliyetukuka urongo, si katika binadamu na si katika majini, wa kumnasibishia Yeye mke na mtoto"
        },
        {
            "chapter": 72,
            "verse": 6,
            "text": "«Na kwamba wanaume miongoni mwa binadamu walikuwa wakijilinda na wanaume miongoni mwa majini, na hawa wanaume wa kijini wakawazidi binadamu kwa kuwa binadamu wanajilinda nao kwa hofu, kicho na kutishika.» Kujilinda huku na asiyekuwa Mwenyezi Mungu, ambako Mwenyezi Munghu Aliwatangazia watu wa zama za watu wa ujinga, ni katika ushirikina mkubwa ambao Mwenyezi Mungu hausamehe isipokuwa kwa kutubia kidhati kutokana nao. Katika aya hii pana onyo kali juu ya kitendo cha kuwaewndea wachawi, makuhani na mfano wao"
        },
        {
            "chapter": 72,
            "verse": 7,
            "text": "«Na kwamba makafiri wa kibinadamu walidhania kama mlivyodhania, enyi majini, kuwa Mwenyezi Mungu Aliyetukuka hatamfufua yoyote baada ya kufa"
        },
        {
            "chapter": 72,
            "verse": 8,
            "text": "«Na kwamba sisi, mkusanyiko wa majini, tulitaka kufika mbinguni,kusikiliza maneno ya watu wake, tukaipata imejazwa Malaika wengi wenye kuilinda na vimondo vya moto ambavyo wanarushiwa wenye kuikaribia"
        },
        {
            "chapter": 72,
            "verse": 9,
            "text": "«Na sisi tulikuwa kabla ya hapo tunakalia sehemu fulani za mbingu ili kusikiliza habari zake. Basi mwenye kujaribu sasa kusikiliza kwa kuiba atapata kimondo cha moto chenye kumngojea kimchome na kimuangamize.» Na katika aya mbili hizi pana kubatilisha madai ya wachawi na makuhani wanaodai kuwa wanajua ghaibu na kuwadanganya wachache wa akili kwa urongo wao na uzushi wao"
        },
        {
            "chapter": 72,
            "verse": 10,
            "text": "«Na kwamba sisi, mkusanyiko wa majini, hatujui: ni mabaya ambayo Mwenyezi Mungu Anataka kuwateremshia watu wa ardhini au Anawatakia mazuri na uongofu"
        },
        {
            "chapter": 72,
            "verse": 11,
            "text": "«Na kwamba sisi, miongoni mwetu kuna wema wachamungu na miongoni mwetu kuna watu ambao wako chini ya hapo: wao ni makafiri na wenye kuasi. Sisi tuko mapote na mila tofauti"
        },
        {
            "chapter": 72,
            "verse": 12,
            "text": "«Na kwamba sisi tuna yakini kuwa mwenyezi Mungu Ana uweza juu yetu, na sisi tuko kwenye mkamato Wake na mamlaka Yake; hatuwezi kumponyoka Anapotaka kutufanya jambo popote pale tulipo. Na hatutaweza kuyahepa mateso Yake kwa kukimbila kwenda mbinguni iwapo Anatutakia mabaya"
        },
        {
            "chapter": 72,
            "verse": 13,
            "text": "«Na sisi tulipoisikia Qur’ani tuliiamini na tukakubali kuwa ni ukweli unaotoka kwa Mwenyezi Mungu. Basi mwenye kumuamini Mola wake, kwa hakika yeye hataogopa kupunguziwa mema yake wala kudhulumiwa kwa kuongezewa makosa yake"
        },
        {
            "chapter": 72,
            "verse": 14,
            "text": "«Na kwamba miongoni mwetu kuna wenye kumnyenyekea Mwenyezi Mungu kwa kumtii, na miongoni mwetu kuna waliopotoka walio madhalimu ambao walienda kombo na njia ya haki. Basi mwenye kujisalimisha kwa Mwenyezi Mungu na kumnyenyekea kwa utiifu, hao ndio walioelekea njia ya haki na usawa, wakajibidiisha kuichagua na Mwenyezi Mungu Akawaongoza kuifikia"
        },
        {
            "chapter": 72,
            "verse": 15,
            "text": "Ama wale waliopotoka na njia ya Uislamu, watakuwa ni kuni za Moto wa Jahanamu.»"
        },
        {
            "chapter": 72,
            "verse": 16,
            "text": "Na lau makafiri wa kibinadamu na kijini wangalifuata njia ya Uislamu na wasijiepushe nayo, tungaliwateremshia maji mengi na tungaliwakunjulia riziki duniani"
        },
        {
            "chapter": 72,
            "verse": 17,
            "text": "ili tuwafanyie mtihani: vipi watazishukuru neema za Mwenyezi Mungu juu yao? Na yoyote mwenye kupa mgongo utiifu wa Mwenyezi Mungu na kusikiliza Qur’ani na kuizingatia na kuifuata kivitendo, Mwenyezi Mungu Atamuingiza kwenye adhabu kali iliyo ngumu"
        },
        {
            "chapter": 72,
            "verse": 18,
            "text": "Na kwa hakika misikiti ni ya kuabudiwa Mwenyezi Mungu Peke Yake, basi msiabudu humo asiyekuwa Yeye. Na mtakasieni maombi na ibada humo, kwani misikiti haikujengwa isipokuwa kwa ajili Mwenyezi Mungu Aabudiwe humo Peke Yake, na sio mwingine asiyekuwa Yeye. Katika haya kuna ulazima wa kuiepusha misikiti na kila kinachokoroga utakasaji wa Mwenyezi Mungu na ufuataji Mtume Wake, rehema ya Mwenyezi Mungu na amani zimshukie"
        },
        {
            "chapter": 72,
            "verse": 19,
            "text": "Na kwa hakika Aliposimama Muhammad, rehema ya Mwenyezi Mungu na amani zimshukie, kumuabudu Mola wake, walikaribia majini kumwangukia wakiwa makundi yaliyojikusanya na kupandana kwa kusongamana sana ili wapate kuisikia Qur’ani kutoka kwake"
        },
        {
            "chapter": 72,
            "verse": 20,
            "text": "Waambie, ewe Mtume, hawa makafiri, «Kwa hakika mimi ninamuabudu Mola wangu Peke Yake, wala simshirikishi na Yeye kitu chochote katika kuabudu"
        },
        {
            "chapter": 72,
            "verse": 21,
            "text": "Sema, ewe Mtume, uwaambie hawa makafiri, «Mimi siwezi kuwaondolea shida yoyote wala kuwaletea manufaa yoyote.»"
        },
        {
            "chapter": 72,
            "verse": 22,
            "text": "Sema, «Hakika mimi sina yoyote wa kuniokoa na adhabu ya Mwenyezi Mungu iwapo nitamuasi, na sitapata asiyekuwa Yeye mahali pa kukimbilia niepukane na adhabu Yake"
        },
        {
            "chapter": 72,
            "verse": 23,
            "text": "Ninachokiweza mimi na kukimiliki ni kuwafikishia kutoka kwa Mwenyezi Mungu kile Alichoniamrisha niwafikishie na ujumbe Wake ambao Alinituma niwaletee. Na mwenye kumuasi Mwenyezi Mungu na Mtume Wake na akaipa mgongo Dini ya Mwenyezi Mungu, basi malipo yake ni moto wa Jahanamu ambao hatatoka humo milele"
        },
        {
            "chapter": 72,
            "verse": 24,
            "text": "Mpaka watakapoishuhudia washirikina adhabu anayoahidiwa, hapo watajua itakapowashukia wao: ni nani ambaye mtetezi wake na msaidizi ni mnyonge zaidi na ambaye askari wake ni wachache zaid"
        },
        {
            "chapter": 72,
            "verse": 25,
            "text": "Waambie hawa washirikina, ewe Mtume, Mimi sijui: Je adhabu hii mliyoahidiwa zishakaribia zama zake au Mola wangu ataufanya muda wake wa kuja uwe mrefu"
        },
        {
            "chapter": 72,
            "verse": 26,
            "text": "Na Yeye, kutakasika na sifa za upungufu ni Kwake, ni mjuzi wa kisichoonekana na macho. Hatakitoa wazi hiko kisichoonekana kwa yoyote miongoni mwa viumbe Wake"
        },
        {
            "chapter": 72,
            "verse": 27,
            "text": "Isipokuwa kwa yule Aliyemchagua Mwenyezi Mungu na kumpendelea kwa kumpa utume, kwani Yeye huwajuza baadhi ya yale yaliyofichika yasionekane. Na Anatuma, mbele ya huyo Mtume na nyuma yake, Malaika wenye kumhifadhi na majini, ili wasiisikilize kwa kuiba jambo hilo la ghaibu, kisha wakaambiana kwa siri kisha wakawadokeza makuhani"
        },
        {
            "chapter": 72,
            "verse": 28,
            "text": "Ili Mtume, rehema ya Mwenyezi Mungu na amani zimshukie, ajue kwamba Mitume kabla yake walikuwa kwenye hali kama yake ya ufikishaji haki na ukweli, na kwamba yeye atalindwa kutokana na majini kama walivyolindwa wao, na kwamba Mwenyezi Mungu, ujuzi Wake umeyazunguka mambo yao waliyonayo ya nje na ya ndani, miongoni mwa sheria na hukumu na mengineyo, hakuna chochote kinachompita katika hayo, na kwamba Yeye Amekidhibiti kila kitu kwa hesabu, hakuna chochote kinachofichamana Kwake"
        },
        {
            "chapter": 73,
            "verse": 1,
            "text": "Ewe ulijifinika nguo zako"
        },
        {
            "chapter": 73,
            "verse": 2,
            "text": "Inuka uswali kipindi cha usiku isipokuwa sehemu chache yake"
        },
        {
            "chapter": 73,
            "verse": 3,
            "text": "Inuka kwa muda wa nusu ya usiku au kupungua nusu kidogo mpaka ufikie theluthi"
        },
        {
            "chapter": 73,
            "verse": 4,
            "text": "Au ongeza zaidi ya nusu mpaka ufikie theluthi mbili. Na usome Qur’ani kwa utaratibu na utulivu, uzifafanue herufi na vikomo"
        },
        {
            "chapter": 73,
            "verse": 5,
            "text": "Hakika sisi tutakuteremshia, ewe Nabii, Qur’ani tukufu inayokusanya maamrisho na makatazo na hukumu za kisheria"
        },
        {
            "chapter": 73,
            "verse": 6,
            "text": "Hakika ibada inayo inayofanya ndani ya usiku ina athari kubwa zaid moyoni, na maneno yanabainika zaidi, kwa kuwa moyo uko mtupu hauna mashughuli ya kilimwengu"
        },
        {
            "chapter": 73,
            "verse": 7,
            "text": "Hakika wewe katika kipindi cha mchana una wakati wa kuzunguka na kushughulika katika mambo yenye maslahi nawe na kufanya harakati nyingi kwa majukumu ya utume, basi wakati wa usiku ipe nafasi nafsi yako kumuabudu Mola wako"
        },
        {
            "chapter": 73,
            "verse": 8,
            "text": "Na ulitaje, ewe Nabii, jina la Mola wako, umuombe kwalo na utindikie Kwake kikamilifu katika ibada yako na ujitegemeze Kwake"
        },
        {
            "chapter": 73,
            "verse": 9,
            "text": "Yeye Ndiye Mmiliki wa Mashariki na Magharibi. Hakuna muabudiwa ka haki isipokuwa Yeye. Basi mtegemee Yeye na umuachie Yeye mambo yako"
        },
        {
            "chapter": 73,
            "verse": 10,
            "text": "Na uvumilie kwa yale ambayo washirikina wanayasema kuhusu wewe na kuhusu Dini yako. Na uende kinyume na wao katika maneno yao ya ubatilifu pamoja na kuwapuuza na kuacha kuwalipiza"
        },
        {
            "chapter": 73,
            "verse": 11,
            "text": "Na uniache mimi, ewe Mtume, na hawa wakanushaji wa aya zangu, wenye starehe na gogi la ulimwengu, na uwape muhula wa muda mchache kwa kucheleweshewa adhabu mpaka muda wa wao kuadhibiwa ufikie ukomo wake"
        },
        {
            "chapter": 73,
            "verse": 12,
            "text": "Kwa hakika wao watapata kwetu sisi huko Akhera pingu nzito na Moto wenye kuwaka ambao watachomwa nao"
        },
        {
            "chapter": 73,
            "verse": 13,
            "text": "na chakula cha kuchukiza chenye kusakama kooni kisicho na ladha, na adhabu inayoumiza"
        },
        {
            "chapter": 73,
            "verse": 14,
            "text": "Siku itakapotikisika na kusukikasukika ardhi na majabali mpaka majabali yawe mlima wa mchanga wenye kutiririka na kupeperuka, baada ya kuwa kwenye hali ya ugumu na ukavu"
        },
        {
            "chapter": 73,
            "verse": 15,
            "text": "Hakika sisi tumemtumiliza kwenu nyinyi, watu wa Makkah, Muhammad kuwa ni Mtume, mwenye kutoa ushahidi wa ukafiri na uasi unaotokana na nyinyi, kama vile tulivyomtumiliza Mūsā kuwa ni Mtume kwenda kwa Fir’awn aliyepita kiasi katika uasi"
        },
        {
            "chapter": 73,
            "verse": 16,
            "text": "Basi Fir’awn akamkanusha Mūsā na asiukubali utume wake, na akakataa amri yake, tukamuangamiza maangamivu makali. Hapa pana onyo la kumuasi Mtume Muhammad, rehema ya Mwenyezi Mungu na amani zimshukie, kwa kuogopea isije ikamfika yule aliyeasi mfano wa kile kilichomfika Fir‘awn na watu wake"
        },
        {
            "chapter": 73,
            "verse": 17,
            "text": "Vipi mtajikinga nafsi zenu, mkikufuru, na adhabu ya Siku ya Kiyama ambayo huwafanya watoto wadogo watokwe na mvi kwa ukubwa wa janga lake na unguliko lake"
        },
        {
            "chapter": 73,
            "verse": 18,
            "text": "Mbingu zitakuwa na pasuko Siku hiyo, kwa ukubwa wa janga lake, hakika ahadi ya Mwenyezi Mungu, Aliyetukuka, ya kuwa Siku hiyo itakuja ni yenye kutukia bila shaka"
        },
        {
            "chapter": 73,
            "verse": 19,
            "text": "Hakika aya hizi zenye kutisha ambazo ndani yake kuna vigongaji na vikemeaji ni mawaidha na mazingatio kwa watu. Basi mwenye kutaka kuwaidhika na kunufaika nazo, na achukue utiifu na uchamungu kuwa ni njia ya kumfikisha kwenye radhi za Mola wake Aliyemuumba na kumlea"
        },
        {
            "chapter": 73,
            "verse": 20,
            "text": "Hakika Mola wako, ewe Mtume, Anajua kuwa wewe unasimama kwa swala ya Tahajudi kipindi cha usiku, wakati mwingine chini ya theluthi mbili za usiku, na wakati mwingine unasimama nusu yake, na wakati mwingine theluthi yake. Na wanasimama pamoja na wewe kundi la Maswahaba wako. Na Mwenyezi Mungu, Peke Yake, Ndiye Anayekadiria usiku na mchana na Anajua vipimo vyake na kipindi kinachopita na kusalia cha mchana na usiku. Mwenyezi Mungu Anajua kwamba haiwezekani kwenu nyinyi kusimama usiku wote, hivyo basi akawafanyia mambo kuwa mepesi kwenu. Na msome kwenye Swala ya usiku kile kilichokuwa chepesi kwenu kukisoma katika Qur’ani. Mwenyezi Mungu anajua kuwa miongoni mwenu kuna wanaoelemewa na ugonjwa wasiweze kusimama usiku. Na kuna watu wengine wanatembea ardhini kwa biashara na kazi wakitafuata riziki ya Mwenyezi Mungu ya halali. Na kuna watu wengine wanapigana jihadi katika njia ya Mwenye kuliinua neno Lake na kutangaza dini Yake. Basi someni kutoka kwenye Qur’ani kile kilicho chepesi kwenu, na endeleeni kutekeleza faradhi za Swala, na toeni Zaka za lazima kwenu, na toeni sadaka za mali yenu katika njia za wema na hisani kwa kutaka radhi za Mwenyezi Mungu. Na chochote kile mnachokifanya miongoni mwa njia za wema na kheri na matendo ya utiifu, mtapata malipo yake na thawabu zake kwa Mwenyezi Mungu Siku ya Kiyama, hali ya kuwa ni bora zaidi kuliko kile mlichokitanguliza duniani na ni chenye thawabu kubwa zaidi. Na mtake msamaha wa Mwenyezi Mungu katika hali zenu zote. Hakika Mwenyezi Mumngu ni Msamehefu sana kwenu ni Mwenye huruma na nyinyi"
        },
        {
            "chapter": 74,
            "verse": 1,
            "text": "Ewe uliojifinika nguo zako"
        },
        {
            "chapter": 74,
            "verse": 2,
            "text": "Inuka kutoka kwenye malazi yako owaonye watu adhabu ya Menyezi Mungu"
        },
        {
            "chapter": 74,
            "verse": 3,
            "text": "Na umkusudie Mola wako, Peke Yake, kwa kumtukuza, kumpwekesha na kumuabudu"
        },
        {
            "chapter": 74,
            "verse": 4,
            "text": "Na usafishe nguo zako kutokana na najisi, kwani usafi wa nje ni katika kutimia usafi wa ndani"
        },
        {
            "chapter": 74,
            "verse": 5,
            "text": "Na uendelee daima kuyaepuka masanamu na mizimu, na matendo ya ushirikina yote usiyakaribie"
        },
        {
            "chapter": 74,
            "verse": 6,
            "text": "Na usitoe kitu kumpa mtu kwa lengo la kupata zaidi ya hiko. Na kwa ajili ya kupata radhi ya Mwenyezi Mungu"
        },
        {
            "chapter": 74,
            "verse": 7,
            "text": "vumilia juu ya maamrisho na makatazo"
        },
        {
            "chapter": 74,
            "verse": 8,
            "text": "Pindi patakapopulizwa kwenye barugumu mpulizo wa Ufufuzi na Uenezaji"
        },
        {
            "chapter": 74,
            "verse": 9,
            "text": "wakati huo ni wakati ambao ni mgumu kwa makafiri"
        },
        {
            "chapter": 74,
            "verse": 10,
            "text": "si rahisi kwao kusalimika na yale walionayo ya kujadiliwa hesabu zao na vituko vingine vikubwa"
        },
        {
            "chapter": 74,
            "verse": 11,
            "text": "Niache mimi, ewe Mtume, na huyu niliyemuumba ndani ya tumbo la mamake akiwa peke yake, hana mali wala watoto"
        },
        {
            "chapter": 74,
            "verse": 12,
            "text": "Nikamfanya awe na mali mengi yenye kuenea na watoto waliyoko na yeye hapo Makkah hawamuondokei. Na"
        },
        {
            "chapter": 74,
            "verse": 13,
            "text": "nikamsahilishia kwa kumrahisishia njia za maisha. Kisha yeye anatarajia, baada ya vitu hivi alivyopewa"
        },
        {
            "chapter": 74,
            "verse": 14,
            "text": "nimuongezee kwenye mali yake na watoto wake na huku yeye amenikanusha. Mambo sivyo kama anavyodai huyu mwenye kuasi, mtenda dhambi"
        },
        {
            "chapter": 74,
            "verse": 15,
            "text": "Simuongezei zaidi ya hiko nilichompa"
        },
        {
            "chapter": 74,
            "verse": 16,
            "text": "kwa kuwa yeye alikuwa mshindani mkanushaji wa Qur’ani na hoja za Mwenyezi Mungu kwa viumbe Wake"
        },
        {
            "chapter": 74,
            "verse": 17,
            "text": "Nitambebesha mateso magumu na usumbufu usio na mapumziko. Anayekusudiwa hapa ni Al-Walid mwana wa Al-Mughi rah aliyekuwa akishindana na haki na akijitokeza kupigana vita na Mwenyezi Mungu na Mtume Wake. Haya ndiyo malipo ya kila mwenye kushindana na haki na kuipiga vita"
        },
        {
            "chapter": 74,
            "verse": 18,
            "text": "Kwa kweli yeye aliwaza ndani ya nafsi yake akatayarisha la kusema kumtukana Mtume, rehema ya Mwenyezi Mungu na amani zimshukie, na Qur’ani"
        },
        {
            "chapter": 74,
            "verse": 19,
            "text": "Hivyo basi akalaaniwa na akastahili, kwa hilo, maangamivu: alijiandaa vipi ndani ya nafsi yake kwa hayo matukano"
        },
        {
            "chapter": 74,
            "verse": 20,
            "text": "Kisha pia akalaaniwa"
        },
        {
            "chapter": 74,
            "verse": 21,
            "text": "Kisha yeye alifikiria kuhusu kile alichokipanga na kukitayarisha cha kuitia dosari Qur’ani"
        },
        {
            "chapter": 74,
            "verse": 22,
            "text": "Kisha akafinya uso wake na akazidi katika hali ile ya ukunjaji uso kwa kukosa hila za kufanya na kutopata ila yoyote ya kuitia dosari Qur’ani"
        },
        {
            "chapter": 74,
            "verse": 23,
            "text": "Kisha akarudi kuipa mgongo haki na akajiona ni mkubwa wa kutofaa kuikubali"
        },
        {
            "chapter": 74,
            "verse": 24,
            "text": "hapo akasema kuhusu Qur’ani, «Haya anayoyasema Muhammad si chochote isipokuwa ni uchawi uliopokewa kutoka kwa watu wa mwanzo waliopita"
        },
        {
            "chapter": 74,
            "verse": 25,
            "text": "Haikuwa hi Qur’ani isipokuwa ni maneno ya viumbe ambayo Muhammad amejifunza kutoka kwao kisha akadai kuwa yanatoka kwa Mwenyezi Mungu.»"
        },
        {
            "chapter": 74,
            "verse": 26,
            "text": "Basi nitamuingiza kwenye moto wa Jahanamu ili alionje joto lake na achomeke kwa moto wake"
        },
        {
            "chapter": 74,
            "verse": 27,
            "text": "Na ni lipi lililokujulisha wewe ni kitu gani hiyo Jahanamu"
        },
        {
            "chapter": 74,
            "verse": 28,
            "text": "Haibakishi nyama wala haiachi mfupa isipokuwa huvichoma"
        },
        {
            "chapter": 74,
            "verse": 29,
            "text": "Unageuza ngozi ya mwili, unazifanya ngozi kuwa nyeusi na unazichoma"
        },
        {
            "chapter": 74,
            "verse": 30,
            "text": "Wanasimamia mambo yake na kushikilia kazi ya kuwatesa watu wake Malaika kumi na tisa katika washika zamu wa Motoni wenye nguvu"
        },
        {
            "chapter": 74,
            "verse": 31,
            "text": "Na hatukuwafanya washika hazina wa Motoni isipokuwa miongoni mwa Malaika washupavu. Na hatukuiweka idadi hiyo isipokuwa kuwatahini wale waliomkufuru Mwenyezi Mungu, na ili imani ya yakini ipatikane kwa wale Mayahudi na Wanaswara waliopewa Vitabu kwamba yaliyokuja ndani ya Qur’ani juu ya washika hazina wa Motoni ni ukweli utokao kwa Mwenyezi Mungu Aliyetukuka, kwani hayo yanaafikiana na vitabu vyao, na ili Waumini wazidi kumuamini Mwenyezi Mungu na Mtume Wake na waifuate Sheria Yake kivitendo, na ili wasilifanyie shaka hilo wale Mayahudi na Wanaswara waliopewa Vitabu wala wale wenye kumuamini Mwenyezi Mungu na Mtume Wake, na ili wapate kusema wale wenye unafiki ndani ya nyoyo zao na makafiri, «Ni lipi alilolikusudia Mwenyezi Mungu kwa idadi hii ya ajabu?» Kwa mfano wa hayo yaliyotajwa, Mwenyezi Mungu Anampoteza Anayetaka kumpoteza na Anamuongoza Anayetaka kumuongoza. Na hakuna ajuwaye idadi ya askari wa Mola wako, na miongoni mwao ni Malaika, isipokuwa Mwenyezi Mungu Peke Yake. Na haukuwa huu Moto isipokuwa ni ukumbusho na mazingatio kwa watu"
        },
        {
            "chapter": 74,
            "verse": 32,
            "text": "Mambo sivyo kama walivyotaja ya ukanushaji Mtume katika yale aliyokuja nayo! Anaapa Mwenyezi Mungu, Aliyetakasika na kila sifa ya upungufu, kwa mwezi"
        },
        {
            "chapter": 74,
            "verse": 33,
            "text": "na kwa usiku unapogeuka kwenda zake"
        },
        {
            "chapter": 74,
            "verse": 34,
            "text": "na kwa asubuhi inapotoa mwangaza na kufunuka"
        },
        {
            "chapter": 74,
            "verse": 35,
            "text": "hakika Moto ni mojawapo ya mambo makubwa"
        },
        {
            "chapter": 74,
            "verse": 36,
            "text": "kwa ajili ya kuwaonya na kuwatisha watu"
        },
        {
            "chapter": 74,
            "verse": 37,
            "text": "kwa anayetaka miongoni mwenu kujiweka karibu na Mola wake kwa kufanya matendo ya utiifu, au kujikalisha nyuma kwa kufanya matendo ya uasi"
        },
        {
            "chapter": 74,
            "verse": 38,
            "text": "Kila nafsi imefungwa na kuwekwa rahani kwa ilichokitenda, miongoni mwa matendo mema au mabaya, kwa kukichuma. Haifunguliwi mpaka itekeleze haki zilizo juu ya lazima yake na ipatiwe mateso yanayostahili kupatiwa"
        },
        {
            "chapter": 74,
            "verse": 39,
            "text": "Isipokuwa Waislamu waliotakaswa, watu wa upande wa kulia waliojikomboa shingo zao kwa utiifu"
        },
        {
            "chapter": 74,
            "verse": 40,
            "text": "Wao watakuwa kwenye mabustani ya Peponi ambayo sifa zake hazifikiwi ukomo. Watakuwa wakiulizana wao kwa wao"
        },
        {
            "chapter": 74,
            "verse": 41,
            "text": "kuhusu makafiri waliojikosea nafsi zao"
        },
        {
            "chapter": 74,
            "verse": 42,
            "text": "«Ni lipi lililowaingiza kwenye moto wa Jahanamu na likawafanya"
        },
        {
            "chapter": 74,
            "verse": 43,
            "text": "mlionje joto lake lililo kali sana?» Wahalifu waseme , «Hatukuwa ni miongoni mwa wanaoswali duniani"
        },
        {
            "chapter": 74,
            "verse": 44,
            "text": "na hatukuwa tukitoa sadaka na kuwafanyia wema wahitaji na maskini"
        },
        {
            "chapter": 74,
            "verse": 45,
            "text": "na tulikuwa tukizungumza maneno ya ubatilifu na watu wa upotofu na upotevu"
        },
        {
            "chapter": 74,
            "verse": 46,
            "text": "na tulikuwa tukiikanusha Siku ya kuhesabiwa na kulipwa"
        },
        {
            "chapter": 74,
            "verse": 47,
            "text": "mpaka kifo kikatujia na hali sisi tuko kwenye mambo hayo mabaya ya upotevu"
        },
        {
            "chapter": 74,
            "verse": 48,
            "text": "Basi hayatawafalia neno maombezi ya wenye kuombea wote, miongoni mwa Malaika, Manabii na wengineo, kwa kuwa aombewaye ni yule aliyechaguliwa na Mwenyezi Mungu na akamuidhinisha mwenye kumuombea"
        },
        {
            "chapter": 74,
            "verse": 49,
            "text": "Basi wana nini hawa washirikina wamejiepusha na Qur’ani na"
        },
        {
            "chapter": 74,
            "verse": 50,
            "text": "mawaidha yaliyomo ndani yake? Kama kwamba wao ni pundamilia wanaobabaika"
        },
        {
            "chapter": 74,
            "verse": 51,
            "text": "wanaomkimbia simba mshambulizi"
        },
        {
            "chapter": 74,
            "verse": 52,
            "text": "Lakini kila mmoja, miongoni mwa hawa washirikina, ana matumaini ateremshiwe kitabu kutoka mbinguni kilichokunjuliwa kama kile kilichoteremshiwa Muhammad, rehema ya Mwenyezi Mungu na amani zimshukie"
        },
        {
            "chapter": 74,
            "verse": 53,
            "text": "Mambo si hivyo kama wanavyodai. Ukweli ni kwamba wao hawaiogopi Akhera wala hawaamini kuwa kuna kufufuliwa na kulipwa"
        },
        {
            "chapter": 74,
            "verse": 54,
            "text": "Ni kweli kwamba Qur’ani ni mawaidha yenye ufasaha, yanayotosha kuwafanya wao wawaidhike"
        },
        {
            "chapter": 74,
            "verse": 55,
            "text": "Anayetaka kuwaidhika, basi na awaidhike kwa yaliyomo ndani yake na anufaike na uongofu wake"
        },
        {
            "chapter": 74,
            "verse": 56,
            "text": "Na hawawaidhiki kwayo isipokuwa iwapo Mwenyezi Mungu Amewatakia kuongoka. Yeye, kutakasika na sifa za upungufu ni Kwake, Ndiye Anayestahiki kuogopewa na kutiiwa, na Ndiye Anayestahiki kumsamehe anayemuamini Yeye na kumtii"
        },
        {
            "chapter": 75,
            "verse": 1,
            "text": "Anaapa Mwenyezi Mungu kwa Siku ya Hesabu na Malipo"
        },
        {
            "chapter": 75,
            "verse": 2,
            "text": "na Anaapa kwa nafsi yenye kuamini na kuchamungu, inayomlaumu mwenyewe kwa kuacha matendo ya utiifu na kufanya matendo yenye kuangamiza, kwamba watu watafufuliwa"
        },
        {
            "chapter": 75,
            "verse": 3,
            "text": "Je anadhanihuyu binadamu kafiri kuwa sisi hatutaweza kuikusanya mifupa yake baada ya kuwa mbalimbali"
        },
        {
            "chapter": 75,
            "verse": 4,
            "text": "Ndio! Tutaikusanya na tunaweza kufanya vidole vyake au ncha za vidole vyake- baada ya kuvikusanya na kuzioanisha- viwe kwenye umbo la sawasawa, kama vilivyokuwa kabla ya kufa"
        },
        {
            "chapter": 75,
            "verse": 5,
            "text": "Bali binadamu anakanusha kufufuliwa, anataka asalie kwenye kufanya ubaya kwa siku za mbeleni za maisha yake"
        },
        {
            "chapter": 75,
            "verse": 6,
            "text": "Kafiri huyu huwa akiuliza, akiliona jambo la kusimama Kiyama kuwa liko mbali, «Ni lini Siku ya Kiyama?’"
        },
        {
            "chapter": 75,
            "verse": 7,
            "text": "Basi macho yatakapoduwaa na yakashituka kwa kutishika na kile yalichokiona cha vituko vya Siku ya Kiyama"
        },
        {
            "chapter": 75,
            "verse": 8,
            "text": "na ukafutika mwangaza wa mwezi"
        },
        {
            "chapter": 75,
            "verse": 9,
            "text": "na vikakusanywa jua na mwezi katika kukosa mwangaza, kikawa kila mojawapo ya hivyo viwili hakina mwangaza"
        },
        {
            "chapter": 75,
            "verse": 10,
            "text": "wakati huo binadamu atasema, «Pa kukimbilia ni wapi kuiepuka adhabu?»"
        },
        {
            "chapter": 75,
            "verse": 11,
            "text": "Mambo sivyo kama unavyotamani yawe, ewe binadamu, ya kutaka kukimbia. Huna mahali pa kukimbilia wala pa kupata uokozinfsi yake"
        },
        {
            "chapter": 75,
            "verse": 12,
            "text": "Kwa Mwenyezi Mungu Peke Yake ndio mwisho wa viumbe Siku ya Kiyama na ndipo mahali pao pa kutulia, na hapo Amlipe kila mtu kwa kile alichostahiki"
        },
        {
            "chapter": 75,
            "verse": 13,
            "text": "Atapashwa habari binadamu Siku hiyo kwa matendo yake yote, mema na mabaya, aliyoyatanguliza miongoni mwa hayo katika maisha yake na aliyoyachelewesha"
        },
        {
            "chapter": 75,
            "verse": 14,
            "text": "Bali binadamu ni hoja iliyo wazi juu ya nafsi yake, yenye kumfuata kwa alichokitenda na alichokiacha"
        },
        {
            "chapter": 75,
            "verse": 15,
            "text": "hata kama atakuja na kila udhuru wa kuelezea sababu ya uhalifu wake, hilo halitamfaa"
        },
        {
            "chapter": 75,
            "verse": 16,
            "text": "Usitikise, ewe Nabii, ulimi wako kwa Qur’ani wakati wahyi unapoteremka ili ufanye haraka kuihifadhi kwa kuogopa isikuponyoke"
        },
        {
            "chapter": 75,
            "verse": 17,
            "text": "Kwani ni juu yetu sisi kuikusanya kwenye kifua chako kisha uisome kwa ulimi wako wakati utakapo. Mjumbe wetu Jibrili akikusomea"
        },
        {
            "chapter": 75,
            "verse": 18,
            "text": "basi kisikilize kisomo chake na umpulikize. Kisha isome kama alivyokusomea"
        },
        {
            "chapter": 75,
            "verse": 19,
            "text": "kisha ni juu yetu kukuelezea kilichokutatiza kukifahamu katika maana yake na hukumu zake"
        },
        {
            "chapter": 75,
            "verse": 20,
            "text": "Mambo sivyo kama mlivyodai, enyi mkusanyiko wa washirikina, kuwa hakuna kufufuliwa wala kulipwa"
        },
        {
            "chapter": 75,
            "verse": 21,
            "text": "Bali nyinyi ni watu mnaopenda dunia na pambo lake na mnaacha Akhera na starehe zake"
        },
        {
            "chapter": 75,
            "verse": 22,
            "text": "Nyuso za watu wema Siku ya Kiyama zitakuwa ni zenye kung’ara, nzuri na zenye furaha"
        },
        {
            "chapter": 75,
            "verse": 23,
            "text": "zitamuona Mola Aliyeziumba na Anayezimiliki, na zitastarehe kwa hilo"
        },
        {
            "chapter": 75,
            "verse": 24,
            "text": "Nyuso za watu wabaya Silku ya Kiyama zitakuwa ni zenye kukunjana na kusinyaa"
        },
        {
            "chapter": 75,
            "verse": 25,
            "text": "zinatazamia kushukiwa na msiba mkubwa wenye kuvunja"
        },
        {
            "chapter": 75,
            "verse": 26,
            "text": "Ni kweli! Pindi roho itakapofika sehemu za juu za kifua"
        },
        {
            "chapter": 75,
            "verse": 27,
            "text": "na wakasema baadhi ya waliohudhuria kuwaambia wengine, «Je kuna mtu wa kumzungua na kumpoza kutokana na hali hii aliyonayo?»"
        },
        {
            "chapter": 75,
            "verse": 28,
            "text": "Na yule ambaye yuko katika hali ya kufa akajua kwamba lile lililomshukia ni kuaga dunia, kwa kuwa anawaona Malaika wa mauti"
        },
        {
            "chapter": 75,
            "verse": 29,
            "text": "Na ikashikana shida ya mwisho wa duniani na shida ya mwanzo wa Akhera. Kwa Mwenyezi Mungu, Aliyetukuka"
        },
        {
            "chapter": 75,
            "verse": 30,
            "text": "Watu watapelekwa Siku ya Kiyama: ima Peponi au Motoni"
        },
        {
            "chapter": 75,
            "verse": 31,
            "text": "Hakuwa kafiri ni mwenye kumuamini Mtume na Qur’ani, wala hakuwa ni mwenye kumtekelezea Mwenyezi Mungu Aliyetukuka Swala za faradhi"
        },
        {
            "chapter": 75,
            "verse": 32,
            "text": "Lakini aliikanusha Qur’ani na akaipa mgongo Imani"
        },
        {
            "chapter": 75,
            "verse": 33,
            "text": "kisha akaenda kwa watu wake akijiona hali ya kujigamba katika kutembea kwake. Basi maangamivu"
        },
        {
            "chapter": 75,
            "verse": 34,
            "text": "ni yako baada ya maangamivu"
        },
        {
            "chapter": 75,
            "verse": 35,
            "text": "Kisha maangamivu ni yako baada ya maangamivu"
        },
        {
            "chapter": 75,
            "verse": 36,
            "text": "Je anadhani huyu binadamu anayekanusha kufufuliwa kuwa ataachwa bure: haamrishwi wala hakatazwi, hahesabiwi wala hateswi"
        },
        {
            "chapter": 75,
            "verse": 37,
            "text": "Kwani hakuwa binadamu huyu ni tone la manii dhaifu linalotokana na maji matwevu yanayomwagwa na kumiminwa kwenye kizazi"
        },
        {
            "chapter": 75,
            "verse": 38,
            "text": "kisha yakawa ni kipande cha damu iliyo kavu. Mwenyezi Mungu Akaliumba kwa uweza Wake na Akazilinganisha sura zake katika umbo la mwili lililo zuri kabisa"
        },
        {
            "chapter": 75,
            "verse": 39,
            "text": "Akafanya kutokana na binadamu huyu jinsi mbili: ya kiume na ya kike. Je kwani hakuwa Mola huyo Muumba wa vitu hivyo ni Muweza wa kuwarudisha viumbe wakiwa hai baada ya kutoweka kwao"
        },
        {
            "chapter": 75,
            "verse": 40,
            "text": "Ndio! Anaweza. Yeye, kutakasika na sifa za upungufu ni Kwake, kwa hakika ni Muweza wa hilo"
        },
        {
            "chapter": 76,
            "verse": 1,
            "text": "Kishampitia binadamu kipindi kirefa cha wakati kabla hajapulizwa roho ambapo hakuwa ni kita kinachotajika wala haijulikani athari yake"
        },
        {
            "chapter": 76,
            "verse": 2,
            "text": "Sisi tumemuumba binadamu kutokana na tone la manii la mchanganyiko wa maji ya mwanamume na maji ya mwanamke, ili tumtahini kwa lazima za kisheria baadaye, hivyo basi tumfanya ni mwenye masikio ya kusikia na macho ya kuonea, apate kuzisikia aya na kuziona dalili"
        },
        {
            "chapter": 76,
            "verse": 3,
            "text": "Sisi tumembainishia na kumfahamisha njia ya uongofu na upotevu na wema na ubaya ili awe ima ni mwenye kuamini na kushukuru. Au awe ni mwenye kukanusha na kukataa"
        },
        {
            "chapter": 76,
            "verse": 4,
            "text": "Sisi Tumewaandalia wakanushaji pingu za chuma za kuifunga miguu yao na minyororo ya kufungiwa mikono yao hadi shingo zao na moto ambao watachomwa nao"
        },
        {
            "chapter": 76,
            "verse": 5,
            "text": "Hakika watu wa utiifu na ukweli wa Imani wanaotekeleza haki za Mwenyezi Mungu, watakunywa, Siku ya Kiyama, kutoka kwenye kikombe ambacho ndani yake mna Pombe lililochanganywa na aina bora kabisa ya harufu nzuri, nayo ni maji ya kafuri"
        },
        {
            "chapter": 76,
            "verse": 6,
            "text": "Kinywaji hiki kilichochanganywa na kafuri, ni chemchemi wanayokunywa waja wa Mwenyezi Mungu, wanaitumia na kuipitisha wanavyotaka mapitisho mazuri"
        },
        {
            "chapter": 76,
            "verse": 7,
            "text": "Hao walikuwa huko duniani wanatekeleza kile walichojilazimisha nafsi zao cha utiifu kwa Mwenyezi Mungu, na wakiogopa mateso ya Mwenyezi Mungu, Siku ya Kiyama, ambayo madhara yake ni hatari na ubaya ni wenye kusambaa na kuenea kwa watu isipokuwa wale ambao Mwenyezi Mungu Amewarehemu"
        },
        {
            "chapter": 76,
            "verse": 8,
            "text": "Na wanalisha chakula, pamoja na kuwa wanakipenda na kukihitajia, kumpa fukara asiyeweza kuchuma, asiyemiliki chochote katika vitu vya kilimwengu, na kumpa mtoto aliyefiliwa na babake kabla ya kubaleghe na asiye na mali, na kumpa mtu aliyetekwa vitani miongoni mwa washirikina na wengineo"
        },
        {
            "chapter": 76,
            "verse": 9,
            "text": "na huku wanasema katika nafsi zao, «Hakika sisi tunawafanyia wema kwa kutafuta radhi za Mwenyezi Mungu na kutaka malipo yake. Hatutaki badala wala hatukusudii kushukuriwa wala kusifiwa na nyinyi"
        },
        {
            "chapter": 76,
            "verse": 10,
            "text": "Kwa kweli, sisi tunaiogopa, kutoka kwa Mola wetu, Siku ngumu ambayo ndani yake nyuso zitakunjana na mapaji yatasinyaa kutokana na mambo yake mazito na vituko vyake vikubwa"
        },
        {
            "chapter": 76,
            "verse": 11,
            "text": "Basi hao Mwenyezi Mungu Atawaokoa na shida za Siku hiyo na Atawapa uzuri na mwangaza katika nyuso zao na furaha ndani ya nyoyo zao"
        },
        {
            "chapter": 76,
            "verse": 12,
            "text": "na Atawalipa, kwa kuvumilia kwao duniani juu ya utiifu, Pepo iliyo kubwa ambayo kutoka humo watakula wanachokitaka na watavaa humo hariri nyororo"
        },
        {
            "chapter": 76,
            "verse": 13,
            "text": "hali ya kuwa wametegemea juu ya vitanda vilivyopambwa kwa nguo na pazia za fahari. Hawataona humo joto la jua wala ukali wa baridi"
        },
        {
            "chapter": 76,
            "verse": 14,
            "text": "Na karibu nao, kutakuwa na miti ya Pepo yenye kuwafinika ambayo wamerahisishiwa kuyachuma matunda yake"
        },
        {
            "chapter": 76,
            "verse": 15,
            "text": "Watawazunguka wao watumishi wakiwa na vyombo vya vyakula vya fedha, na vikombe vya vinywaji vya ukoa"
        },
        {
            "chapter": 76,
            "verse": 16,
            "text": "ukowa wa fedha, ambavyo wanyweshaji wamevima kadiri ya watakavyotamani wenye kunywa, haviongezeki wala havipungui"
        },
        {
            "chapter": 76,
            "verse": 17,
            "text": "Na watu wema hawa watanyweshwa Peponi kikombe kilichijazwa Pombe iliyochanganywa na tangawizi"
        },
        {
            "chapter": 76,
            "verse": 18,
            "text": "watakunwa kutoka kwenye chemchemi iliyoko Peponi inayoitwa Salsabīl, kwa kuwa kinywaji chake kina usalama na kuwa kina ulaini na ladha ya kupendeza"
        },
        {
            "chapter": 76,
            "verse": 19,
            "text": "Na watawazunguka wema hawa wakiwatumikia wavulana wenye hali moja ya kudumu, ukiwaona utawadhania, kwa uzuri wao na usafi wa rangi zao na mng’aro wa nyuso zao, kuwa ni lulu iliyotenganishwa inayong’ara"
        },
        {
            "chapter": 76,
            "verse": 20,
            "text": "Na utazamapo mahali popote katika Pepo utaona starehe isiyosifika na ufalme mkubwa uliop mkunjufu usiosiokuwa na mwisho"
        },
        {
            "chapter": 76,
            "verse": 21,
            "text": "Juu ya miili yao pana nguo zilizoipamba, ambazo sehemu zake za ndani kuna hariri nyembamba ya rangi ya kijani, na nje yake kuna hariri nene. Na miongoni mwa mapambo watakayovishwa ni makuku ya fedha. Na Mola wao Atawanywesha, juu ya sterehe hizo, kinywaji kisicho na uchafu wala rojo"
        },
        {
            "chapter": 76,
            "verse": 22,
            "text": "Na wataambiwa, «Hakika nyinyi mmetayarishiwa haya yakiwa ni badala ya matendo yenu mema, na matendo yenu duniani yalikuwa ni yenye kukubaliwa na kuridhiwa na Mwenyezi Mungu.»"
        },
        {
            "chapter": 76,
            "verse": 23,
            "text": "Hakika sisi tumekuteremshia Qur’ani, ewe Mtume, materemsho yanayotoka kwetu, ili uwakumbushe watu yale yaliyomo ndani ya maagizo mema, matahadharisho ya ubaya, malipo mazuri na mateso"
        },
        {
            "chapter": 76,
            "verse": 24,
            "text": "Basi yavumilie maamuzi ya Mola Wako Aliyokupangia na uyakubali, na usonge mbele kufuata maamrisho yake ya Kidini, na usiwatii washirikina waliovama kwenye matamanio au waliokolea kwenye ukafiri na upotevu"
        },
        {
            "chapter": 76,
            "verse": 25,
            "text": "na uendelee kutaja jina la Mola wako na kumuomba mwanzo wa mchana na mwisho wake"
        },
        {
            "chapter": 76,
            "verse": 26,
            "text": "Na wakati wa usiku, mnyenyekee Mola wako na umswalie na umuabudu kipindi kirefu cha usiku"
        },
        {
            "chapter": 76,
            "verse": 27,
            "text": "Kwa hakika hawa washirikina wanaupenda ulimwengu na wanaushughulikia, na wanakuacha nyuma ya migongo yao kule kufanya matendo ya kuwafaa Akhera na kuwaokoa katika Siku yenye shida kubwa"
        },
        {
            "chapter": 76,
            "verse": 28,
            "text": "Sisi Ndio tuliowaumba na tukalipa uthabiti umbo lao. Na tunapotaka tunawaangamiza na kuwaleta watu walio watiifu zaidi wa Mwenyezi Mungu kuliko wao"
        },
        {
            "chapter": 76,
            "verse": 29,
            "text": "Hakika ndani ya sura hii, kwa yaliyomo ya kuvutia na kuogopesha, ya kuahidi mema na kuonya mabaya, kuna mawaidha kwa viumbe wote. Basi mwenye kujitakia wema nafsi yake ya duniani na Akhera, na ashike njia ya Imani na uchamungu itakayomfikisha kwenye msamaha wa Mwenyezi Mungu na radhi Zake"
        },
        {
            "chapter": 76,
            "verse": 30,
            "text": "Na hamtataka jambo lolote miongoni mwa mambo isipokuwa kwa makadirio ya Mwenyezi Mungu na matakwa Yake. Hakika Mwenyezi Mungu ni Mjuzi wa hali za viumbe Vyake, ni Mwingi wa hekima katika uendeshaji na utengezaji Wake"
        },
        {
            "chapter": 76,
            "verse": 31,
            "text": "Anamuingiza Anayemtaka miongoni mwa waja Wake katika rehema Yake na radhi Yake, na wao ni wale walioamini. Na Amewaandalia madhalimu waliokiuka mipaka ya Mwenyezi Mungu adhabu yenye kuumiza"
        },
        {
            "chapter": 77,
            "verse": 1,
            "text": "Anaapa Mwenyezi Mungu kwa upepo unapovuma kwa mfululizo, huu baada ya huu"
        },
        {
            "chapter": 77,
            "verse": 2,
            "text": "Na kwa upepo wenye kuvuma kwa ukali wenye kuangamiza"
        },
        {
            "chapter": 77,
            "verse": 3,
            "text": "Na kwa Malaika waliopewa jukumu la mawingu, wakawa wayapeleka pale anapotaka Mwenyezi Mungu"
        },
        {
            "chapter": 77,
            "verse": 4,
            "text": "Na kwa Malaika wanaoshuka, kutoka kwa Mwenyezi Mungu"
        },
        {
            "chapter": 77,
            "verse": 5,
            "text": "na amri zinazopambanua baina ya haki na batili na halali na haramu"
        },
        {
            "chapter": 77,
            "verse": 6,
            "text": "Na kwa Malaika wanaoupokea wahyi kutoka kwa Mwenyezi Mungu na kuuteremsha kwa Manabii Wake, unaowapa viumbe wake udhuru kutoka kwa Mwenyezi Mungu na pia onyo kutoka Kwake, ili watu wasiwe na hoja"
        },
        {
            "chapter": 77,
            "verse": 7,
            "text": "Hakika jambo la Kiyama mnaloahidiwa pamoja na lile la kuhesabiwa na kulipwa ni lenye kuwa hapana shaka"
        },
        {
            "chapter": 77,
            "verse": 8,
            "text": "Basi nyota zitakapofutwa na mwangaza wake ukaondoka"
        },
        {
            "chapter": 77,
            "verse": 9,
            "text": "na mbingu zitakapopasuka"
        },
        {
            "chapter": 77,
            "verse": 10,
            "text": "na majabali yatakapopeperuka na kukueanea huku na kule na yakawa ni mapepe yanayorushwa na upepo"
        },
        {
            "chapter": 77,
            "verse": 11,
            "text": "Na Mitume watapowekewa wakati na muda wa baina yao na ummah wao na kusemwe"
        },
        {
            "chapter": 77,
            "verse": 12,
            "text": "«Ni Siku kubwa gani Mitume wameahirishiwa?»"
        },
        {
            "chapter": 77,
            "verse": 13,
            "text": "Wameahirishiwa Siku ya hukumu na uamuzi baina ya viumbe"
        },
        {
            "chapter": 77,
            "verse": 14,
            "text": "Na nilipi lililokujulisha wewe, ewe binadamu, ni siku gani hiyo ya kutolewa uamuzi na ni zipi shida zake na vituko vyake"
        },
        {
            "chapter": 77,
            "verse": 15,
            "text": "Maangamivu makubwa Siku hiyo ni ya wale waliyoikanusha Siku hii iliyoahidiwa"
        },
        {
            "chapter": 77,
            "verse": 16,
            "text": "Kwani hatukuawaangamiza walitangulia kati ya umma waliopita kwa kuwakanusha kwao Mitume, kama vile watu wa Nūḥ, ‘Ād na Thamūd"
        },
        {
            "chapter": 77,
            "verse": 17,
            "text": "Kisha tutawakutanisha na wao wale waliokuja nyuma kati ya wale waliokuwa ni kama wao katika ukanushaji na uasi"
        },
        {
            "chapter": 77,
            "verse": 18,
            "text": "Mfano wa uangamizaji huo mkali ndivyo tutakavyowafanya wahalifu kati ya makafiri wa Makkah, kwa kumkanusha kwao Mtume, rehema ya Mwenyezi Mungu na amani zimshukie"
        },
        {
            "chapter": 77,
            "verse": 19,
            "text": "Maangamivu na adhabu kali Siku ya Kiyama kwa kila mwenye kuukanusha upweke wa Mwenyezi Mungu, unabii, kufufuliwa na kuhesabiwa"
        },
        {
            "chapter": 77,
            "verse": 20,
            "text": "Je kwani sisi hatukuwaumba nyinyi, enyi mkusanyiko wa makafiri, kutokana na maji dhaifu yaliyo matwevu nayo ni tone la manii"
        },
        {
            "chapter": 77,
            "verse": 21,
            "text": "tukayaweka maji haya kwenye mahali palipohifadhika, napo ni kizazi cha mwanamke"
        },
        {
            "chapter": 77,
            "verse": 22,
            "text": "mpaka kipindi maalumu kinachojulikana na Mwenyezi Mungu Aliyetukuka"
        },
        {
            "chapter": 77,
            "verse": 23,
            "text": "Tukaweza kumuumba, kumtia sura na kumtoa. Basi bora wa wenye kuweza ni s isi"
        },
        {
            "chapter": 77,
            "verse": 24,
            "text": "Maangamivu na adhabu kali Siku ya Kiyama kwa wenye kukanusha uweza wetu"
        },
        {
            "chapter": 77,
            "verse": 25,
            "text": "Je kwani hatukuifanya hii ardhi mnayoishi juu yake"
        },
        {
            "chapter": 77,
            "verse": 26,
            "text": "ikusanye juu ya mgongo wake walio hai wasiohesabika, na ndani ya matumbo yake wafu wasiodhibitika, na"
        },
        {
            "chapter": 77,
            "verse": 27,
            "text": "tukajaalia iwe na majabali yaliyojikita yaliyo marefu ili isitikisike na nyinyi, na tukawanywesha maji tamu yaliyo mazuri"
        },
        {
            "chapter": 77,
            "verse": 28,
            "text": "Maangamivu na adhabu kali Siku ya Kiyama kwa waliozikanusha neema hizi"
        },
        {
            "chapter": 77,
            "verse": 29,
            "text": "Wataambiwa makafiri Siku ya Kiyama, «Endeni kwenye adhabu ya moto wa Jahanamu mliokuwa mkiukanusha duniani"
        },
        {
            "chapter": 77,
            "verse": 30,
            "text": "Endeni mjifinike kwenye kivuli cha moshi wa moto wa Jahanamu ambacho hapo panachembuka vipande vitatu"
        },
        {
            "chapter": 77,
            "verse": 31,
            "text": "Kivuli hiko hakimfanyi mtu ahifadhike na joto la Siku hiyo wala hakizuii muwako wa Moto chochote"
        },
        {
            "chapter": 77,
            "verse": 32,
            "text": "Hakika moto wa Jahanamu unarusha macheche makubwa ya moto, kila cheche moja katika hayo ni kama jengo lililoimarishwa katika ukubwa na urefu wa kuenda juu"
        },
        {
            "chapter": 77,
            "verse": 33,
            "text": "Kama kwamba hizo cheche za moto wa Jahanamu zinazopaa juu ni ngamia weusi ambao rangi yao imeingia kwenye umanjano.»"
        },
        {
            "chapter": 77,
            "verse": 34,
            "text": "Maangamivu na adhabu kali kwa wenye kukanusha mateso yaliyoahidiwa na Mwenyezi Mungu"
        },
        {
            "chapter": 77,
            "verse": 35,
            "text": "Hii ndiyo Siku ya Kiyama ambayo wakanushaji hawatatamka maneno ya kuwanufaisha"
        },
        {
            "chapter": 77,
            "verse": 36,
            "text": "wala hawatapewa idhini ya kusema wakatoa nyudhuru, kwa kuwa hawatakuwa na udhuru wowote"
        },
        {
            "chapter": 77,
            "verse": 37,
            "text": "Maangamivu na adhabu kali kwa wenye kuikanusha siku hii na yaliyomo ndani yake"
        },
        {
            "chapter": 77,
            "verse": 38,
            "text": "Hii ni Siku ambayo Mwenyezi Mungu Atatoa uamuzi baina ya viumbe, na ukweli na ubatilifu utapambanuka. Tutawakusanya nyinyi Siku hiyo, enyi makafiri wa ummah huu, pamoja na makafiri wa mwanzo miongoni mwa ummah waliopita"
        },
        {
            "chapter": 77,
            "verse": 39,
            "text": "Basi mkiwa na hila za kujitoa na adhabu, tumieni hila zenu na mziokoe nafsi zenu na msukosuko wa Mwenyezi Mungu na mateso Yake"
        },
        {
            "chapter": 77,
            "verse": 40,
            "text": "Maangamivu na adhabu kali Siku ya Kiyama kwa wenye kuikanusha Siku ya Kiyama"
        },
        {
            "chapter": 77,
            "verse": 41,
            "text": "Hakika ya wale waliomuogopa Mola wao duniani na wakaiogopa adhabu Yake kwa kufuata amri Zake na kujiepusha na makatazo Yake. Wao Siku ya Kiyama watakuwa kwenye vivuli vya miti vilivyonyoka, na chemchemi za maji zinazotembea"
        },
        {
            "chapter": 77,
            "verse": 42,
            "text": "na matunda mengi yanayopendwa na nafsi zao ambayo wao wanastarehe nayo. Hapo waambiwe"
        },
        {
            "chapter": 77,
            "verse": 43,
            "text": "«Kuleni chakula chenye ladha na mnyweni kinywaji chenye kufurahisha kwa sababu ya matendo mema mliyoyatanguliza duniani.»"
        },
        {
            "chapter": 77,
            "verse": 44,
            "text": "Sisi, kwa mfano wa malipo hayo makubwa, tutawalipa watu wema katika matendo yao na utiifu wao kwetu"
        },
        {
            "chapter": 77,
            "verse": 45,
            "text": "Maangamivu na adhabu kali Siku ya Kiyama kwa wenye kuikanusha Siku ya Malipo na Hesabu, na kuzikanusha sterehe na mateso yaliyomo Siku hiyo"
        },
        {
            "chapter": 77,
            "verse": 46,
            "text": "Kisha Mwenyezi Mungu Akawaonya makafiri kwa kusema, «Kuleni aina ya vyakula vya ladha duniani na stareheni kwa matamanio yake yenye kumalizika kwa muda mchache, hakika nyinyi ni wahalifu kwa kumshirikisha kwenu Mwenyezi Mungu.»"
        },
        {
            "chapter": 77,
            "verse": 47,
            "text": "Maangamivu na adhabu kali Siku ya Kiyama kwa wenye kuikanusha Siku ya kuhesabiwa na kulipwa"
        },
        {
            "chapter": 77,
            "verse": 48,
            "text": "Na wanapoambiwa hawa washirikina, «Mswalieni Mwenyezi Mungu na mnyenyekeeni,» hawanyenyekei wala hawaswali, bali wanaendelea kuonyesha kiburi chao"
        },
        {
            "chapter": 77,
            "verse": 49,
            "text": "Maangamivu na adhabu kali Siku ya Kiyama kwa wenye kuzikanusha aya za Mwenyezi Mungu"
        },
        {
            "chapter": 77,
            "verse": 50,
            "text": "Iwapo wao hawataiamini hii Qur’ani, basi wataamini kitabu gani na maneno gani baada yake? Na Qur’ani yenyewe ni Kitabu kilichobainisha kila kitu, kilicho wazi katika hekima zake, hukumu zake na habari zake, chenye kushinda katika matamko yake na maana yake"
        }
    ]
}
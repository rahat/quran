{
    "pages": [
        {
            "chapter": 73,
            "verse": 20,
            "text": "(ئى مۇھەممەد!) شۈبھىسىزكى، پەرۋەردىگارىڭ سېنىڭ ۋە سەن بىلەن بولغانلارنىڭ (يەنى ساھابىلەر) دىن بىر توپ ئادەمنىڭ (تەھەججۇد نامىزى ئۈچۈن) كېچىنىڭ ئۈچتىن ئىككى ھەسسىسىدە، يېرىمىدا ۋە ئۈچتىن بىر ھەسسىسىدە تۇرىدىغانلىقىڭلارنى بىلىدۇ، كېچە بىلەن كۈندۈزنىڭ (ئۇزۇنلۇقى) نى اﷲ ئالدىنئالا بەلگىلەيدۇ، سىلەرنىڭ ئۇنى ھېسابلاپ بولالمايدىغانلىقىڭلارنى اﷲ بىلىدۇ، اﷲ سىلەرگە رەھىم قىلدى (يەنى كېچىدە تەھەججۇد نامىزى ئوقۇشنىڭ پەرزلىكىنى) ئەمەلدىن قالدۇردى، تەھەججۇد نامىزىدىن سىلەرگە قۇلاي بولغاننى ئوقۇڭلار، اﷲ بىلىدۇكى، بەزىڭلار كېسەل بولۇپ قالىسىلەر، بەزىلەر اﷲ نىڭ پەزلىنى تىلەپ (يەنى تىجارەت قىلىپ) يەر يۈزىدە سەپەر قىلىدۇ، يەنە بەزىلەر اﷲ نىڭ يولىدا جىھاد قىلىدۇ، شۇنىڭ ئۈچۈن ئۇنىڭدىن (يەنى تەھەججۇد نامىزىدىن) قۇلاي بولغاننى ئوقۇڭلار، (پەرز) نامازنى ئادا قىلىڭلار، زاكاتنى بېرىڭلار، اﷲ قا قەرزىي ھەسەنە بېرىڭلار (يەنى اﷲ نىڭ رازىلىقى ئۈچۈن ياخشىلىق يوللىرىغا پۇل - مال سەرپ قىلىڭلار)، ئۆزۈڭلار ئۈچۈن (دۇنيادا) قايسىبىر ياخشى ئىشنى قىلساڭلار، اﷲ نىڭ دەرگاھىدا تېخىمۇ ياخشى، تېخىمۇ كاتتا ساۋابقا ئېرىشىسىلەر (دۇنيا بولسا پانىيدۇر، ئاخىرەت بولسا باقىيدۇر ياخشى بەندىلەر ئۈچۈن اﷲ نىڭ دەرگاھىدىكى ساۋاب ھەممىدىن ئارتۇقتۇر)، اﷲ تىن مەغپىرەت تىلەڭلار، اﷲ ھەقىقەتەن ناھايىتى مەغپىرەت قىلغۇچىدۇر، ناھايىتى مېھرىباندۇر"
        },
        {
            "chapter": 74,
            "verse": 1,
            "text": "ئى (ۋەھيى نازىل بولغان چاغدا) كىيىمگە چۈمكىلىۋالغۇچى (پەيغەمبەر)"
        },
        {
            "chapter": 74,
            "verse": 2,
            "text": "تۇر! (ئىنسانلارنى) اﷲ ىڭ ئازابىدىن ئاگاھلاندۇر"
        },
        {
            "chapter": 74,
            "verse": 3,
            "text": "پەرۋەردىگارىڭنى ئۇلۇغلا"
        },
        {
            "chapter": 74,
            "verse": 4,
            "text": "كىيىمىڭنى پاك تۇت"
        },
        {
            "chapter": 74,
            "verse": 5,
            "text": "ئازابتىن (يەنى ئازابقا قالدۇرىدىغان ئىشلاردىن) يىراق بول"
        },
        {
            "chapter": 74,
            "verse": 6,
            "text": "كۆپ ئېلىش نىيىتىدە بەرمە (يەنى بىر كىشىگە بىرەر سوۋغا بەرسەڭ، ئۇنىڭدىن بەرگەن نەرسەڭدىن كۆپرەك نەرسە ئېلىشنى تەمە قىلما)،"
        },
        {
            "chapter": 74,
            "verse": 7,
            "text": "پەرۋەردىگارىڭنىڭ (رازىلىقى) ئۈچۈن (قەۋمىڭدىن يەتكەن ئەزىيەتكە) سەۋر قىل"
        },
        {
            "chapter": 74,
            "verse": 8,
            "text": "سۇر چېلىنغان ۋاقىت - ئۇ كۈن قىيىن كۈندۇر"
        },
        {
            "chapter": 74,
            "verse": 9,
            "text": "سۇر چېلىنغان ۋاقىت - ئۇ كۈن قىيىن كۈندۇر"
        },
        {
            "chapter": 74,
            "verse": 10,
            "text": "كاپىرلارغا ئاسان ئەمەستۇر"
        },
        {
            "chapter": 74,
            "verse": 11,
            "text": "(ئى مۇھەممەد!) مەن تەنھا ياراتقان كىشىنى (يەنى ۋەلىد ئىبن مۇغىرەنى) ماڭا قويۇۋەت"
        },
        {
            "chapter": 74,
            "verse": 12,
            "text": "ئۇنىڭغا نۇرغۇن مال بەردىم"
        },
        {
            "chapter": 74,
            "verse": 13,
            "text": "ئۇنىڭغا كۆز ئالدىدا تۇرىدىغان ئوغۇللارنى بەردىم"
        },
        {
            "chapter": 74,
            "verse": 14,
            "text": "ئۇنىڭ ئابرۇيىنى ئۆستۈردۈم"
        },
        {
            "chapter": 74,
            "verse": 15,
            "text": "ئاندىن ئۇ يەنە كۆپ بېرىشىمنى تەمە قىلىدۇ"
        },
        {
            "chapter": 74,
            "verse": 16,
            "text": "ياق، (يەنى ئۇنىڭ خالىغىنى بولمايدۇ)، چۈنكى ئۇ بىزنىڭ ئايەتلىرىمىزگە قارشى چىقتى"
        },
        {
            "chapter": 74,
            "verse": 17,
            "text": "ئۇنىڭغا قاتتىق ئازابىمنى تېتىتىمەن"
        }
    ]
}
{
    "maqras": [
        {
            "chapter": 4,
            "verse": 58,
            "text": "Dumnezeu vă porunceşte să înapoiaţi ceea ce vi s-a dat în păstrare şi să judecaţi după dreptate când judecaţi între oameni. Dumnezeu vă îndrumă numai spre bine. Dumnezeu este Auzitor, Văzător"
        },
        {
            "chapter": 4,
            "verse": 59,
            "text": "O, voi cei ce credeţi! Daţi ascultare lui Dumnezeu! Daţi ascultare trimisului şi celor, dintre voi, ce au porunca! Dacă vă certaţi asupra unui lucru, atunci aduceţi-l înaintea lui Dumnezeu şi a trimisului, dacă credeţi în Dumnezeu şi în Ziua de Apoi! Aşa este bine, căci aceasta este cea mai bună rânduială"
        },
        {
            "chapter": 4,
            "verse": 60,
            "text": "Nu i-ai văzut pe cei care pretind că ei cred în ceea ce ţi-a fost pogorât ţie şi în ceea ce a fost pogorât înaintea ta? Ei vor să rămână sub judecata lui Taghut, chiar dacă li s-a poruncit să-l tăgăduiască. Diavolul vrea să-i arunce într-o adâncă rătăcire"
        },
        {
            "chapter": 4,
            "verse": 61,
            "text": "Când li se spune: “Veniţi la ceea ce Dumnezeu a pogorât! Veniţi la trimis!” Tu îi vezi atunci pe cei făţarnici întorcându-ţi spatele şi îndepărtându-se"
        },
        {
            "chapter": 4,
            "verse": 62,
            "text": "Cum va fi când o năpastă îi va lovi pentru ceea ce mâinile lor au făcut? Atunci vor veni la tine şi se vor jura pe Dumnezeu: “Noi nu vrem decât binele şi împăcarea!”"
        },
        {
            "chapter": 4,
            "verse": 63,
            "text": "Dumnezeu ştie ceea ce este în inimile lor. Îndepărtează-te de ei! Predică-le, spunând sufletelor lor vorbe pătrunzătoare"
        },
        {
            "chapter": 4,
            "verse": 64,
            "text": "Noi nu trimitem un trimis decât ca să i se dea ascultare, cu îngăduinţa lui Dumnezeu. Dacă cei care s-au nedreptăţit pe ei înşişi vin la tine cerând iertare lui Dumnezeu şi dacă trimisul cere iertare pentru ei, atunci Îl vor afla pe Dumnezeu De-căinţă-primitor, Milostiv"
        },
        {
            "chapter": 4,
            "verse": 65,
            "text": "Nu! Pe Domnul tău! Ei nu cred atâta vreme cât nu te-au luat judecător pentru gâlcevile lor. Ei nu vor mai afla în ei putinţa de a scăpa de ceea ce tu vei fi hotărât şi se vor supune pe de-a-ntregul"
        },
        {
            "chapter": 4,
            "verse": 66,
            "text": "Dacă le-am fi scris: “Omorâţi-vă!” ori “Ieşiţi din casele voastre!” Nu ar fi făcut-o decât puţini dintre ei. Ar fi mult mai bine pentru ei şi mult mai de folos pentru întărirea lor să facă ceea ce li se predică"
        },
        {
            "chapter": 4,
            "verse": 67,
            "text": "Noi le-am da atunci o mare răsplată"
        },
        {
            "chapter": 4,
            "verse": 68,
            "text": "şi i-am călăuzi pe o dreaptă cale"
        },
        {
            "chapter": 4,
            "verse": 69,
            "text": "Cei care dau ascultare lui Dumnezeu şi trimisului Său vor fi împreună cu cei pe care Dumnezeu i-a copleşit cu harul Său, cu profeţii, drepţii, martirii şi virtuoşii. Frumoasă este tovărăşia acestora"
        },
        {
            "chapter": 4,
            "verse": 70,
            "text": "Acesta este harul lui Dumnezeu! Dumnezeu este îndeajuns de Ştiutor"
        },
        {
            "chapter": 4,
            "verse": 71,
            "text": "O, voi cei ce credeţi! Băgaţi de seamă! Apoi plecaţi la luptă în cete ori toţi deodată"
        },
        {
            "chapter": 4,
            "verse": 72,
            "text": "Câte unul dintre voi tărăgănează. Când o nenorocire vă loveşte, el spune: “Dumnezeu m-a copleşit cu harul Său, pentru că nu am fost printre cei care au făcut mărturisirea!”"
        },
        {
            "chapter": 4,
            "verse": 73,
            "text": "Dacă Dumnezeu vă dă însă înlesniri, el spune ca şi cum nici o prietenie n-ar fi între voi şi el: “O, de-aş fi fost cu ei, aş fi căpătat un mare câştig!”"
        }
    ]
}
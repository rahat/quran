{
    "maqras": [
        {
            "chapter": 4,
            "verse": 114,
            "text": "Multe din sfaturile lor nu cuprind nimic bun, afară de cuvântul celui ce porunceşte milostenia, binele ori împăcarea între oameni. Curând Noi vom dărui o răsplată celui ce face astfel căutând mulţumirea lui Dumnezeu"
        },
        {
            "chapter": 4,
            "verse": 115,
            "text": "Noi ne vom întoarce de la cel care se rupe de trimis după ce i s-a lămurit călăuzirea şi urmează o altă cale decât cea a credincioşilor, precum şi el s-a întors de la Noi şi îl vom arunca în Gheena! Rea devenire"
        },
        {
            "chapter": 4,
            "verse": 116,
            "text": "Dumnezeu nu iartă să i se facă alăturare. El iartă cui voieşte păcate mai puţin grele decât acesta, însă cel care-i alătură Lui pe alţii se află într-o adâncă rătăcire"
        },
        {
            "chapter": 4,
            "verse": 117,
            "text": "Acela nu cheamă în locul Lui decât nişte muieri! El nu cheamă decât un diavol răzvrătit"
        },
        {
            "chapter": 4,
            "verse": 118,
            "text": "Blestemat fie de Dumnezeu! El spuse: “Eu îi voi lua pe unii dintre robii Tăi"
        },
        {
            "chapter": 4,
            "verse": 119,
            "text": "îi voi rătăci şi le voi stârni poftele cele rele. Le voi da o poruncă şi ei vor tăia urechile dobitoacelor. Le voi da o poruncă şi ei vor întoarce pe dos creaţia lui Dumnezeu.” Cel care îl ia pe diavol stăpân, în locul lui Dumnezeu, va fi pierdut, fără de nădejde"
        },
        {
            "chapter": 4,
            "verse": 120,
            "text": "El le făgăduieşte şi le stârneşte pofte rele. Ceea ce le făgăduieşte Diavolul este doar amăgire"
        },
        {
            "chapter": 4,
            "verse": 121,
            "text": "Aceştia vor avea Gheena drept liman de unde nu vor afla nici o putinţă de scăpare"
        },
        {
            "chapter": 4,
            "verse": 122,
            "text": "Noi îi vom băga pe cei care cred şi săvârşesc fapte bune în Grădini pe sub care curg râuri, unde vor veşnici. Făgăduiala lui Dumnezeu este Adevăr. Cine este mai drept decât Dumnezeu la vorbă"
        },
        {
            "chapter": 4,
            "verse": 123,
            "text": "Nu este nici după poftele voastre şi nici după poftele oamenilor Cărţii. Oricine face rău va fi răsplătit ca atare. El nu va afla, afară de Dumnezeu, nici oblăduitor, nici ajutor"
        },
        {
            "chapter": 4,
            "verse": 124,
            "text": "Cine săvârşeşte fapte bune, fie bărbat, fie femeie, şi este credincios, va intra în Rai şi nu va fi nedreptăţit nici cât o pieliţă de curmală"
        },
        {
            "chapter": 4,
            "verse": 125,
            "text": "Cine are credinţă mai frumoasă decât cel care se supune lui Dumnezeu, care face binele, care urmează Legea lui Abraham, cel drept credincios? Dumnezeu l-a luat pe Abraham prieten"
        },
        {
            "chapter": 4,
            "verse": 126,
            "text": "Ale lui Dumnezeu sunt cele din ceruri şi de pe pământ. Ştiinţa lui Dumnezeu se întinde asupra tuturor"
        },
        {
            "chapter": 4,
            "verse": 127,
            "text": "Ei îţi cer lămuriri despre femei. Spune-le: “Dumnezeu vă lămureşte asupra lor, după cum v-a fost citit din Carte despre orfanele cărora nu le-aţi dat ceea ce le-a fost scris, şi pe care voiaţi să le luaţi de soţii şi, de asemenea, despre băieţii încă mici.” Voi trebuie să fiţi drepţi cu orfanii, căci Dumnezeu cunoaşte binele pe care-l faceţi"
        },
        {
            "chapter": 4,
            "verse": 128,
            "text": "Când o femeie se teme de părăsirea ori nepăsarea soţului său, nu i se face nici o vină, dacă ei se vor împăca, căci împăcarea este un lucru bun. Oamenii sunt mânaţi de zgârcenie. Dacă faceţi binele şi dacă vă temeţi de Dumnezeu, să ştiţi că Dumnezeu este Cunoscător a ceea ce făptuiţi"
        },
        {
            "chapter": 4,
            "verse": 129,
            "text": "Voi nu veţi putea fi întru totul drepţi cu fiecare dintre femeile voastre, chiar dacă ţineţi morţiş. Nu fiţi prea părtinitori, lăsând-o pe vreuna dintre ele de izbelişte. Dacă vă împăcaţi şi vă temeţi de Dumnezeu, să ştiţi că El este Iertător, Milostiv"
        },
        {
            "chapter": 4,
            "verse": 130,
            "text": "Dacă soţii se despart, Dumnezeu îi va îmbogăţi pe fiecare din preaplinul Său. Dumnezeu este Cuprinzător, Înţelept"
        },
        {
            "chapter": 4,
            "verse": 131,
            "text": "Ale lui Dumnezeu sunt cele din ceruri şi de pe pământ. Noi le-am poruncit celor care li s-a dat Cartea înaintea voastră, precum şi vouă înşivă: “Temeţi-vă de Dumnezeu!” Dacă sunteţi însă tăgăduitori... Ale lui Dumnezeu sunt cele din ceruri şi de pe pământ. Dumnezeu este Bogat, Lăudat"
        },
        {
            "chapter": 4,
            "verse": 132,
            "text": "Ale lui Dumnezeu sunt cele din ceruri şi de pe pamânt. Dumnezeu îşi ajunge sieşi ca apărător"
        },
        {
            "chapter": 4,
            "verse": 133,
            "text": "Voi, oameni! El vă poate lua, de va voi, şi alţi oameni va pune în locul vostru. Dumnezeu are puterea să o facă"
        },
        {
            "chapter": 4,
            "verse": 134,
            "text": "Cel care vrea răsplata Vieţii de Acum..., ei bine, răsplata Vieţii de Acum şi cea a Vieţii de Apoi, numai la Dumnezeu se află. Dumnezeu este Auzitor, Văzător"
        }
    ]
}
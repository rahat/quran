{
    "pages": [
        {
            "chapter": 24,
            "verse": 1,
            "text": "၁။\tဤစူရာဟ်တော်သည် ငါအရှင်မြတ်ချမှတ်ပြဋ္ဌာန်းတော်မူသောစူရာဟ်တော်တည်း၊ သင်တို့ရိုသေလေးစားကောင်း လေးစားဖို့ရာ ဤစူရာဟ်တော်တွင် အဓိပ္ပါယ်ရှင်းလင်းထင်ရှားသောပညတ်တော်များကို ပြဋ္ဌာန်းချပေးတော်မူ၏။"
        },
        {
            "chapter": 24,
            "verse": 2,
            "text": "၂။\tမတရားမေထုံမှီဝဲခြင်းကို ကျူးလွန်သောယောက်ျားမိန်းမတို့အား သင်တို့သည် ကြိမ်ဒဏ်အချက်တစ်ရာစီ ပေးကြလော့၊ သင်တို့သည် အလ္လာဟ်အရှင်မြတ်နှင့် နောက်ဆုံးနေ့တော်ကြီးကို ယုံကြည်စွဲလမ်းကြလျှင် သူတို့အား သနားခြင်းကြောင့် အလ္လာဟ်အရှင်မြတ်၏ ပညတ်တော်ကို အတည်မပြုပဲ မနေကြလင့်၊ ယင်းအပြစ် ပေးခြင်းကို ယုံကြည်သူတို့အနက် လူတစ်စုကို ကြည့်စေလော့။"
        },
        {
            "chapter": 24,
            "verse": 3,
            "text": "၃။\tမတရားသံဝါသပြုသူယောက်ျားသည် မတရားမေထုံကျင့်သူမိန်းမ(သို့မဟုတ်) ဆင်းတုရုပ်ပွားဝါဒီမိန်းမမှတပါး အခြားမိန်းမနှင့် လက်မထပ်ရချေ၊ ထိုနည်းအတူမတရားကာမှုပြုကျင့်သောမိန်းမ၌ ကာမေသုမိစ္ဆာစာရကျုးလွန်သူ ယောက်ျား(သို့မဟုတ်)မိစ္ဆာဒိဌိမှတပါး အခြားယောက်ျားနှင့်အိမ်ထောင်ပြုခွင့်မရှိချေ၊ ထိုကိစ္စကို ယုံကြည်သူများ မပြုရဟု ပညတ်တော်မူ၏။"
        },
        {
            "chapter": 24,
            "verse": 4,
            "text": "၄။\tအကြင်သူတို့သည် ဂုဏ်သရေရှိအမျိုးသမီးတို့အား မတရားမေထုံကျင့်သည်ဟု သက်သေလေးယောက်မထူပဲ စွပ်စွဲငြားအ့ံ၊ ထိုသူတို့အား ကြိမ်ဒဏ်အချက်ရှစ်ဆယ်တပ်ရိုက်ကြလော့၊ ထို့နောက်ထိုသူတို့၏ သက်သေထွက် ချက်ကို မည်သည့်အမှုတွင်မှ အရေးယူလက်မခံကြချေ၊ ထိုသူတို့သည် မတရားမှုကို အမှန်ပင်ကျူးလွန်ကြ၏။"
        },
        {
            "chapter": 24,
            "verse": 5,
            "text": "၅။\tသို့ရာတွင် အကြင်သူသည် ယင်းကဲ့သို့အပြစ်ဒဏ်ခံရပြီးနောက် သတိနောင်တရ၍ သီလသမာဓိရှိအ့ံ၊ ထိုသူကို သက်သေခံခွင့်ပေးကြလော့၊ မှတ်သားကြလော့၊ အလ္လာဟ်အရှင်မြတ်သည် အပြစ်လွှတ်တော်မူ၏၊ ကောင်းကြီး မင်္ဂလာပေးသနားတော်မူ၏။"
        },
        {
            "chapter": 24,
            "verse": 6,
            "text": "၆။\tမိမိတို့ဇနီးမိန်းမတို့ကို ကာမခိုးမှုနှင့်စွပ်စွဲသူတို့သည် မိမိတို့မှတပါး အခြားသက်သေမပြနိုင်လျှင်၊ ထိုသူတို့အား တစ်ဦးစီကို အလ္လာဟ်အား တိုင်တည်၍ သူသည် အမှန်စကားကို ဆိုသူများမှ ဖြစ်သည်ဟု ကျမ်းလေးကြိမ် လေးဖန်ကျိန်ဆိုစေကြလော့။"
        },
        {
            "chapter": 24,
            "verse": 7,
            "text": "၇။\tထို့နောက်ပဥ္စမမြောက်ဤသို့ကျန်ဆိုရမည်၊ အကျွနု်ပ်သည် မဟုတ်မလျား၊ မုသားသက်သေထွက်ဆိုပါလျှင်၊ အရှင်မြတ်၏ ကျိန်ဆဲတော်မူခြင်းကို ခံရပါစေသောဝ်။"
        },
        {
            "chapter": 24,
            "verse": 8,
            "text": "၈။\tထိုမိန်းမက မိမိအား စွပ်စွဲသူသည် မတရားမုသားကို မုချဆိုပါသည်ဟု အလ္လာဟ်အရှင်မြတ်ရှေ့တော်ဝယ် ကျိန်ဆို၍ သက်သေလေးကြိမ်လေးခါထွက်ဆိုပြီးလျှင် သူမသည် အပြစ်ဒဏ်မှ လွတ်ရမည်။"
        },
        {
            "chapter": 24,
            "verse": 9,
            "text": "၉။\tပဥ္စမမြောက်အကြိမ်၌ အကျွန်ုပ်အား စွပ်စွဲသူသည် အမှန်စကားကို ဆိုပါလျှင် အကျွနု်ပ်အပေါ်သို့ အလ္လာဟ် အရှင်မြတ်၏ အမျက်တော်ကျရောက်ပါစေသောဝ်ဟု ကျိန်ဆိုရမည်။"
        },
        {
            "chapter": 24,
            "verse": 10,
            "text": "၁ဝ။\tအရှင်မြတ်သည် သင်တို့အပေါ်၌ ကရုဏာသက်ခြင်း၊ ကောင်းကြီးမင်္ဂလာပေးခြင်း၊ ကျေးဇူးတော်တို့ကို ပြုတော် မမူပါလျှင်၊ သင်တို့သည် မုချဧကန်ပျက်စီးရမည်သာတည်း၊ အလ္လာဟ်အရှင်မြတ်သည် သနားညှာတာတော်မူ၏၊ လိမ္မာတော်မူ၏။"
        }
    ]
}
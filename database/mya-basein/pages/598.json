{
    "pages": [
        {
            "chapter": 97,
            "verse": 1,
            "text": "၁။ ငါသည် ၄င်းကို ထူးမြတ်သောည၌ ချပေးသနားတော်မူ၏။"
        },
        {
            "chapter": 97,
            "verse": 2,
            "text": "၂။ ဤထူးမြတ်သောညသည် အဘယ်အရာဖြစ်သည်ကို သင်တမန်တော်အား မည်သူရှင်းလင်းပြောပြမည်နည်း။"
        },
        {
            "chapter": 97,
            "verse": 3,
            "text": "၃။ ဤထူးမြတ်သောညသည် လပေါင်းတစ်ထောင်ထက် သာလွန်မြင့်မြတ်၏။"
        },
        {
            "chapter": 97,
            "verse": 4,
            "text": "၄။ ဤည၌ မိမိတို့အရှင်သခင်၏ အမိန့်တော်အရ များလှစွာသော ကောင်းကင်တမန်တို့နှင့် တကွ ဂျစ်ဗရာအီလ် မင်းကြီးသည် အခွင့်ကိစ္စများကို ဆောင်ရွက်ရန် သက်ဆင်းကြကုန်၏။"
        },
        {
            "chapter": 97,
            "verse": 5,
            "text": "၅။ ဤညသည် နံနက်အာရုဏ်တက်သည့် တိုင်အောင် ဧချမ်းသာခြင်းဖြစ်၏။"
        },
        {
            "chapter": 98,
            "verse": 1,
            "text": "၁။ ရှေးကျမ်းတော်ရသူများနှင့် ဆင်းတုဝါဒီတို့သည် မိမိတို့ထံသို့ ထင်ရှားသောသက်သေခံချက် ကျရောက်လာသည့် တိုင်အောင် မိမိတို့အယူဝါဒများကို စွန့်လွှတ်ကြမည်မဟုတ်ချေ။"
        },
        {
            "chapter": 98,
            "verse": 2,
            "text": "၂။ ထိုထင်ရှားသောသက်သေခံချက်သည် သန့်ရှင်းစင်ကြယ်သောကျမ်းတော်မြတ်ကို ရွတ်ဖတ်သော အလ္လာဟ် အရှင်မြတ်အထံတော်မှ တမန်တော်ဖြစ်၏။"
        },
        {
            "chapter": 98,
            "verse": 3,
            "text": "၃။ ထိုကျမ်းတော်မြတ်တွင် ဖြောင့်မတ်မှန်ကန်သောပညတ်တော်များပါရှိကုန်၏။"
        },
        {
            "chapter": 98,
            "verse": 4,
            "text": "၄။ ရှေးကျမ်းတော်ရသူများသည် မိမိတို့ထံသို့ ထင်ရှားသောသက်သေခံချက်ကျရောက်လာပြီးမှသာ အချင်းချင်း ကွဲပြားခြားနားကြကုန်၏။"
        },
        {
            "chapter": 98,
            "verse": 5,
            "text": "၅။ လူသားသည် ပင်ကိုယ်အားဖြင့် ဖြောင့်မတ်မှန်ကန်သောကြောင့် ဘာသာတရားကို အလ္လာဟ်အရှင်မြတ်အတွက် သန့်ရှင်းစွာထားပြီးလျှင် အရှင်မြတ်အား ခဝပ်ကိုးကွယ်ခြင်း၊ ဆွလားသ်ဝတ်ပြုခြင်း၊ ဇကားသ်ပေးခြင်းတို့မှတပါး သူတို့အား မည်သည်ကိုမှ ပညတ်တော်မမူချေ၊ ဤသည်သာလျှင် ဘာသာတရားအစစ်အမှန်ဖြစ်၏။"
        },
        {
            "chapter": 98,
            "verse": 6,
            "text": "၆။ မှတ်သားကြလော့၊ ရှေးကျမ်းရသူများနှင့် ဆင်းတုဝါဒီများအနက် မိစ္ဆာဒိဋ္ဌိတို့သည် ငရဲမီးထဲတွင် နေကြရလတံ့၊ သူတို့သည် ဖန်ဆင်းတော်မူသောအရာတို့တွင် အယုတ်မာဆုံးဖြစ်ကြ၏။"
        },
        {
            "chapter": 98,
            "verse": 7,
            "text": "၇။ သို့သော် ယုံကြည်လျက် သုစရိုက်ကောင်းမှုပွားများသူတို့မူကား ဝေနေယျသတ္တဝါအပေါင်းတို့တွင် အမွန်မြတ်ဆုံး ဖြစ်ကြကုန်၏။"
        }
    ]
}
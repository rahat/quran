{
    "pages": [
        {
            "chapter": 98,
            "verse": 8,
            "text": "၈။ သူတို့၏ ဆုသည် သူတို့၏ အရှင်သခင်၏ အထံတော်၌ရှိ၏၊ သူတို့သည် မြစ်အထွေထွေစီးဆင်းလျက်ရှိသော နိဗ္ဗာန်ဥယျာဉ်တော်များတွင် အစဉ်အမြဲခံစားစံစားကြကုန်လတံ့၊ အလ္လာဟ်အရှင်မြတ်သည် သူတို့ကို နှစ်သက်တော်မူသည်၊ သူတို့လည်း အရှင်မြတ်အား နှစ်သက်ကြ၏၊ ဤဆုလာဘ်တော်ကြီးသည် မိမိ၏ အရှင်သခင်အား ကြောက်ရွံ့ရိုကျိုးသူတို့အဖို့သာတည်း။"
        },
        {
            "chapter": 99,
            "verse": 1,
            "text": "၁။ ကမ္ဘာမြေကြီးသည် မိမိ၏ နောက်ဆုံးငလျင်အားဖြင့် တုန်လှုပ်သောအခါ။"
        },
        {
            "chapter": 99,
            "verse": 2,
            "text": "၂။ ကမ္ဘာမြေကြီးသည် မိမိဝန်ထုပ်ဝန်ပိုးများကို အန်ထုတ်ပစ်သောအခါ။"
        },
        {
            "chapter": 99,
            "verse": 3,
            "text": "၃။ လူသားတို့သည် ဤမဟာပထဝီမြေကြီးသည် အသို့ဖြစ်လာသနည်းဟု ဆိုသောအခါ။"
        },
        {
            "chapter": 99,
            "verse": 4,
            "text": "၄။ ထိုနေ့တော်ကြီး၌ ကမ္ဘာမြေကြီးသည် မိမိရာဇဝင်သမိုင်းကို ထုတ်ဖော်ပြောဆိုလတံ့။"
        },
        {
            "chapter": 99,
            "verse": 5,
            "text": "၅။ အကြောင်းမူကား သင်၏ အရှင်သခင်သည် ပထဝီမြေကြီးကို စကားပြောဆိုရန် ဗျာဒိတ်ပေးတော်မူသောကြောင့်ဖြစ်၏။"
        },
        {
            "chapter": 99,
            "verse": 6,
            "text": "၆။ ထိုနေ့တော်ကြီး၌ လူသားတို့သည် မိမိတို့ပြုကျင့်ခဲ့သမျှသော အမှုအခင်းတို့ကို ပြသ စီရင်တော်မူခြင်းခံအံ့သောငှာ အစုအစုခွဲလျက် ထွက်လာကြလတံ့။"
        },
        {
            "chapter": 99,
            "verse": 7,
            "text": "၇။ ထိုအခါအကြင်သူသည် ကောင်းမှုကုသိုလ်ကို အနုမြူခန့်မျှပြုခဲ့လျှင် ထသို ူသည် ထိုကောင်းမှုကို မျက်ဝါးထင်ထင် တွေ့မြင်ရလတံ့။"
        },
        {
            "chapter": 99,
            "verse": 8,
            "text": "၈။ အကြင်သူသည် မကောင်းမှုကို အနုမြူခန့်မျှပြုခဲ့လျှင် ထိုသူသည် ထိုမကောင်းမှု အကုသိုလ်ကို မျက်ဝါးထင်ထင် တွေ့မြင်ရလတံ့။"
        },
        {
            "chapter": 100,
            "verse": 1,
            "text": "၁။ အသက်ရှုပြင်းသောစစ်မြင်းများ။"
        },
        {
            "chapter": 100,
            "verse": 2,
            "text": "၂။ မီးပွင့်စေသောမြင်းများဖြစ်၏။"
        },
        {
            "chapter": 100,
            "verse": 3,
            "text": "၃။ နံနက်အာရုဏ်တက်တွင် ထိုးဝင်တိုက်ခိုက်သောမြင်းများ။"
        },
        {
            "chapter": 100,
            "verse": 4,
            "text": "၄။ လျင်မြန်သောအဟုန်ဖြင့် မြူဖုံထောင်းထောင်းထအောင်ပြေးလွှားသောမြင်းများ။"
        },
        {
            "chapter": 100,
            "verse": 5,
            "text": "၅။ ဤမြင်းများသည် ရန်သူတို့၏ အလယ်တွင်းသို့ တစ်လုံးတစ်စည်းတည်း ထုတ်ဖောက်ဝင်ရောက်သောမြင်းများ၊ ဤမြင်းများကို ငါသက်သေထူတော်မူ၏။"
        },
        {
            "chapter": 100,
            "verse": 6,
            "text": "၆။ မှတ်သားကြလော့၊ လူသားသည် မိမိအရှင်သခင်အား ကျေးစွပ်၏။"
        },
        {
            "chapter": 100,
            "verse": 7,
            "text": "၇။ မှတ်သားကြလော့၊ သူသည် ထိုအချက်ကို သက်သေခံ၏။"
        },
        {
            "chapter": 100,
            "verse": 8,
            "text": "၈။ မှတ်သားကြလော့၊ သူသည် ဥစ္စာပစ္စည်းမက်မောခြင်း၌ ကြီးစွာပြင်းထန်၏။"
        },
        {
            "chapter": 100,
            "verse": 9,
            "text": "၉၊၁၀၊၁၁။ သချႋုင်းများအတွင်းရှိ လူသေတို့ကို ရှင်ထွက်လာစေတော်မူသောနေ့တော်ကြီး၊ လူသားတို့၏ စိတ်နှလုံးတွင် လျှို့ဝှက်ဖုံးအုပ်ထားသည့် အရာများကို ထင်ရှားစေတော်မူသောနေ့တော်ကြီး၊ ထိုနေ့တော်ကြီး၌ သူတို့၏ အရှင် သခင်သည် သူတို့ အဖြစ်သနစ်အလုံးစုံကို အကြွင်းမဲ့သိတော်မူသည်ကို လူသားမစဉ်းစားမဆင်ခြင်သလော။"
        }
    ]
}
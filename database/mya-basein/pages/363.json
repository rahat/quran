{
    "pages": [
        {
            "chapter": 25,
            "verse": 33,
            "text": "၃၃။\tအို--တမန်တော်၊ သူတို့သည် တစ်စုံတစ်ခုသောဥပမာကို သင့်ထံသို့ယူဆောင်ခဲ့လျှင် ငါသည် ထိုအကြောင်းနှင့် စပ်လျဉ်း၍ မှန်ကန်သောအဖြေကို သင့်အား ပေးသနားတော်မူ၏၊ သူတို့၏ဥပမာထက်သာလွန်သောချေပချက်ကို ပေးသနားတော်မူ၏။"
        },
        {
            "chapter": 25,
            "verse": 34,
            "text": "၃၄။\tအကြင်သူတို့အား ငရဲမီးထဲသို့ မျက်နှာမှောက်၍ ယူခဲ့လတဲ့၊ ထိုသူတို့သည် အလွန်ဆိုးဝါးသောအဖြစ်သို့ ဆိုက်ရောက်ကြ၍ ဓမ္မလမ်းကြောင်းမှ ဝေးကွာကြ၏။"
        },
        {
            "chapter": 25,
            "verse": 35,
            "text": "၃၅။\tငါသည် တမန်တော်မူစာအား ကျမ်းတော်တစ်စောင်ချပေးသနားတော်မူ၏၊ သူ၏ အစ်ကိုတမန်တော်ဟာရွန် ကိုလည်း သူ၏အခိုင်းအစေဖြစ်စေတော်မူ၏။"
        },
        {
            "chapter": 25,
            "verse": 36,
            "text": "၃၆။\tထို့နောက်သူတို့အား သင်တို့သည် ငါ၏နှုတ်ကပတ်တော်များမယုံကြည်သူတို့ထံ သွားကြလော့ဟု ဗျာဒိတ်ပေး တော်မူ၏၊ ထို့နောက်ငါသည် ထိုမိစ္ဆာမိုက်တို့အားလုံးကို လုံးလုံးဖျက်ဆီးတော်မူ၏။"
        },
        {
            "chapter": 25,
            "verse": 37,
            "text": "၃၇။\tထို့အပြင်တမန်တော်နူဟို၏လူများ၊ သူတို့သည် ငါ၏တမန်တော်များကို မယုံကြည်ပယ်ရှားသောအခါ ငါသည် သူတို့အားလုံးကို ရေတွင် နှစ်မြုပ်သတ်တော်မူ၏၊ သူတို့ပုံစံကို လူသားတို့အဖို့အရာ မဟာသင်ခန်းစာတော်ကြီး အဖြစ်ဖြင့် ပြုထားတော်မူ၏၊ ငါသည် ဒုစရိုက်မှုကျူးလွန်သူတို့အဖို့ အလွန်ပြင်းပြနာကျယ်ဖွယ်ရှိသောအပြစ် ဒဏ်တော်ကို ပြင်ဆင်ထားတော်မူ၏။"
        },
        {
            "chapter": 25,
            "verse": 38,
            "text": "၃၈။\tထို့အပြင်အားဒ်နှင့် ဆမူးဒ်လူမျိုးများ၊ ရတ်(စ်)မြို့သူမြို့သားတို့နှင့်တကွ ထိုလူမျိုးတို့အကြားတွင်ရှိသည့်များစွာ သောအသင်းသားများ။"
        },
        {
            "chapter": 25,
            "verse": 39,
            "text": "၃၉။\tငါအရှင်မြတ်သည် သူတို့တစ်မျိုးစီကို ဥပမာအမျိုးမျိုးဆောင်၍ သတိပေးတော်မူ၏၊ ထို့နောက်ငါသည် သူတို့ တစ်မျိုးစီကို အပျက်ကြီးပျက်စေတော်မူ၏။"
        },
        {
            "chapter": 25,
            "verse": 40,
            "text": "၄ဝ။\tထို့အပြင်သူတို့သည် ကျောက်စရစ်မိုး၊ ကျောက်ခဲမိုးများအလွန်ကြောက်မက်ဖွယ်ရွာသွန်းသော ရှေးမယုံကြည် သူတို့ နေရာအရပ်ရပ်သို့ အထပ်ထပ်အဖန်ဖန်ဖြတ်သန်းသွားလာကြဖူး၏၊ သူတို့သည် ထိုပျက်စီးယိုယွင်းသော နေရာတို့ကို မမြင်ပဲ ရှိနိုင်မည်လား၊ ယင်းသို့မဖြစ်နိုင်ချေ၊ သို့သော်သူတို့သည် ရှင်ပြန်ထမြောက်ရမည်ကို မမျှော်လင့်ကြချေ။"
        },
        {
            "chapter": 25,
            "verse": 41,
            "text": "၄၁။\tထိုသူတို့သည် သင်တမန်တော်ကို တွေ့မြင်သောအခါ သူတို့သည် သင့်အား ပျက်ရယ်စရာအဖြစ်ဖြင့်သာ ဆက်ဆံ၏၊ ဤသူကား အလ္လာဟ်အရှင်မြတ်က တမန်တော်အဖြစ်ဖြင့် စေလွှတ်တော်မူသောလူလားဟု ဆိုကြ၏။"
        },
        {
            "chapter": 25,
            "verse": 42,
            "text": "၄၂။\tငါတို့သည် မိမိတို့ဘုရားများကို သဒ္ဒါစိတ်အားကြီးစွာနှင့် မဆည်းကပ်မကိုးကွယ်ကြခဲ့ပါလျှင် ဤသူသည် ငါတို့အား မိမိတို့ဘုရားများမှ ဝေးစွာဖျားယောင်းယူဆောင်သွားလတ့ံဟု ဆက်လက်၍ ပြောဆိုကြ၏၊ သူတို့သည် အပြစ်ဒဏ်တော်ကို မျက်ဝါးထင်ထင်မြင်ရကြသောအခါ အဘယ်သူသည် တရားလမ်းမှ သာလွန်လွဲချော်သွား သည်ကို သိကြရလတ့ံ။"
        },
        {
            "chapter": 25,
            "verse": 43,
            "text": "၄၃။\tမိမိ၏ တပ်မက်ခြင်းအညစ်အကြေးကို သူ၏ဘုရားဟုဆိုသောသူကို သင်မြင်ရပြီလော၊ သင်သည် ထိုသူကို အုပ်ထိန်းသူလုပ်မည်လော။"
        }
    ]
}
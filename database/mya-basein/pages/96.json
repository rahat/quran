{
    "pages": [
        {
            "chapter": 4,
            "verse": 106,
            "text": "၁ဝ၆။\tထို့ပြင် အလ္လာဟ်အသျှင်မြတ်၏ အပြစ်လွှတ်ခြင်းကို ရှာမှီးလော့။ အလ္လာဟ်အသျှင်မြတ်သည် အမြဲတစေ အပြစ်လွှတ်တော်မူ၏။ ကောင်းကြီးမင်္ဂလာပေးသနားတော်မူ၏။"
        },
        {
            "chapter": 4,
            "verse": 107,
            "text": "၁ဝ၇။\tထို့ပြင် မိမိကိုယ်ကိုမိမိတို့ လှည့်စားသောသူတို့အတွက် မှတ်သားလော့။ အလ္လာဟ်အသျှင်မြတ်သည် သစ္စာဖောက်၍ ပြစ်မှုကျူးလွန်သူကို ချစ်ခင်တော်မမူပေ။"
        },
        {
            "chapter": 4,
            "verse": 108,
            "text": "၁ဝ၈။\tသူတို့သည် လူသားတို့ထံမှ ဖုံးကွယ်ထားခြင်းကို ရှာမှီးကြ၏။ သို့သော် အလ္လာဟ်အသျှင်မြတ် အထံတော်မှ လျှို့ဝှက်ထားခြင်းကို မရှာမှီးကြပေ။ သူတို့သည် ညဉ့်အချိန်ကာလတွင် အလ္လာဟ် အသျှင်မြတ် နှစ်သက်တော်မမူသောတရားကို ဟောပြောသောအခါ အသျှင်မြတ်သည် သူတို့နှင့် အတူတကွရှိတော်မူ၏။ အလ္လာဟ်အသျှင်မြတ်သည် သူတို့ပြုသမျှတို့ကို အမြဲဝိုင်းထားတော်မူ၏။"
        },
        {
            "chapter": 4,
            "verse": 109,
            "text": "၁ဝ၉။\tမှတ်သားကြလော့။ သင်တို့သည် ဤဘဝ၌ သူတို့အတွက် ပန်ထွာကြ၏။ သို့သော် ရှင်ပြန်ထမြောက် သောနေ့တော်ကြီး၌ သူတို့အတွက် အဘယ်သူသည် အလ္လာဟ်အသျှင်မြတ်ရှေ့တော်ဝယ် တောင်းပန်မည်နည်း။ ထိုအခါ သူတို့ကို အဘယ်သူသည် ကာကွယ်စောင့်ရှောက်မည့်သူဖြစ်သနည်း။"
        },
        {
            "chapter": 4,
            "verse": 110,
            "text": "၁၁ဝ။\tသို့ငြားသော်လည်း အကြင်သူသည် ဒုစရိုက်ပြစ်မှု ကျူးလွန်မိ၏။ သို့မဟုတ် မိမိကိုယ်ကိုမိမိ ပြစ်မှား မိ၏။ ထို့နောက် အသျှင်မြတ်အထံတော်၌ ဝန်ချတောင်းပန်၏။ အလ္လာဟ်အသျှင်မြတ်သည် အပြစ်လွှတ်တော်မူသောအသျှင်၊ ကောင်းကြီးမင်္ဂလာပေးသနားတော်မူသောအသျှင် ဖြစ်သည်ကို ထိုသူတွေ့ရှိရလိမ့်မည်။"
        },
        {
            "chapter": 4,
            "verse": 111,
            "text": "၁၁၁။\tအကြင်သူသည် အပြစ်ကျူးလွန်၏။ ထိုကျူးလွန်မှုသည် မိမိနစ်နာဆုံးရှုံးဖို့ရာသာဖြစ်၏။ အလ္လာဟ် အသျှင်မြတ်သည် အမြဲသိမြင်တော်မူသော၊ ပညာဉာဏ်ရှိတော်မူ၏။"
        },
        {
            "chapter": 4,
            "verse": 112,
            "text": "၁၁၂။\tအကြင်သူသည် ပေါ့လျော့ပျက်ကွက်မှုကိုသော်လည်းကောင်း၊ ရာဇဝတ်ပြစ်မှုကိုသော်လည်းကောင်း ကျူးလွန်ပြီးလျှင် မိမိ၏အပြစ်ကို အပြစ်ကင်းမဲ့သူအပေါ်သို့ လွှဲချ၏။ ထိုသူသည် မိမိအပေါ်၌ မုသားစကားဆိုမှုနှင့် ကြီးမားသောအပြစ်ဝန်ထုပ်ကြီးကို တင်သူဖြစ်၏။"
        },
        {
            "chapter": 4,
            "verse": 113,
            "text": "၁၁၃။\tအို-မိုဟမ္မဒ် သင့်အပေါ် အလ္လာဟ်အသျှင်မြတ်၏ ကောင်းကြီးမင်္ဂလာတော်များ သက်ရောက်၍သာ သို့မဟုတ်လျှင် သူတို့သည် သင့်ကို လမ်းမှားသို့ သွေးဆောင်သွားရန် ဆုံးဖြတ်ခဲ့ကြလတ္တံ့။ သို့သော် သူတို့သည် ၎င်းတို့ကိုယ်ကိုသာ ၎င်းတို့ လမ်းမှားသို့ ညွှန်ပြလိမ့်မည်။ သင့်ကို တစ်စုံတစ်ရာ နစ်နာ စေနိုင်လိမ့်မည်မဟုတ်ပေ။ အလ္လာဟ်အသျှင်မြတ်သည် သင့်အား ဤကုရ်အာန်ကျမ်းတော်မြတ်ကို ထုတ်ပြန်ချပေးသနားတော်မူ၏။ ပညာအလင်းရောင်ကိုလည်း ပေးသနားတော်မူ၏။ သင်မသိသော ကျင့်စဉ်တရားကို သင်ပေးတော်မူ၏။ သင့်အပေါ်၌ အလ္လာဟ်အသျှင်မြတ်၏ ကောင်းကြီး မင်္ဂလာတော်သည် အနန္တဖြစ်၏။"
        }
    ]
}
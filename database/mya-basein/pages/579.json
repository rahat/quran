{
    "pages": [
        {
            "chapter": 76,
            "verse": 6,
            "text": "၆။ ထိုရေသည် အလ္လာဟ်အရှင်မြတ်၏ ကျေးတော်မျိုးကျွန်တော်မျိုးတို့သောက်ကြ၍ ရေများစွာပန်းထွက်နေသောစိမ့်စမ်းမှ ဖြစ်သည်။"
        },
        {
            "chapter": 76,
            "verse": 7,
            "text": "၇။ ထိုသူတော်ကောင်းတို့သည် မိမိတို့ ကတိသစ္စာကျိန်တွယ်ခြင်းများကို စောင့်စည်းကြ၏၊ ထို့အပြင်သူတို့သည် ဘေးဒုက္ခအနှံ့အပြားရှိသောနေ့တော်ကြီးကို ကြောက်ရွံ့တုန်လှုပ်ကြ၏။"
        },
        {
            "chapter": 76,
            "verse": 8,
            "text": "၈။ ထိုသူတော်စင်တို့သည် အလ္လာဟ်အရှင်မြတ်ကို ကြည်ညိုလေးမြတ်သောသဘောဖြင့် သူဆင်းရဲမိဘမဲ့နှင့် သုံ့ပန်း တို့ကို ကျွေးမွေးကြ၏။"
        },
        {
            "chapter": 76,
            "verse": 9,
            "text": "၉။ သို့ကျွေးသောအခါ သူတို့ဤသို့ပြောဆိုကြ၏၊ အချင်းတို့၊ အကျွနု်ပ်တို့သည် အလ္လာဟ်အရှင်မြတ်အတွက်ကြောင့်သာ သင်တို့ကို ကျွေးမွေးပါ၏၊ သင်တို့ထံမှ ဆုလာဘ်ပဏ္ဍာကိုသော်လည်းကောင်း၊ ကျေးဇူးကိုသော် လည်းကောင်း မလိုလားပါ။"
        },
        {
            "chapter": 76,
            "verse": 10,
            "text": "၁၀။ အကျွနု်ပ်၏ အရှင်သခင်အထံတော်မှ အမျက်တော်ရှ၍ ကြောက်မက်ဖွယ်ကောင်းသောနေ့တော်ကြီးကိုသာလျှင် အကျွနု်ပ်တို့ဧကန်အမှန်ထိတ်ရွံ့ကြ၏။"
        },
        {
            "chapter": 76,
            "verse": 11,
            "text": "၁၁။ ထို့ကြောင့်အလ္လာဟ်အရှင်မြတ်သည် ထိုသူမြတ်တို့ထံမှ ထိုနေ့တော်ကြီး၏ အပြစ်ဒဏ်ကို တွန်းလှန်ပစ်တော်မူပြီ၊ ထိုအရှင်မြတ်သည် သူတို့အား တောက်ပခြင်းနှင့် ရွှင်လန်းခြင်းကို တွေ့စေတော်မူပြီ။"
        },
        {
            "chapter": 76,
            "verse": 12,
            "text": "၁၂။ ထို့အပြင်သူတို့သည် ခံစားခဲ့ရသော ဝဋ်ဆင်းရဲအပေါင်းတို့ကြောင့် အရှင်မြတ်သည် သူတို့အား ဥယျာဉ်တော်ကြီး ပိုးဖဲအဝတ်တန်ဆာ ဆုလာဘ်တော်များကို ပေးသနားတော်မူပြီ။"
        },
        {
            "chapter": 76,
            "verse": 13,
            "text": "၁၃။ နိဗ္ဗာန်ဥယျာဉ်တော်၌ မြင့်မားသောပလ္လင်တော်များတွင် လဲလျောင်းစံစားလျက် သူတို့သည် နေ၏အပူရှိန်ကို သော်လည်းကောင်း၊ အလွန်အပြင်း အေးမြသောဓာတ်ကိုသော်လည်းကောင်း တွေ့ကြံုကြရမည်မဟုတ်ချေ။"
        },
        {
            "chapter": 76,
            "verse": 14,
            "text": "၁၄။ ထို့အပြင်နိဗ္ဗာဥယျာဉ်တော်တွင် ပေါက်ရောက်လျက်ရှိသောသစ်ပင်များ၏ အရိပ်အာဝါသသည် သူတို့အပေါ် ကျရောက်ဖုံးအုပ်လျက်ရှိကြ၏၊ အသီးအနှံများလည်း အြွပတ်လိုက်အြွပတ်လိုက်ညွှတ်ကိုင်းလျက်ရှိကြ၏။"
        },
        {
            "chapter": 76,
            "verse": 15,
            "text": "၁၅။ ထို့အပြင် ထိုနိဗ္ဗာန်သူနိဗ္ဗာန်သားတို့အား သောက်စရာကို ငွေခွက်နှင့် ဖန်ဖလားတို့ဖြင့် တစ်ဦးမှ တစ်ဦးသို့ လှည့်ပတ်တိုက်ကျွေးလိမ့်မည်။"
        },
        {
            "chapter": 76,
            "verse": 16,
            "text": "၁၆။ ထိ့အု ပြင်ဖန်ကဲသို့ ကြည်လင်တောက်ပြောင်သော ငွေဖလားများတွင်းသို့ သူတို့သည် မိမိတို့ လိုဘအတိုင်း ချိန်တွယ် ထည့်ကြသည်။"
        },
        {
            "chapter": 76,
            "verse": 17,
            "text": "၁၇။ ထို့အပြင်သူတို့သည် ချင်းခြောက်ရေဖက်စပ်ရောနှောသောဇန်ဂျာဘီလ်ကို တိုက်ကျွေးခြင်းခံကြရလိမ့်မည်။"
        },
        {
            "chapter": 76,
            "verse": 18,
            "text": "၁၈။ ထိုချင်းခြောက်ရေကား နိဗ္ဗာန်အတွင်းစီးဆင်းသော(စလ်စဘီလ်)ခေါ် မြစ်ချောင်းမှ ရေဖြစ်၏။"
        },
        {
            "chapter": 76,
            "verse": 19,
            "text": "၁၉။ ထို့အပြင်သူတို့အပါးတွင် ကံေြွကးလုလင်ပျိုတို့သည် အစဉ်ထာဝရနုနယ်ပျိုမျစ်သူများဖြစ်၏၊ သင်တို့သည် သူတို့ကို မြင်လျှင် သူတို့အား ကြဲဖြန့်ထားသောပုလဲဥဟု ထင်ကြလိမ့်မည်။"
        },
        {
            "chapter": 76,
            "verse": 20,
            "text": "၂၀။ သင်သည် ထိုရှုမျှော်ခင်းကို ကြည့်သောအခါ သင်သည် အလွန်မြင့်မြတ်သာယာသောနိုင်ငံတော်ကို မြင်ကြရ လတံ့။"
        },
        {
            "chapter": 76,
            "verse": 21,
            "text": "၂၁။ ထို့အပြင်နိဗ္ဗာန်သားတို့ဆင်ယင်သောအဝတ်တန်ဆာများကား စိန်ရွှေအရောင်ဖြင့် အလွန်ထူထဲသောပိုးထည် များဖြစ်၏၊ သူတို့သည် ငွေအတိပြီးသောလက်ကောက်လက်ကြပ်စသည်တို့ကို ဝတ်ဆင်လိမ့်မည်၊ သူတို့၏ အရှင်သခင်သည် သူတို့၏ ရေငတ်ခြင်းကို သန့်ရှင်းစင်ကြယ်သောသောက်စရာဖြင့် ဖြေတော်မူလိမ့်မည်။"
        },
        {
            "chapter": 76,
            "verse": 22,
            "text": "၂၂။ သူတို့အား မိန့်တော်မူမည်မှာ အို-သူတော်ကောင်းတို့၊ ဤနိဗ္ဗာန်ဘုံသည် သင်တို့အတွက် ဆုတော်ကြီးဖြစ်၏၊ သင်တို့၏ ကြိုးစားမှုကို လက်ခံတော်မူပြီ။"
        },
        {
            "chapter": 76,
            "verse": 23,
            "text": "၂၃။ အို-တမန်တော်၊ ငါသည် သင့်အား ကုရ်အာန်ကျမ်းမြတ်ကို ထုတ်ပြန်ပို့ချပေးသနားတော်မူပြီ။"
        },
        {
            "chapter": 76,
            "verse": 24,
            "text": "၂၄။ ထို့ကြောင့်သင်သည် မြဲမြံသောသည်းခံခြင်းတရားဖြင့် မိမိအရှင်သခင်၏ ဗျာဒိတ်ပညတ်တော်ကို ကျိုးနွံလိုက်နာ လော့၊ သူတို့အနက် အပြစ်ရှိသူကိုလည်းကောင်း၊ အယူမှားသူကိုလည်းကောင်း၊ နားမထောင်လင့်။"
        },
        {
            "chapter": 76,
            "verse": 25,
            "text": "၂၅။ သင်သည် မိမိအရှင်သခင်၏ နာမတော်ကို နံနက်တိုင်း၊ ညနေတိုင်းချီးကျူးတသလော့။"
        }
    ]
}
{
    "pages": [
        {
            "chapter": 2,
            "verse": 30,
            "text": "၃ဝ။\tသင်၏ အရှင်သခင်သည် ကောင်းကင်တမန်တော်တို့အား အေ - ကောင်းကင်တမန်တော်တို့ ငါအရှင်သည် ကမ္ဘာမြေကြီးပေါ်တွင် ငါ၏ ကိုယ်စားလှယ်တော်တစ်ပါးကို ဖန်ဆင်းတော်မူမည်ဟု ဗျာဒိတ်ပေးတော်မူသောအခါ သူတို့က အို - အရှင် အရှင်သည် မြေပေါ်ဝယ် ဘေးဥပါဒ်ပြု၍ သွေးမြေကျအောင်ကျင့်မည့်သူကို ဖန်ဆင်းတော်မူပါမည်လော။ အကျွန်ုပ်တို့မူကား အရှင်၏ ဂုဏ်ကျေးဇူးတော်နှင့်သန့်ရှင်းစုံလင်သော နာမတော်ကို ချီးကျူးတသနေကြ၏။ လျှောက်ကြ၏။ အရှင်မြတ်က ငါသည် သင်တို့မသိသည်ကို အမှန်သိတော်မူ၏ဟု မိန့်တော်မူ၏။"
        },
        {
            "chapter": 2,
            "verse": 31,
            "text": "၃၁။\tထို့နောက် အရှင်မြတ်သည် အာဒမ်အား အရာခပ်သိမ်းကုန်တို့၏ အမည်များကို သင်ပေးတော်မူ၏။ ထိုအရာများကို ကောင်းကင်တမန်များကို ပြသပြီးလျှင် အေ ကောင်းကင်တမန်တော်တို့ သင်တို့သည် အမှန်စကားကို ဆိုကြလျှင် ဤအရာများ၏အမည်များကို ငါ့အားပြောပြကြလော့ဟု မိန့်တော်မူခဲ့ ၏။"
        },
        {
            "chapter": 2,
            "verse": 32,
            "text": "၃၂။\tသူတို့က အို အရှင်၊ အရှင်သည် ကုံလုံတော်မူပါ၏။ အရှင် သင်တော်မူသည်မှတပါး အခြားပညာ သည် ကျွန်ုပ်တို့၌မရှိပါ။ အရှင်သာလျှင် သိတော်မူသောအရှင်၊ အနန္တဉာဏ်တော်ရှင် ဖြစ်တော်မူပါ၏ ဟု လျှောက်ကြ၏။"
        },
        {
            "chapter": 2,
            "verse": 33,
            "text": "၃၃။\tထိုအခါ အရှင်မြတ်သည် အာဒမ်အား အေ အာဒမ် သူတို့အား သူတို့၏အမည်များကိုပြောပြလော့ ဟု ဗျာဒတ်ချပေးတော်မူ၏။ သူသည် ၎င်းတို့အား ထိုအမည်များကို ပြောပြပြီးနောက် အရှင်မြတ်က ငါသည် မိုးကောင်ကင်နှင့် ကမ္ဘာမြေပြင်တို့၏ လျှို့ဝှက်ခြင်းတို့ကို သိတော်မူသည်ဟု သင်တို့အား ငါဗျာဒိတ်ပေးတော်မူသည် မဟုတ်လော။ ထို့ပြင် ငါသည် သင်တို့ကို ထုတ်ဖော်ပြောဆိုသည်ကို လည်းကောင်း၊ လျှို့ဝှက်သည်ကိုလည်းကောင်း သိတော်မူ၏ဟု မိန့်တော်မူ၏။"
        },
        {
            "chapter": 2,
            "verse": 34,
            "text": "၃၄။\tငါအရှင်သည် ကောင်းကင်တမန်တို့အား သင်တို့သည် အာဒမ်အား ဦးညွတ်ကြလော့ဟု မိန့်တော် မူသောအခါ အိဘလစ်မှတပါး အခြားကောင်းကင်ကတမန်တို့သည် ဦးညွတ်ကြ၏။ သူသည် မာနကြောင့် အမိန့်တော်ကို မနာခံ။ ထို့ကြောင့် သူသည် မယုံကြည်သူဖြစ်သွား၏။"
        },
        {
            "chapter": 2,
            "verse": 35,
            "text": "၃၅။\tငါက အေ အာဒမ် သင်တို့ ဇနီးမောင်နှံသည် သုခဥယျာဉ်တော်တွင် နေကြလော့။ သင်တို့သည် ဥယျာဉ်အသီးအနှံများကို အလိုဆန္ဒအတိုင်း လွတ်လပ်စွာစားကြလော့။ သို့သော် သင်တို့သည် ဒုစရိုက်မှုကျူးလွန်သူများ မဖြစ်စေခြင်းငှာ ဤအပင်နားသို့ မချဉ်းကပ်ကြလင့်ဟု မိန့်တော်မူ၏။"
        },
        {
            "chapter": 2,
            "verse": 36,
            "text": "၃၆။\tထို့နောက် ရှိုင်တွာန်မာရ်နတ်သည် သူတို့ကို လမ်းမှန်မှတိမ်းစေ၏။ ဧချမ်းသာယာသည့် အခြေအနေမှ နှင်ထုတ်၏။ ငါအရှင်က သင်တို့ဆင်းသွားကြလော့။ သင်တို့အနက် တစ်ယောက်သည် အခြား တစ်ယောက်၏ရန်သူဖြစ်လတ္တံ့။ သင်တို့သည် ကမ္ဘာမြေပေါ်၌ ခေတ္တခဏနေဘို့ရာနေရာ စားဖို့ရာ အစာ ရရှိကြလတ္တံ့ဟု မိန့်တော်မူ၏။"
        },
        {
            "chapter": 2,
            "verse": 37,
            "text": "၃၇။\tထို့နောက် အာဒမ်သည် သူ၏ အရှင်သခင်ထံမှ ဗျာဒိတ်တော်များကို ရရှိ၏။ အရှင်မြတ်သည် သူ့အပေါ်တွင် အမျက်ပြေတော်မူ၏။ မှတ်သားကြလော့။ အရှင်မြတ်သည် အမျက်ပြေတော်မူသော အရှင်၊ ကောင်းချီးမင်္ဂလာပေးသနားတော်မူသောအရှင်ဖြစ်တော်မူ၏။"
        }
    ]
}
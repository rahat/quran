{
    "pages": [
        {
            "chapter": 68,
            "verse": 43,
            "text": "၄၃။ ထိုနေ့တော်ကြီး၌ သူတို့သည် မျက်လုံးအောက်စိုက်၊ ဦးခေါင်းငိုက်စိုက်ဖြစ်လျက် ဖျင်းသိမ်အောက်ကျသော အယုတ်တရားက သူတို့ကို မောတွေဝေစေလတံ့၊ ထိုအယူလဲသွ ူတ့သို ည် လောကဓာတ၌် မနာမကျင်ကျန်းမာ ချမ်းသာရှိနေစဉ်အခါ ဦးညွှတ်ချရန် အမိန့်ပေးခြင်းခံကြရ၏။"
        },
        {
            "chapter": 68,
            "verse": 44,
            "text": "၄၄။ အို-တမန်တော်၊ ဤကျမ်းမြတ်ကုရ်အာန်တော်မြတ်ကို မဟုတ်မမှန်ဟု စွပ်စွဲသူတို့အား ငါနှင့်ပင် စွန့်လွှတ်၍ ထားလော့၊ ငါသည် သူတို့အား တဖြည်းဖြည်း အပြစ်ပေးစီရင်တော်မူမည်၊ သူတို့သည် ထိုအပြစ်ဒဏ်တော်များ အဘယ်နေရာက ကျရောက်လာသည်ကို အနည်းငယ်မျှမရိပ်မိကြချေ။"
        },
        {
            "chapter": 68,
            "verse": 45,
            "text": "၄၅။ သို့ငြားသော်လည်း ငါသည် သူတို့ကို သည်းခံတော်မူ၏၊ အကြောင်းမူကား စင်စစ်အားဖြင့်ငါ၏ စီမံကိန်းသည်အလွန်ခိုင်ခန့်မြဲမြံ၏။"
        },
        {
            "chapter": 68,
            "verse": 46,
            "text": "၄၆။ သို့တည်းမဟုတ်၊ အို-တမန်တော်၊ သင်သည် သူတို့ထံမှ အဖိုးအခတောင်းသောကြောင့် သူတို့ကို ယင်းအဖိုး အခက ကြီးလေးစွာဖိစီးထားသလော။"
        },
        {
            "chapter": 68,
            "verse": 47,
            "text": "၄၇။ သို့တည်းမဟုတ် သူတို့တွင် မျက်စိမမြင်စွမ်းနိုင်သောအရာများကို သိစွမ်းနိုင်သည့်သတ္တိရှိသဖြင့် ထိုအကြောင်း အရာများကို ရေးထင်မှတ်သားထားကြသလော။"
        },
        {
            "chapter": 68,
            "verse": 48,
            "text": "၄၈။ သို့သော်အေ-တမန်တော်၊ သင်သည် မိမိ၏ အရှင်သခင်၏ အမိန့်တော်ကို စောင့်စားနေလော့၊ သင်သည် ငါးတိရိစ္ဆာန်ကြီးအမျိုခံရ၍ စိုးရိမ်သောကပြင်းစွာဖြင့် မြည်တမ်းငိုေြွကးသောတမန်တော်ယူနွတ်စ်ကဲ့သို့ မဖြစ်စေလင့်။"
        },
        {
            "chapter": 68,
            "verse": 49,
            "text": "၄၉။ ထိုတမန်တော်သည် မိမိ၏ အရှင်သခင်ထံမှ ကောင်းကြီးမင်္ဂလာတော်မသက်ရောက်ခဲ့ပါလျှင် သူသည် ဆိုးသွမ်းပျက်စီးသူဘဝနှင့် သဲသောင်ပြင်၌ စွန့်ပစ်ထားခြင်းကို မုချဧကန်ခံရလေလတံ့။"
        },
        {
            "chapter": 68,
            "verse": 50,
            "text": "၅၀။ သို့သော် သူ၏အရှင်သခင်သည် သူ့ကို ရွေးချယ်တော်မူပြီးလျှင် တရားစောင့်စည်းသောသူမြတ်တို့ဘောင်တွင်သွတ်သွင်းတော်မူ၏။"
        },
        {
            "chapter": 68,
            "verse": 51,
            "text": "၅၁။ အို-တမန်တော်၊ သူတို့သည် သတိပေးကျမ်းတော်မြတ်ကို ကြားနာရသောအခါ မယုံကြည်သောသူတို့သည်မိမိတို့မျက်စိအားဖြင့် သင့်အား စိတ်မတည်မငြိမ်ဖြစ်အောင် မုချဧကန်ပြုကြလတံ့၊ ထို့အပြင်သူတို့က ရှင်မုဟမ္မဒ်သည် ရူးသွပ်သူအမှန်အကန်ဖြစ်၏ဟု ဆိုကြလတံ့။"
        },
        {
            "chapter": 68,
            "verse": 52,
            "text": "၅၂။ အမှန်ကိုဆိုသော် ကျမ်းမြတ်ကုရ်အာန်သည် အနန္တစကြာဝဠာတို့အဖို့ သတိပေးကျမ်းတော်မှတပါး အခြားတစ်စုံ တစ်ရာမျှမဟုတ်ချေ။"
        },
        {
            "chapter": 69,
            "verse": 1,
            "text": "၁။ အစစ်အမှန်။"
        },
        {
            "chapter": 69,
            "verse": 2,
            "text": "၂။ အစစ်အမှန်သည် မည်သည်နည်း။"
        },
        {
            "chapter": 69,
            "verse": 3,
            "text": "၃။ အစစ်အမှန်မည်သည်ဖြစ်သည်ကို သင့်အား မည်သည်က သိစေနိုင်အံ့နည်း။"
        },
        {
            "chapter": 69,
            "verse": 4,
            "text": "၄။ စမူးဒ်အသင်းသားနှင့် အားဒ်အသင်းသားတို့သည် တရားစီရင်တော်မူသောနေ့တော်ကြီး ဆိုက်ရောက်လာမည်ကို မယုံကြည်ကြချေ။"
        },
        {
            "chapter": 69,
            "verse": 5,
            "text": "၅။ ၄င်းစမူးဒ်လူမျိုးတို့မူကား မိုးကြိုးပစ်သတ်ခြင်း၊ လျှပ်စစ်ပစ်သတ်ခြင်းကို ခံကြရ၏။"
        },
        {
            "chapter": 69,
            "verse": 6,
            "text": "၆။ အားဒ်လူမျိုးတို့မူကား အလွန်ကြောက်မက်ဖွယ်ကောင်းသောလေပြင်မုန်တိုင်းကြီး ဖျက်ဆီးခြင်းကို ခံကြရ၏။"
        },
        {
            "chapter": 69,
            "verse": 7,
            "text": "၇။ အရှင်မြတ်သည် ထိုလေပြင်မုန်တိုင်းကြီးကို ခုနှစ်ညဉ့်နှင့် ရှစ်ရက်တိုင်တိုင် မပြတ်မစဲတိုက်ခတ်စေတော်မူ၏၊ အေ-တမန်တော်၊ သင်သည် သူတို့အားလုံးကို လေပြင်မုန်တိုင်းကြီး၏ လမ်းတစ်လျှောက်လုံးတွင် မြေဝယ်လဲ၍ သေကြေပျက်စီးနေသည်ကို မြင်ခဲ့ရလတံ့၊ သူတို့ပျက်စီးပုံမှာ ကြီးမားသောစွန်ပလွံပင်အို ဖရိုဖရဲမြစ်ရင်းက ပြုတ်၍ လဲနေဘိသကဲ့သို့ လဲနေခြင်းဖြစ်၏။"
        },
        {
            "chapter": 69,
            "verse": 8,
            "text": "၈။ အို-တမန်တော်၊ သင်သည် ယခုအခါထိုလူမျိုးတို့တစ်ဦးတစ်ယောက်ြွကင်းကျန်ရစ်သည်ကို မြင်နိုင်သလော။"
        }
    ]
}
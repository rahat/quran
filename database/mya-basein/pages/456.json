{
    "pages": [
        {
            "chapter": 38,
            "verse": 43,
            "text": "၄၃။\tထို့အပြင်ငါသည် မိမိ၏ မဟာဂရုဏာတော်ဖြင့် တမန်တော်အိုင်ယူး(ဘ်)အား ၎င်း၏ အိမ်သူအိမ်သားကိုသော် လည်းကောင်း၊ သူတို့နှင့်တူသူများကိုသော်လည်းကောင်း၊ ပေးသနားတော်မူ၏၊ ယင်းသို့ပေးသနားတော်မူခြင်း ကား ငါ့ထံမှ ကောင်းကြီးမင်္ဂလာတော်ဖြစ်၏၊ အသိဉာာဏ်ရှိသူတို့အဖို့ အမှတ်သညာလည်းဖြစ်၏။"
        },
        {
            "chapter": 38,
            "verse": 44,
            "text": "၄၄။\tထို့အပြင်သူ့အား အို-အိုင်ယူး(ဗ်)၊ သင်သည် သစ်ကိုင်းတစ်ကိုင်းကို ကိုင်၍ ရိုက်လော့၊ သင်သည် မိမိပြုသော သစ္စာကို မဖျက်လင့်၊ မှတ်သားကြလော့၊ ငါသည် သူ့အား တည်ကြည်သမာဓိရှိသူအဖြစ်နှင့်ပင် တွေ့မြင်တော် မူ၏၊ အလွန်မွန်မြတ်သောကျေးတော်မျိုး ကျွန်တော်မျိုးတစ်ဦးဖြစ်ပေစွ၊ စင်စစ်မှာ သူသည် မိမိကျေးဇူးတော် သခင် အလ္လာဟ်အရှင်မြတ်ဘက်တော်သို့ သတိနောင်တရခြင်းဖြင့် အမြဲမျက်နှာမူ၏။"
        },
        {
            "chapter": 38,
            "verse": 45,
            "text": "၄၅။ အို-တမန်တော်မိုဟမ္မဒ်၊ ငါ၏ ကျေးကျွန်တမန်တော်အေဗရာဟမ်၊ အစ်စ်ဟတ်(က်)၊ ယအ်ကွတ်(ဘ်)တို့၏ အကြောင်းူအရာကို ဟောပြောလော့၊ ထိုတမန်တော်တို့သည် အရည်အချင်းကောင်းမြတ်၏၊ အမြော်အမြင်ကြီး သူတို့ဖြစ်ကြ၏။"
        },
        {
            "chapter": 38,
            "verse": 46,
            "text": "၄၆။\tမှတ်သားကြလော့၊ ငါသည် ထိုတမန်တော်တို့အား နောင်တမလွန်ဘဝ၌ရှိသောဘုံဗိမာန်ကို အမြဲသတိရတတ် သောဖြူစင်သောစိတ်သဘောအားဖြင့် သန့်ရှင်းစင်ကြယ်တော်မူ၏။"
        },
        {
            "chapter": 38,
            "verse": 47,
            "text": "၄၇။\tမှတ်သားကြလော့၊ ငါ၏ရှေ့တော်၌ ထိုတမန်တော်တို့သည် ငါအမြတ်တနိုးရွေးကောက်တော်မူသောသူတော် သူမြတ်တို့ဘောင်တွင် ပါဝင်သူများမုချဖြစ်ကြ၏။"
        },
        {
            "chapter": 38,
            "verse": 48,
            "text": "၄၈။\tအို-တမန်တော်မိုဟမ္မဒ်၊ အစ္စမာအီလ်၊ အီလီရှားဇွလ်ကစ်(ဖ်)လေ့တို့သည် တမန်တော်များဖြစ်ကြ၏၊ သူတို့ အကြောင်းကိုလည်း ဟောကြားလော့၊ စင်စစ်အားဖြင့် သူတို့သည် ငါရွေးကောက်တင်မြှောက်တော်မူသော သူတော်သူမြတ်တို့ဘောင်တွင် အပါအဝင်ဖြစ်ကြ၏။"
        },
        {
            "chapter": 38,
            "verse": 49,
            "text": "၄၉။\tဤကျမ်းတော်မြတ်သည် အဆုံးအမသတိပေးတရားတော်ဖြစ်၏၊ မှတ်သားကြလော့၊ ဒုစရိုက်မကောင်းမှုကို ရှောင်ကြဉ်သူတို့အတွက်မူကား သူတို့၏ ခရီးပန်းတိုင်သည် သုမင်္ဂလာဖြစ်၏။"
        },
        {
            "chapter": 38,
            "verse": 50,
            "text": "၅၀။\tထိုပန်းတိုင်သည် သုခဥယျာဉ်တော်များဖြစ်၏၊ ထိုဥယျာဉ်တော်များ၏ တံခါးများကို သူတို့အတွက် ဖွင့်ထား တော်မူ၏။"
        },
        {
            "chapter": 38,
            "verse": 51,
            "text": "၅၁။\tသူတို့သည် ထိုဥယျာဉ်တော်များတွင် လဲလျောင်းလျက် ဥယျာဉ်ရှိ မွန်မြတ်များပြားသော သစ်သီးသစ်ဥနှင့် အေးမြသောသောက်စရာတို့ကို တောင်းသောက်စားကြ၏။"
        },
        {
            "chapter": 38,
            "verse": 52,
            "text": "၅၂။ ထို့အပြင်သူတို့အပါးတွင် စက္ခုအိန္ဒြေရှိသောနတ်ကညာများူလည်းရှိကြ၏။"
        },
        {
            "chapter": 38,
            "verse": 53,
            "text": "၅၃။\tဤကျေးဇူးတော်များသည် တရားစီရင််တော်မူသောနေ့တွင် ပေူးသနားတော်မူမည်ဟု သင်တို့အား ဂတိသစ္စာ ထားတော်မူသောအောင်ဆုမင်္ဂလာတော်တည်း။"
        },
        {
            "chapter": 38,
            "verse": 54,
            "text": "၅၄။\tမှတ်သားကြလော့၊ ဤကျေးဇူးတော်များသည် ငါပေးသနားတော်မူသောဘောဇဉ်ရိက္ခာများအမှန်ဖြစ်၏၊ ၎င်းတို့ သည် ဘယ်သောအခါမျှ မပုပ်သိုးမပျက်စီးချေ။"
        },
        {
            "chapter": 38,
            "verse": 55,
            "text": "၅၅။ ဤအောင်ဆုမင်္ဂလာတော်ကြီးသည် သမ္မာတရားတော်အတိုင်း ကျင့်ကြံသောသူမွန်သူမြတ်တို့အဖို့အရာဖြစ်၏၊ မှတ်သားကြလော့၊ တရားလွန်သူအပြစ်ကောင်တို့မှာမူကား သူတို့၏ခရီးပန်းတိုင်သည် အမင်္ဂလာဖြစ်ရလတ့ံ။"
        },
        {
            "chapter": 38,
            "verse": 56,
            "text": "၅၆။\tသူတို့သည် အဝီစိငရဲမီးတွင် လောင်ကျွမ်းကြရလတ့ံ၊ အလွန်ဆိုးဝါသောနေရာထိုင်ခင်ဖြစ်၏။"
        },
        {
            "chapter": 38,
            "verse": 57,
            "text": "၅၇။\tငရဲအတွင်း၌ သူတို့သောက်ဖို့ရာ ကျိုက်ကျိုက်ဆူသောရေပူရှိ၏၊ အလွန်အေးသောရေခဲရေလည်း ရှိ၏၊ သူတို့ သည် ၎င်းရေကိုသာ သောက်ရမည်သာတည်း။"
        },
        {
            "chapter": 38,
            "verse": 58,
            "text": "၅၈။\tထို့အပြင်အပူအအေးစုံတွဲရှိသကဲ့သို့့ အခြားအပြစ်ဒဏ်များလည်း စုံတွဲစုံတွဲစီ အမျိုးမျိုးအဖုံဖုံရှိသေး၏။"
        },
        {
            "chapter": 38,
            "verse": 59,
            "text": "၅၉။\tအို-ငရဲသားတို့၊ သည်မှာ သင်တို့ထံသို့ မစဉ်းစားမဆင်ခြင်ပဲ အရေးတကြီးတိုးဝင်လာသောစစ်တပ်ကြီးတစ်ခု ရှိသေး၏၊ ငရဲသားတို့က သင်တို့အဖို့သာယာသောခရီးဦးကြိုဆိုသောစကားမရှိချေ၊ အကယ်စင်စစ်သူတို့သည် ငရဲမီး၌ ဖုတ်ကင်ခြင်းကို ခံကြရလတ့ံဟု ဆို၏။"
        },
        {
            "chapter": 38,
            "verse": 60,
            "text": "၆၀။\tသူတို့က ဟယ်-လမ်းမှားသို့ သွေးဆောင်သောသူယုတ်မာကြီးတို့၊ သင်တို့ကို ခရီးဦးကြိုဆိုဖို့ရာ နှစ်သိမ့်စေ သောစကားမရှိချေ၊ သင်တို့သည် မိမိတို့ဖျားယောင်းသွေးဆောင်ခြင်းအားဖြင့် ငါတို့ကို ဤဘေးဒဏ်သို့ ယူဆောင် လာကြ၏၊ ယခုမူကား ကံဆိုးမိုးမှောင်ဘဝသို့ ရောက်ရချေပြီဟု ဆိုကြ၏။"
        },
        {
            "chapter": 38,
            "verse": 61,
            "text": "၆၁။\tတဖန်သူတို့က အို-အကျွနု်ပ်တို့၏ ကျေးဇူးတော်သခင်၊ အကျွနု်ပ်တို့အား ဤဘေးဒုက္ခသို့ ပို့ဆောင်သောသူ တို့အား အပြစ်ဒဏ်နှစ်ဆထမ်းပိုးတိုးပေးတော်မူပါဟု တင်လျှောက်ကြ၏။"
        }
    ]
}
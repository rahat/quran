{
    "pages": [
        {
            "chapter": 69,
            "verse": 9,
            "text": "၉။ ထို့အပြင်ဖွာရောမင်းသော်လည်းကောင်း၊ သူ၏ အထက်ရှေးလူများသော်လည်းကောင်း၊ ဖျက်ဆီးတော်မူလိုက် သောလူမျိုးစုတို့သော်လည်းကောင်း၊ သူတို့သည် အစဉ်အမြဲ အပြစ်ကျူးလွန်ကြ၏။"
        },
        {
            "chapter": 69,
            "verse": 10,
            "text": "၁၀။ ထို့အပြင်သူတို့သည် မိမိတို့၏ အရှင်သခင်၏ စေတမန်တော်ကို မနာခံဖီဆန်ကြ၏၊ ထို့ကြောင့်အရှင်မြတ်သည် သူတို့ကို ပြင်းပြအားကြီးသောဖမ်းခြင်းဖြင့် ဖမ်းဆီးတော်မူ၏။"
        },
        {
            "chapter": 69,
            "verse": 11,
            "text": "၁၁။ မှတ်သားကြလော့၊ ရေလွှမ်းမိုးသောအခါ ငါသည် သင်တို့အား သင်္ဘောထဲတွင် တင်ဆောင်ထားတော်မူ၏။"
        },
        {
            "chapter": 69,
            "verse": 12,
            "text": "၁၂။ ငါသည် ထိုရေလွှမ်းမိုးခြင်းအကြောင်းအရာကို သင်တို့အဖို့အရာ မဟာဝင်ကြီး တစ်ခုပြုထားတော်မူရန်ဖြစ်၏၊ ထို့အပြင်ထိုအဖြစ်အပျက်ကို နားရှိသူများကြားနာ မှတ်သားထားရန်လည်းဖြစ်၏။"
        },
        {
            "chapter": 69,
            "verse": 13,
            "text": "၁၃။ ထို့နောက်တံပိုးကို ပြင်းထန်စွာ တစ်ကြိမ်မှုတ်သောအခါ။"
        },
        {
            "chapter": 69,
            "verse": 14,
            "text": "၁၄။ ထို့အပြင်ကမ္ဘာမြေနှင့်တကွ တောင်ကြီးတောင်ငယ်အလုံးစုံကို မပြီးလျှင် တစ်ကြိမ်တည်းနှင့်မြေမှုန့်အထိ ညက် ညက်ကြေအောင် ပစ်ချတော်မူသောအခါ။"
        },
        {
            "chapter": 69,
            "verse": 15,
            "text": "၁၅။ ထိုနေ့တော်ကြီး၌ ကြီးလှစွာသော အဖြစ်အပျက်သည် ဆိုက်ရောက်လာလိမ့်မည်။"
        },
        {
            "chapter": 69,
            "verse": 16,
            "text": "၁၆။ ထို့အပြင်အထက် မိုးကောင်းကင်လည်း ကွဲအက်ပြိုပျက်၍ ကျလိမ့်မည်၊ အကြောင်းမူကား ထိုနေ့တော်ကြီး၌ မိုးကောင်းကင်သည် မခိုင်ပဲ ကျိုးပျက်လွယ်၏။"
        },
        {
            "chapter": 69,
            "verse": 17,
            "text": "၁၇။ ထို့အပြင်ကောင်းကင်တမန်အပေါင်းတို့သည် ကောင်းကင်ခြေ၌ အသင့်ရှိနေကြလိမ့်မည်၊ ထိုနေ့တော်ကြီး၌ သင်၏ အရှင်သခင်၏ ရာဇပလ္လင်တော်ကြီးကို ရှစ်ယောက်သော ကောင်းကင်တမန်တို့သည် မိမိတို့ဦးခေါင်းထက် ထမ်းရွက်ထားကြလိမ့်မည်။"
        },
        {
            "chapter": 69,
            "verse": 18,
            "text": "၁၈။ ထိုနေ့တော်ကြီး၌ သင်တို့အားလုံးကို ဖွင့်ပြတော်မူမည်၊ သင်တို့၏ လျှို့ဝှက်နက်နဲမှုများကို ဖုံးကွယ်ထားမည် မဟုတ်။"
        },
        {
            "chapter": 69,
            "verse": 19,
            "text": "၁၉။ ထိုနေ့တော်ကြီး၌ အကြင်သူသည် မိမိပြုကျင့်မှု စာရင်းစာအုပ်ကို လက်ယာလက်ဖြင့် ခံယူရ၏၊ ထိုသူသည် ဤသို့ဥဒါန်းရင့်ကျူး၏၊ အကျွနု်ပ်၏ စာအုပ်ကို ယူ၍ ဖတ်ကြပါကုန်။"
        },
        {
            "chapter": 69,
            "verse": 20,
            "text": "၂၀။ အကျွနု်ပ်သည် စစ်ကြောခြင်းခံရမည်ကို အမှန်ပင်သိနားလည်ခဲ့ပါ၏။"
        },
        {
            "chapter": 69,
            "verse": 21,
            "text": "၂၁။ ထိုအခါထိုသူသည် သုခဘဝတွင် ရှင်နေရလိမ့်မည်။"
        },
        {
            "chapter": 69,
            "verse": 22,
            "text": "၂၂။ ထိုသူသည် မြင့်မြတ်သော နိဗ္ဗာန်တော်တွင် နေထိုင်ရလိမ့်မည်။"
        },
        {
            "chapter": 69,
            "verse": 23,
            "text": "၂၃။ ထိုနိဗ္ဗာန်ဥယျာဉ်တော်ရှိ အသီးခိုင်၊ အသြွီးပတ်၊ အသီးတွဲများကို လွယ်ကူစွာမှီနိုင်လိမ့်မည်။"
        },
        {
            "chapter": 69,
            "verse": 24,
            "text": "၂၄။ နိဗ္ဗာန်မှုးတို့က အို- နိဗ္ဗာန်သားတို့၊ အထက်လွန်လေပြီးသောနေရက်များ၌ ကုသိုလ်ကောင်းမှု တင်ကြိုပို့ထားနှင့် သောကြောင့်၊ ယခုအခါဤဥယျာဉ်တော်၌ အေးချမ်းသာယာစွာစားကြပါ၊ သောက်ကြပါကုန်ဟု ဆိုကြလိမ့်မည်။"
        },
        {
            "chapter": 69,
            "verse": 25,
            "text": "၂၅။ သို့သော်အကြင်သူသည် မိမိအကျင့်စာရင်းစာအုပ်ကို လက်ဝဲလက်ဖြင့် ခံယူရရှိအံ့၊ ထိုသူသည် ဤသို့ညည်းညူ မြည်တမ်းလိမ့်မည်၊ ငါကား မှားခြင်းကြီးမှားလေစွ၊ ငါ၏ အကျင့်စာအုပ်ကို ငါ့အား မပေးလျှင် ကောင်းလေစွ။"
        },
        {
            "chapter": 69,
            "verse": 26,
            "text": "၂၆။ ထို့အပြင်ငါ၏ အကျင့်စာရင်းသည် မည်သို့မည်ပုံဖြစ်နေသည်ကို ငါမသိလေစွ။"
        },
        {
            "chapter": 69,
            "verse": 27,
            "text": "၂၇။ ငါ့ကို အပြီးတိုင်အောင် သတ်ဖြတ်၍ ဖျောက်ပစ်လိုက်သော် တော်လေစွ။"
        },
        {
            "chapter": 69,
            "verse": 28,
            "text": "၂၈။ ငါ့ဥစ္စာပစ္စည်းများသည် ငါ့ကို ဘာအကျိုးမျှမပေးချေ။"
        },
        {
            "chapter": 69,
            "verse": 29,
            "text": "၂၉။ ငါ၏ တန်ခိုးအာဏာတို့သည် ငါ့ထံမှ ကွယ်ပျောက်ခဲ့ပြီ။"
        },
        {
            "chapter": 69,
            "verse": 30,
            "text": "၃၀။ ထိုအခါအလ္လာဟ်အရှင်မြတ်အမိန့်ပေးတော်မူသည်မှာ အေ-ကောင်းကင်တမန်တို့၊ ထိုသူယုတ်မာကို ဖမ်းဆီး၍ ချည်နှောင်ကြလော့။"
        },
        {
            "chapter": 69,
            "verse": 31,
            "text": "၃၁။ ထို့နောက်သူကို ငရဲမီးတောက်မီးလျှံတွင် မီးရှို့ကြလော့။"
        },
        {
            "chapter": 69,
            "verse": 32,
            "text": "၃၂။ ထို့အပြင်သူ့ကို အတောင်ခုနှစ်ဆယ်ရှည်လျားသောသံကြိုးနှင့် တုပ်နှောင်ကြလော့။"
        },
        {
            "chapter": 69,
            "verse": 33,
            "text": "၃၃။ သူသည် အလွန်မြင့်မြတ်တော်မူသောအလ္လာဟ်အရှင်မြတ်အား မယုံကြည်ခဲ့သောသူယုတ်မာတည်း။"
        },
        {
            "chapter": 69,
            "verse": 34,
            "text": "၃၄။ ထို့အပြင်သူသည် သူဆင်းရဲတို့အား ကျွေးမွေးရန် မတိုက်တွန်းခဲ့ချေ။"
        }
    ]
}
{
    "pages": [
        {
            "chapter": 18,
            "verse": 46,
            "text": "၄၆။\tဥစ္စာပစ္စည်း၊ သားသမီအခြွေအရံသည် ဤလောကဘဝ၏ တန်ဆာပလာသာဖြစ်၏။ သို့သော်တာရှည်ခိုင်မြဲသော ကုသိုလ်ကောင်းမှုများသာလျှင် သင်၏ ကျေးဇူးတော်သခင်၏ မျက်မှောက်တော်ဝယ် သာလွန်မွန်မြတ်၏။ မျှော်လင့်ခြင်းအတွက်လည်း သာလွန်ကောင်းမွန်၏။"
        },
        {
            "chapter": 18,
            "verse": 47,
            "text": "၄၇။\tငါအရှင်မြတ်သည် တောင်ကြီးတောင်ငယ်များကို ဖယ်ရှား၍ ကမ္ဘာမြေကြီးသည် ဟင်းလင်းပကတိရှိနေသည်ကို သင်မြင်ရသောနေ့တော်ကြီးအကြောင်းကို ဆင်ခြင်တွေးတောလော့။ ထိုနေ့တော်ကြီး၌ လူသားတစုံတယောက်မျှ မကြွင်းမကျန်အောင် ငါသည် သူတို့အားလုံးကို စုရုံးတော်မူ၏။"
        },
        {
            "chapter": 18,
            "verse": 48,
            "text": "၄၈။\tထို့အပြင်သူတို့ကို သင်၏ ကျေးဇူးတော်သခင်ရှေ့တော်ဝယ် အဆင့်အတန်းအလိုက် စီတန်းစေတော်၏။ ယခု မူကား မောင်မင်းတို့သည် ငါအရှင်မြတ်အစကနဦးတွင်ဖန်ဆင်းတော်မူသကဲ့သို့ ငါ၏ ရှေ့တော်သို့ မုချအမှန် ရောက်ကြချေပြီ၊ သို့သော်မောင်းမင်းတို့က ဤတွေ့ဆုံမှုကို မောင်မင်းတို့အတွက် ငါသတ်မှတ်ထားသည်ဟု မထင်ကြချေဟု ဗျာဒိတ်ပေးတော်မူ။"
        },
        {
            "chapter": 18,
            "verse": 49,
            "text": "၄၉။\tထို့အပြင်စာရင်းစာအုပ်ကြီးကို တင်ပြထားတော်မူ၏။ ဒုစရိုက်ကောင်များသည် ထိုစာအုပ်ကြီးတွင်ပါရှိသော အခြင်းအရာများကြောင့် ကြောက်ရွံ့တုန်လှုပ်နေသည်ကို သင်မြင်ရ၏။ ထို့အပြင်သူတို့က ဤစာရင်းစာအုပ် ကြီး၌ ပြုကျင့်မှုအသေးအကြီး၊ တစုံတခုမျှမကျန်အလုံးစုံကို မှတ်ပုံတင်ထား၏။ အဘယ်ကဲ့သို့ စာအုပ်ပါနည်းဟု ညည်းညူမြည်တမ်းကြ၏။ ထို့အပြင်မိမိတို့ပြုကျင့်ခဲ့သောအမှုအခင်းအားလုံးသည် သူတို့အား မျက်နှာချင်းဆိုင် နေသည်ကို သူတို့တွေ့ရကြလတ့ံ။ သင်၏ ကျေးဇူးတော်သခင်သည် မည်သူ့ကိုမှ မတရားပြုတော်မမူချေ။"
        },
        {
            "chapter": 18,
            "verse": 50,
            "text": "၅၀။\tထို့အပြင်ငါအရှုင်မြတ်သည် ကောင်းကင်တမန်တော်များအား သင်တို့သည် အာဒမ်ရှေ့ဝယ်ဝပ်တွား၍ အရိုအသေ ပြုကြလော့ဟု ဗျာဒိတ်ပေးတော်မူသည်။ မှတ်သားလော့၊ အီဗလစ်မှတပါး၊ ခပ်သိမ်းကုန်သောကောင်းကင် တမန်တော်တို့သည် ဝပ်တွားဦးညွတ်ချကြ၏။ သူသည် ဂျင်နတ်သားအမျိုးအနွယ်မှ ဖြစ်၏။ ထို့ကြောင့်သူသည် မိမိ၏ အရှင်သခင်၏ ဗျာဒိတ်တော်ကို ထောင်ထား၏။ ရှိုင်တန်မာရ်နတ်သည် သင်တို့၏ ရန်သူကြီးဖြစ်ငြား သော်လည်း သင်တို့သည် သူနှင့်သူ၏ အဆက်အနွယ်တို့ကို ငါအရှင်မြတ်အစား ကာကွယ်စောင့်ရှောက်သည့် မိတ်ဆွေခင်ပွန်းအဖြစ်ဖြင့်၊ ရွေးချယ်တင်မြှောက်ကြမည်လော။ ပြစ်မှုကျူးလွန်သူများအတွက် ယင်းလဲလှယ်မှု သည် အတိဒုက္ခသာတည်း။"
        },
        {
            "chapter": 18,
            "verse": 51,
            "text": "၅၁။\tငါသည် မိုးမြေနှင့်ရှိုင်တန်မာရ်နတ်တို့ကို ဖန်ဆင်းတော်မူသောအခါလည်းကောင်း၊ သူတို့အား အသိသက်သေ များဖြစ်စေတော်မမူချေ။ သို့မဟုတ် လမ်းမှားပြသူတို့ကို ငါ့အား ကူညီဖို့ရာ ရွေးချယ်တော်မမူချေ။"
        },
        {
            "chapter": 18,
            "verse": 52,
            "text": "၅၂။\tနေ့တော်ကြီးကို သတိကောင်းစွာထားကြလော့။ ထိုနေ့တော်ကြီး၌ ဟယ်-မိစ္ဆာမိုက်တို့၊ မောင်မင်းတို့သည် ငါ့အတွက် ဖန်တီးသောသူ၏ ဖက်စပ်များတို့အား ခေါ်ကြလော့ဟု အရှင်မြတ်ဗျာဒိတ်ပေးတော်မူလတ့ံ၊ ထိုအခါ သူတို့သည် မိမိတို့ဘုရားတုများအား ကျယ်စွာဆုတောင်းကြလတ့ံ။ သို့သော်ထိုဘုရားယောင်များသည် သူတို့၏ ဆုတောင်းပဌာနကို ကြားကြမည်မဟုတ်ချေ။ သူတို့အလယ်ကြားတွင် ငါသည် အပြစ်ဒဏ်ပင်လယ်ကွေ့ကြီးကို စီရင်ထားတော်မူလတ့ံ။"
        },
        {
            "chapter": 18,
            "verse": 53,
            "text": "၅၃။\tထို့အပြင်အပြစ်ရှိသူများသည် ငရဲမီးကို မျက်ဝါးထင်ထင်မြင်ရကြ၏။ ထိုငရဲထဲသို့ ဆင်းရတော့မည်ကို သိကြ၏။ ငရဲမှ လွတ်ရာလမ်းကို မတွေ့နိုင်ကြချေ။"
        }
    ]
}
{
    "pages": [
        {
            "chapter": 2,
            "verse": 203,
            "text": "၂ဝ၃။\tအသင်တို့သည် ပြဋ္ဌာန်းသတ်မှတ်ထားသောနေ့များတွင် အလ္လာဟ်အရှင်မြတ်ကို အာရုံပြုကြလော့။ ထို့နောက် အကြင်သူသည် ဟဂျ်ပြုရာမှ နှစ်ရက်ကြိုတင်၍ ပြန်သွား၏။ ထိုသူ၌ အပြစ်မထိုက်ပေ။ အကြင်သူသည် မပြန်ဘဲကြန့်ကြာနေ၏။ ထိုသူ၌လည်း အပြစ်မသင့်ပေ။ အပြစ်ကို ကြဉ်ရှောင်သူတို့ သာလျှင် အပြစ်မသင့်ပေ။ သင်တို့သည် အလ္လာဟ်အရှင်မြတ်၏အမှုတော်ကို ကြေကုန်အောင် ထမ်းဆောင်ကြလော့။ အရှင်မြတ်အထံတော်၌ သင်တို့ကို စုရုံးမည်ကို မှတ်သားကြလော့။"
        },
        {
            "chapter": 2,
            "verse": 204,
            "text": "၂ဝ၄။\tအို - တမန်တော် မုဟမ္မဒ်၊ လူသားတို့အနက် လူတမျိုးရှိ၏။ ထိုသူသည် လောကီအကြောင်းအရာ ကို ပြောသောအခါ သင်သည် သူ၏ အပြောအဆိုကို သဘောကျ၏။ သူသည် မိမိ၏ စိတ်နှလုံး ဖြောင့်မှန်ဖြူစင်ကြောင်းကို အလ္လာဟ်အရှင်မြတ်အား တိုင်တည်၍ ပြောဆို၏။ သို့ငြားသော်လည်း သူသည် ရန်သူများအနက် အတင်းမာဆုံးဖြစ်၏။"
        },
        {
            "chapter": 2,
            "verse": 205,
            "text": "၂ဝ၅။\tထိုသူသည်သင့်ထံမှထွက်သွားသောအခါ ကမ္ဘာမြေပေါ်ဝယ် အကျိုးဆုတ်ယုတ်ပျက်စီးမှုနှင့် ကောက်ပဲသီးနှံ၊ ကျွဲ၊ နွား တိရိစ္ဆာန်တို့ သေကြေရှုံးဆုံးမှုများကို ကျိုးပမ်းအားထုတ်၏။ အလ္လာဟ် အရှင်မြတ်သည် ပျက်စီးမှုကို မလိုလား နှစ်ခြိုက်တော် မမူပေ။"
        },
        {
            "chapter": 2,
            "verse": 206,
            "text": "၂ဝ၆။\tတဖန်ထိုသူအား သင်သည် အလ္လာဟ်အရှင်မြတ်၏ အမှုတော်ကို အလ္လာဟ်အရှင်မြတ်၏ နှစ်သက် တော်မူခြင်းကို ရှားမီးသူလည်းရှိ၏။ အလ္လာဟ်အရှင်မြတ်သည် မိမိကျေးတော်မျိုး၊ ကျွန်တော်မျိုး တို့ကို သနားကြင်နာတော်မူ၏။"
        },
        {
            "chapter": 2,
            "verse": 207,
            "text": "၂ဝ၇။\tတဖန် လူသားတို့အနက် မိမိကိုယ်ကို အရင်းအနှီးပြုပြီးလျှင် အလ္လာဟ်အရှင်မြတ်၏ နှစ်သက်တော် မူခြင်းကို ရှာမှီးသူလည်းရှိ၏။ အလ္လာဟ်အရှင်မြတ်သည် မိမိကျေးတော်မျိုး၊ ကျွန်တော်မျိုးတို့ကို သနား ကြင်နာတော်မူ၏။"
        },
        {
            "chapter": 2,
            "verse": 208,
            "text": "၂ဝ၈။\tအို - ယုံကြည်သူတို့ သင်တို့အားလုံးသည် အလ္လာဟ်အရှင်မြတ်အား ကျိုးနွံနာခံကြလော့။ ရှိုင်တွာန် မာနတ်၏နောက်သို့ ခြေရာများခံ၍ မလိုက်ကြလင့်။ မှတ်သားကြလော့။ ရှိုင်တွာန်သည် သင်တို့အဖို့ ထင်ရှားသောရန်သူကြီးအစစ်ဖြစ်၏။"
        },
        {
            "chapter": 2,
            "verse": 209,
            "text": "၂ဝ၉။\tသင်တို့သည် ထင်ရှားသောသက်သေခံချက်များရရှိပြီးနောက် မိစ္ဆာအယူဝါဒကို လက်ခံပြီး လွဲချော် ကြလျှင် အလ္လာဟ်အရှင်မြတ်သည် အနန္တတန်ခိုးတော်သခင် အနန္တဉာဏ်တော်ရှင်ဖြစ်ကြောင်း မှတ်သားကြလော့။"
        },
        {
            "chapter": 2,
            "verse": 210,
            "text": "၂၁ဝ။\tအလ္လာဟ်အရှင်မြတ်သည် မိုးတိမ်များအတွင်း ကောင်းကင်တမန်တော် အခြွေအရံများနှင့် ကြွလာ တော်မူရန်တပါး အခြားတစ်စုံတစ်ရာကိုမျှ မမျှော်ကိုးမစောင့်ဆိုင်းကြသလော။ ယင်းသို့ အရှင်မြတ် ကြွလာတော်မူပါလျှင် သူတို့အမှုအခင်းသည် ပြီးပြန်သွားလေပြီ။ အမှုကိစ္စအဝဝတို့သည် အလ္လာဟ် အရှင်မြတ်ဆုံးဖြတ်စီရင်ဖို့ရာ အရှင်မြတ်အထံတော်သို့ ပြန်လှည့်ရမည်သာတည်း။"
        }
    ]
}
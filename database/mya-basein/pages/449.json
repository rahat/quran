{
    "pages": [
        {
            "chapter": 37,
            "verse": 77,
            "text": "၇၇။\tထို့အပြင်ငါသည် သူ၏အဆက်အနွယ်သားမြေးများကို အသက်နှင့်ခြွင်းချန်ထားတော်မူ၏။"
        },
        {
            "chapter": 37,
            "verse": 78,
            "text": "၇၈။\tထို့အပြင်ငါသည် နောင်လာနောက်သားများကို သူ့အား မေတ္တာပို့စေတော်မူ၏။"
        },
        {
            "chapter": 37,
            "verse": 79,
            "text": "၇၉။\tထိုသူတို့ပို့ရသောဆုတောင်းမေတ္တာစကားမှာ ခပ်သိမ်းကုန်သောလူသားအပေါင်းတို့တွင် တမန်တော်နူဟိုအပေါ်သို့ အေးချမ်းသာယာခြင်းမင်္ဂလာကျရောက်ပါစေသောဝ်ဟူ၍ ဖြစ်သည်။"
        },
        {
            "chapter": 37,
            "verse": 80,
            "text": "၈ဝ။\tမှတ်သားကြလော့၊ သူတော်စင်သူတော်ကောင်းတို့အား ငါသည် ယင်းကဲ့သို့အောင်ဆုမင်္ဂလာပေးသနားတော်မူ၏။"
        },
        {
            "chapter": 37,
            "verse": 81,
            "text": "၈၁။\tမှတ်သားကြလော့၊ တမန်တော်နူဟိုသည် ငါ၏သမ္မာတရားတော်ကို ယုံကြည်သောကျေးတော်မျိုးကျွန်တော်မျိုး တွင် အပါအဝင်ဖြစ်၏။"
        },
        {
            "chapter": 37,
            "verse": 82,
            "text": "၈၂။\tထိုအခါငါသည် အခြားသောမိစ္ဆာဒိဋ္ဌိအသင်းသားများကို ရေတွင် နစ်မြုပ်သေစေတော်မူ၏။"
        },
        {
            "chapter": 37,
            "verse": 83,
            "text": "၈၃။\tထို့အပြင်မှတ်သားကြလော့၊ တမန်တော်အေဗရာဟမ်သည် တမန်တော်နူဟို၏ ဘာသာအယူဝါဒကို လက်ခံသူ ဖြစ်၏။"
        },
        {
            "chapter": 37,
            "verse": 84,
            "text": "၈၄။\tတမန်တော်အေဗရာဟမ်သည် မိမိ၏ အရှင်သခင်အထံတော်သို့ သန့်ရှင်းစင်ကြယ်သောစိတ်နှလုံးနှင့် ချဉ်းကပ်၏။"
        },
        {
            "chapter": 37,
            "verse": 85,
            "text": "၈၅။\tသူသည် မိမိ၏အဘနှင့် အမျိုးသားတို့အား သင်တို့မည်သည်ကို ခဝပ်ကိုးကွယ်ကြသည်သနည်းဟု မေး၏။"
        },
        {
            "chapter": 37,
            "verse": 86,
            "text": "၈၆။\tအလ္လာဟ်အရှင်မြတ်မှတပါး အခြားဘုရားတုဘုယောင်ကို ဝတ်ပြုသည့်မိစ္ဆာအယူဝါဒကို သင်တို့နှစ်သက်လိုလား ကြသလော။"
        },
        {
            "chapter": 37,
            "verse": 87,
            "text": "၈၇။\tအနန္တစကြဝဠာတို့၏ အရှင်သခင်အား သင်တို့အဘယ်ကဲ့သို့ ထင်မှတ်ကြသနည်းဟုလည်း မေး၏။"
        },
        {
            "chapter": 37,
            "verse": 88,
            "text": "၈၈။\tထို့အပြင်သူသည် ကြယ်နက္ခတ်တာရာကို မော်ကြည့်၏။"
        },
        {
            "chapter": 37,
            "verse": 89,
            "text": "၈၉။\tထို့နောက်အချင်းတို့၊ ငါ ကိုယ်လက်မအီမသာဖြစ်ကြ၏။"
        },
        {
            "chapter": 37,
            "verse": 90,
            "text": "၉ဝ။\tထိုအခါသူတို့သည် တမန်တော်အီဗရာဟင်ကို ကျောပေးပြီး ထွက်ခွာသွားကြ၏။"
        },
        {
            "chapter": 37,
            "verse": 91,
            "text": "၉၁။\tထိုအခါသူတို့သည် တမန်တော်အေဗရာဟမ်သည် သူတို့၏ဘုရားတုဘုရားယောင်များရှိရာသို့ သွား၍ အို-ဆင်းတုရုပ်ပွားဘုရားများတို့၊ ဘောဇဉ်ချိုချဉ်ရသာများကို သုံးစားမည်မဟုတ်လော။"
        },
        {
            "chapter": 37,
            "verse": 92,
            "text": "၉၂။ သင်တို့သည် စကားလည်းမဆိုပဲ နေကြသည်မှာ အကြောင်းအသို့နည်းဟု ဆို၏။"
        },
        {
            "chapter": 37,
            "verse": 93,
            "text": "၉၃။\tယင်းသို့ဆိုပြီးလျှင် ရုပ်ပွားဆင်းတုများကို လင်္ကျာလက်နှင့် ရိုက်ချိုး၏။"
        },
        {
            "chapter": 37,
            "verse": 94,
            "text": "၉၄။\tထိုအခါသူတို့၏လူတို့သည် သူ့ထံသို့ ပြေးလာကြ၏။"
        },
        {
            "chapter": 37,
            "verse": 95,
            "text": "၉၅။\tထိုအခါတမန်တော်အေဗရာဟမ်က ဟယ်-အချင်းတို့၊ သင်တို့သည် မိမိလက်ဖြင့် ထုလုပ်သောရုပ်ပွားဆင်းူတု များကို ဘုရားအမှတ်ဖြင့် ဆည်းကပ်ကိုးကွယ်ကြသလော။"
        },
        {
            "chapter": 37,
            "verse": 96,
            "text": "၉၆။\tအလ္လာဟ်အရှင်မြတ်သည် သင်တို့ကိုလည်းကောင်း၊ သင်တို့ပြုအပ်သောအရာများကိုလည်းကောင်း၊ ဖန်ဆင်း တော်မူ၏ဟု ပြော၏။"
        },
        {
            "chapter": 37,
            "verse": 97,
            "text": "၉၇။\tထိုအခါမိစ္ဆာယုတ်တို့အချင်းချင်းးပြောကြသည်မှာ အို-အချင်းတို့၊ အေဗရာဟမ်အတွက် အဆောက်အဦးတစ်ခု ဆောက်၍ သူ့ကို ညီးညီးတောက်လောင်နေသောမီးပုံထဲသို့ ပစ်ချကြစို့။"
        },
        {
            "chapter": 37,
            "verse": 98,
            "text": "၉၈။\tထိုမိစ္ဆာမိုက်တို့သည် တမန်တော်အေဗရာဟမ်ကို ယင်းကဲ့သို့သတ်ဖြတ်ရန် ဥပါယ်တမည်တစ်ခုကြံစည်ကြ၏၊ သို့သော်ငါအရှင်မြတ်သည် သူတို့အား ဆုံးရှုံးအောက်ကျစေတော်မူ၏၊ အနိမ့်ဆုံးသို့ ချတော်မူ၏။"
        },
        {
            "chapter": 37,
            "verse": 99,
            "text": "၉၉။\tထို့နောက်တမန်တော်က ၎င်းတို့အား ပြောဆိုသည်မှာ ဟယ်-အချင်းတို့၊ မှတ်သားကြလော့၊ ငါသည် သမ္မာ တရားလမ်းတော်ကို ပြတော်မူသောမိမိ၏ ကျေးဇူးတော်သခင်အထံတော်သို့ သွားနေသည်။"
        },
        {
            "chapter": 37,
            "verse": 100,
            "text": "၁ဝဝ။\tအို-အကျွနု်ပ်၏ အရှင်သခင်၊ အကျွနု်ပ်အား သားကောင်းသားမြတ်တစ်ယောက်ပေးသနားတော်မူပါဟု ဆုပန်၏။"
        },
        {
            "chapter": 37,
            "verse": 101,
            "text": "၁ဝ၁။\tထိုအခါ ငါသည် သူ့အား နူးည့ံသိမ်မွေ့သောသားရတနာတစ်ပါးကို သနားတော်မူမည့်သုမင်္ဂလာသတင်းကို ပေးတော်မူ၏။"
        },
        {
            "chapter": 37,
            "verse": 102,
            "text": "၁ဝ၂။\tသတို့သားသည် ခမည်းတော်နှင့်အတူတကွသွားလာနိုင်သောအရွယ်သို့ ရောက်သောအခါ အေဗရာဟမ်က အို-ချစ်သား၊ ငါသည် သင့်အား ယဇ်ပူဇော်ရမည်ဟု အိပ်မက်မြင်မက်၏၊ ထို့ကြောင့်ချစ်သား၊ အဘယ်သဘော ရသနည်းဟု သားတော်အား ပြောဆို၏၊ သားတော်က ကျေးဇူးရှင်ခမည်းတော်၊ ခမည်းတော်အား အလ္လာဟ် အရှင်မြတ်က အိပ်မက်အားဖြင့် ပေးတော်မူသောဗျာဒိတ်အမိန့်တော်အတိုင်း ပြုတော်မူပါ၊ အလ္လာဟ်အရှင်မြတ် အလိုတော်ရှိပါလျှင် ခမည်းတော်သည် အကျွနု်ပ်အား မတုန်မလှုပ်မြဲမြံတည်ကြည်သူအဖြစ်နှင့်ပင် တွေ့ရပါ လိမ့်မည်ဟု ဆို၏။"
        }
    ]
}
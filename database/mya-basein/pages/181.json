{
    "pages": [
        {
            "chapter": 8,
            "verse": 34,
            "text": "၃၄။\tမိစ္ဆာဒိဌိတို့သည် ဘေးမဲ့ပလီကျောင်းတော်၏ ဂေါပကလူကြီးဖြစ်ထိုက်သူမဟုတ်ဘဲ အသျှင်မြတ်၏ ကျေးတော်မျိုး၊ ကျွန်တော်မျိုးတို့အား ပလီကျောင်းတော်မှ တားမြစ်ကာဆီးထားသည့်ပြစ်မှုကြောင့် သူတို့ကို အလ္လာဟ်အသျှင်မြတ်သည် အပြစ်ဒဏ်ပေးတော်မမူလောက်အောင် သူတို့မှာ အဘယ် ထုခြေချက်ရှိကြသနည်း။ ပလီကျောင်းတော်၏ ဂေါပကလူကြီးဖြစ်ထိုက်သူတို့မှာ အလ္လာဟ် အသျှင်မြတ်၏ အမှုတော်ကို ကြေကုန်သူများသာဖြစ်၏။ သို့သော် သူတို့အနက် များလှစွာသော သူတို့သည် မသိကြပေ။"
        },
        {
            "chapter": 8,
            "verse": 35,
            "text": "၃၅။\tပလီကျောင်းတော်၌ သူတို့၏ဝတ်ပြုခြင်းသည် ဘာမျှမဟုတ်ပေ။ လေချွန်ခြင်းနှင့် လက်ခုပ်တီးခြင်းသာ ဖြစ်၏။ ထို့ကြောင့် သူတို့ထံသို့ သင်တို့သည် မယုံကြည်သောကြောင့် အပြစ်ဒဏ်တော်ကို ခံစားကြ လော့ဟု ဗျာဒိတ်တော်လာ၏။"
        },
        {
            "chapter": 8,
            "verse": 36,
            "text": "၃၆။\tမှတ်သားကြလော့ မိစ္ဆာဒိဌိတို့သည် မိမိတို့ဥစ္စာပစ္စည်းကို လူသားတို့အား အလ္လာဟ်အသျှင်မြတ်၏ လမ်းတော်ကြီးမှ တားဆီးပိတ်ပင်ဖို့ရာ သုံးစွဲကြ၏။ သူတို့သည် ဥစ္စာပစ္စည်းကို သုံးစွဲလတ္တံ့။ ထို့နောက် ၎င်းသည် သူတို့အတွက် ကြီးမားသော စိတ်ဒုက္ခဖြစ်လတ္တံ့။ ထို့နောက် သူတို့သည် နိုင်နင်းခြင်း ခံကြရလတ္တံ့။ မယုံကြည်သူတို့သည် ငရဲတွင် စုဆောင်းခြင်းခံကြရလတ္တံ့။"
        },
        {
            "chapter": 8,
            "verse": 37,
            "text": "၃၇။\tယင်းသို့ စုဆောင်းခြင်းမှာ အလ္လာဟ်အသျှင်မြတ်သည် သူယုတ်မာတို့အား သူတော်ကောင်းတို့မှ ခွဲထုတ်တော်မူရန်ဖြစ်၏။ အလ္လာဟ်အသျှင်မြတ်သည် သူယုတ်မာတို့ကို တစ်ယောက်အပေါ်တွင် တစ်ယောက်ကိုထား၍ စုံုတော်မူပြီးလျှင် ငရဲအတွင်းသို့ သွတ်သွင်းတော်မူလိမ့်မည်။ ဤလူများသည် အမှန်ပင် ဆုံးရှုံးရသူများဖြစ်ကြ၏။"
        },
        {
            "chapter": 8,
            "verse": 38,
            "text": "၃၈။\tမယုံကြည်သူတို့အား သူတို့သည် ယုံကြည်သူတို့အား မတရားနှိပ်စက်ညှင်းပန်းမှုကို ရပ်တန့်ကြလျှင် သူတို့၏ လွန်ပြီးသောပြစ်မှုများကို ချမ်းသာပေးတော်မူမည်။ သို့သော် မတရားညှင်းပန်းမှုကို တဖန် ပြန်၍ပြုကျင့်ကြသော် သူတို့အလျင် သွားလေသူတို့၏အဖြစ်အပျက်သည် သူတို့အတွက် သတိပေး သင်ခန်းစာတစ်စောင်ဖြစ်၏ဟု ဟောကြားလော့။"
        },
        {
            "chapter": 8,
            "verse": 39,
            "text": "၃၉။\tမတရားညှင်းပန်းမှုမရှိဘဲ ဘာသာအယူဝါဒသည် အလ္လာဟ်အသျှင်မြတ်အဖို့သာလျှင် ဖြစ်သည်တိုင် အောင် သူတို့အား စစ်ပြိုင်ဆိုင်တိုက်ခိုက်ကြလော့။ သို့သော် သူတို့သည် စစ်ရပ်စဲကြလျှင် မှတ်သား ကြလော့။ အလ္လာဟ်အသျှင်မြတ်သည် သူတို့၏ပြုကျင့်မှုကို သိတော်မူသောအသျှင်တည်း။"
        },
        {
            "chapter": 8,
            "verse": 40,
            "text": "၄ဝ။\tသူတို့သည် လှည့်သွားကြလျှင် အလ္လာထဟ်အသျှင်မြတ်သည် သင်တို့၏ အဆွေခင်ပွန်း၊ အတိုင်းထက် အလွန်မြင့်မြတ်ဆသောနာယက၊ အတိုင်းထက်အလွန် မြင့်မြတ်သော ကူညီစောင်မသူဖြစ်တော် မူသည်တို့ကို မှတ်သားကြလော့။"
        }
    ]
}
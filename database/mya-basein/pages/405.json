{
    "pages": [
        {
            "chapter": 30,
            "verse": 6,
            "text": "၆။\tဤအရာများသည် အလ္လာဟ်အရှင်မြတ်၏ ကတိသစ္စာတော်ဖြစ်၏၊ အရှင်မြတ်သည် မိမိကတိသစ္စာကို ဖျက်တော် မမူချေ၊ သို့သော်လူသားတို့အနက် အများအပြားတို့သည် မသိကြချေ။"
        },
        {
            "chapter": 30,
            "verse": 7,
            "text": "၇။\tသူတို့သည် အပေါ်ရိကလောကီရေးရာကိုသာ သိကြ၏၊ နောင်တမလွန်ဘဝကို အရေးမစိုက်ကြချေ။"
        },
        {
            "chapter": 30,
            "verse": 8,
            "text": "၈။\tသူတို့သည် မိမိတို့အကြောင်းကို မဆင်ခြင်မသုံးသပ်ကြသလော၊ အလ္လာဟ်အရှင်မြတ်သည် ကမ္ဘာမြေပြင် မိုးကောင်းကင်နှင့် မိုးမြေအကြားရှိရှိသမျှအပေါင်းကို အခြားကြောင့်ဖန်ဆင်းတော်မူသည်မဟုတ်၊ မှန်ကန်ခြင်း တရားနှင့် ရည်မှန်းထားသောပန်းတိုင်ကို ပြဖို့ရာ ဖန်ဆင်းတော်မူ၏၊ သို့သော်လူသားအမြောက်အများတို့သည် သူတို့၏ အရှင်သခင်ရှေ့တော်သို့ ဝင်ရမည်ကို မုချဧကန်မယုံကြည်ကြချေ။"
        },
        {
            "chapter": 30,
            "verse": 9,
            "text": "၉။ သူတို့သည် ပထဝီမြေပေါ်တွင် လှည့်လည်သွားလာ၍ သူတို့ထက် ရှေးကျသောသူတို့သည် အဘယ်ကဲ့သို့ ဘဝခရီးဆုံးရသည်ကို မမြင်ကြသလော၊ ရှေးလူဟောင်းတို့သည် ယခုလူများထက် ခွန်အားဗလကြီးမား၏၊ သူတို့သည် မြေကို တူး၍ မြေပေါ်တွင် တည်ဆောက်ခြင်းတွင် ယခုလူများထက် ပိုမိုကျွမ်းကျင်ကြ၏၊ ထို လူဟောင်းများထံသို့ မိမိတို့သားချင်းဖြစ်သောတမန်တော်အသီးသီးလာရောက်ကြ၏၊ အလ္လာဟ်အရှင်မြတ်သည် အချုပ်အခြာအာဏာကို ထောက်ခံသည့်ထင်ရှားသောအကိုးအကားများူကို ယူဆောင်လာကြသည်။ အမှန် ဆိုသော် ထိုလူဟောင်းတို့အား အလ္လာဟ်အရှင်မြတ်သည် မတရာစီရင်တော်မမူချေ၊ သူတို့သည် မိမိကိုယ်ကို မိမိပြစ်မှားသူများဖြစ်ကြ၏။"
        },
        {
            "chapter": 30,
            "verse": 10,
            "text": "၁ဝ။\tမကောင်းမှုကို ပြုကျင့်သူတို့သည် မကောင်းကျိုးကိုသာ ခံစားရ၏၊ အကြောင်းမူကားသူတို့သည် အလ္လာဟ် အရှင်မြတ်၏ နှုတ်ကပတ်တော်များကို မယုံကြည်ပြောင်လှောင်ရယ်မောကြ၏။"
        },
        {
            "chapter": 30,
            "verse": 11,
            "text": "၁၁။\tအလ္လာဟ်အရှင်မြတ်သည် ဖန်ဆင်းခြင်းကို စတင်စီရင်တော်မူ၏၊ ထပ်မံဖန်ဆင်းတော်မူ၏၊ ထို့နောက်သင်တို့ အားလုံးကို အလ္လာဟ်အရှင်မြတ်ထံတော်သို့ ပြန်ပို့မည်သာတည်း။"
        },
        {
            "chapter": 30,
            "verse": 12,
            "text": "၁၂။\tတရားစီရင်တော်မူသောနေ့တော်ကြီး၌ မတရားမှုကျူးလွန်သူတို့သည် စိတ်ပျက်ကြရလိမ့်မည်။"
        },
        {
            "chapter": 30,
            "verse": 13,
            "text": "၁၃။\tသူတို့ အလ္လာဟ်အရှင်မြတ်နှင့် တန်းတူပြိုင်ဆိုင်ထားသောဘုရားတုများမှ သူတို့အား တောင်းပန်ကယ်နှုတ်သူ တစ်ယောက်မျှရှိမည်မဟုတ်ချေ၊ ထိုနေ့၌ သူတို့သည် မိမိတို့၏ဘုရားပျက်များကို စွန့်ပစ်ကြလိမ့်မည်။"
        },
        {
            "chapter": 30,
            "verse": 14,
            "text": "၁၄။\tတရားစီရင်တော်မူသောနေ့တော်ကြီး၌ သူတို့ကို ခွဲခြားတော်မူမည်။"
        },
        {
            "chapter": 30,
            "verse": 15,
            "text": "၁၅။\tအကြင်သူတို့သည် ယုံကြည်၍ ကောင်းမှုပြုခဲ့ကြအ့ံ၊ ထိုသူတို့အား နိဗ္ဗာန်ဥယျာဉ်တော်၌ ရွှန်လန်းပျော်ပါးစေ တော်မူမည်။"
        }
    ]
}
{
    "pages": [
        {
            "chapter": 2,
            "verse": 211,
            "text": "၂၁၁။\tအို - တမန်တော် ငါအရှင်မြတ်သည် အစ္စရာအီလ်အမျိုးသားတို့အား ရှင်းလင်းထင်ရှားသော ကျမ်းတော် အဘယ်မျှလောက်ကို ချပေးသနားတော်မူသည်ကို သင်သည် သူတို့အား မေးမြန်းလော့။ အကြင်သူသည် မိမိထံသို့ အရှင်မြတ်၏ ကောင်းချီးမင်္ဂလာတော်ဖြစ်သောကျမ်းတော် ကျရောက် လာပြီးမှ ထိုကျမ်းတော်ကို တစ်နည်းတစ်ဖုံပြောင်းလဲအ့ံ။ အလ္လာဟ်သည် ထိုသူအား အပြစ်ဒဏ်ပေး ခြင်း၌ ပြင်းထန်တော်မူ၏။"
        },
        {
            "chapter": 2,
            "verse": 212,
            "text": "၂၁၂။\tမယုံကြည်သူတို့အဖို့ ဤဘဝကို အလွန်လှပတင့်တယ် မွေ့လျော်ဖွယ်ဖြစ်စေ၏။ သူတို့သည် ယုံကြည် သူတို့အား ပြောင်လှောင်ကြ၏။ သို့သော် အလ္လာဟ်အရှင်မြတ်သည် အလိုတော်ရှိသူအား တွန့်တိုခြင်း မရှိဘဲ ပေးကမ်းစွန့်ကြဲတော်မူ၏။"
        },
        {
            "chapter": 2,
            "verse": 213,
            "text": "၂၁၃။\tလူသားတို့သည် အစကနဦးက တသင်းတမျိုးတည်းသာဖြစ်၏။ အလ္လာဟ်အရှင်မြတ်သည် သူတို့ ထံသို့ တမန်တော်များကို ဝမ်းမြောက်ဘွယ်သောသတင်းကောင်းပေးသူ စေလွှတ်တော်မူ၏။ ထို့ပြင် လူသားအချင်းချင်း ကွဲပြားငြင်းခုံချက်များကို ဆုံးဖြတ်ဖို့ရာကျမ်းတော်ကို တမန်တော်များနှင့်အတူ တကွ ချပေးသနားတော်မူ၏။ ကျမ်းတော်ကို ရရှိသူများသည် ထင်ရှားရှင်းလင်းသော သက်သေ သာဓကများရရှိပြီးနောက် အချင်းချင်းမုန်းတီးခြင်းကြောင့် တရားတော်နှင့်ပတ်သက်၍ ကွဲပြားခြားနား ကြ၏။ သို့သော် အလ္လာဟ်အရှင်မြတ်သည် မိမိအလိုတော်အားဖြင့်ယုံကြည်သူတို့အား ထိုကွဲပြား ခြားနားမှုတွင် အမှန်ဘက်သို့ ညွှန်ပြတော်မူ၏။ အရှင်မြတ်သည် အလိုတော်ရှိသူအား လမ်းမှန်ကို ညွှန်ပြတော်မူ၏။"
        },
        {
            "chapter": 2,
            "verse": 214,
            "text": "၂၁၄။\tသင်တို့ဥည် သင်တို့အလျင်ဖြစ်ပေါ်ပျောက်ကွယ်သွားသော ရှေးလူဟောင်းများကို စုံစမ်းသကဲ့သို့ စုံစမ်းခြင်းမခံရဘဲ သုခဘုံနန်းကိုဝင်ရကြမည်ဟု ထင်မှတ်ကြသလော။ သူတို့သည် ဘေးဥပါဒ် အန္တရာယ် ဆင်းရဲဒုက္ခအမျိုးမျိုးကို ခံစားကြ၏။ ထိုအင်္ဂလာတို့ကြောင့် သူတို့ကို မြေငလျင်လှုပ်ခြင်း ဖြင့် လှုပ်ခဲ့၏။ ထိုအခါ အရှင်မြတ်၏တမန်တော်၊ သူနှင့်အတူ ယုံကြည်သူတို့က အလ္လာဟ်အရှင်မြတ် ၏ အစောင်အမတော်သည် ဘယ်သောအခါ ဆိုက်ရောက်လာမည်နည်းဟုပြောဆိုကြ၏။ ယခု အလ္လာဟ်အရှင်မြတ်၏ အစောင့်အရှောက်တော်သည် မုချဧကန်နီးကပ်နေ၏။"
        },
        {
            "chapter": 2,
            "verse": 215,
            "text": "၂၁၅။\tအို - မုဟမ္မဒ်၊ သူတို့သည် သင့်အား အဘယ်အရာကို သုံးစွဲရမည်နည်းဟု မေးကြ၏။ သင်ဟောကြား လော့။ ဟယ် အချင်းတို့ သင်တို့သည် ကောင်းသောအရာကို သုံးစွဲကြလော့။ သင်တို့သည် မိဘ နှစ်ပါး ဆွေမျိုးသားချင်း၊ မိဘမဲ့သူ၊ သူဆင်းရဲနှင့် ခရီးသည် အာဂန္တုများအပေါ်၌ မိမိတို့ ဥစ္စာပစ္စည်း မှ သုံးစွဲကြလော့။ သင်တို့ပြုကျင့်သမျှတို့ကို အလ္လာဟ်အရှင်မြတ်သည် သိတော်မူ၏။"
        }
    ]
}
{
    "pages": [
        {
            "chapter": 17,
            "verse": 76,
            "text": "၇၆။\tထိုမိစ္ဆာမိုက်တို့သည် သင့်အား သင်နေထိုင်ရာအရပ်ဒေသမှ နှင်ထုတ်ပစ်ဖို့ရာ၊ ခြောက်လှန့်ပစ်ဖို့ရာ အမှန်ပင် လိုလားကြ၏။ အကယ်၍သင့်အား နှင်ထုတ်ပစ်လျှင် သူတို့သည် ထိုနေရာတွင် အချိန်အနည်းငယ်သာဆက်လက် နေထိုင်ကြရမည်။"
        },
        {
            "chapter": 17,
            "verse": 77,
            "text": "၇၇။\tလူသားတို့ထံသို့ သင့်အလျင်စေလွှတ်သောတမန်တော်များလည်း ဤကဲ့သို့ဖြစ်ကြသည်။ သင်သည် ငါ၏ လမ်းစဉ်ကို လွှဲပြောင်းနိုင်သောသူတစုံတယောက်ကိုမျှ တွေ့မည်မဟုတ်ချေ။"
        },
        {
            "chapter": 17,
            "verse": 78,
            "text": "၇၈။\tသင်သည် နေ့လည်မွန်းလွဲအချိန်မှစ၍ ညနေမှောင်မိုက်လာသောအချိန်တိုင်အောင် ဆွလတ်ဝတ်ပြုလော့။ ထို့အပြင် နံနက်နေအာရုဏ်တက်အချိန်တွင် ဆွလတ်ဝတ်ပြု၍ ကုရ်အာန်ကျမ်းတော်ကြီးကို ရွတ်ဖတ်လော့။ အမှန်ကိုဆိုသော် နံနက် ကုရ်အာန်ကျမ်းတော်ကြီးကို ရွတ်ဖတ်ခြင်းကို အမြဲနားထောင်မှတ်သားထား၏။"
        },
        {
            "chapter": 17,
            "verse": 79,
            "text": "၇၉။\tထို့အပြင်သင်သည် ညဉ့်နက်သန်းခေါင်အချိန်၌ ဆွလတ်ဝတ်ပြုရန် ကုရ်အာန်ကျမ်းတော်ကို ဖတ်ရန် သင်နိုးကြား လော့၊ ယင်းသို့ပြုလုပ်ခြင်းသည် အလွန်အကျိုးများ၏။ သင်၏ အရှင်သခင်သည် သင့်အား အလွန်ချီးမွမ်းဖွယ် ကောင်းသောဂုဏ်ကျက်သရေရှိသောနေရာဌာနသို့ မြှင့်တင်တော်မူမည်။"
        },
        {
            "chapter": 17,
            "verse": 80,
            "text": "၈ဝ။\tတမန်တော် သင်သည် ဆုတောင်းလော့။ အို-အကျွနု်ပ်၏ အရှင်သခင် အကျွနု်ပ်အား ကောင်းသောဝင်ခြင်းကို ဝင်စေတော်မူပါ။ ၎င်းအပြင် ကောင်းသောထွက်ခြင်းကို ထွက်စေတော်မူပါ။ အကျွနု်ပ်အား ကူညီဖို့ရာ အရှင်၏ အထံတော်မှ တန်ခိုးအာဏာပေးသနားတော်မူပါ။"
        },
        {
            "chapter": 17,
            "verse": 81,
            "text": "၈၁။\tထို့အပြင်သင်ဟောကြားလော့၊ သစ္စာတရားတော်သည် ထွန်းတောက်လာပြီး မိစ္ဆာတရားလည်း ပျောက်လွင့်သွား ပြီ၊ မှတ်သားကြလော့။ မိစ္ဆာတရားပျောက်သွားရမည်မှာ ဓမ္မတာပင်သာတည်း။"
        },
        {
            "chapter": 17,
            "verse": 82,
            "text": "၈၂။\tငါသည် ကုရ်အာန်ကျမ်းတော်မြတ်ကို ထုတ်ပြန်ပို့ချပေးသနားတော်မူ၏။ ထိုကျမ်းတော်ပါတရားတော်သည် ယုံကြည်သူတို့အဖို့ရာ စိတ်နှလုံးကြည်လင်ချမ်းသာစေသောဆေးဖြစ်၏။ ကောင်းကြီးမင်္ဂလာတော်ကြီးလည်း ဖြစ်၏။ ထိုတရားတော်သည် မကောင်းမှုပြုကျင့်သူတို့အဖို့ ပျက်စီးခြင်းမှတပါး အခြားအရာကို မတိုးပွားစေချေ။"
        },
        {
            "chapter": 17,
            "verse": 83,
            "text": "၈၃။\tတဖန် ငါသည် လူသားအား စည်းစိမ်ချမ်းသာပေးသနားတော်မူသောအခါ သူသည် ငါ့ထံမှ လှည့်သွားပြီးလျှင် ပုန်ကန်ထောင်ထား၏။ သို့သော်သူသည် ဘေးအန္တရာယ်ထိခိုက်သောအခါ အလွန်စိတ်ငယ်ပြီးလျှင် စိတ်လုံးလုံး လျှော့ပစ်၏။"
        },
        {
            "chapter": 17,
            "verse": 84,
            "text": "၈၄။\tတမန်တော်၊ သင်ဟောပြောလော့။ ဟယ်-အချင်းတို့၊ သင်တို့တစ်ဦးစီသည် မိမိအကျင့်အလေ့အတိုင်း ကျင့်ကြံ ကြ၏။ သင်တို့၏ ကျေးဇူးတော်သခင်သည် ကောင်းသောအကျင့်အလေ့ရှိသူအား ကောင်းစွာသိတော်မူ၏။"
        },
        {
            "chapter": 17,
            "verse": 85,
            "text": "၈၅။\tသူတို့သည် သင့်အား ကောင်းကင်တမန်မင်းကြီးအကြောင်းကို မေးမြန်းလတံ့။ သင်ဟောကြားလော့။ တမန် မင်းကြီးသည် အကျွနု်ပ်၏ အရှင်သခင်၏ ဗျာဒိတ်တော်အားဖြင့်သာ လာရ၏။ သင်တို့အား ဉာာဏ်ပညာအနည်း ငယ်ာ ပေးသနားတော်မူ၏။"
        },
        {
            "chapter": 17,
            "verse": 86,
            "text": "၈၆။\tငါအလိုတော်ရှိခဲ့လျှင် သင့်ကို ပေးသနားတော်မူသောကျမ်းတော်ကို ပြန်ရုပ်သိမ်းနိုင်တော်မူ၏။ ထိုအခါဤကိစ္စနှင့် ပတ်သက်၍ သင်သည် မိမိအတွက် ငါ့ကို ဆန့်ကျင်သောစောင့်ထိန်းသူတွေ့နိုင်မည်မဟုတ်ချေ။"
        }
    ]
}
{
    "pages": [
        {
            "chapter": 32,
            "verse": 12,
            "text": "၁၂။\tအို-တမန်တော်၊ အပြစ်ထိုက်သည့်ဒုစရိုက်ကောင်များသည် မိမိတို့ကို ဖန်ဆင်းမွေးမြူတော်မူထသောကျေးဇူး တော်သခင်၏ မျက်မှောက်ဝယ် ဦးခေါင်းနှိမ့်ချလျက် အို-အကျွနု်ပ်တို့၏အရှင်သခင်၊ အကျွနု်ပ်တို့သည် ယခု မျက်ဝါးထင်ထင်မြင်ရကြားနာရပါပြီ၊ အကျွနု်ပ်တို့ကို ပြန်ပို့တော်မူပါ၊ အကျွနု်ပ်တို့သည် တရားမှန်ကို စောင့်ထိန်း ပါမည်၊ ယခုအကျွနု်ပ်တို့အမြင်မှန်ကို ရကြပါပြီဟု လျှောက်ထားသည်ကို သင်မြင်ရလျှင် ကောင်းလေစွ။"
        },
        {
            "chapter": 32,
            "verse": 13,
            "text": "၁၃။\tငါသည် အလိုတော်ရှိလျှင် ဝိညာဉ်တိုင်းကို လမ်းပြတော်မူနိုင်၏၊ ဒုစရိုက်ကောင်များနှင့်စပ်လျဉ်း၍ ပေးတော် မူသောဗျာဒိတ်သစ္စာတော်သည် အမှန်ဖြစ်၏၊ ထိုကတိသစ္စာတော်ကား ငါသည် ငရဲပြည်ကို ဂျင်နတ်သားနှင့် လူသားတို့နှင့် ဖြည့်တော်မူမည့်အကြောင်းဖြစ်၏။"
        },
        {
            "chapter": 32,
            "verse": 14,
            "text": "၁၄။\tအို-မိစ္ဆာမိုက်တို့၊ နင်တို့ကျုးလွန်ခဲ့သောအကုသိုလ်မကောင်းမှုများ၏ အပြစ်ဒုက္ခကို မြည်းကြလော့၊ အကြောင်း မူကား နင်တို့သည် ဤတရားစီရင်တော်မူသောနေ့တော်ကြီးကို ရင်ဆိုင်ရမည်ကို သတိမမူမေ့လျော့ခဲ့ကြ၏၊ ယခုမူကားငါသည် နင်တို့ကို မေ့လျော့၏၊ နင်တို့သည် ဒုစရိုက်မကောင်းမှုကို ပြုကျင့်ခဲ့သောကြောင့် ထာဝရ ခံစားရသည့်ငရဲအပြစ်ဒဏ်ကို မြည်းစမ်းကြလော့။"
        },
        {
            "chapter": 32,
            "verse": 15,
            "text": "၁၅။\tငါ၏တရားတော်များကို ယုံကြည်သူများသာလျှင် တရားတော်ကို ကြားနာရသောအခါ ဦးညွှတ်ချကြ၏၊ သူတို့ သည် သူတို့၏အရှင်သခင်၏ ဂုဏ်ကျေးဇူးတော်ကို ရင့်ကျုးကြ၏၊ ဤသူတို့သည် မာန်မာနခက်ထန်သူများ မဟုတ်ချေ။"
        },
        {
            "chapter": 32,
            "verse": 16,
            "text": "၁၆။\tထိုသူတို့သည် မအိပ်စက်ပဲ သူတို့၏အရှင်သခင်အား ကြောက်ရွံ့ရိုကျိုးခြင်း၊ ကျေးဇူးတော်မျှော်လင့်ခြင်းတို့ဖြင့် အရှင်မြတ်အား ဝတ်ပြုကြ၏၊ ငါအရှင်မြတ်ချပေးသနားတော်မူသောစည်းစိမ်ဥစ္စာများမှ အချို့အဝကို လှုဒါန်း စွန့်ကြဲကြ၏။"
        },
        {
            "chapter": 32,
            "verse": 17,
            "text": "၁၇။\tဝိညာဉ်သည် မိမိဆည်းပူးခဲ့သောကုသိုလ်ကောင်းမှု၏ ဆုတော်လာဘ်တော်ဖြစ်သောမည်သည် ဝမ်းမြောက် ပျော်ရွှင်မှုကို မိမိထံမှ ဖုံးကွယ်ထားသည်ကို မသိချေ။"
        },
        {
            "chapter": 32,
            "verse": 18,
            "text": "၁၈။ ယုံကြည်သူ၊ သူတော်ကောင်းနှင့် မယုံကြည်သူသူယုတ်မာတို့သည် ထပ်တူထပ်မျှပင် ဖြစ်သလော၊ မဖြစ်ချေ။"
        },
        {
            "chapter": 32,
            "verse": 19,
            "text": "၁၉။\tသို့သော်အကြင်သူတို့သည် သမ္မာတရားတော်ကို ယုံကြည်လျက် သုစရိုက်ကောင်းမှုများကို ပွားများကြအ့ံ၊ ထိုသူတို့နေထိုင်ခံစားဖို့ရာ သာယာကြည်နူးဖွယ်ရာဥယျာဉ်ဗိမာန်တော်ကြီးအသင့်ရှိ၏၊ သူတို့သည် ဆည်းပူး ခဲ့သောကုသိုလ်ကောင်းမှု၏ အကျိုးဆက်ပေတည်း။"
        },
        {
            "chapter": 32,
            "verse": 20,
            "text": "၂ဝ။\tအကြင်သူတို့သည် ဒုစရိုက်မကောင်းမှုများကို ကျူးလွန်ကြအ့ံ၊ ထိုသူတို့နေထိုင်စံစားဖို့ရာ ငရဲမီးအသင့်ရှိ၏၊ သူတို့သည် ငရဲမီးမှ ထွက်ပြေးသောအခါတိုင်း သူတို့ကို မီးအတွင်းသို့ ပြန်ယူခဲ့၏၊ ထိုသူညစ်တို့အား မိန့်တော် မူသည်မှာ သင်တို့မရှိဟု ငြင်းသောငရဲမီး၏နှိပ်စက်ညှင်းပန်းခြင်းကို မြည်းကြလော့။"
        }
    ]
}
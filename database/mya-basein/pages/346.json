{
    "pages": [
        {
            "chapter": 23,
            "verse": 60,
            "text": "၆ဝ။\tထို့အပြင်မိမိတို့၏အရှင်သခင်ထံသို့ ပြန်ရမည်ဖြစ်သောကြောင့် အရှင်မြတ်အား ကြောက်ရွံ့ခြင်းဖြင့် လှုဒါန်းစွန့်ကြဲ သူများ။"
        },
        {
            "chapter": 23,
            "verse": 61,
            "text": "၆၁။\tဤလူများသည် ကုသိုလ်ကောင်းမှုကို အဆောတလျင်ပြုလုပ်ကြ၏၊ ထို့ကြောင့်ကုသိုလ်ကောင်းမှု၏အကျိုးဆက် ကို ခံစားကြရလတ့ံ။"
        },
        {
            "chapter": 23,
            "verse": 62,
            "text": "၆၂။\tငါသည် မည်သည့်ဝိညာဉ်တော်အား မိမိ၏အင်အားနှင့်မမျှသောတာဝန်ကို ပေးတော်မမူချေ၊ ငါ့အထံတော်၌ မှန်ကန်သောမှတ်ပုံတင်စာအုပ်တော်ကြီးရှိ၏။ လူသားတို့သည် မတရားနှိပ်စက်ခြင်းခံကြရမည်မဟုတ်ချေ။"
        },
        {
            "chapter": 23,
            "verse": 63,
            "text": "၆၃။\tသို့သော်မိစ္ဆာမိုက်တို့၏ စိတ်နှလုံးများသည် ကုရ်အာန်ကျမ်းတော်မြတ်ကို မသိကြချေ၊ ထို့အပြင်သူတို့ပြုကျင့် နေသည်မှတပါး အခြားအမှုအခင်းများ သူတို့မှာ ရှိကြ၏။"
        },
        {
            "chapter": 23,
            "verse": 64,
            "text": "၆၄။ ငါသည် ယင်းသူမိုက်အထဲမှ ကုံလုံကြွယ်ဝသောသူတို့ကို အပြစ်ဒဏ်တော်နှင့် ဖမ်းဆီးသောအခါတိုင်အောင် ထိုသူတို့သည် ယင်းသို့ပြုကျင့်၏၊ ကြည့်ကြလော့၊ အပြစ်ဒဏ်တော်ကျရောက်လာမှသာလျှင် သူတို့သည် အသနားခံကြ၏။"
        },
        {
            "chapter": 23,
            "verse": 65,
            "text": "၆၅။\tဤနေ့၌ အသနားမခံကြလင့်၊ အကယ်စင်စစ်ငါသည် နင်တို့ကို မှိုင်းမတော်မူမည်မဟုတ်ချေ။"
        },
        {
            "chapter": 23,
            "verse": 66,
            "text": "၆၆။\tငါ၏နှုတ်ကပတ်တော်များကို နင်တို့အား ဖတ်ရွတ်ပြလေပြီ၊ သို့သော်နင်တို့သည် မနာယူထွက်ပြေးကြ၏။"
        },
        {
            "chapter": 23,
            "verse": 67,
            "text": "၆၇။\tနင်တို့သည် ငါ၏ကုရ်အာန်ကျမ်းတော်ကို မထီလေးစားမထီမဲ့မြင်ပြုကြ၏၊ ည၌ နင်တို့သည် အရူးစကားပြောဆို ကြ၏။"
        },
        {
            "chapter": 23,
            "verse": 68,
            "text": "၆၈။\tသူတို့သည် ဗျာဒိတ်တော်ကို စဉ်းစားဆင်ခြင်ကြည့်ကြပြီမဟုတ်လော၊ သူတို့၏မိဘဘိုးဘွားများထံသို့ မရောက် သောပညတ်တရားတော်သည် သူတို့ထံသို့ ရောက်သလော။"
        },
        {
            "chapter": 23,
            "verse": 69,
            "text": "၆၉။\tသို့မဟုတ်သူတို့သည် မိမိတို့၏တမန်တော်ကို မသိကြသလော၊ ထို့ကြောင့်သူ့ကို ငြင်းဆန်ကြသလော။"
        },
        {
            "chapter": 23,
            "verse": 70,
            "text": "၇ဝ။\tသို့မဟုတ်သူတို့က သူသည် ရူးသွပ်သည်ဟု ဆိုကြသလော၊ တမန်တော်သည် မရူးချေ၊ သို့သော်သူသည် သူတို့ထံသို့ သစ္စာတရားတော်ကို ယူဆောင်လာ၏၊ များပြားသောသူတို့သည် တရားမှန်ကို မုန်းတီးသူများ ဖြစ်ကြ၏။"
        },
        {
            "chapter": 23,
            "verse": 71,
            "text": "၇၁။\tထို့အပြင်အကယ်၍သစ္စာတရားတော်သည် ထိုသူတို့၏အလိုဆန္ဒများကို လိုက်ခဲ့လျှင် မိုးကောင်းကင်၊ ကမ္ဘာ မြေပြင်နှင့် မိုးမြေဝယ်ရှိရှိသမျှတို့သည် မုချဧကန်ပျက်စီးသွားလေမည်သာတည်း၊ ယင်းသို့မဖြစ်နိုင်ချေ၊ ငါသည် သူတို့ထံသို့ သတိပေးကျမ်းတော်ကို ယူတော်ခဲ့ပြီ၊ သို့သော်သူတို့သည် မိမိတို့၏တရားတော်ကို ယခုလှည့်သွား ကြ၏။"
        },
        {
            "chapter": 23,
            "verse": 72,
            "text": "၇၂။\tသို့မဟုတ်သင်မိုဟမ္မဒ်၊ သင်သည် သူတို့ထံမှ တရားဟောခတောင်းဆိုသလော၊ သို့သော်သင်၏ အသက်သခင် ကျေးဇူးရှင်ထံမှ သာလွန်မွန်မြတ်၏၊ အကြောင်းမူကားအလ္လာဟ်အရှင်မြတ်သည် ပေးကမ်းစွန့်ကြဲသူအပေါင်းတို့ တွင် အထွဋ်အခေါင်ဖြစ်တော်မူ၏။"
        },
        {
            "chapter": 23,
            "verse": 73,
            "text": "၇၃။\tထို့အပြင်မှတ်သားလော့၊ သင်သည် သူတို့အား လမ်းမှန်သို့ အမှန်ပင်ခေါ်ငင်၏။"
        },
        {
            "chapter": 23,
            "verse": 74,
            "text": "၇၄။\tတဖန်မှတ်သားလော့၊ နောင်တမလွန်ဘဝကို မယုံကြသည်သူတို့သည် လမ်းမှန်မှ မုချသွေဖယ်သွားကြ၏။"
        }
    ]
}
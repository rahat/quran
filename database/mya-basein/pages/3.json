{
    "pages": [
        {
            "chapter": 2,
            "verse": 6,
            "text": "၆။\tမယုံကြည်သူတို့မူကား သင်သည် သူတို့ကို သတိပေး ခြောက်လှန့်သော်လည်းကောင်း၊ သတိမပေး မခြောက်မလှန့်သော်လည်းကောင်း မထူးချေ။ သူတို့သည် မယုံကြည်ကြပေ။"
        },
        {
            "chapter": 2,
            "verse": 7,
            "text": "၇။\tအလ္လာဟ်အရှင်မြတ်သည် သူတို့၏နားနှင့် စိတ်နှလုံးတို့ကို တံဆိပ်ခတ်နှိပ်ထားတော်မူ၏။ သူတို့၏ မျက်စိများကို အမြှေးများက ဖုံးထား၏။ သူတို့သည် အလွန်ကြီးလေးသောအပြစ်ကို ခံကြရမည်။"
        },
        {
            "chapter": 2,
            "verse": 8,
            "text": "၈။\tလူသားအနက် အချို့တို့သည် အယုံကြည်ကြပဲ အကျွန်ုပ်တို့သည် အလ္လာဟ်အရှင်မြတ်နှင့် နောက်ဆုံး နေ့ကို ယုံကြည်ကြပါသည်ဟု ဆိုကြ၏။"
        },
        {
            "chapter": 2,
            "verse": 9,
            "text": "၉။\tသူတို့သည် အလ္လာဟ်အရှင်မြတ်နှင့် ယုံကြည်သူတို့အား လိမ်လည်လှည့်ဖြားသည်ဟုထင်ကြ၏။ သို့သော် သူတို့သည် မိမိကိုယ်မှတပါး မည်သူကိုမှ မလှည့်စားကြပေ။ သူတို့သည် အသိအမြင် ခေါင်းပါးကြ၏။"
        },
        {
            "chapter": 2,
            "verse": 10,
            "text": "၁ဝ။\tသူတို့၏ စိတ်နှလုံးတွင် ဝေဒနာစွဲကပ်နေ၏။ အလ္လာဟ်အရှင်မြတ်သည် သူတို့၏ဝေဒနာကို တိုးစေ တော်မူ၏။ သူတို့သည် မုသားစကားဆိုသောကြောင့် သူတို့၏အပြစ်၏ဏ်သည် အလွန်ပြင်းပြ နာကျင်ဖွယ်ဖြစ်၏။"
        },
        {
            "chapter": 2,
            "verse": 11,
            "text": "၁၁။\tထို့ပြင်သူတို့အား ပထဝီမြေကြီးပေါ်တွင် အကျိုးပျက်စီးမှု မပြုလုပ်ကြလင့်ဟုပြောသောအခါ သူတို့က အကျွန်ုပ်တို့သည် ငြိမ်းချမ်းသာယာမှုကို ပွားများသူများသာဖြစ်ကြ၏ဟု တုန့်ပြန်ပြောဆိုကြ၏။"
        },
        {
            "chapter": 2,
            "verse": 12,
            "text": "၁၂။\tသူတို့သည် ပျက်စီးဆုတ်ယုတ်မှုကို အမှန်ပင်ပြုကျင့်သူများမဟုတ်လော။ သို့သော် သူတို့သည် မသိမမြင်ကြပေ။"
        },
        {
            "chapter": 2,
            "verse": 13,
            "text": "၁၃။\tထို့ပြင် သူတို့အား ဟယ် - အချင်းတို့ သင်တို့သည် အခြားသူတို့ယုံကြည်ကြသကဲ့သို့ ယုံကြည်ကြလော့ ဟုပြောသောအခါ သူတို့က အကျွန်ုပ်တို့သည် အရူးများကဲ့သို့ ယုံကြည်ရမည်လောဟု ဆိုကြ၏။ သူတို့သာလျှင် အရူးဖြစ်ကြသည်မဟုတ်လော။ သို့သော် သူတို့သည်မသိပေ။"
        },
        {
            "chapter": 2,
            "verse": 14,
            "text": "၁၄။\tထို့ပြင် သူတို့သည် ယုံကြည်သူတို့နှင့်တွေ့ဆုံသောအခါ အကျွန်ုပ်တို့သည် ယုံကြည်ကြ၏ဟု ပြောကြ ၏။ သို့သော် သူတို့သည် သူတို့၏ မာရ်နတ်များနှင့်အချင်းချင်း တွေ့ဆုံသောအခါ မှတ်သားကြလော့။ အကျွန်ုပ်တို့သည် သင်တို့ဘက်က ဖြစ်ကြ၏။ အကျွန်ုပ်တို့သည် ပြောင်လှောင်သည်သာ ဖြစ်၏ဟု ပြောပြကြ၏။"
        },
        {
            "chapter": 2,
            "verse": 15,
            "text": "၁၅။\tအလ္လာဟ်အရှင်မြတ်သည် သူတို့ကို ပြောင်လှောင်တော်မူ၏။ သူတို့အား သူတို့၏ဒုစရိုက် အမှုအခင်း များ၌မျက်စိကန်းသူကဲ့သို့ လှည့်ပတ်သွားနေကြရန် ပစ်ထားတော်မူ၏။"
        },
        {
            "chapter": 2,
            "verse": 16,
            "text": "၁၆။\tဤလူများသည် သမ္မာတရားတော်ကို မိစ္ဆာအယူဝါဒနှင့်ဖလှယ်ကြ၏ ထို့ကြောင့် သူတို့၏ ရောင်းဝယ် ဖောက်ကားမှုသည် အကျိုးမရှိပေ။ သူတို့သည် လမ်းညွှန်ခြင်းကို မခံရပေ။"
        }
    ]
}
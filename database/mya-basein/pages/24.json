{
    "pages": [
        {
            "chapter": 2,
            "verse": 154,
            "text": "၁၅၄။\tထို့ပြင် အလ္လာဟ်အရှင်မြတ်၏လမ်းတော်၌ အသတ်ခံရသူတို့ကို သေပြီဟု မဆိုကြလင့်။ ထိုသူတို့ သည် မသေပေ။ အသက်ရှင်လျက်ရှိကြ၏။ သို့သော် သင်တို့သည် မမြင်စွမ်းနိုင်ကြပေ။"
        },
        {
            "chapter": 2,
            "verse": 155,
            "text": "၁၅၅။\tငါသည် သင်တို့အား ကြောက်ရွံ့ခြင်း၊ မွတ်သိပ်ခြင်း၊ ဥစ္စာပစ္စည်း၊ အသက်စည်းစိမ် ကောက်ပဲသီးနှံ ဆုံးရှုံးခြင်းတို့ဖြင့် မုချဧကန် စမ်းသပ်တော်မူမည်။ သို့သော် သင်သည် သည်းခံတည်ကြည်ကြသူတို့ အား ဝမ်းမြောက်ဘွယ်သတင်းကိုပေးလော့။"
        },
        {
            "chapter": 2,
            "verse": 156,
            "text": "၁၅၆။\tဘေးအန္တရာယ်ကျရောက်သောအခါ ထိုသူတို့က ကြည့်လော့။ အကျွန်ုပ်တို့သည် အရှင်မြတ်၏ ကျေးကျွန်များဖြစ်ကြ၏။ ကြည့်ကြလော့။ အကျွန်ုပ်တို့သည် အရှင်မြတ်အထံတော်သို့ ပြန့်နေကြသည် ဟု ဆိုကြ၏။"
        },
        {
            "chapter": 2,
            "verse": 157,
            "text": "၁၅၇။\tထိုသူတို့သည် မိမိတို့အပေါ် မိမိတို့၏ အရှင်သခင်အထံတော်မှ ကောင်းချီးမင်္ဂလာတော်နှင့် ဂုဏ်ကျေးဇူးတော်များကျရောက်သူများဖြစ်ကြ၏။ သူတို့သည် လမ်းမှန်ကို ညွှန်ပြခြင်းခံရသူများ ဖြစ်ကြ၏။"
        },
        {
            "chapter": 2,
            "verse": 158,
            "text": "၁၅၈။\tကြည့်ကြလော့။ စဖွာတောင်နှင့် မာရ်ဝါတောင်တို့သည် အလ္လာဟ်အရှင်မြတ်၏ သက်သေသာဓက တော်များဖြစ်ကြ၏။ ထို့ကြောင့် သတ်မှတ်ပြဋ္ဌာန်းထားသောအချိန်ကာလတော်အတွင်း အရှင်မြတ်၏ ဗလီကျောင်းတော်သို့ ဝတ်ပြုသွားသူတို့ သို့မဟုတ် အခြားအချိန်ကာလတွင် သွားရောက်သူတို့အဖို့ ထိုတောင်နှစ်ပါးကို ရှေးမိစ္ဆာဒိဋ္ဌိတို့ ခေတ်ထုံးစံအတိုင်း လှည့်လည်ခြင်းသည် အပြစ်မထိုက်ချေ။ အကြင်သူသည် မိမိအလိုအလျောက် မိမိအကျိုးဖြစ်စေရန် ကုသိုလ်ကောင်းမှုပြု၏။ အလ္လာဟ် အရှင်မြတ်သည် မုချဧကန်အကျိုးတုန့်ပြန်တော်မူ၏။ သိမြင်တော်မူ၏။"
        },
        {
            "chapter": 2,
            "verse": 159,
            "text": "၁၅၉။\tငါအရှင်မြတ်သည် ရှေးကျမ်းတော်၌ ကုရ်အာန်ကျမ်းတော်အကြောင်းကို ထင်ရှားစွာ ဖော်ပြထား တော်မူပြီးသည့်နောက် အကြင်သူတို့သည် ငါချပေးတော်မူသော သက်သေသာဓကများနှင့် လမ်းညွှန် ပြချက်ကို ထိန်ဝှက်ထား၏။ ထိုသူတို့သည် အလ္လာဟ်အရှင်မြတ် ကျိန်ဆဲတော်မူခြင်းကို ခံကြရ၏။ ကျိန်ဆဲခြင်းအခွင့်အာဏာရရှိသူတို့၏ကျိန်ဆဲခြင်းကိုလည်း ခံရကြ၏။"
        },
        {
            "chapter": 2,
            "verse": 160,
            "text": "၁၆ဝ။\tသို့သော် မိမိတို့အပြစ်များကို သတိသံဝေဂရ၍ မိမိကိုယ်ကို မိမိပြုပြင်၍ တရားတော်ကို ထင်ရှားသူတို့ မူကား ယင်းကျိန်ဆဲခြင်းမှ လွတ်ကင်းရကြ၏။ ဤလူများအပေါ်၌ ငါအရှင်မြတ်သည် အပြစ်လွှတ် တော်မူ၏။ ငါသည် အပြစ်လွှတ်တော်မူသော ကျောင်းချီးမင်္ဂလာပေးတော်မူသော အရှင်ဖြစ်တော် မူ၏။"
        },
        {
            "chapter": 2,
            "verse": 161,
            "text": "၁၆၁။\tကြည့်ကြလော့။ အကြင်သူတို့သည် မယုံကြည်ကြ။ မယုံကြည်ပဲလျက် အသက်ကုန်ကြ၏။ ထိုသူတို့ အပေါ်၌ အလ္လာဟ်၊ ကောင်းကင်တမန်တော်များ၊ လူသားများအားလုံးတို့၏ ကျိန်ဆဲခြင်းစုပေါင်း ကျရောက်၏။"
        },
        {
            "chapter": 2,
            "verse": 162,
            "text": "၁၆၂။\tသူတို့သည် ထိုကျိန်ဆဲခြင်းအတွင်း နေကြရ၏။ သူတို့အတွက် သူတို့၏အပြစ်ဒဏ်ကို လျော့ပေါ့ မည် မဟုတ်။ ေ့ရွှဆိုင်းထားမည်လည်းမဟုတ်။"
        },
        {
            "chapter": 2,
            "verse": 163,
            "text": "၁၆၃။\tသင်တို့၏ အရှင်သခင်သည် တစ်ဆူတည်းသောအလ္လာဟ်ဖြစ်တော်မူ၏။ မဟာကရုဏာတော်အရှင်၊ အနန္တဂုဏ်ကောင်းချီးမင်္ဂလာတော်သခင် အရှင်မြတ်မှတပါး အခြားအရှင်သခင်မရှိပေ။"
        }
    ]
}
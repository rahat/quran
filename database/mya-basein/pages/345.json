{
    "pages": [
        {
            "chapter": 23,
            "verse": 43,
            "text": "၄၃။\tမည်သည့်လူမျိုးမှ မိမိတို့အတွက် သတ်မှတ်ထားသောအချိန်ကို ပို၍မနေနိုင်ချေ၊ မရွှေ့ဆိုင်းနိုင်ချေ။"
        },
        {
            "chapter": 23,
            "verse": 44,
            "text": "၄၄။\tထို့နောက်ငါသည် ငါ၏တမန်တော်များကို တစ်ယောက်ပြီးတစ်ယောက်စေလွှတ်တော်မူ၏၊ လူမျိုးတစ်စုထံသို့ သူတို့၏ တမန်တော်ပွင့်လာသောအခါ သူတို့သည် ထိုတမန်တော်ကို မယုံကြည်ငြင်းပယ်ကြ၏၊ ထို့ကြောင့် ငါသည် ထိုလူမျိုးတို့အား တစ်မျိုးပြီးတစ်မျိုးပျက်စီးစေတော်မူ၏၊ သူတို့ကို ဥဒါဟရုဏ်များဖြစ်စေတော်မူ၏၊ မယုံကြည်သူအား မရှုမလှဖျက်ဆီးပယ်ရှားတော်မူ၏။"
        },
        {
            "chapter": 23,
            "verse": 45,
            "text": "၄၅။\tထို့နောက်ငါသည် တမန်တော်မူစာနှင့် သူ၏အစ်ကိုတမန်တော်ဟာရွန်တို့ကို ငါ၏သာဓကတော်များ၊ ထင်ရှား သောဗျာဒိတ်တော်များနှင့်တကွ စေလွှတ်တော်မူ၏။"
        },
        {
            "chapter": 23,
            "verse": 46,
            "text": "၄၆။ ထိုတမန်တော်နှစ်းပါးကို ဖွာရောမင်းနှင့် သူ၏မှုးမတ်အရာရှိတို့ထံ စေလွှတ်တော်မူ၏၊ သို့သော်သူတို့သည် တမန်တော်တို့သည် မထီမဲ့မြင်ပြုကြ၏၊ သူတို့သည် နိုင်ထက်စီးနင်းပြုသောအာဏာရှင်များဖြစ်ကြ၏။"
        },
        {
            "chapter": 23,
            "verse": 47,
            "text": "၄၇။\tထို့အပြင်သူတို့က အကျွနု်ပ်တို့သည် မိမိတို့ကဲ့သို့သောသေမျိုးနှစ်ဦးကို ယုံကြည်ရမည်လော၊ သူတို့၏ အမျိုးသား တို့သည် ငါတို့၏ကျေးကျွန်သာဖြစ်ကြ၏ဟု ဆိုကြ၏။"
        },
        {
            "chapter": 23,
            "verse": 48,
            "text": "၄၈။ ယင်းကဲ့သို့ပြောဆိုပြီးလျှင် သူတို့သည် တမန်တော်နှစ်ပါးအား မယုံကြည်ငြင်းဆန်ကြ၏၊ ပျက်စီးယိုယွင်းသော သူတို့ဘောင်တွင် အပါအဝင်ဖြစ်သွားကြ၏။"
        },
        {
            "chapter": 23,
            "verse": 49,
            "text": "၄၉။\tထို့အပြင်ထိုသူအပေါင်းတို့သည် လမ်းမှန်ကို လိုက်စိမ့်သောငှာ ငါသည် တမန်တော်မူစာအား ကျမ်းတော်ကို မုချဧကန်ထုတ်ပြန်ချပေးသနားတော်မူ၏။"
        },
        {
            "chapter": 23,
            "verse": 50,
            "text": "၅ဝ။ ထို့အပြင်ငါသည် မာရီယမ်၏သားနှင့် အမိမာရီယမ်တို့ကို သာဓကတော်ကြီးတစ်ပါးဖြစ်စေတော်မူ၏၊ ထို့အပြင် ငါသည် ထိုသားအမိနှစ်ယောက်တို့အား စုဝေးအမောဖြေသောရေစမ်းများရှိသည့်ကုန်းမြင့်ပေါ်တွင် မွေ့လျော် စံပျော်စေတော်မူ၏။"
        },
        {
            "chapter": 23,
            "verse": 51,
            "text": "၅၁။\tအို--တမန်တော်အပေါင်းတို့၊ သင်တို့သည် ကောင်းသောအစာအာဟာရကို စားသုံးမှီဝဲ၍ မှန်ကန်မှုကို ပြုကျင့် ကြလော့၊ မှတ်သားကြလော့၊ ငါသည် သင်တို့ပြုကျင့်သမျှတို့ကို သိတော်မူ၏။"
        },
        {
            "chapter": 23,
            "verse": 52,
            "text": "၅၂။\tမှတ်သားကြလော့၊ သင်တို့အသီးသီးကိုးကွယ်သောဘာသာတရားသည် တပါးတည်းသာရှိ၏၊ ငါသည် သင်တို့၏ အရှင်သခင်ဖြစ်တော်မူ၏၊ သင်တို့သည် ငါ့အား ဝတ္တရားကျေပြွန်ကြလော့။"
        },
        {
            "chapter": 23,
            "verse": 53,
            "text": "၅၃။\tသို့သော်လူသားတို့သည် သူတို့ဘာသာအယူဝါဒကြီးကို အကွဲကွဲအပြားပြားပြုလုပ်ကြပြီး ဂိုဏ်းကွဲကြ၏၊ ဂိုဏ်း တစ်ဂိုဏ်းစီသည် ၎င်း၏အယူဝါဒ၌ ပျော်ရွှင်ကြ၏။"
        },
        {
            "chapter": 23,
            "verse": 54,
            "text": "၅၄။\tထို့ကြောင့်သူတို့ကို ခေတ္တခဏသူတို့၏ မှားယွင်းမှုတွင် ထားလော့။"
        },
        {
            "chapter": 23,
            "verse": 55,
            "text": "၅၅၊၅၆။\tငါအရှင်မြတ်သည် သူတို့အား ပေးသနားတော်မူသောဥစ္စာပစ္စည်း၊သားသမီးအခြွေအရံများဖြင့် ငါသည် သူတို့ အကျိုးကို အဆောတလျင်ဆောင်ရွက်တော်မူသည်ဟု သူတို့ထင်ကြသလော၊\tယင်းသို့မဟုတ်ချေ၊ သို့သော် သူတို့သည် မမြင်ကြချေ။"
        },
        {
            "chapter": 23,
            "verse": 56,
            "text": "၅၅၊၅၆။\tငါအရှင်မြတ်သည် သူတို့အား ပေးသနားတော်မူသောဥစ္စာပစ္စည်း၊သားသမီးအခြွေအရံများဖြင့် ငါသည် သူတို့ အကျိုးကို အဆောတလျင်ဆောင်ရွက်တော်မူသည်ဟု သူတို့ထင်ကြသလော၊ ယင်းသို့မဟုတ်ချေ၊ သို့သော် သူတို့သည် မမြင်ကြချေ။"
        },
        {
            "chapter": 23,
            "verse": 57,
            "text": "၅၇။\tမှတ်သားကြလော့၊ မိမိတို့၏ အရှင်သခင်အား အမြဲတစေကြောက်ရွံ့ရိုသေသူများ။"
        },
        {
            "chapter": 23,
            "verse": 58,
            "text": "၅၈။\tထို့အပြင်မိမိတို့၏ အရှင်သခင်ထုတ်ပြန်ချပေးသနားတော်မူသောနှုတ်ကပတ်တော်များကို ယုံကြည်သူများ။"
        },
        {
            "chapter": 23,
            "verse": 59,
            "text": "၅၉။\tထို့အပြင်မိမိတို့၏ အရှင်သခင်အား ဖက်စပ်သူများ၊ မပေးသူများ။"
        }
    ]
}
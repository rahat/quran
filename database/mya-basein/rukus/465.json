{
    "rukus": [
        {
            "chapter": 54,
            "verse": 41,
            "text": "၄၁။\tထို့အပြင်ဖွာရော၏ လူများထံသို့ သတိပေးအဆုံးအမတရားတော်ကျရောက်လာ၏။"
        },
        {
            "chapter": 54,
            "verse": 42,
            "text": "၄၂။\tသူတို့အားလုံးပင် တရားတော်ကို မကြည်ညိုငြင်းပယ်ကြ၏၊ ထို့ကြောင့်ငါသည် သူတို့ကို အလွန်ကြီးမားပြင်းပြ သောဖမ်းဆီးခြင်းအားဖြင့် ဖမ်းဆီးကွပ်မျက်တော်မူ၏။"
        },
        {
            "chapter": 54,
            "verse": 43,
            "text": "၄၃။\tအို-ကြားနာရသူအပေါင်းတို့၊ သင်တို့အနက် မယုံကြည်သူသည် ငါဖျက်ဆီးကွပ်မျက်တော်မူပြီးသော ရှေးလူ ဟောင်းများထက် သာလွန်မြင့်မြတ်သလော၊ သို့မဟုတ် သင်တို့သည် တရားတော်ပါအပြစ်ဒဏ်များမှ လွတ်ငြိမ်း ချမ်းသာခွင့်ရရှိကြသလော။"
        },
        {
            "chapter": 54,
            "verse": 44,
            "text": "၄၄။\tသို့မဟုတ် ငါတို့သည် အောင်ပွဲဆင်ပြီးသောစစ်တပ်ကြီးဖြစ်သည်ဟု သူတို့ဆိုကြသလော။"
        },
        {
            "chapter": 54,
            "verse": 45,
            "text": "၄၅။\tထိုစစ်တပ်ကြီးသည် စစ်လှန်ခြင်းခံရလတ့ံ၊ ဗရမ်းဗတာထွက်ပြေးရလတံ့။"
        },
        {
            "chapter": 54,
            "verse": 46,
            "text": "၄၆။\tပျက်စီးရမည့်အချိန်တော်သည် သူတို့အတွက် ချိန်းချက်ထားသောအချိန်နာရီတော်ကြီးဖြစ်၏၊ ထိုအချိန်တော်ကြီး သည် သူတို့အား သူတို့လောကတွင် မအောင်မြင်ဆုံးရှုံးမှုထက် သာလွန်ဆုံးရှုံးနစ်နာစေမည်။"
        },
        {
            "chapter": 54,
            "verse": 47,
            "text": "၄၇။\tမှတ်သားကြလော့၊ အပြစ်ကျုးလွန်သူတို့သည် အမှားနှင့် ရူးသွပ်ခြင်းတွင် နစ်မြုပ်နေကြ၏။"
        },
        {
            "chapter": 54,
            "verse": 48,
            "text": "၄၈။\tထိုသူယုတ်မာတို့ကို မျက်နှာမှောက်ခုံထား၍ ငရဲမီးထဲသို့ ဆွဲငင်ပစ်ချသောနေ့တော်ကြီး၌ သူတို့အား ငရဲမီးကို စမ်းသပ်ကြည့်ကြလော့ဟု မိန့်တော်မူလတံ့။"
        },
        {
            "chapter": 54,
            "verse": 49,
            "text": "၄၉။\tမှတ်သားကြလော့၊ ငါသည် အရာခပ်သိမ်းတို့ကို အချိန်အဆအတိုင်းအထွာအားဖြင့် သင့်တင့်လျောက်ပတ်အောင် ဖန်ဆင်းတော်မူ၏။"
        },
        {
            "chapter": 54,
            "verse": 50,
            "text": "၅ဝ။\tထို့အပြင် ငါ၏အမိန့်ဗျာဒိတ်တော်သည် တစ်ချက်လွှတ်အမိန့်တော်ဖြစ်၏၊ မျက်စိတမှိတ်လျှပ်တပြက်တွင် ဖြစ် ပေါ်လာ၏။"
        },
        {
            "chapter": 54,
            "verse": 51,
            "text": "၅၁။\tအို-မိစ္ဆာမိုက်တို့၊ ငါသည် နင်တို့ကဲ့သို့သောအယူလွဲသူတို့ကို အမှန်အကန်အထက်ထက်ကပင် ဖျက်ဆီးတော် မူလေပြီ၊ သို့ဖြစ်၍ နင်တို့အနက် တရားသံဝေဂရရှိသူတစ်စုံတစ်ယောက်ရှိသလော။"
        },
        {
            "chapter": 54,
            "verse": 52,
            "text": "၅၂။\tလူသားအပေါင်းတို့ပြုကျင့်သမျှအားလုံးကို ကြီးငယ်မဟူရေးတင်မှတ်သားပြီးဖြစ်၏။"
        },
        {
            "chapter": 54,
            "verse": 53,
            "text": "၅၃။\tထိုစာအုပ်တော်ကြီးတွင် ပြုကျင့်သမျှအားလုံးကို ကြီးငယ်မဟူရေးတင်မှတ်သားပြီးဖြစ်၏။"
        },
        {
            "chapter": 54,
            "verse": 54,
            "text": "၅၄။\tမှတ်သားကြလော့၊ တရားသဖြင့် ကျင့်သောသူတော်စင်သူတော်မြတ်တို့သည် ဥယျာဉ်တော်များ၊ မြစ်ချောင်းများ အလယ်တွင် စံစားနေထိုင်ကြရလတ့ံ။"
        },
        {
            "chapter": 54,
            "verse": 55,
            "text": "၅၅။\tထိုသူမြတ်တို့သည် အနန္တတန်ခိုးရှိသောဘုရင်မင်းမြတ်အထံတော်၌ မျက်နှာကောင်းစွာရသောသူတို့ဖြစ်ကြ၏။"
        }
    ]
}
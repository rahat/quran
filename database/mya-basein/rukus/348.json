{
    "rukus": [
        {
            "chapter": 29,
            "verse": 64,
            "text": "၆၄။\tဤလောကီဘဝသည် အနှစ်သာရမရှိသောကစားပျော်ရွှင်မှုသာဖြစ်၏၊ မှတ်သားကြလော့၊ နောင်တမလွန်ဘဝ၏ ဘုံဗိမာန်တို့သည် ဘဝအစစ်အမှန်ဖြစ်၏၊ သူတို့သိလျှင် တော်လေစွ။"
        },
        {
            "chapter": 29,
            "verse": 65,
            "text": "၆၅။\tသူတို့သည် သင်္ဘောစီးနင်းခရီးသွားသောအခါ အလ္လာဟ်အရှင်မြတ်တစ်ဆူတည်းဖြစ်တော်မူကြောင်းကို ယုံကြည် ကြ၏၊ အရှင်မြတ်ထံ ဆုတောင်းကြ၏၊ သို့သော်အရှင်မြတ်သည် သူတို့အား ပင်လယ်ဆိပ်ကမ်းသို့ ယူဆောင် လာတော်မူသောအခါ သူတို့သည် အလ္လာဟ်အရှင်မြတ်အား ဘက်စပ်သူများပေးကြ၏။"
        },
        {
            "chapter": 29,
            "verse": 66,
            "text": "၆၆။\tထိုသို့ဘုရားတုများဘုရားယောင်များကို ဝတ်ပြုခြင်းမှာ ငါ၏ကျေးဇူးတော်ကို မသိ၊ မယုံကြည်ဖို့ရာနှင့် လောကီ စည်းစိမ်ကာမဂုဏ်တွင် နစ်မွန်းနေဖို့ရာဖြစ်၏၊ သို့သော်သူတို့သည် အစစ်အမှန်ကို သိကြရမည်သာတည်း။"
        },
        {
            "chapter": 29,
            "verse": 67,
            "text": "၆၇။\tသူတို့၏ပတ်ဝန်းကျင်အရပ်ဒေသများ၌ လူသားတို့ကို အနိုင်အထက်လုယက်သတ်ဖြတ်နေသော်လည်း အရှင် မြတ်သည် ဘေးမဲ့ပြည်နယ်တစ်ခုသတ်မှတ်ထားသည်ကို သူတို့မမြင်ကြသလော၊ သို့ပါလျက်သူတို့သည် မိစ္ဆာ အယူဝါဒကို ယုံကြည်ကြသလော၊ အလ္လာဟ်အရှင်မြတ်၏ ရက်ရောပေးကမ်းခြင်းကျေးဇူးတော်ကို မယုံကြည် ကြသလော။"
        },
        {
            "chapter": 29,
            "verse": 68,
            "text": "၆၈။\tအလ္လာဟ်အရှင်မြတ်နှင့်စပ်လျဉ်း၍ မတော်မလျားမုသားစကားလုပ်ကြံဆိုသူထက်သော်လည်းကောင်း၊ မိမိထံသို့ ရောက်လာသောတရားတော်ကို ပုတ်ခတ်ပြောဆိုငြင်းပယ်သူထက်သော်လည်းကောင်း၊ အပြစ်ကြီးလေးသောသူ သည် အဘယ်သူနည်း၊ မိစ္ဆာမိုက်တို့နေထိုင်ဖို့နေရာသည် အဝီစိငရဲတွင် ရှိသည်မဟုတ်လော။"
        },
        {
            "chapter": 29,
            "verse": 69,
            "text": "၆၉။\tငါ၏သာသနာတော်တွင် ကြိုးစားအားထုတ်သူတို့ကိုမူကား ငါသည် သူတို့အား ငါ၏လမ်းတော်ကို မုချဧကန် ညွှန်ပြတော်မူ၏၊ မှတ်သားကြလော့၊ အလ္လာဟ်အရှင်မြတ်သည် သူတော်ကောင်းတို့နှင့်အတူတကွရှိတော်မူ၏။"
        }
    ]
}
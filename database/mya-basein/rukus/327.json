{
    "rukus": [
        {
            "chapter": 27,
            "verse": 1,
            "text": "၁။\tထွာ၊ ဆင်၊ ဗျာဒိတ်တော်များသည် ကုရ်အာန်ကျမ်းတော်မြတ်၏ ဂါထာတော်များသော်လည်းကောင်း၊ ကျမ်းတော် မြတ်သည် ပေါ်လွင်ထင်ရှားစေသောကျမ်းဂန်ကြီးသော်လည်းကောင်း၊"
        },
        {
            "chapter": 27,
            "verse": 2,
            "text": "၂။\tယုံကြည်သူတို့အတွက် လမ်းညွှန်တော်သော်လည်းကောင်း၊ သတင်းကောင်းသော်လည်းကောင်းဖြစ်၏။"
        },
        {
            "chapter": 27,
            "verse": 3,
            "text": "၃။\tထိုယုံကြည်သူတို့သည် ဆွလားသ်ဝတ်ကို ပြုကြ၏၊ ဇကားသ်အလှုကို ပေးကြ၏၊ နောင်တမလွန်ဘဝကို စွဲလမ်းယုံကြည်ကြသည်။"
        },
        {
            "chapter": 27,
            "verse": 4,
            "text": "၄။\tမှတ်သားကြလော့၊ နောင်ဘဝကို မယုံကြည်သူတို့မှာမူကား သူတို့ပြုကျင့်မှုများကို သူတို့အား ကောင်းနိုးရာရာ ငါထင်စေတော်မူ၏၊ ထို့ကြောင့်သူတို့အားလုံးသည် လမ်းမှားသို့ ရောက်ကြရ၏။"
        },
        {
            "chapter": 27,
            "verse": 5,
            "text": "၅။\tဤသူများအတွက် အဆုုိးဆုံးသောအပြစ်ဒဏ်ရှိ၏၊ နောင်တမလွန်ဘဝတွင် သူတို့အရှုံးကြီးဆုံးရှုံးကြရသူများ ဖြစ်ကြ၏။"
        },
        {
            "chapter": 27,
            "verse": 6,
            "text": "၆။\tမှတ်သားလော့၊ အို--မိုဟမ္မဒ်၊ သင်သည် ပညာဉာာဏ်ရှိတော်မူသောအရှင်၊ သိတော်မူသောအရှင်၊ အရှင့် အထံတော်မှ ကုရ်အာန်ကျမ်းတော်ကို အမှန်အကန်ရရှိ၏။"
        },
        {
            "chapter": 27,
            "verse": 7,
            "text": "၇။\tမှတ်သားကြလော့၊ တမန်တော်မူစာသည် မိမိအိမ်သူအိမ်သားတို့အား ကြည့်ရှုကြလော့၊ ဟိုအဝေးတွင် ငါသည် မီးကို မြင်ရ၏၊ ထိုမီးရှိရာမှ တစ်စုံတစ်ခုသောသတင်းဖြစ်စေ၊ သို့မဟုတ်သင်တို့မီးလှုံဖို့ရာ မီးကူးယူလာခဲ့မည်ဟု ပြော၏။"
        },
        {
            "chapter": 27,
            "verse": 8,
            "text": "၈။\tသို့သော်ထိုမီးရှို့ရာသို့ ရောက်သွားသောအခါ သူသည် ခေါ်သံကြားရ၏။ ထိုအသံက သူ့အား ဤသို့ပြောပြ၏၊ အို--မူစာ၊ မီးအတွင်း၌ရှိသောသူ၊ မီးပတ်ဝန်းကျင်၌ ရှိသောသူသည် ကောင်းကြီးမင်္ဂလာနှင့်ပြည့်စုံတော်မူ၏၊ အနန္တစကြာဝဠာများ၏ အရှင်သခင်၊ အလ္လာဟ်အရှင်မြတ်သည် ချို့တဲ့ခြင်းအပေါင်းမှ ကင်းသောအနန္တဂုဏ်တော် ရှင်ဖြစ်တော်မူ၏။"
        },
        {
            "chapter": 27,
            "verse": 9,
            "text": "၉။\tအို--မူစာ ကြည့်လော့၊ အနန္တတန်ခိုးတော်ရှင်၊ သဗ္ဗညုတဉာာဏ်တော်သခင်၊ ငါအလ္လာဟ်အရှင်မြတ်သည် သင့်အား ဗျာဒိတ်ပေးနေတော်မူလေ၏။"
        },
        {
            "chapter": 27,
            "verse": 10,
            "text": "၁ဝ။\tသင်၏ လှံတံတောင်ဝှေးကို ပစ်ချလော့၊ ထိုအခါလှံတံသည် မြွေနဂါးကဲ့သို့ တွန့်လိမ်လာသည်ကို မြင်ရသောအခါ တမန်တော်မူစာသည် အတင်းထွက်ပြေး၏၊ ထိုအခါသူ့အား အို--မူစာ၊ ထိတ်လန့်တုန်လှုပ်ခြင်းမရှိလင့်၊ မှတ်သားလော့၊ ငါ၏မျက်မှောက်တွင် တမန်တော်များမကြောက်ရွံ့ရချေဟု ဗျာဒိတ်ပေးတော်မူ၏။"
        },
        {
            "chapter": 27,
            "verse": 11,
            "text": "၁၁။\tသို့သော်အကြင်သူသည် ပြစ်မှုကျူးလွန်မိ၏၊ ထို့နောက်မိမိမကောင်းမှုအစား ကောင်းမှုကို ပြုကျင့်လျှင် ငါသည် ထိုသူ၏အပြစ်ကို မုချလွှတ်တော်မူ၏၊ ကောင်းကြီးမင်္ဂလာပေးသနားတော်မူ၏။"
        },
        {
            "chapter": 27,
            "verse": 12,
            "text": "၁၂။\tအို--မူစာ၊ သင်သည် မိမိလက်ကို မိမိအကျႌရင်ဘတ်အတွင်းသို့ သွင်းလော့၊ သင်၏လက်ကို ပြန်ထုတ်လော့၊ ထိုလက်သည် ဖြူစင်တောက်ပနေလတ့ံ၊ ဤအရာသည် ဖွာရောမင်းနှင့် ၎င်း၏လူများကို ပြသရမည့်အ့ံဖွယ်သူရဲ မျိုးတွင် တစ်မျိုးဖြစ်၏၊ မှတ်သားလော့၊ သူတို့သည် အစဉ်အမြဲမကောင်းမှုကျူးလွန်နေသူတို့ဖြစ်ကြ၏။"
        },
        {
            "chapter": 27,
            "verse": 13,
            "text": "၁၃။\tသို့သော်ငါ၏သာဓကတော်များသည် သူတို့ထံသို့ ဒိဌမျက်မြင်ဆိုက်ရောက်လာသောအခါ သူတို့က ဤအရာသည် ဝိဇ္ဇာအတတ်သာဖြစ်ဟု ဆိုကြ၏။"
        },
        {
            "chapter": 27,
            "verse": 14,
            "text": "၁၄။\tထို့အပြင်သူတို့သည် မိမိတို့နှလုံးအတွင်းတွင် လက္ခဏာတော်များမှန်ကန်ကြောင်းကို ဝန်ခံသော်လည်း မနာလို ဝန်တိုသော၊ မာနကြီးသောစိတ်ကြောင့် နိမိတ်တော်များကို ငြင်းဆန်နေကြ၏၊ ထို့နောက်ဒုစရိုက်မကောင်းမှု ကျူးလွန်သူများသည် အဘယ်ဘဝသို့ ဆိုက်ရောက်ကြသည်ကို ကြည့်လော့။"
        }
    ]
}
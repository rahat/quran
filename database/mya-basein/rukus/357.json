{
    "rukus": [
        {
            "chapter": 31,
            "verse": 20,
            "text": "၂ဝ။\tအို-လူသားအပေါင်းတို့၊ အလ္လာဟ်အရှင်မြတ်သည် ကောင်းကင်ဘုံနှင့် ကမ္ဘာမြေပေါ်ဝယ် ရှိရှိသမျှသောအရာ ခပ်သိမ်းကုန်တို့ကို သင်တို့သုံးစွဲအကျိုးရှိဖို့ရာ အဘယ်သို့ပြုပြင်စီမံထားတော်မူသည်ကို မမြင်ကြသလော၊ အရှင်မြတ်သည် သင်တို့အတွင်းအပြင်နှစ်ဌာနစလုံး၌ပင် ကောင်းကြီးမင်္ဂလာတော်များနှင့် အပြည့်ဖြည့်ထား တော်မူ၏၊ သို့ဖြစ်ပါလျက်လူသားတို့အနက် အသိဉာာဏ်သော်လည်းကောင်း၊ အဆုံးအမသော်လည်းကောင်း၊ အလင်းရောင်ပေးသည့်ကျမ်းတော်သော်လည်းကောင်း မရှိပဲလျက် အလ္လာဟ်အရှင်မြတ်နှင့်စပ်လျဉ်း၍ ငြင်းခုံသူ လည်းရှိသေး၏။"
        },
        {
            "chapter": 31,
            "verse": 21,
            "text": "၂၁။\tထို့အပြင်အကယ်၍ ထိုသူတို့အား အလ္လာဟ်အရှင်မြတ်ချပေးသနားတော်မူသောကျမ်းတော်ကို ယုံကြည်လိုက်နာ ကြလော့ဟု ဟောပြောသောအခါ သူတို့က မလိုက်နာနိုင်၊ ငါတို့သည် မိရိုးဖလာကိုသာ လိုက်ကြ၏ဟု တုံ့ ပြန်ပြောဆိုကြ၏၊ ရှိုင်တန်မာရ်နတ်သည် သူတို့၏မိဘဘိုးဘွားကို ငရဲမီးထဲသို့ ဖြားယောင်းသွေးဆောင်သွားခဲ့ သော်ငြားလည်း သူတို့သည် မိရိုးဖလာကို လိုက်ကြမည်လော။"
        },
        {
            "chapter": 31,
            "verse": 22,
            "text": "၂၂။\tအကြင်သူသည် အလ္လာဟ်အရှင်မြတ်အား ကျိုးနွံနာခံသောရည်ရွယ်ချက်ဖြင့် ကုသိုလ်ကောင်းမှုပြုအ့ံ၊ ထိုသူသည် တောင့်တင်းခိုင်မာသောကြိုးစကို မုချအမှန်ဆုပ်ကိုင်ဆွဲမိသည်မည်၏၊ အရာခပ်သိမ်းကုန်တို့၏ အကျိုးဆက်ကို အလ္လာဟ်အရှင်မြတ်စိုးပိုင်တော်မူ၏။"
        },
        {
            "chapter": 31,
            "verse": 23,
            "text": "၂၃။\tအို-တမန်တော်၊ အကြင်သူသည် သမ္မာတရားတော်ကို မယုံကြည်အ့ံ၊ ထိုသူ၏ မိစ္ဆာအယူဝါဒသည် သင်၏ စိတ်ကို မထိခိုက်စေလင့်၊ ထိုအယူမှားသူတို့သည် ငါ့အထံတော်သို့ ပြန်ကြရမည်သာတည်း၊ ထိုအခါငါသည် သူတို့အား သူတို့ပြုကျင့်မှုများကို မိန့်ကြားတော်မူမည်၊ မှတ်သားကြလော့၊ အလ္လာဟ်အရှင်မြတ်သည် လူသား တို့၏ စိတ်နှလုံးအတွင်းရှိရှိသမျှအပေါင်းကို အကြွင်းမဲ့သိတော်မူ၏။"
        },
        {
            "chapter": 31,
            "verse": 24,
            "text": "၂၄။\tငါသည် ထိုမိစ္ဆာတို့အား ခေတ္တခဏစည်းစိမ်ချမ်းသာပေးသနားတော်မူ၏၊ ထို့နောက်သူတို့ကို အလွန်ကြီးလေး သောအပြစ်ဒဏ်တော်အတွင်းသို့ မောင်းသွင်းတော်မူမည်။"
        },
        {
            "chapter": 31,
            "verse": 25,
            "text": "၂၅။\tအို-တမန်တော်၊ သင်သည် ထိုအယူလွဲသူတို့အား မိုးကောင်းကင်နှင့် ကမ္ဘာမြေပြင်ကို အဘယ်သူဖန်ဆင်း သနည်းဟု မေးသောအခါ သူတို့က အလ္လာဟ်အရှင်မြတ်ဟု ပြန်ဖြေလတ့ံ၊ သို့ပြောဆိုလျှင် ဟယ်-အချင်းတို့၊ အလ္လာဟ်အရှင်မြတ်သည် ချီးမွမ်းခြင်းတည်ရာဖြစ်တော်မူ၏ဟု သူတို့အား သင်ဟောပြောလော့၊ သို့သော်သူတို့ အနက်များလှစွာသောသူတို့သည် အသိဉာာဏ်ကင်းမဲ့သူများဖြစ်ကြ၏။"
        },
        {
            "chapter": 31,
            "verse": 26,
            "text": "၂၆။\tမိုးကောင်းကင်နှင့် ကမ္ဘာမြေပြင်ဝယ်ရှိရှိသမျှအပေါင်းတို့ကို အလ္လာဟ်အရှင်မြတ်စိုးပိုင်တော်မူ၏၊ မှတ်သား ကြလော့၊ အရှင်မြတ်သည် ဇာတိပကတိအားဖြင့် ကုံလုံပြည့်စုံတော်မူ၏၊ ချီးမွမ်းခြင်းတည်ရာဖြစ်တော်မူ၏။"
        },
        {
            "chapter": 31,
            "verse": 27,
            "text": "၂၇။ ဤကမ္ဘာမြေပြင်တွင် ပေါက်ရောက်သည့်သစ်ပင်အားလုံးတို့သည် မင်တံများဖြစ်၍ သမုဒ္ဒရာရေကို မင်ရည်ပြု လျက် အလ္လာဟ်အရှင်မြတ်၏ စကာတော်များကို အက္ခရာရေးတင်မှတ်သားလျှင် သမုဒ္ဒရာရေကုန်ခန်း၍ နောက် သမုဒ္ဒရာခုနစ်ခုထပ်ပေးငြားသော်လည်း ထိုသမုဒ္ဒရာများ၏ ရေသာကုန်ခန်းမည်၊ အရှင်မြတ်၏ ဗျာဒိတ်တော် များကား ရေး၍ မကုန်ဆုံးနိုင်ချေ၊ အလ္လာဟ်အရှင်မြတ်သည် အနန္တတန်ခိုးတော်သခင်၊ သဗ္ဗညုတဉာာဏ်တော်ရှင် မုချဧကန်ဖြစ်တော်မူ၏။"
        },
        {
            "chapter": 31,
            "verse": 28,
            "text": "၂၈။\tဟယ်-မိစ္ဆာယုတ်တို့ သင်တို့ကို ဖန်ဆင်းတော်မူခြင်း်၊ ရှင်ပြန်ထမြောက်စေတော်မူခြင်းတို့သည် ဝိညာဉ်တစ်ခု ကို ဖန်ဆင်းတော်မူခြင်း၊ ရှင်ပြန်ထမြောက်တော်မူခြင်းသာဖြစ်၏၊ မှတ်သားကြလော့၊ အလ္လာဟ်အရှင်မြတ်သည် ခပ်သိမ်းကုန်သောအရာတို့ကို အကြွင်းမဲ့ကြားသိတော်မူသောအရှင်ဖြစ်တော်မူ၏။"
        },
        {
            "chapter": 31,
            "verse": 29,
            "text": "၂၉။\tအို-လူသားအပေါင်းတို့၊ အလ္လာဟ်အရှင်မြတ်သည် ညဉ့်ကို နေ့အတွင်းသို့၊ နေ့ကို ညဉ့်အတွင်းသို့ သွင်းတော် မူသည်ကို သင်တို့မမြင်ကြသလော၊ အလ္လာဟ်အရှင်မြတ်သည် နေနှင့်လကို အစိုးရတော်မူ၏၊ ၎င်းတို့အား ၎င်းတို့အဖို့အရာ အသီးသီးသတ်မှတ်ထားသောအချိန်တိုင်အောင် သွားလာဝင်ထွက်ခြင်းကို ပြုစေတော်မူ၏၊ သင်တို့ပြုကျင့်သမျှအလုံးစုံတို့ကို အလ္လာဟ်အရှင်မြတ်သည် အကြွင်းမဲ့သိတော်မူသည်ကိုလည်း သင်တို့မသိ ကြသလော။"
        },
        {
            "chapter": 31,
            "verse": 30,
            "text": "၃ဝ။\tဤသို့တန်ခိုးတော်ရှင်ဖြစ်ရခြင်းအကြောင်းရင်းကား အလ္လာဟ်အရှင်မြတ်သည် အရှင်သခင်အစစ်အမှန်ဖြစ်တော် မူ၍ အရှင်မြတ်မှတပါး မိစ္ဆာဒိဋ္ဌိတို့ကိုးကွယ်ရာတို့မှာမူကား ဘုရားအစစ်အမှန်မဟုတ်၊ အတုအပမျှသာဖြစ်သော ကြောင့်တည်း၊ အလ္လာဟ်အရှင်မြတ်သည် အတိုင်းမသိကြီးကဲမြင့်မြတ်တော်မူ၏။"
        },
        {
            "chapter": 31,
            "verse": 31,
            "text": "၃၁။\tအလ္လာဟ်အရှင်မြတ်သည် အ့ံဖွယ်သရဲတော်များကို သင်တို့အား ပြသတော်မူစိမ့်သောငှာ မိမိ၏ကောင်းကြီး မင်္ဂလာတော်အားဖြင့် သမုဒ္ဒရာပင်လယ်ကျောတွင် လှေသင်္ဘောများကို ကူးသန်းသွားလာစေတော်မူ၏၊ ဤအရာ ကို သင်တို့မမြင်ကြသလော၊ စင်စစ်အားဖြင့်၎င်းအချက်အရာများ၌ တည်ကြည်၍ ဂုဏ်ကျေးဇူးသိတတ်သူများ အတွက် သက်သေသာဓကတော်များပါရှိ၏။"
        },
        {
            "chapter": 31,
            "verse": 32,
            "text": "၃၂။\tအကယ်၍သမုဒ္ဒရာလှိုင်းတံပိုးများသည် သူတို့ကို အမိုးအကာကဲ့သို့ လွှမ်းမိုး၍ လာရှိသော် လူသားတို့သည် ထက်သန်သောသဒ္ဓါစေတနာဖြင့် အလ္လာဟ်အရှင်မြတ်ကိုသာ ယုံကြည်ကိုးစားပြီးလျှင် အထံတော်၌ ငိုကြွေး ဆုတောင်းကြ၏၊ သို့သော်အရှင်မြတ်သည် ၎င်းတို့အား ဘေးကင်းကွာချမ်းသာစွာဆိပ်ကမ်းမြေသို့ ဆိုက်ရောက် စေတော်မူသောအခါ ၎င်းတို့အနက်အချို့သောသူတို့သည် ယုံကြည်သူမမည်၊ မိစ္ဆာဒိဋ္ဌိမည်၊ အလယ်ကြား၌ ရှိနေကြ၏၊ အမှန်မှာ သစ္စာဖောက်ကျေးဇူးကန်းတို့မှတပါး ငါအရှင်မြတ်၏ သာဓကတော်များကို ပယ်ရှားသူ မရှိချေ။"
        },
        {
            "chapter": 31,
            "verse": 33,
            "text": "၃၃။\tအို-လူသားအပေါင်းတို့၊ သင်တို့၏အသက်သခင်ကျေးဇူးရှင်၏ အမှုတော်ကို ထမ်းရွက်ကြလော့၊ မိဘတို့ကလည်း သားသမီးတို့ကို၊ သားသမီးတို့ကလည်း မိဘတို့ကို မကယ်ဆယ်နိုင်သောနေ့တော်ကြီးကို ကြောက်ရွံ့ကြလော့၊ မှတ်သားကြလော့၊ အရှင်မြတ်၏ ကတိသစ္စာတော်သည် မုချဧကန်မှန်ကန်၏၊ အလ္လာဟ်အရှင်မြတ်အထံတော်မှ သင်တို့ကို လောကီစည်းစိမ်ကာမဂုဏ်က မလှည့်စားစေလင့်၊ ရှိုင်တန်မာရ်နတ်ကိုလည်း ဖြားယောင်းခြင်းကို မပြုစေလင့်။"
        },
        {
            "chapter": 31,
            "verse": 34,
            "text": "၃၄။\tမှတ်သားကြလော့၊ အချိန်တော်ကို အလ္လာဟ်အရှင်မြတ်သာလျှင် သိတော်မူ၏၊ အရှင်မြတ်သည် မိုးကို ရွာသွန်း စေတော်မူ၏၊ အမိဝမ်းတွင်းကိန်းအောင်းသောအရာများကို သိတော်မူ၏၊ လူသားသည် မနက်ဖြန်မည်သည့် စီးပွားဥစ္စာရမည်ကိုလည်းကောင်း၊ မည်သည့်အရပ်တွင် သေရမည်ကိုလည်းကောင်း မသိချေ၊ အမှန်ဆိုသော် အလ္လာဟ်အရှင်သာလျှင် အရာခပ်သိမ်းကုန်တို့ကို အကြွင်းမဲ့ကြားတော်မူ၏၊ သိတော်မူ၏။"
        }
    ]
}
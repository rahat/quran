{
    "rukus": [
        {
            "chapter": 2,
            "verse": 113,
            "text": "၁၁၃။\tရဟူဒီအမျိုးသားတို့က ခရစ်ယာန်ဘာသာဝင်တို့သည် မမှန်ကြောင်း ခရစ်ယာန်ဘာသာဝင်လူမျိုးတို့ ကလည်း ရဟူဒီတို့၏ ဘာသာတရားသည် မုသားဖြစ်ကြောင်းများနှင့် တစ်ဦးကိုတစ်ဦး ပုတ်ခတ် ပြောဆိုကြ၏။ သို့သော် ဤလူမျိုးနှစ်မျိုးလုံးပင် အရှင်မြတ်ျခပေးသနားတော်မူသော ကျမ်းတော်ကို လေ့လာသူများဖြစ်ကြ၏။ မသိသူများသည် ယင်းသို့ပြောဆိုငြင်းခုံကြ၏။ ရှင်ပြန်ထမြောက်ရသော နေ့တော်ကြီး၌ အလ္လာဟ်အရှင်မြတ်သည် သူတို့၏စပ်ကြားတွင် သူတို့၏ကွဲလွဲငြင်းခုံချက်ကို စီရင် ဆုံးဖြတ်တော်မူလိမ့်မည်။"
        },
        {
            "chapter": 2,
            "verse": 114,
            "text": "၁၁၄။\tအကြင်သူတို့သည် အလ္လာဟ်အရှင်မြတ်၏ ဘေးမဲ့နေရာ ဗလီကျောင်းတော်များ၌ အလ္လာဟ် အရှင်မြတ်၏ နာမတော်ကို အောက်မေ့တသသည်ကို တားဆီးပိတ်ပင်၍ ကျောင်းတော်များကို ဖျက်ဆီးဖို့ရာသာလျှင် ကြိုးပမ်းအားထုတ်ကြ၏။ ထိုသူတို့သည် ထိုဗလီကျောင်းတော်များသို့ ရဲရဲမဝင်ဝ့ံပဲ ထိတ်လန့်ကြောက်ရွံ့သောစိတ်နှင့်သာဝင်ကြရ၏။ သူတို့အဖို့ ဤလောကမျက်မှောက် ဘဝ၌ အရှက်ကွဲသေးသိမ်ယုတ်ည့ံခြင်းဖြစ်သည်။ နောင်တမလွန်ဘဝတွင်လည်း ၎င်းတို့အတွက် အလွန်ကြောက်မက်ဖွယ်သော အပြစ်ဒဏ်ရှိ၏။"
        },
        {
            "chapter": 2,
            "verse": 115,
            "text": "၁၁၅။\tအလ္လာဟ်အရှင်မြတ်သည် အေ့ရှနှင့်အနောက်ကို ပိုင်တော်မူ၏။ သင်တို့သည် မည်သည့်ဘက်သို့ မျက်နှာလှည့်လှည့် ထိုဘက်တွင် အလ္လာဟ်အရှင်မြတ်၏ မျက်နှာတော်ရှိ၏။ မှတ်သားကြလော့။ အလ္လာဟ်အရှင်မြတ်သည် နေရာတိုင်းတွင် တည်ရှိတော်မူသောအရှင်၊ အရာရာကို အကြွင်းမဲ့ သိတော်မူသော အရှင်ဖြစ်တော်မူ၏။"
        },
        {
            "chapter": 2,
            "verse": 116,
            "text": "၁၁၆။\t၎င်းပြင် သူတို့က အလ္လာဟ်အရှင်မြတ်၌ သားတော်ရှိသည်ဟု ဆိုကြ၏။ အရှင်မြတ်သည် ချို့တဲ့ခြင်း ကင်းတော်မူ၏။ ထို့ပြင်မက မိုးကောင်းကင်နှင့် ကမ္ဘာမြေပေါ်ဝယ် ရှိရှိသမျှအပေါင်းတို့ကို အလ္လာဟ် အရှင်မြတ်သည် ပိုင်တော်မူ၏။ အရာခပ်သိမ်းကုန်တို့သည် အလ္လာဟ်အရှင်မြတ်အား ကျိုးနွံကြ၏။"
        },
        {
            "chapter": 2,
            "verse": 117,
            "text": "၁၁၇။\tမိုးကောင်းကင်နှင့် ကမ္ဘာမြေကြီးကို စတင်ဖန်ဆင်းတော်မူသော အရှင်မြတ်သည် တစ်စုံတစ်ရာကို စီရင်လိုတော်မူသောအခါ ထိုအရာအား ဖြစ်စေဟုသာ ဗျာဒိတ်ချတော်မူ၏။ ထိုအခါ ထိုအရာသည် ဖြစ်ပေါ်လာရ၏။"
        },
        {
            "chapter": 2,
            "verse": 118,
            "text": "၁၁၈။\tဉာဏ်ပညာမဲ့သူတို့က အလ္လာဟ်အရှင်မြတ်သည် အကျွန်ုပ်တို့အား အဘယ်ကြောင့် တိုက်ရိုက် ဗျာဒိတ်ပေးတော်မမူပါသနည်း။ သို့မဟုတ် နိမိတ်အ့ံဘွယ်တော်တစ်ပါးကို ပေးတော်မမူပါသနည်းဟု ပြောဆိုကြ၏။ သူတို့အလျင်ဖြစ်ပေါ်သော ရှေးလူဟောင်းတို့လည်း သူတို့ကဲ့သို့ ပြောကြ၏။ ရှေးလူ နှင့် နောက်လူတို့၏ စိတ်နှလုံးသဘောထားတို့သည် အတူတူပင်ဖြစ်ကြ၏။ ငါအရှင်သည် ယုံကြည်သူ တို့အား ကျမ်းတော်မြတ်ကို ရှင်းလင်းထင်ရှားစေတော်မူပြီ။"
        },
        {
            "chapter": 2,
            "verse": 119,
            "text": "၁၁၉။\tမှတ်သားလော့၊ အေ မိုဟမ္မဒ် ငါသည် သင့်အား ဝမ်းမြောက်ဘွယ် သတင်းကောင်းကိုသော် လည်းကောင်း၊ ခြိိမ်းခြောက်သတိပေးစကားကိုသော်လည်းကောင်း၊ ပေးသူအဖြစ်ဖြင့် အမှန်ပင် စေလွှတ်တော်မူ၏။ ထို့ပြင် ငရဲမီးသို့လားရမည့်သူ၏ အကြောင်းကို သင့်အား စစ်ကြောမေးမြန်းတော် မူမည်မဟုတ်ပေ။"
        },
        {
            "chapter": 2,
            "verse": 120,
            "text": "၁၂ဝ။\tသင်သည် သူတို့၏ ဘာသာအယူဝါဒကို မလိုက်နာသမျှကာလပတ်လုံး ရဟူဒီလူမျိုးနှင့် ခရစ်ယာန် ဘာသာဝင်လူမျိုးတို့သည် သင့်ကို နှစ်သက်ကြမည်မဟုတ်ပေ။ သင်ဟောကြားလော့။ အလ္လာဟ် အရှင်မြတ်၏ လမ်းညွှန်ခြင်းသာလျှင် ညွှန်ပြခြင်းအစစ်ဖြစ်၏။ အေ - တမန်တော် သင်သည် တရားအလင်းရောင်ရရှိပြီးနောက် သူတို့၏ အလိုများနောက်သို့လိုက်လျှင် သင်သည် အလ္လာဟ် အရှင်မြတ်အထံတော်မှ စောင့်ရှောက်သူ အဆွေခင်ပွန်းကိုသော်လည်းကောင်း၊ ကူညီသူကိုသော် လည်းကောင်း မရရှိပေ။"
        },
        {
            "chapter": 2,
            "verse": 121,
            "text": "၁၂၁။\tအကြင်သူတို့ထံ ငါသည် ကျမ်းတော်ကို ချပေးတော်မူ၏ ထိုသူတို့သည် ကျမ်းတော်ကို ဝတ္တရား ရှိသည်အတိုင်း ရိုသေလေးမြတ်စွာ ရွတ်ဖတ်ကြအ့ံ။ ထိုသူတို့သည် ကျမ်းတော်ကို ယုံကြည်သူများ ဖြစ်ကြ၏။ အကြင်သူတို့သည် ကျမ်းတော်ကို မယုံကြည်အ့ံ။ ထိုသူတို့သည် ဆုံရှုံးသူများဖြစ်ကြ၏။"
        }
    ]
}
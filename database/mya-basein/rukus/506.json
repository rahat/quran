{
    "rukus": [
        {
            "chapter": 72,
            "verse": 1,
            "text": "၁။ အို- တမန်တော်၊ ဟောပြောလော့၊ အကျွနု်ပ်ထံသို့ ဗျာဒိတ်တော်လာသည်မှာ ဂျင်နတ်သားအသင်း တစ်သင်းသည် တရားတော်ကို ကြားနာကြ၏၊ ယင်းသို့ကြားနာပြီးလျှင် ထိုနတ်သားတို့သည် ဤသို့ဆိုကြ၏၊ ထိုကျမ်းတော်သည် အလွန်နက်နဲ အံ့ဖွယ်သော ကုရ်အာန်ကျမ်းမြတ်ဖြစ်၏။"
        },
        {
            "chapter": 72,
            "verse": 2,
            "text": "၂။ ထိုကျမ်းတော်သည် ဖြောင့်မတ်မှန်ကန်သောလမ်း ကို ပြ၏၊ ငါတို့သည် တရားတော်ကို ယုံကြည်ကြပြီ၊ ငါတို့သည်ငါတို့၏ အရှင်သခင်နှင့် မည်သည်ကိုမှ တန်းတူထားကြမည် မဟုတ်။"
        },
        {
            "chapter": 72,
            "verse": 3,
            "text": "၃။ ငါတို့၏ အရှင်သခင်သည် အနန္တ တန်ခိုးအာနုဘော်တော်နှင့် ပြည့်စုံတော်မူ၏၊ အရှင်မြတ်သည် သားမယားရှိခြင်း အညစ်အကြေးမှ ကင်းစင်တော်မူ၏။"
        },
        {
            "chapter": 72,
            "verse": 4,
            "text": "၄။ ငါတို့အထဲမှ အသိအလိမ္မာကင်းမဲ့လှသောသူသည် အလ္လာဟ်အရှင်မြတ်နှင့် စပ်လျဉ်း၍ အလွန်ကြီးမားသောမုသားကို ပြောဆိုလေ့ရှိ၏။"
        },
        {
            "chapter": 72,
            "verse": 5,
            "text": "၅။ သို့သော်လူသားနှင့် နတ်သားတို့သည် အလ္လာဟ်အရှင်မြတ်နှင့် စပ်လျဉ်း၍ မုသားစကားမဆိုဟု ငါတို့တွေးထင်မိကြ၏။"
        },
        {
            "chapter": 72,
            "verse": 6,
            "text": "၆။ စင်စစ်အားဖြင့် လူသားတို့အနက် အချို့တို့သည် ဂျင်နတ်သားအချို့တို့တွင် ခိုလှုံကြ၏၊ သို့သော်ထိုနတ်သားတို့သည် ထိုလူသားတို့၏ ထောင်ထားခြားနားခြင်းကို များပြားစေ၏။"
        },
        {
            "chapter": 72,
            "verse": 7,
            "text": "၇။ ထို့အပြင် ထိုဂျင်နတ်သားတို့သည် သင်တို့ထင်မှတ်သကဲ့သို့ အလ္လာဟ်အရှင်မြတ်သည် သေသူကို ပြန်ရှင်စေမည်မဟုတ်ဟု ထင်မှတ်ကြ၏။"
        },
        {
            "chapter": 72,
            "verse": 8,
            "text": "၈။ ထို့အပြင် ကုရ်အာန်ကျမ်းမြတ်ကို ကြားနာဖူးသော နတ်သားတို့ပြောဆိုကြသည်မှာ ငါတို့သည် အထက်ကောင်း ကင်ဘုံကို ရှာကြ၏၊ သို့သော်ထိုကောင်းကင်ကို ခက်ထန်ကြမ်းကြုတ်သောအစောင့်အရှောက်နှင့်တကွ ရဲရဲညီး သော မီးလက်နက်ဥက္ကာတို့ဖြင့် ပြည့်နှက်နေသည်ကို ငါတို့တွေ့မြင်ခဲ့ရ၏။"
        },
        {
            "chapter": 72,
            "verse": 9,
            "text": "၉။ ငါတို့သည် ကောင်းကင်သတင်းကို ပုံးကွယ် ချောင်းမြောင်းနားထောင်လေ့ရှိကြ၏၊ သို့သော်ယခုမူကား ယင်းကဲ့သို့ နားထောင်ရန် ကောင်းကင်သို့ ချဉ်းကပ်လာသူတို့သည် လမ်းတွင် ပုံးစောင့်နေသောကြယ်ဥက္ကာ လက်နက်နှင့်သာတွေ့ကြံုကြရ၏။"
        },
        {
            "chapter": 72,
            "verse": 10,
            "text": "၁၀။ ထို့ကြောင့်ငါတို့သည် ကမ္ဘာမြေပေါ်တွင် မှီတင်းနေထိုင်သော သူတို့အပေါ်၌ ဘေးဆိုးကို စီရင်ထားသလော၊ သို့မဟုတ် သူတို့၏အရှင်သခင်သည် သူတို့အပေါ်၌ လမ်းညွှန်ရန် ကြံစည်တော်မူသလောကို နားမလည်ကြချေ။"
        },
        {
            "chapter": 72,
            "verse": 11,
            "text": "၁၁။ ငါတို့အထဲတွင် အချို့တို့သည် ဖြောင့်မတ်မှန်ကန်သောလမ်းကို လိုက်ကြ၏၊ အချို့မှာမူကား လမ်းကောက်ကို လိုက်ကြ၏၊ ငါတို့သည် အမျိုးမျိုးအဖုံဖုံကွဲပြားသည့်လမ်းများကို လိုက်ကြ၏။"
        },
        {
            "chapter": 72,
            "verse": 12,
            "text": "၁၂။ ကမ္ဘာ တစ်ခွင် မြေအပြင်တွင် အလ္လာဟ်အရှင်မြတ်အထံတော်မှ ငါတို့မလွှတ်နိုင်ကြောင်းကို ငါတို့ သိကြ၏။ထိုအပြင် ငါတို့သည် တောင်မြောက်လေးပါးပြေးလွှားခြင်းအားဖြင့် အရှင်မြတ်၏ လက်တော်မှ မလွတ်နိုင်ချေ။"
        },
        {
            "chapter": 72,
            "verse": 13,
            "text": "၁၃။ ငါတို့သည် လမ်းပြကျမ်းတော်ကို ကြားရသောအခါ တရားတော်ကို ယုံကြည်ကြ၏၊ အကြင်သူသည် မိမိအရှင် သခင်ကို ယုံကြည်အံ့၊ ထိုသူသည် ဆုံးရှုံးမှုကိုသော်လည်းကောင်း၊ ညှင်းပန်းနှိပ်စက်ခြင်းကိုသော်လည်းကောင်း၊ မကြောက်ရွံ့ချေ။"
        },
        {
            "chapter": 72,
            "verse": 14,
            "text": "၁၄။ ငါတို့အထဲတွင် အချို့မှာ အလ္လာဟ်အရှင်မြတ်အား ကျိုးနွံရိုသေကြ၏၊ အချို့မှာမူကား မတရားသူဖြစ်ကြ၏၊ အမှန်မှာ အကြင်သူတို့သည် အရှင်မြတ်ကို ယုံကြည်ကျိုးနွံကြအံ့၊ ထိုသူတို့သည် လမ်းမှန်ကို လှိုက်လှိုက်လှဲလှဲ ယူကြသူများဖြစ်ကြ၏။"
        },
        {
            "chapter": 72,
            "verse": 15,
            "text": "၁၅။ သို့သော် အကြင်သူတို့သည် မတရားပြုကြအံ့၊ ထိုသူတို့သည် ငရဲမီး၏ ထင်းသာ ဖြစ်ကြ၏။"
        },
        {
            "chapter": 72,
            "verse": 16,
            "text": "၁၆။ ထိုသာသနာပလူတို့သည် လမ်းမှန်ကို လိုက်ကြလျှင် ငါသည် သူတို့အား မြောက်များစွာသောသောက်ရေကို ပေးသနာေးတာ်မူလိမ့်မည်။"
        },
        {
            "chapter": 72,
            "verse": 17,
            "text": "၁၇။ ငါသည် သူတို့အား ရေပေါများခြင်းနှင့် စုံစမ်းတော်မူလတံ့၊ အကြင်သူသည် မိမိအရှင်သခင်အား အာရုံမပြုအံ့၊အရှင်မြတ်သည် ထိုသူအား အမြဲကြီးမားလာသောအပြစ်ဒဏ်အတွင်းသို့ သွင်းတော်မူမည်။"
        },
        {
            "chapter": 72,
            "verse": 18,
            "text": "၁၈။ ဝတ်ပြုရာနေရာများသည် အလ္လာဟ်အရှင်မြတ်အား ဝတ်ပြုဖို့သာလျှင်ဖြစ်၏။ ထို့ကြောင့်အလ္လာဟ်အရှင်မြတ်နှင့် ပူးတွဲ၍ မည်သည့်တစ်စုံတစ်ရာကိုမျှ ဝတ်မပြုကြလင့်။"
        },
        {
            "chapter": 72,
            "verse": 19,
            "text": "၁၉။ အလ္လာဟ်အရှင်မြတ်၏ ကျေးကျွန်တမန်တော်သည် အရှင်မြတ်အား ဝတ်ပြုရန် ရပ်သောအခါ သူတို့သည် တမန်တော်မွန်းလုနီးမျှ အမြောက်အများဝိုင်းဝန်းကြ၏။"
        }
    ]
}
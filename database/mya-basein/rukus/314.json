{
    "rukus": [
        {
            "chapter": 25,
            "verse": 45,
            "text": "၄၅။\tအို--တမန်တော်၊ သင်၏အရှင်သခင်သည် အရိပ်ကို မည်သို့စီရင်တော်မူသည်ကို သင်စဉ်းစားဆင်ခြင်မမြင် သလော၊ အရှင်မြတ်အလိုတော်ရှိပါလျှင် ထိုအရိပ်ကို မလှုပ်မရှားရပ်တန့်နေစေရန် ပြုစွမ်းနိုင်တော်မူ၏၊ ငါသည် နေကို အရိပ်၏လမ်းပြဖြစ်စေတော်မူ၏။"
        },
        {
            "chapter": 25,
            "verse": 46,
            "text": "၄၆။\tထို့နောက်ငါသည် ၎င်းအရိပ်ကို ငါ့အထံတော်သို့ တဖြည်းဖြည်းဆွဲယူတော်မူ၏။"
        },
        {
            "chapter": 25,
            "verse": 47,
            "text": "၄၇။\tအလ္လာဟ်အရှင်မြတ်သည် ညဉ့်ကို သင်တို့အဖို့ ဖုံးအုပ်သောအရာဖြစ်စေတော်မူ၏၊ အိပ်စက်ခြင်းကို သင်တို့ အမောအပန်းဖြေဖို့ရာ စီရင်ထားတော်မူ၏၊ နေ့ကို ရှင်ပြန်ထမြောက်သွားလာဖို့ရာ ပြုထားတော်မူ၏။"
        },
        {
            "chapter": 25,
            "verse": 48,
            "text": "၄၈။\tတဖန်အလ္လာဟ်အရှင်မြတ်သည် လေများကို စေလွှတ်တော်မူ၏၊ ထိုလေများသည် အရှင်မြတ်၏ မဟာကရုဏာ တော်ကျရောက်မည့်သတင်းကောင်းကို ယူဆောင်လာသောရှေ့ပြေးများဖြစ်ကြသည်၊ ထို့နောက်အာကာသမှ သန့်ရှင်းစင်ကြယ်သောမိုးကို ရွာသွန်းစေတော်မူ၏။"
        },
        {
            "chapter": 25,
            "verse": 49,
            "text": "၄၉။\tထိုမိုးရေအားဖြင့် ငါသည် သေနေသောမြေအား အသက်ပေးတော်မူ၏၊ ငါသည် ငါဖန်ဆင်းတော်မူသည့်များလှ စွာသောတိရိစ္ဆာန်သတ္တဝါ၊ လူသတ္တဝါတို့သောက်ဖို့ရာ မိုးရေကို ပေးသနားတော်မူ၏။"
        },
        {
            "chapter": 25,
            "verse": 50,
            "text": "၅ဝ။\tသူတို့သတိရဖို့ရာ ငါသည် သူတို့အထဲတွင် မိုးကို အဖန်တလဲလဲရွာသွန်းစေတော်မူ၏၊ သို့သော်လူသားတို့အနက် အများအပြားသည် မယုံကြည်မှုမှတပါး အားလုံးကို ငြင်းပယ်ကြ၏။"
        },
        {
            "chapter": 25,
            "verse": 51,
            "text": "၅၁။\tငါသည် အလိုတော်ရှိလျှင် ရွာတိုင်းရွာတိုင်းတွင် သတိပေးစေလွှတ်နိုင်တော်မူ၏။"
        },
        {
            "chapter": 25,
            "verse": 52,
            "text": "၅၂။\tထို့ကြောင့်မိစ္ဆာဒိဋ္ဌိတို့ကို နားမထောင်လင့်၊ သို့သော်သူတို့ကို နိုင်နင်းအောင် ကျမ်းတော်အားဖြင့် ကြီးစွာကြိုးစား လော့။"
        },
        {
            "chapter": 25,
            "verse": 53,
            "text": "၅၃။\tတဖန်အလ္လာဟ်အရှင်မြတ်သည် သမုဒ္ဒရာနှစ်စင်းကို ပေါင်းစပ်လျက်ရှိစေသော်လည်း သီးသန့်ထားတော်မူ၏၊ ၎င်းနှစ်စင်းအနက် တစ်စင်းမှာ အရသာရှိ၏၊ ချို၏၊ တစ်စင်းမှာ ခါး၏၊ အရှင်မြတ်သည် ထိုရေနှစ်စင်းကြားတွင် အဆီးအကာတံတိုင်းကြီးတစ်ခုကို ကာဆီးတော်မူ၏။"
        },
        {
            "chapter": 25,
            "verse": 54,
            "text": "၅၄။\tတဖန်အရှင်မြတ်သည် လူသားကို ရေမှ ဖန်ဆင်းတော်မူ၏၊ ထို့အပြင်လူသားအား သွေးသားကြောင့် တော်စပ်သူ ဆွေမျိုးများ လက်ထပ်ထိမ်းမြားခြင်းကြောင့် တော်စပ်သူဆွေမျိုးများကို ပေးသနားတော်မူ၏၊ အကြောင်းမူကား သင်၏အသက်သခင်ကျေးဇူးရှင်သည် အနန္တတန်ခိုးတော်အရှင်ဖြစ်တော်မူ၏။"
        },
        {
            "chapter": 25,
            "verse": 55,
            "text": "၅၅။\tသို့ပါလျက်သူတို့သည် အလ္လာဟ်အရှင်မြတ်အစား သူတို့ကို အကျိုးအပြစ်မပေးနိုင်သောဘုရားယောင်များကို ခဝပ်ဦးညွတ်ကြ၏၊ မယုံကြည်သူတို့၏ အရှင်သခင်ကို အမြဲဆန့်ကျင်သောသူများဖြစ်ကြ၏။"
        },
        {
            "chapter": 25,
            "verse": 56,
            "text": "၅၆။\tအို--တမန်တော်မိုဟမ္မဒ်၊ ငါသည် သင့်အား သတင်းကောင်းဆောင်သူနှင့် သတိပေးသူအဖြစ်ဖြင့်သာ စေလွှတ် တော်မူ၏။"
        },
        {
            "chapter": 25,
            "verse": 57,
            "text": "၅၇။\tအို--တမန်တော်၊ သင်ဟောပြောလော့၊ မိမိ၏အရှင်သခင်ထံသို့ သွားရာလမ်းကို ရှာလိုသူသည် ထိုလမ်းရှာခြင်း မှတပါး မည်သည့်တရားဟောကြေးမျှ ငါသည် သင်တို့ထံမှ မတောင်းချေ။"
        },
        {
            "chapter": 25,
            "verse": 58,
            "text": "၅၈။\tအို--တမန်တော်၊ သင်သည် သေခြင်းတရားကင်းမဲ့သောအသက်ရှင်နေသောအရှင်မြတ်အား ယုံကြည်ကိုးစား၍ အရှင်မြတ်၏ ကျေးဇူးတော်ကို ရင့်ကျူးလော့၊ အရှင်မြတ်သည် မိမိ၏ကျေးကျွန်တို့၏ အပြစ်အနာများကို သိသူအဖြစ်ဖြင့် လုံလောက်တော်မူ၏။"
        },
        {
            "chapter": 25,
            "verse": 59,
            "text": "၅၉။\tအရှင်မြတ်သည် ကမ္ဘာမြေပြင်မိုးကောင်းကင်နှင့် မိုးမြေစပ်ကြားရှိရှိသမျှအပေါင်းကို ခြောက်ရက်မျှနှင့် အပြီးအစီး ဖန်ဆင်းတော်မူ၏၊ ထို့နောက်ရာဇပလ္လင်တော်ကြီးပေါ်သို့ တက်တော်မူ၏၊ မဟာကရုဏာတော်ရှင်ဖြစ်တော်မူ၏၊ သင်တို့သည် အရှင်မြတ်၏အကြောင်းကို သိသူတို့ထံ မေးမြန်းကြလော့။"
        },
        {
            "chapter": 25,
            "verse": 60,
            "text": "၆ဝ။\tထို့အပြင်သူတို့အား မဟာကရုဏာတော်အရှင်အား ခဝပ်ကိုးကွယ်ကြလော့ဟု ဆိုသောအခါ သူတို့က မဟာကရု ဏာတော်အရှင်သည် အဘယ်ဟာနည်း၊ရှင်မိုဟမ္မဒ်၊ သင်က ဝတ်ပြုဦးညွတ်လော့ဟုဆိုသောမည်သည့်အရာမဆို ငါတို့ပျပ်ဝပ်ကြမည်လောဟု တုံ့ပြန်ပြောဆိုကြ၏၊ ယင်းတိုက်တွန်းနှိုးဆော်ခြင်းသည် ထိုသူတို့၌ မုန်းတီးခြင်းကို တိုးပွားစေ၏။"
        }
    ]
}
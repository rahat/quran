{
    "rukus": [
        {
            "chapter": 68,
            "verse": 34,
            "text": "၃၄။ စင်စစ်အားဖြင့် အကုသိုလ်မကောင်းမှုကို ရှောင်ကြဉ်သောသူတို့အတွက် သူတို့၏ အရှင်သခင်အထံတော်၌ သုခဥယျာဉ်တော်များရှိကြ၏။"
        },
        {
            "chapter": 68,
            "verse": 35,
            "text": "၃၅။ ထို့ကြောင့်ငါသည် ကျိုးနွံနာခံသူတို့အား မိစ္ဆာဒိဋ္ဌိကို စီရင်တော်မူသကဲ့သို့ စီရင်တော်မူမည်လော။"
        },
        {
            "chapter": 68,
            "verse": 36,
            "text": "၃၆။ နင်တို့ဘာဖြစ်ကြသနည်း၊ နင်တို့အဘယ်မျှမိုက်မဲစွာဆုံးဖြတ်ကြသနည်း။"
        },
        {
            "chapter": 68,
            "verse": 37,
            "text": "၃၇။ သို့တည်းမဟုတ် နင်တို့၌ နင်တို့သင်အံ့ဖို့ရာ ကျမ်းစာအုပ်ရှိကြသလော။"
        },
        {
            "chapter": 68,
            "verse": 38,
            "text": "၃၈။ နင်တို့လိုသမျှကို နင်တို့အား ရစေမည့်ကျမ်းစာအုပ်ရှိသလား။"
        },
        {
            "chapter": 68,
            "verse": 39,
            "text": "၃၉။ သို့တည်းမဟုတ် တရားဆုံးဖြတ်သောနေ့တော်ကြီးတိုင်အောင် နင်တို့လိုသမျှကို ရရှိစေမည်ဟူသော ပဋိညာဉ်ဝန်ခံ ချက်တော်ကို နင်တို့ငါတို့ထံမှ ရထားကြသလော။"
        },
        {
            "chapter": 68,
            "verse": 40,
            "text": "၄၀။ အို-တမန်တော်၊ သူတို့အား သူတို့အနက် မည်သူသည် ထိုအချက်အလက်များမှန်ကန်ကြောင်း သက်သေခံမည် နည်းဟု မေးလော့။"
        },
        {
            "chapter": 68,
            "verse": 41,
            "text": "၄၁။ သို့တည်းမဟုတ် သူတို့၌ အခြားဘုရားများရှိကြသလော၊ သူတို့အမှန်ကို ဆိုလျှင် သူတို့သည် မိမိတို့၏အခြား ဘုရားများကို ထုတ်စေကုန်။"
        },
        {
            "chapter": 68,
            "verse": 42,
            "text": "၄၂။ တရားစီရင်တော်မူသည့် နေတော်ကြီးအမှန် ဆိုက်ရောက်လာသောအခါ အယူမှားသူအပေါင်းတို့အား ပြဝပ်ဦးညွှတ်ရန် မိန့်တော်မူလတံ့၊ သို့သော်သူတို့သည် ဦးမညွတ်နိုင်ကြချေ။"
        },
        {
            "chapter": 68,
            "verse": 43,
            "text": "၄၃။ ထိုနေ့တော်ကြီး၌ သူတို့သည် မျက်လုံးအောက်စိုက်၊ ဦးခေါင်းငိုက်စိုက်ဖြစ်လျက် ဖျင်းသိမ်အောက်ကျသော အယုတ်တရားက သူတို့ကို မောတွေဝေစေလတံ့၊ ထိုအယူလဲသွ ူတ့သို ည် လောကဓာတ၌် မနာမကျင်ကျန်းမာ ချမ်းသာရှိနေစဉ်အခါ ဦးညွှတ်ချရန် အမိန့်ပေးခြင်းခံကြရ၏။"
        },
        {
            "chapter": 68,
            "verse": 44,
            "text": "၄၄။ အို-တမန်တော်၊ ဤကျမ်းမြတ်ကုရ်အာန်တော်မြတ်ကို မဟုတ်မမှန်ဟု စွပ်စွဲသူတို့အား ငါနှင့်ပင် စွန့်လွှတ်၍ ထားလော့၊ ငါသည် သူတို့အား တဖြည်းဖြည်း အပြစ်ပေးစီရင်တော်မူမည်၊ သူတို့သည် ထိုအပြစ်ဒဏ်တော်များ အဘယ်နေရာက ကျရောက်လာသည်ကို အနည်းငယ်မျှမရိပ်မိကြချေ။"
        },
        {
            "chapter": 68,
            "verse": 45,
            "text": "၄၅။ သို့ငြားသော်လည်း ငါသည် သူတို့ကို သည်းခံတော်မူ၏၊ အကြောင်းမူကား စင်စစ်အားဖြင့်ငါ၏ စီမံကိန်းသည်အလွန်ခိုင်ခန့်မြဲမြံ၏။"
        },
        {
            "chapter": 68,
            "verse": 46,
            "text": "၄၆။ သို့တည်းမဟုတ်၊ အို-တမန်တော်၊ သင်သည် သူတို့ထံမှ အဖိုးအခတောင်းသောကြောင့် သူတို့ကို ယင်းအဖိုး အခက ကြီးလေးစွာဖိစီးထားသလော။"
        },
        {
            "chapter": 68,
            "verse": 47,
            "text": "၄၇။ သို့တည်းမဟုတ် သူတို့တွင် မျက်စိမမြင်စွမ်းနိုင်သောအရာများကို သိစွမ်းနိုင်သည့်သတ္တိရှိသဖြင့် ထိုအကြောင်း အရာများကို ရေးထင်မှတ်သားထားကြသလော။"
        },
        {
            "chapter": 68,
            "verse": 48,
            "text": "၄၈။ သို့သော်အေ-တမန်တော်၊ သင်သည် မိမိ၏ အရှင်သခင်၏ အမိန့်တော်ကို စောင့်စားနေလော့၊ သင်သည် ငါးတိရိစ္ဆာန်ကြီးအမျိုခံရ၍ စိုးရိမ်သောကပြင်းစွာဖြင့် မြည်တမ်းငိုေြွကးသောတမန်တော်ယူနွတ်စ်ကဲ့သို့ မဖြစ်စေလင့်။"
        },
        {
            "chapter": 68,
            "verse": 49,
            "text": "၄၉။ ထိုတမန်တော်သည် မိမိ၏ အရှင်သခင်ထံမှ ကောင်းကြီးမင်္ဂလာတော်မသက်ရောက်ခဲ့ပါလျှင် သူသည် ဆိုးသွမ်းပျက်စီးသူဘဝနှင့် သဲသောင်ပြင်၌ စွန့်ပစ်ထားခြင်းကို မုချဧကန်ခံရလေလတံ့။"
        },
        {
            "chapter": 68,
            "verse": 50,
            "text": "၅၀။ သို့သော် သူ၏အရှင်သခင်သည် သူ့ကို ရွေးချယ်တော်မူပြီးလျှင် တရားစောင့်စည်းသောသူမြတ်တို့ဘောင်တွင်သွတ်သွင်းတော်မူ၏။"
        },
        {
            "chapter": 68,
            "verse": 51,
            "text": "၅၁။ အို-တမန်တော်၊ သူတို့သည် သတိပေးကျမ်းတော်မြတ်ကို ကြားနာရသောအခါ မယုံကြည်သောသူတို့သည်မိမိတို့မျက်စိအားဖြင့် သင့်အား စိတ်မတည်မငြိမ်ဖြစ်အောင် မုချဧကန်ပြုကြလတံ့၊ ထို့အပြင်သူတို့က ရှင်မုဟမ္မဒ်သည် ရူးသွပ်သူအမှန်အကန်ဖြစ်၏ဟု ဆိုကြလတံ့။"
        },
        {
            "chapter": 68,
            "verse": 52,
            "text": "၅၂။ အမှန်ကိုဆိုသော် ကျမ်းမြတ်ကုရ်အာန်သည် အနန္တစကြာဝဠာတို့အဖို့ သတိပေးကျမ်းတော်မှတပါး အခြားတစ်စုံ တစ်ရာမျှမဟုတ်ချေ။"
        }
    ]
}
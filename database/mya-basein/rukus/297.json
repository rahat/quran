{
    "rukus": [
        {
            "chapter": 23,
            "verse": 33,
            "text": "၃၃။\tသူ၏ လူများအနက် အကြီးအမှုးတို့သည် မယုံကြည်၊ နောင်တမလွန်ဘဝ၏ အစည်းအဝေးပွဲကိုလည်း ငြင်းဆန် ကြ၏၊ ထိုလူများအား ငါသည် လောကီစည်းစိမ်ကို ပေးသနားတော်မူ၏၊ သူတို့က ဤသူသည် သင်တို့ကဲ့သို့ သေမျိုးသာဖြစ်၏၊ သူသည် သင်တို့စားသောက်သောအစာကို စား၏၊ သင်တို့သောက်သောသောက်စရာကို သောက်၏။"
        },
        {
            "chapter": 23,
            "verse": 34,
            "text": "၃၄။\tအကယ်၍သင်တို့သည် မိမိတို့ကဲ့သို့သောသေမျိုး၏စကားကို နားထောင်လျှင် သင်တို့သည် အမှန်ဆုံးရှုံးသူများ ဖြစ်ကြမည်သာတည်း။"
        },
        {
            "chapter": 23,
            "verse": 35,
            "text": "၃၅။\tထိုသူက သင်တို့အား သင်တို့သည် ကွယ်လွန်သေဆုံး၍ ဖုံမှုန့်နှင့်အရိုးအတိဖြစ်ပြီးမှ တဖန်ထွက်ပေါ်လာရမည်ဟု ကတိပေးသလော။"
        },
        {
            "chapter": 23,
            "verse": 36,
            "text": "၃၆။\tစင်စစ်အားဖြင့်သူ၏ ကတိစကားအတိုင်း မုချမဖြစ်လာနိုင်ချေ၊ ဝေးလေစွ၊ အလွန်ဝေးလေစွ။"
        },
        {
            "chapter": 23,
            "verse": 37,
            "text": "၃၇။\tဤပစ္စုပ္ပန်မျက်မှောက်ဘဝမှတပါး အခြားဘဝမရှိချေ၊ အကျွနု်ပ်တို့သည် သေကြေရှင်ကြ၏၊ သေပြီးနောက် ပြန်ထရမည်မဟုတ်ချေ။"
        },
        {
            "chapter": 23,
            "verse": 38,
            "text": "၃၈။\tထိုသူသည် အလ္လာဟ်အရှင်မြတ်၏ အကြောင်းတော်ကို မုသားဖန်တီးသူသာဖြစ်၏၊ အကျွနု်ပ်တို့သည် သူ့အား ယုံကြည်ကြမည်မဟုတ်ချေ။"
        },
        {
            "chapter": 23,
            "verse": 39,
            "text": "၃၉။\tထိုအခါထိုတမန်တော်က အို--အကျွနု်ပ်၏အရှင်သခင်၊ သူတို့သည် အကျွနု်ပ်ကို ငြင်းဆန်ကြပါ၏၊ အကျွနု်ပ်ကို မှိုင်းမတော်မူပါဟု တင်လျှောက်လေ၏။"
        },
        {
            "chapter": 23,
            "verse": 40,
            "text": "၄ဝ။\tထိုအခါအလ္လာဟ်အရှင်မြတ်က ကာလမကြာမြင့်မီ သူတို့သည် မုချဧကန်နောင်တသတိရကြလိမ့်မည်ဟု ဗျာဒိတ် တော်ပေးတော်မူ၏။"
        },
        {
            "chapter": 23,
            "verse": 41,
            "text": "၄၁။\tထို့ကြောင့်အလွန်ကြောက်မက်ဖွယ်ကောင်းသောအသံကြီးသည် သူတို့အား တရားသဖြင့်ဖမ်းဆီး၏၊ ထို့အပြင် ငါသည် သူတို့ကို အစိတ်စိတ်အမွှာမွှာပျက်စီးယိုယွင်းစေတော်မူ၏၊ ဒုစရိုက်ပြစ်မှုကျူးလွန်သူများအတွက် ကောင်းစွာသုတ်သင်ဖယ်ရှားခြင်းဖြစ်၏။"
        },
        {
            "chapter": 23,
            "verse": 42,
            "text": "၄၂။\tသူတို့နောက်တွင် ငါသည် အခြားလူမျိုးအဆက်ဆက်ကို ဖန်ဆင်းတော်မူ၏။"
        },
        {
            "chapter": 23,
            "verse": 43,
            "text": "၄၃။\tမည်သည့်လူမျိုးမှ မိမိတို့အတွက် သတ်မှတ်ထားသောအချိန်ကို ပို၍မနေနိုင်ချေ၊ မရွှေ့ဆိုင်းနိုင်ချေ။"
        },
        {
            "chapter": 23,
            "verse": 44,
            "text": "၄၄။\tထို့နောက်ငါသည် ငါ၏တမန်တော်များကို တစ်ယောက်ပြီးတစ်ယောက်စေလွှတ်တော်မူ၏၊ လူမျိုးတစ်စုထံသို့ သူတို့၏ တမန်တော်ပွင့်လာသောအခါ သူတို့သည် ထိုတမန်တော်ကို မယုံကြည်ငြင်းပယ်ကြ၏၊ ထို့ကြောင့် ငါသည် ထိုလူမျိုးတို့အား တစ်မျိုးပြီးတစ်မျိုးပျက်စီးစေတော်မူ၏၊ သူတို့ကို ဥဒါဟရုဏ်များဖြစ်စေတော်မူ၏၊ မယုံကြည်သူအား မရှုမလှဖျက်ဆီးပယ်ရှားတော်မူ၏။"
        },
        {
            "chapter": 23,
            "verse": 45,
            "text": "၄၅။\tထို့နောက်ငါသည် တမန်တော်မူစာနှင့် သူ၏အစ်ကိုတမန်တော်ဟာရွန်တို့ကို ငါ၏သာဓကတော်များ၊ ထင်ရှား သောဗျာဒိတ်တော်များနှင့်တကွ စေလွှတ်တော်မူ၏။"
        },
        {
            "chapter": 23,
            "verse": 46,
            "text": "၄၆။ ထိုတမန်တော်နှစ်းပါးကို ဖွာရောမင်းနှင့် သူ၏မှုးမတ်အရာရှိတို့ထံ စေလွှတ်တော်မူ၏၊ သို့သော်သူတို့သည် တမန်တော်တို့သည် မထီမဲ့မြင်ပြုကြ၏၊ သူတို့သည် နိုင်ထက်စီးနင်းပြုသောအာဏာရှင်များဖြစ်ကြ၏။"
        },
        {
            "chapter": 23,
            "verse": 47,
            "text": "၄၇။\tထို့အပြင်သူတို့က အကျွနု်ပ်တို့သည် မိမိတို့ကဲ့သို့သောသေမျိုးနှစ်ဦးကို ယုံကြည်ရမည်လော၊ သူတို့၏ အမျိုးသား တို့သည် ငါတို့၏ကျေးကျွန်သာဖြစ်ကြ၏ဟု ဆိုကြ၏။"
        },
        {
            "chapter": 23,
            "verse": 48,
            "text": "၄၈။ ယင်းကဲ့သို့ပြောဆိုပြီးလျှင် သူတို့သည် တမန်တော်နှစ်ပါးအား မယုံကြည်ငြင်းဆန်ကြ၏၊ ပျက်စီးယိုယွင်းသော သူတို့ဘောင်တွင် အပါအဝင်ဖြစ်သွားကြ၏။"
        },
        {
            "chapter": 23,
            "verse": 49,
            "text": "၄၉။\tထို့အပြင်ထိုသူအပေါင်းတို့သည် လမ်းမှန်ကို လိုက်စိမ့်သောငှာ ငါသည် တမန်တော်မူစာအား ကျမ်းတော်ကို မုချဧကန်ထုတ်ပြန်ချပေးသနားတော်မူ၏။"
        },
        {
            "chapter": 23,
            "verse": 50,
            "text": "၅ဝ။ ထို့အပြင်ငါသည် မာရီယမ်၏သားနှင့် အမိမာရီယမ်တို့ကို သာဓကတော်ကြီးတစ်ပါးဖြစ်စေတော်မူ၏၊ ထို့အပြင် ငါသည် ထိုသားအမိနှစ်ယောက်တို့အား စုဝေးအမောဖြေသောရေစမ်းများရှိသည့်ကုန်းမြင့်ပေါ်တွင် မွေ့လျော် စံပျော်စေတော်မူ၏။"
        }
    ]
}
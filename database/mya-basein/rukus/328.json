{
    "rukus": [
        {
            "chapter": 27,
            "verse": 15,
            "text": "၁၅။\tငါသည် တမန်တော်ဒါဝတ်(ဒ်)နှင့် တမန်တော်စိုလိုင်မာန်အား အသိဉာာဏ်ပေးသနားတော်မူ၏၊ ထိုအခါသူတို့သည် အကျွန်ုပ်တို့ကို မိမိ၏ယုံကြည်သူကျေးတော်မျိုးကျွန်တော်မျိုးအများအပြားထက် ပိုမိုနှစ်သက်တော်မူထသော အလ္လာဟ်အရှင်မြတ်သည် ချီးမွမ်းခြင်းတည်ရာဖြစ်တော်မူပါ၏။"
        },
        {
            "chapter": 27,
            "verse": 16,
            "text": "၁၆။\tတမန်တော်စိုလိုင်မာန်သည် တမန်တော်ဒါဝတ်(ဒ်)၏ အမွေစားအမွေခံဖြစ်၏၊ စိုလိုင်မာန်တမန်တော်ဟောကြား သည်မှာ အို-လူသားအပေါင်းတို့၊ မှတ်သားကြလော့၊ အကျွနု်ပ်တို့အား အတောင်နှစ်ဖက်ရှိ ငှက်တိရိစ္ဆာန်တို့၏ ဘာသာစကားကို သင်ကြားပေးတော်မူပြီ၊ ထို့အပြင်စည်းစိမ်ဥစ္စာအရာခပ်သိမ်းကုန်တို့၌ ပေါများကြွယ်ဝခြင်းကို ပေးသနားတော်မူ၏၊ ဤအချင်းအရာသည် ထင်ရှားသောကောင်းကြီးမင်္ဂလာအမှန်ဖြစ်၏။"
        },
        {
            "chapter": 27,
            "verse": 17,
            "text": "၁၇။\tထို့အပြင်တမန်တော်စိုလိုင်မာန်ထံသို့ သူ၏ ဂျင်နတ်သားစစ်တပ်ကြီး၊ လူသားစစ်တပ်ကြီး၊ ငှက်တိရိစ္ဆာန် စစ်တပ်ကြီးများကို စုရုံးယူဆောင်စေတော်မူ၏၊ ထိုစစ်သည်တော်တို့သည် တမန်တော်ကို ဝန်းရံ၍ ရာထူးအလိုက် အဆင့်ဆင့်စီတန်းခစားကြကုန်၏။"
        },
        {
            "chapter": 27,
            "verse": 18,
            "text": "၁၈။\tတစ်နေ့သ၌တမန်တော်သည် ပုရွက်ဆိတ်တောသို့ ဆိုက်ရောက်လာသောအခါ ပုရွက်ဆိတ်တစ်ကောင်က မိမိအသင်းသားများကို အို--ပုရွက်ဆိတ်အပေါင်းတို့၊ သင်တို့သည် မိမိတို့နေရာတွင်းသို့ လျင်မြန်စွာဝင်ကြလော့၊ သို့မှသာလျှင်တမန်တော်စိုလိုင်မာန်နှင့် သူ၏ စစ်တပ်တို့သည် သင်တို့ကို မမြင်ပဲ မတော်တဆမှုန့်မှုန့်ညက်ညက် ကြေအောင် နင်းမသွားနိုင်ဖြစ်ချေမည်။"
        },
        {
            "chapter": 27,
            "verse": 19,
            "text": "၁၉။\tထိုသေးငယ်သော်သတ္တဝါတို့ဆိုစကားကို တမန်တော်သည် ကြားသိ၍ ပြံုးရယ်ပြီးလျှင် အလ္လာဟ်အရှင်မြတ် အထံတော်၌ ဤသို့ပန်ထွာ၏၊ အို--အကျွနု်ပ်၏အရှင်သခင်၊ အကျွနု်ပ်နှင့် အကျွနု်ပ်၏ မိဘနှစ်ပါးတို့အား ပေးသနားတော်မူသောကျေးဇူးတော်အား ချီးကျူးတတ်သည့်စိတ်ကို အကျွနု်ပ်အား ပေးသနားတော်မူပါအရှင်၊ နှစ်သက်တော်မူသောအရာတို့ကိုသာလျှင် ပြုလုပ်စေတော်မူပါ၊ အကျွနု်ပ်အား အရှင်၏အကျင့်သီလကောင်းမြတ် ဖြူစင်သောကျေးတော်မျိုးကျွန်တော်မျိုးတို့ဘောင်တွင် အပါအဝင်ဖြစ်စေတော်မူပါ။"
        },
        {
            "chapter": 27,
            "verse": 20,
            "text": "၂ဝ။\tသူသည် ငှက်တိရိစ္ဆာန်တို့ကို စစ်ဆေးကြည့်ရှု၍ ဤသို့မိန့်တော်မူ၏၊ အကျွနု်ပ်သည် ဘီတောင်ပိုငှက်ကို မမြင်ရသည်မှာ အဘယ်ကြောင့်နည်း၊ သူသည် အစည်းအဝေးမတက်သူတို့ဘောင်တွင် အပါအဝင်ဖြစ်သလော။"
        },
        {
            "chapter": 27,
            "verse": 21,
            "text": "၂၁။\tအကျွနု်ပ်သည် မုချအမှန်သူ့အား ကြီးမားသောအပြစ်ဒဏ်နှင့် အပြစ်ပေးတော်မူမည်၊ သို့မဟုတ်အကျွနု်ပ်သည် သူ့အား အမှန်ပင်သတ်ပစ်မည်၊ သို့မဟုတ်သူသည် အကျွနု်ပ်အား အကြောင်းလုံလောက်သောအကြောင်းပြချက် ကို အမှန်တင်ပြရမည်။"
        },
        {
            "chapter": 27,
            "verse": 22,
            "text": "၂၂။\tသို့သော်ကာလမကြာမြင့်မီ ထိုငှက်ရောက်လာ၍ ဤသို့လျှောက်၏၊ အို-တမန်တော်သခင်၊ သခင်မသိသော အကြောင်းအရာတစ်ခုကို အကျွနု်ပ်တွေ့ခဲ့ပါသည်၊ အကျွနု်ပ်သည် ရှီဗာနိုင်ငံမှ မှန်ကန်သောသတင်းကို ယူဆောင် လာပါ၏။"
        },
        {
            "chapter": 27,
            "verse": 23,
            "text": "၂၃။\tအကျွနု်ပ်သည် မိန်းမတစ်ယောက်အား ထိုနိုင်ငံကို အုပ်စိုး၍ တွေ့ပါ၏၊ သူမသည် စည်းစိမ်ချမ်းသာအလွန် ပေါများကြွယ်ဝပါ၏၊ သူမ၏ရာဇပလ္လင်တော်သည် အလွန်ကြီးကျယ်မြင့်မြတ်ပါ၏။"
        },
        {
            "chapter": 27,
            "verse": 24,
            "text": "၂၄။\tအကျွနု်ပ်သည် ဘုရင်မနှင့်တကွ ဘုရင်မ၏ လူတို့သည် အလ္လာဟ်အရှင်မြတ်ကို မကိုးကွယ်ပဲ နေကို ကိုးကွယ် နေသည်ကို တွေ့ရပါ၏၊ ထို့အပြင်ရှိုင်တန်မာရ်နတ်သည် သူတို့အား သူတို့၏ပြုကျင့်မှုများကို ကောင်းသည်ဟု ထင်မှတ်စေပါ၏၊ သစ္စာလမ်းတော်ကို သွေဖီသွားစေပါ၏၊ ထို့ကြောင့်သူတို့သည် လမ်းမှန်ကို မလျှောက်ကြပါ။"
        },
        {
            "chapter": 27,
            "verse": 25,
            "text": "၂၅။\tထို့ကြောင့်သူတို့သည် အလ္လာဟ်အရှုင်မြတ်အား မကိုးကွယ်ကြပါ၊ အရှင်မြတ်သည် မိုးကောင်းကင်နှင့် ကမ္ဘာ မြေပေါ်ဖုံးကွယ်ထားသောအရာများကို ဆွဲထုတ်ဖော်ပြတော်မူပါ၏၊ သင်တို့ဝှက်ထားသောအရာ၊ ဖော်ပြသော အရာအားလုံးကို သိတော်မူ၏။"
        },
        {
            "chapter": 27,
            "verse": 26,
            "text": "၂၆။\tအလ္လာဟ်အရှင်မြတ်၊ အလ္လာဟ်အရှင်မြတ်မှတပါး အခြားအရှင်သခင်မရှိချေ၊ အရှင်မြတ်သည် အလွန်ကြီးကျယ် မြင့်မြတ်သောရာဇပလ္လင်တော်ကြီးကို စိုးပိုင်တော်မူပါ၏။"
        },
        {
            "chapter": 27,
            "verse": 27,
            "text": "၂၇။\tထိုအခါတမန်တော်စိုလိုင်မာန်က သင်သည် အကျွနု်ပ်အား အမှန်စကားကို တင်လျှောက်သည်၊ သို့မဟုတ် မုသားစကားကို တင်လျှောက်သည်ကို သိကြရလတ့ံ။"
        },
        {
            "chapter": 27,
            "verse": 28,
            "text": "၂၈။\tသင်သည် အကျွနု်ပ်၏ သဝဏ်လွှာကို ရှီဗာပြည်သို့ ယူသွားပြီးလျှင် သူတို့အတွင်းသို့ ပစ်ချလော့၊ ထို့နောက် လှည့်လာပြီးလျှင် သူတို့မည်သည့်အဖြေကို ပေးသည်ကို ကြည့်ရှုလော့ဟု မိန့်တော်မူ၏။"
        },
        {
            "chapter": 27,
            "verse": 29,
            "text": "၂၉။\tရှီဗာပြည့်ရှင်ဘုရင်မက အို-မှုးမတ်တို့၊ အကျွနု်ပ်၏ သလွန်ထက်သို့ တန်ခိုးအာနုဘော်နှင့်ပြည့်စုံသောအမိန့်စာချွန် တော်တစ်စောင်ကို ပစ်ချ၏။"
        },
        {
            "chapter": 27,
            "verse": 30,
            "text": "၃ဝ။\tမှတ်သားကြလော့၊ ထိုစာချွန်မှာ စိုလိုင်မာန်ဘုရင်ထံမှ ဖြစ်သည်၊ ထိုစာချွန်အဆိုမှာ မဟာကရုဏာတော်အရှင်၊ အနန္တကောင်းကြီးမင်္ဂလာတော်သခင်၊ အလ္လာဟ်အရှင်မြတ်၏ နာမတော်အားဖြင့် အစပြုပါအ့ံ။"
        },
        {
            "chapter": 27,
            "verse": 31,
            "text": "၃၁။\tအို-ရှီဗာပြည်ကြီးရှင်မ၊ သင်တို့သည် အကျွနု်ပ်အပေါ်သို့ မာနမကြီးကြလင့်၊ ဂုဏ်မမောက်ကြလင့်၊ သို့သော် အကျွနု်ပ်ထံသို့ ကျိုးနွံနာခံသူအဖြစ်ဖြင့် လာကြလော့။"
        }
    ]
}
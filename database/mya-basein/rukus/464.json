{
    "rukus": [
        {
            "chapter": 54,
            "verse": 23,
            "text": "၂၃။\tစမုဒ်အမျိုးသားတို့လည်း အဆုံးအမတရားတော်ကို မယုံကြည်ငြင်းဆန်ကြ၏။"
        },
        {
            "chapter": 54,
            "verse": 24,
            "text": "၂၄။\tအကြောင်းမူကား သူတို့က ဤသို့ဆိုကြ၏၊ ငါတို့သည် မိမိအထဲမှဖြစ်သော သေမျိုးတစ်ယောက်ကို လိုက်နာ ရမည်လော၊ ထိုသို့လိုက်နာဆောင်ရွက်လျှင် ငါတို့သည် မုချဧကန်အမှားနှင့် ရူးသွပ်ခြင်းသို့ ဆိုက်ရောက်ရ တော့မည်။"
        },
        {
            "chapter": 54,
            "verse": 25,
            "text": "၂၅။\tငါတို့အနက် သူ့ကိုသာ ဗျာဒိတ်ချပေးတော်မူသလော၊ မဟုတ်ချေ၊ သို့သော်သူသည် မာနကြီးသောမုသားကောင် တည်း။"
        },
        {
            "chapter": 54,
            "verse": 26,
            "text": "၂၆။\tထိုသူတို့၏ တမန်တော်အား ဤသို့မိန့်တော်မူ၏၊ အို-တမန်တော်၊ မိုးသောက်နံနက်တွင် အဘယ်သူသည် မာနကြီးသောမုသားကောင်ဖြစ်သည်ကို သူတို့သိကြရလတ့ံ။"
        },
        {
            "chapter": 54,
            "verse": 27,
            "text": "၂၇။\tမှတ်သားလော့၊ ငါသည် သူတို့ကို စုံစမ်းဖို့ငှာ သူတို့ထံသို့ ကုလားအုတ်မတစ်ကောင်ကို စေလွှတ်တော်မူ၏၊ ထို့ကြောင့်သူတို့ကို စောင့်ကြည့်လော၊ သည်းခံခြင်းတရားရှိလော့။"
        },
        {
            "chapter": 54,
            "verse": 28,
            "text": "၂၈။\tထို့အပြင် သူတို့အား ရေကို သူတို့နှင့် ကုလားအုတ်မတို့ ဝေသောက်ရမည်ဟု ပြောလော့၊ ရေသောက်ခြင်း ကို ကြည့်ရှုတော်မူလိမ့်မည်။"
        },
        {
            "chapter": 54,
            "verse": 29,
            "text": "၂၉။\tသို့သော် ထိုသူတို့သည် သူတို့အဆွေခင်ပွန်းတစ်ယောက်ကို ခေါ်၏၊ ထိုသူသည် ကုလားအုတ်မ၏ ဒူးကောက် ကြောကို လှီးဖြတ်၏။"
        },
        {
            "chapter": 54,
            "verse": 30,
            "text": "၃ဝ။\tငါသည် ပညတ်တရားတော်ကို ချပေးသနားတော်မူပြီးမှ တပ်ရိုက်သောအပြစ်ဒဏ်တော်သည် မည်ရွေ့မည်မျှ ကြောက်ရွံ့ဖွယ်ကောင်းသည်ကို ကြည့်ရှုကြလော့။"
        },
        {
            "chapter": 54,
            "verse": 31,
            "text": "၃၁။\tမှတ်သားလော့၊ ငါသည် ထိုသူညစ်တို့ထံသို့ အလွန်ကြီးသောအသံတစ်ခုကို စေလွှတ်တော်မူလိုက်ရာ သူတို့သည် ကျွဲနွာတိရိစ္ဆာန်တဲကို ဆောက်လုပ်သူ လွှင့်ပစ်ချသည့်သစ်မြစ်ခြောက်ကဲ့သို့ ဖြစ်သွားကြ၏။"
        },
        {
            "chapter": 54,
            "verse": 32,
            "text": "၃၂။\tငါသည် ကျမ်းမြတ်ကုရ်အာန်ကို လွယ်လင့်တကူမှတ်သားနိုင်ရန် အမှန်စီရင်တော်မူ၏၊ လွဒ်၏ လူတို့သည်လည်း အဆုံးအမဒေသနာတော်ကို မယုံကြည်ငြင်းပယ်ကြ၏။"
        },
        {
            "chapter": 54,
            "verse": 33,
            "text": "၃၃။\tတမန်တော်လွဒ်၏ လူတို့သည်လည်း အဆုံးအမဒေသနာတော်ကို မယုံကြည်ငြင်းပယ်ကြ၏။"
        },
        {
            "chapter": 54,
            "verse": 34,
            "text": "၃၄။\tမှတ်သားလော့၊ ငါသည် တမန်တော်လွဒ်၏ အိမ်သူအိမ်သားမှတပါး အခြားသူတို့အပေါ်၌ ကျောက်ခဲမိုးအတိ ရွာသွန်းစေသောလေပြင်းမုန်တိုင်းကို စေလွှတ်တော်မူ၏၊ တမန်တော်၏ အိမ်သူအိမ်သားတို့ကို နံနက်မိုးသောက် ကျရောက်လာသောအခါ ထိုဘေးဆိုးကြီးမှ ကယ်နှုတ်တော်မူ၏။"
        },
        {
            "chapter": 54,
            "verse": 35,
            "text": "၃၅။\tယင်းသို့ ကယ်နှုတ်တော်မူခြင်းမှာ ငါ၏ကောင်းကြီးမင်္ဂလာတော်ကြီးဖြစ်၏၊ ငါသည် ငါ၏ ဂုဏ်ကျေးဇူးတော်ကို ချီးကျုးသူအား ယင်းကဲ့သို့အောင်ဆုမင်္ဂလာချပေးသနားတော်မူ၏။"
        },
        {
            "chapter": 54,
            "verse": 36,
            "text": "၃၆။\tထို့အပြင် တမန်တော်လွဒ်သည် ထိုသူယုတ်မာတို့အား ငါ၏အပြစ်ဒဏ်တော်အကြောင်းကို သတိပေး၏၊ သို့သော် ထိုသူတို့သည် သူ၏ ဒေသနာတော်ကို ယုံမှားသံသယရှိကြ၏။"
        },
        {
            "chapter": 54,
            "verse": 37,
            "text": "၃၇။\tထိုသူတို့သည် သူ၏ဧည့်သည်အာဂန္တုများကို မတရားကျင့်ဖို့ရာ တောင်းသေး၏၊ ထိုအခါငါသည် ထိုသူမိုက် တို့အား မျက်စိကန်းစေတော်မူ၏၊ ထို့နောက်ငါခြိမ်းခြောက်ထားတော်မူသော အပြစ်ဒဏ်တော်၏ အရသာကို မြည်းကြလော့ဟု မိန့်တော်မူ၏။"
        },
        {
            "chapter": 54,
            "verse": 38,
            "text": "၃၈။\tအမှန်မှာ ငါပြဌာန်းထားတော်မူသောအပြစ်ဒဏ်သည် သူတို့အပေါ်သို့ နံနက်အာရုဏ်တက်တွင် ကျရောက်၏။"
        },
        {
            "chapter": 54,
            "verse": 39,
            "text": "၃၉။\tယခုငါခြိမ်းခြောက်ထားတော်မူသောအပြစ်ဒဏ်၏ အရသာကို မြည်းကြလော့။"
        },
        {
            "chapter": 54,
            "verse": 40,
            "text": "၄ဝ။\tမုချဧကန် ငါသည် ကျမ်းမြတ်ကုရ်အာန်ကို လွယ်လင့်တကူမှတ်သားနိုင်ရန် စီရင်ထားတော်မူ၏၊ သို့သော်ဤ ကျမ်းတော်ကို အာရုံပြုသူတစ်စုံတစ်ယောက်ရှိသလော။"
        }
    ]
}
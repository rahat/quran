{
    "maqras": [
        {
            "chapter": 52,
            "verse": 24,
            "text": "၂၄။\tထို့အပြင်သူတို့အပါးတွင် သူတို့၏ကိုယ်ပိုင်ကံကြွေးလုလင်တို့သည် ထိုမှ ဤမှ သွားလာလှည့်ပတ်ခစားလျက် ရှိကြ၏၊ ထိုလုလင်တို့သည် ယောက်သွားအတွင်း ဖုံးအုပ်လျက်ရှိသောပုလဲအသွင် ဖြူစင်လှပ၏။"
        },
        {
            "chapter": 52,
            "verse": 25,
            "text": "၂၅။\tထို့အပြင်သူတို့သည် တစ်ဦးအနား တစ်ဦးကပ်၍ တစ်ယောက်အကြောင်းကို တစ်ယောက်မေးမြန်းလျက်ရှိကြ၏။"
        },
        {
            "chapter": 52,
            "verse": 26,
            "text": "၂၆။\tထိုနေ့တော်ကြီး၌ တစ်ဦးနှင့်တစ်ဦးပြောကြသည်မှာ အကျွနု်ပ်တို့သည် အထက်ကျော်ကာရီက အိမ်သူအိမ်သား များနှင့်အတူနေထိုင်စဉ် ကျွနု်ပ်တို့သည် အမြဲပင်စိုးရိမ်ကြောင့်ကျခဲ့ကြရ၏။"
        },
        {
            "chapter": 52,
            "verse": 27,
            "text": "၂၇။\tသို့သော် အလ္လာဟ်အရှင်မြတ်သည် အကျွနု်ပ်တို့အား ကောင်းကြီးမင်္ဂလာတော်ပေးသနားတော်မူပြီ၊ ငရဲမီးလေပူ အခိုးအငွေ့ဘေးမှ ကာကွယ်တော်မူခဲ့ပြီ။"
        },
        {
            "chapter": 52,
            "verse": 28,
            "text": "၂၈။\tအကျွနု်ပ်တို့ကား ရှေးအခါလောကတွင် အရှင်မြတ်အား အစဉ်မပြတ်ဝတ်ပြုခဲ့ကြ၏၊ အရှင်မြတ်သည် မဟာ ကရုဏာတော်အရှင်၊ အနန္တကောင်းကြီးမင်္ဂလာတော်သခင် အမှန်အကန်ဖြစ်တော်မူ၏။"
        },
        {
            "chapter": 52,
            "verse": 29,
            "text": "၂၉။\tထို့ကြောင့် အို-တမန်တော်၊ လူသားတို့အား သတိပေးလော့၊ အလ္လာဟ်အရှင်မြတ်၏ ဂုဏ်ကျေးဇူးတော်ကြောင့် သင်သည် ဗေဒင်ဆရာလည်းမဟုတ်၊ စိတ်နှလုံးပေ့ါသွပ်သူအရူးလည်းမဟုတ်။"
        },
        {
            "chapter": 52,
            "verse": 30,
            "text": "၃ဝ။\tသို့မဟုတ် သူတို့က သူသည် လင်္ကာဆရာဖြစ်၏၊ သူ့ကို အချိန်ကာလက ဆုံးမမည်ဟု အကျွနု်ပ်တို့မျှော်လင့် ၏ဟု ပြောဆိုကြသလော။"
        },
        {
            "chapter": 52,
            "verse": 31,
            "text": "၃၁။\tအို-တမန်တော်၊ သူတို့အား သင်တို့လည်း မိမိတို့လိုရာကို မျှော်လင့်ကြလော့၊ ငါလည်း သင်တို့နည်းတူ မျှော်လင့်၏ဟု ဟောကြားလော့။"
        },
        {
            "chapter": 52,
            "verse": 32,
            "text": "၃၂။\tအို-တမန်တော်၊ ထိုသူတို့၏ စိတ်က သူတို့အား ဤကဲ့သို့ပြုကျင့်ပြောဆိုရန် အကြံပေးသလော၊ သို့မဟုတ် သူတို့သည် တရားကျူးလွန်သောသူယုတ်များဖြစ်ကြသလော။"
        },
        {
            "chapter": 52,
            "verse": 33,
            "text": "၃၃။\tသို့မဟုတ် သူတို့က ဤကျမ်းတော်ကို သူဖန်တီး၏ဟု စွပ်စွဲသလော၊ ယင်းစွပ်စွဲချက်မမှန်ချေ၊ သို့သော် သူ တို့သည် ယုံကြည်မည်မဟုတ်ချေ။"
        },
        {
            "chapter": 52,
            "verse": 34,
            "text": "၃၄။\tသူတို့သည် အကယ်၍ အမှန်စကားကို ဆိုသော် သူတို့အား ဤကျမ်းမြတ်ကုရ်အာန်နှင့်တူမျှသောတရားဒေသနာ တစ်ပါးကို ပြုကြစေလော့။"
        },
        {
            "chapter": 52,
            "verse": 35,
            "text": "၃၅။\tသို့မဟုတ် သူတို့သည် နတ္တိမှ ဖန်ဆင်းတော်မူခြင်းခံကြရသလော၊ သို့မဟုတ် သူတို့သည် ဖန်ဆင်းသူများဖြစ် ကြသလော။"
        },
        {
            "chapter": 52,
            "verse": 36,
            "text": "၃၆။\tသို့မဟုတ် သူတို့သည် မိုးကောင်းကင်နှင့် ကမ္ဘာမြေကြီးကို ဖန်ဆင်းကြသလော၊ မဖန်ဆင်းချေ၊ သူတို့သည် မည်သည့်အရာမှ တပ်အပ်သေချာစွာမသိကြချေ။"
        },
        {
            "chapter": 52,
            "verse": 37,
            "text": "၃၇။\tအို-တမန်တော်၊ သူတို့သည် သင်၏ အရှင်သခင်၏ ဘဏ္ဍာပစ္စည်းတော်များကို ပိုင်ဆိုင်ကြသလော၊ သို့မဟုတ် သူတို့သည် အရှင်မြတ်၏ ဘဏ္ဍာစိုးများဖြစ်ကြသလော။"
        },
        {
            "chapter": 52,
            "verse": 38,
            "text": "၃၈။\tသို့မဟုတ် သူတို့၌ ကောင်းကင်သို့ တက်၍ အမိန့်တော်များကို နားထောင်ဖို့ရာ လှေကားရှိသလော၊ သို့ပါလျှင် သူတို့၏ နားထောင်သူအား လုံလောက်ထင်ရှားသောသက်သေပြစေကုန်။"
        },
        {
            "chapter": 52,
            "verse": 39,
            "text": "၃၉။\tအို-မိစ္ဆာဒိဋ္ဌိတို့၊ အလ္လာဟ်အရှင်မြတ်မှာ သမီးမိန်းမတော်များသာရှိ၍ သင်တို့မှာ သားယောက်ျားများရှိကြသလော။"
        },
        {
            "chapter": 52,
            "verse": 40,
            "text": "၄ဝ။\tသို့မဟုတ် သင်တမန်တော်သည် ၎င်းတို့အား တရားဓမ္မဟောပြောခတောင်းဖူးသလော၊ ယင်းသို့တောင်းခြင်း ကြောင့် သူတို့ကြွေးတွင် နစ်မြုနေပြီလော။"
        },
        {
            "chapter": 52,
            "verse": 41,
            "text": "၄၁။\tသို့မဟုတ် သူတို့သည် မမြင်စွမ်းနိုင်သောအရာများကို ပိုင်ဆိုင်၍ ထိုအရာများကို ရေးသားထားနိုင်ကြသလော။"
        },
        {
            "chapter": 52,
            "verse": 42,
            "text": "၄၂။\tသို့မဟုတ် သူတို့သည် တမန်တော်ကို ဥပါယ်တမည်ဖြင့် လှည့်စားဖို့ရာ ကြံစည်ကြသလော၊ သို့သော်မယုံကြည် သူတို့သာလျှင် လှည့်ဖြားခြင်းခံကြရ၏။"
        },
        {
            "chapter": 52,
            "verse": 43,
            "text": "၄၃။\tသို့မဟုတ် သူတို့မှာ အလ္လာဟ်အရှင်မြတ်မှတပါး အခြားအရှင်သခင်ရှိသလော၊ အလ္လာဟ်အရှင်မြတ်သည် သူတို့တွဲဖက်သောဘုရားတုဘုရားယောင်များထက် မြင့်မြတ်တော်မူထသောအနန္တဂုဏ်တော်ရှင်ဖြစ်တော်မူ၏။"
        },
        {
            "chapter": 52,
            "verse": 44,
            "text": "၄၄။\tအကယ်၍ ထိုမိစ္ဆာဒိဋ္ဌိတို့သည် မိမိတို့အပေါ်သို့ အထက်ကောင်းကင်ဘုံပဲ့ကျသည်ကို မြင်ကြရလျှင် သူတို့က ကျလာသောအရာသည် တိမ်ဆိုင်တိမ်ခဲဖြစ်သည်ဟု ပြောဆိုကြလတ့ံ။"
        },
        {
            "chapter": 52,
            "verse": 45,
            "text": "၄၅။\tအို-တမန်တော်မိုဟမ္မဒ်၊ ထိုသူတို့သည် ၎င်းတို့၏ နေ့တော်ကြီးကို တွေ့မြင်ရသည့်တိုင်အောင် သူတို့ကို လျစ်လျူရှုလော့၊ ထိုနေ့တော်ကြီး၌ သူတို့သည် မိုးကြိုးအပစ်ခံကြရလတ့ံ။"
        },
        {
            "chapter": 52,
            "verse": 46,
            "text": "၄၆။\tထိုနေ့တော်ကြီး၌ ထိုသူတို့၏ ပရိယာယ်သည် သူတို့အတွက် တစ်စုံတစ်ခုမျှစွမ်းဆောင်နိုင်မည်မဟုတ်၊ ထို့အပြင် သူတို့သည် ကူညီစောင်မခြင်းကို ခံကြရလိမ့်မည်မဟုတ်။"
        },
        {
            "chapter": 52,
            "verse": 47,
            "text": "၄၇။\tစင်စစ်အားဖြင့် ထိုဒုစရိုက်ကောင်များအဖို့အရာ ဤဒဏ်တော်ထက် ကြီးလေးသောဒဏ်တော်လည်းရှိသေး၏၊ သို့သော်သူတို့အနက် အရေအတွက်များစွာသောသူတို့သည် မသိကြချေ။"
        },
        {
            "chapter": 52,
            "verse": 48,
            "text": "၄၈။\tထို့ကြောင့် အို-မိုဟမ္မဒ်၊ သင်၏ အရှင်သခင်၏ စီရင်ချက်ဗျာဒိတ်တော်ကိုသာ စိတ်ရှည်လက်ရှည်မျှော်လင့် စောင့်ဆိုင်းလော့၊ အကြောင်းမူကား သင်သည် မုချဧကန် ငါ၏မျက်မှောက်တော်တွင် ရှိ၏၊ သင်သည် နံနက်အိပ်ရာမှ ထသောအခါ သင်၏အရှင်သခင်၏ ကျေးဇူးတော်ကို ချီးကျုးလော့။"
        },
        {
            "chapter": 52,
            "verse": 49,
            "text": "၄၉။\tထို့အပြင် သင်သည် ညဉ့်အခါ၌လည်းကောင်း၊ နံနက်မိုးသောက်ကြယ်နက္ခတ်များဝင်သောအခါ၌လည်းကောင်း၊ အရှင်မြတ်အား ချီးကျူးတသလော့။"
        },
        {
            "chapter": 53,
            "verse": 1,
            "text": "၁။\tအို-ကြားနာရသူအပေါင်းတို့၊ ဝင်သောကြယ်ကို ဆင်ခြင်အောက်မေ့လျက် ငါ၏ တန်ခိုးတော်ဂုဏ်တော်ကို သတိရကြလော့။"
        },
        {
            "chapter": 53,
            "verse": 2,
            "text": "၂။\tသင်တို့၏ အဆွေတော်သည် အယူလွဲသူမဟုတ်၊ အလိမ်ခံရသူလည်းမဟုတ်။"
        },
        {
            "chapter": 53,
            "verse": 3,
            "text": "၃။\tသူသည် မိမိစိတ်ထင်ရာကို ပြောဆိုသူလည်းမဟုတ်။"
        },
        {
            "chapter": 53,
            "verse": 4,
            "text": "၄။\tသူသည် မိမိစိတ်နှလုံးတွင် ထင်ရှားစေတော်မူသောဗျာဒိတ်တော်ကိုသာလျှင် ဟောကြား၏။"
        },
        {
            "chapter": 53,
            "verse": 5,
            "text": "၅။\tထိုဗျာဒိတ်တော်သည် သူ့အား တန်ခိုးစွမ်းအားနှင့်ပြည့်စုံသောကောင်းကင်တမန်တော်တစ်ပါး သင်ကြားပေး၏။"
        },
        {
            "chapter": 53,
            "verse": 6,
            "text": "၆။\tထိုကောင်းကင်တမန်သည် ခွန်အားဗလကြီး၍ မြင်လောက်အောင် ထင်ရှားစွာဖြစ်ပေါ်လာ၏။"
        },
        {
            "chapter": 53,
            "verse": 7,
            "text": "၇။\tထိုအခါ ထိုကောင်းကင်တမန်သည် မြင့်လှစွာသောကောင်းကင်အခြေ၌ တည့်မတ်စွာရပ်တန့်၏။"
        },
        {
            "chapter": 53,
            "verse": 8,
            "text": "၈။\tထို့နောက်ချဉ်းကပ်လာပြီးလျှင် အောက်သို့ သက်ဆင်းလာ၏။"
        },
        {
            "chapter": 53,
            "verse": 9,
            "text": "၉။\tထိုအခါ တမန်တော်မိုဟမ္မဒ်နှင့် ကောင်းကင်တမန်သည် လေးတာနှစ်ပြန်ခန့်မျှသာကွာ၏၊ သို့မဟုတ် ထို့ထက် နီးကပ်၍ လာ၏။"
        },
        {
            "chapter": 53,
            "verse": 10,
            "text": "၁ဝ။\tထို့အပြင် အရှင်မြတ်သည် မိမိ၏ကျေးကျွန်တော်အား မိမိထုတ်ပြန်တော်မူသောဗျာဒိတ်တော်များကို ချပေးတော် မူ၏။"
        },
        {
            "chapter": 53,
            "verse": 11,
            "text": "၁၁။\tတမန်တော်၏ စိတ်နှလုံးသည် ၎င်းတွေ့မြင်ရသည်တို့ကို မှားယွင်းစွာတွေ့မြင်ရသည်မဟုတ်ချေ။"
        },
        {
            "chapter": 53,
            "verse": 12,
            "text": "၁၂။ သို့ပါလျက် သင်တို့သည် တမန်တော်တွေ့မြင်ရသည်တို့ကို ငြင်းခုံကြရမည်လော။"
        },
        {
            "chapter": 53,
            "verse": 13,
            "text": "၁၃။\tထို့အပြင် တမန်တော်သည် ထိုကောင်းကင်တမန်တော်ကို နောက်ထပ်တဖန်အမှန်အကန်မြင်ရ၏။"
        },
        {
            "chapter": 53,
            "verse": 14,
            "text": "၁၄။\tအလွန်ဝေးကွာသောဆီးပင်ပျိုအနီး၌ ယင်းသို့တွေ့မြင်ရ၏။"
        },
        {
            "chapter": 53,
            "verse": 15,
            "text": "၁၅။\tထိုဆီးပင်ပျို၏ အပါးတွင် နိဗ္ဗာန်ဗိမာန်ရှိ၏။"
        },
        {
            "chapter": 53,
            "verse": 16,
            "text": "၁၆။\tထိုဆီးပင်ပျိုကို ဖုံးအုပ်သောအရာများက ဖုံးအုပ်သောအခါ။"
        },
        {
            "chapter": 53,
            "verse": 17,
            "text": "၁၇။\tတမန်တော်၏ မျက်စိအိန္ဒြေသည် တောင်မြောက်လေးပါးတိမ်းငဲ့၍လည်း မကြည့်၊ ရှေ့သို့ ကျူးလွန်၍လည်း မကြည့်ချေ။"
        },
        {
            "chapter": 53,
            "verse": 18,
            "text": "၁၈။\tထိုအခါ တမန်တော်သည် မိမိအရှင်သခင်၏ ခမ်းနားကြီးကျယ်အ့ံဖွယ်သောတန်ခိုးနိမိတ်လက္ခဏာတော်များ အနက် လက္ခဏာတော်တစ်ပါးကို မျက်ဝါးထင်ထင်မုချဧကန်မြင်ရ၏။"
        },
        {
            "chapter": 53,
            "verse": 19,
            "text": "၁၉။\tဟယ်-မိစ္ဆာမိုက်တို့၊ သင်တို့လာဘ်နှင့် အွတ်ဇာဟုခေါ်သောဘုရားတို့အကြောင်းကို စဉ်းစားဆင်ခြင်ပြီးပြီလော။"
        },
        {
            "chapter": 53,
            "verse": 20,
            "text": "၂ဝ။\tထို့အပြင် မနတ်ခေါ်တတိယမြောက်ဘုရားတုအကြောင်းကိုလည်း စဉ်းစားဆင်ခြင်ပြီးပြီလော။"
        },
        {
            "chapter": 53,
            "verse": 21,
            "text": "၂၁။\tသားယောက်ျားတို့သည် သင်တို့အဖို့ သမီးမိန်းမတို့သည် အရှင်မြတ်အဖို့ ဖြစ်သလော။"
        },
        {
            "chapter": 53,
            "verse": 22,
            "text": "၂၂။\tယင်းကဲ့သို့ ဝေခြမ်းခြင်းသည် မုချဧကန်မတရားချေ။"
        },
        {
            "chapter": 53,
            "verse": 23,
            "text": "၂၃။\tဟယ်-မယုံကြည်သူတို့၊ ထိုဘုရားတုတို့၏ အမည်များမှာ သင်တို့နှင့် သင်တို့၏မိဘဘိုးဘွားတို့ပေးသောအမည် များသာတည်း၊ အလ္လာဟ်အရှင်မြတ်သည် ထို့အတူဘုရားတို့ကို အသိအမှတ်ပြုတော်မူကြောင်း ဗျာဒိတ်ပေးတော် မမူချေ၊ စင်စစ်အားဖြင့် ဤအယူမှားသူတို့သည် မိမိတို့ထင်မိထင်ရာယမ်းဆတွေးတောရာနှင့် မိမိအလိုရှိရာ တို့ကိုသာ ခဝပ်ကိုးကွယ်ကြ၏၊ ယခုမူကား သူတို့၏အရှင်သခင်ထံတော်မှ သူတို့ထံသို့ လမ်းညွှန်တော်ကျရောက် လာပြီ။"
        },
        {
            "chapter": 53,
            "verse": 24,
            "text": "၂၄။\tသို့မဟုတ် လူသားသည် မိ်မိတပ်မက်မောသောအရာကို ရရှိမည်လော။"
        },
        {
            "chapter": 53,
            "verse": 25,
            "text": "၂၅။\tသို့သော်အလ္လာဟ်အရှင်မြတ်သည် ဤဘဝ၊ နောင်ဘဝနှစ်ဘဝစလုံးကို စိုးပိုင်တော်မူ၏။"
        }
    ]
}
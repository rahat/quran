{
    "maqras": [
        {
            "chapter": 3,
            "verse": 113,
            "text": "၁၁၃။\tထိုသူတို့အားလုံးသည် ထပ်တူထပ်မျှမဟုတ်ပေ။ ရှေးကျမ်းတော်ကိုရရှိသူများအနက် လူတစ်စုသည် စိတ်ထက်သန် ခိုင်မာပြီးလျှင် ဦးချလျက် အလ္လာဟ်အသျှင်မြတ်၏ နှုတ်ကပတ်တော်များကို ညဉ့်အခါ ရွတ်ဖတ်သရဇ္ဈာယ်ကြ၏။"
        },
        {
            "chapter": 3,
            "verse": 114,
            "text": "၁၁၄။\tသူတို့သည် အလ္လာဟ်အသျှင်မြတ်နှင့် နောက်ဆုံးနေ့တော်ကြီးကို ယုံကြည်ကြ၏။ မတရားသဖြင့် ပြုကျင့်ရန် ဆင့်ဆိုကြ၏။ ယုတ်မာညစ်ပတ်မှုကို တားမြစ်ပိတ်ပင်ကြ၏။ သုစရိုက်ကောင်းမှုများ၌ အချင်းချင်းပြိုင်ဆိုင်ကြ၏။ သူတို့သည် သူတော်ကောင်းတို့ဘောင်တွင် အပါအဝင်ဖြစ်ကြ၏။"
        },
        {
            "chapter": 3,
            "verse": 115,
            "text": "၁၁၅။\tအကြင်ကောင်းမှုကို သူတို့သည်ပြုအံ့။ ထိုကောင်းမှု၏အကျိုးသုခကို သူတို့အား ငြင်းပယ်မည် မဟုတ်ပေ။ အလ္လာဟ်အသျှင်မြတ်သည် ဒုစရိုက်မှုကို ရှောင်ကြဉ်၍ သုစရိုက်ပြုသူတို့အား အကြွင်းမဲ့ သိမြင်တော်မူ၏။"
        },
        {
            "chapter": 3,
            "verse": 116,
            "text": "၁၁၆။\tမှတ်သားကြလော့။ မိစ္ဆာဒိဌိတို့၏ စည်းစိမ်ဥစ္စာများ၊ သားသမီးအချွေအရံများသည် သူတို့အား အလ္လာဟ်အသျှင်မြတ်နှင့်ဆန့်ကျင်၍ အဘယ်အကျိုးမှ မပေးနိုင်ပေ။ ဤသူတို့သည် အဝီစီငရဲကို တရားသဖြင့် ပိုင်ဆိုင်သူများဖြစ်ကြ၏။ သူတို့သည် ငရဲတွင်နေထိုင်ရမည်သာတည်း။"
        },
        {
            "chapter": 3,
            "verse": 117,
            "text": "၁၁၇။\tဤသူတို့၏လောကဘဝ၌ သုံးစွဲလှူဒါန်းခြင်း၏ ဥပမာသည် အလွန်အေးမြပြင်းထန်သောလေနှင့် တူ၏။ ထိုလေသည် မိမိကိုယ်ကို မိမိပြစ်မှားသူတို့၏ ကောက်ပဲသီးနှံများကို တိုက်ခတ်ဖျက်ဆီး၏။ အလ္လာဟ်အသျှင်မြတ်သည် သူတို့ကို ပြစ်မှားတော်မမူချေ။ သူတို့သည် မိမိကိုယ်ကို မိမိတို့ ပြစ်မှား ကြ၏။"
        },
        {
            "chapter": 3,
            "verse": 118,
            "text": "၁၁၈။\tအို...ယုံကြည်သူတို့ သင်တို့သည် မိမိတို့၏အသင်းသားများမှတစ်ပါး အခြားသူတို့ကို ရင်းနှီးစွာ မပေါင်းဖော်ကြလင့်။ ထိုအခြားသူတို့သည် သင်တို့ပျက်စီးရာ ပျက်စီးကြောင်းကို မဆုတ်မနစ် အားထုတ်ကြ၏။ ထိုသူတို့သည် သင်တို့အား တားဆီးနှောင့်ယှက်လိုကြ၏။ ထိုသူတို့၏ ပါးစပ်မှ ထွက်သောစကားက ထိုသူတို့၏ မုန်းတီးမှုကို ဖော်ပြ၏။ သို့သော် ထိုသူတို့၏စိတ်တွင်းရှိ မုန်းတီးမှု သည် သာလွန်ကြီးမား၏။ ငါအသျှင်မြတ်သည် သင်တို့အား နှုတ်ကပတ်တော်များကို ထင်ရှား ရှင်းလင်းစေတော်မူပြီ။ သင်တို့နားလည်လျှင် ကောင်းလေစွ။"
        },
        {
            "chapter": 3,
            "verse": 119,
            "text": "၁၁၉။\tမှတ်သားကြလော့။ သူတို့သည် အသင်တို့အား မချစ်ခင်သော်လည်း သင်တို့သည် သူတို့အား မြတ်နိုးကြသူများဖြစ်ကြ၏။ သင်တို့သည် ကျမ်းတော်အားလုံးကို ယုံကြည်ကြ၏။ သူတို့သည် သင်တို့နှင့် တွေ့ဆုံသောအခါ သူတို့က အကျွနု်ပ်တို့ ယုံကြည်ပါ၏ဟုဆိုကြ၏။ သို့သော် သူတို့သည် သင်တို့ထံမှထွက်သွားသောအခါ သင်တို့ကို အမျက်ဒေါသထွက်ပြီးလျှင် လက်ချောင်းထိပ်များကို ကိုက်ကြ၏။ အို-တမန်တော်၊ ဟယ် အချင်းတို့ သင်တို့သည ်မိမိတို့ဒေါသမီးတွင် လောင်ကျွမ်း သေကုန်ကြလော့ဟုဆိုလော့ မှတ်သားကြလော့။ အလ္လာဟ်အသျှင်မြတ်သည် သင်တို့၏နှလုံးအိမ် တွင်း၌ သိုဝှက်ထားသည်များကို အကြွင်းမဲ့သိမြင်တော်မူ၏။"
        },
        {
            "chapter": 3,
            "verse": 120,
            "text": "၁၂ဝ။\tသင်တို့သည် ကံကောင်းမှုတစ်စုံတစ်ရာကို ခံစားရသောအခါ ထိုအမှုသည် သူတို့အတွက် အမင်္ဂလာ ဖြစ်၏။ သင်တို့သည် အတိဒုက္ခရောက်သောအခါ သူတို့သည် ဝမ်းမြောက်ဝမ်းသာဖြစ်ကြ၏။ သို့သော် သင်တို့သည် မဆုတ်မနစ် ကြိုးစားအားထုတ်လျှက် မကောင်းမှုကို ရှောင်ရှားလျှင် သူတို့၏ လှည့်စားမှုသည် သင်တို့အား ဘယ်သောအခါမျှ မနစနာစေနိုင် မှတ်သားကြလော့။ အသျှင်မြတ် သည် သူတို့ပြုသမျှတို့ကို ဝိုင်းထားတော်မူ၏။"
        },
        {
            "chapter": 3,
            "verse": 121,
            "text": "၁၂၁။\tထို့ပြင် နံနက်မိုးသောက်သောအခါ၌ သင်သည် မိမိအိမ်သူ၊ အိမ်သားတို့ထံမှ စစ်တိုက်ရန်အတွက် ယုံကြည်သူတို့အား နေထားကျနစွာချထားဘို့ရန် ထွက်သွားသောအခါ အလ္လာဟ်အသျှင်မြတ်သည် အရာရာကို အကြွင်းမဲ့ ကြားသိမြင်တော်မူသောအသျှင်ဖြစ်သည်ကို သင်မှတ်သားလော့။"
        },
        {
            "chapter": 3,
            "verse": 122,
            "text": "၁၂၂။\tသူတို့အနက် အသင်းနှစ်သင်းတို့သည် လက်လျှော့၍ ထွက်သွားလုမတတ်ရှိသောအခါ အလ္လာဟ် အသျှင်မြတ်သည် သူတို့ကို ကာကွယ်တော်မူသော အဆွေခင်ပွန်းဖြစ်တော်မူ၏။ ယုံကြည်သူတို့သည် အလ္လာဟ်အသျှင်မြတ်ကို ယုံကြည်ကိုးစားကြ၏။"
        },
        {
            "chapter": 3,
            "verse": 123,
            "text": "၁၂၃။\tဘဒါရ်စစ်မြေပြင်၌ သင်တို့၏စစ်တပ်သည် သေးငယ်၍ ရန်သူမမှုလောက်ဖြစ်ငြားသော်လည်း အလ္လာဟ်အသျှင်မြတ်သည် သင်တို့အား အရေးသာ အောင်နိုင်စေတော်မူပြီ။ သင်တို့သည် အလ္လာဟ်အသျှင်မြတ်၏ ဂုဏ်ကျေးဇူးတော်ကို ချီးကျူးခြင်းငှာ၊ အသျှင်မြတ်၏အမှုတော်ကို ထမ်းဆောင်ကြလော့။"
        },
        {
            "chapter": 3,
            "verse": 124,
            "text": "၁၂၄။\tထိုအခါ သင်သည် ယုံကြည်သူ စစ်သည်တော်တို့အား ဟယ်-အချင်းတို့ သင်တို့၏အသျှင်သခင်သည် သင်တို့ထံ ကောင်းကင်တမန် စစ်သည်တော် သုံးထောင်ကို ချပေးခြင်းအားဖြင့် ကူညီမှိုင်းမခြင်းသည် သင်တို့အတွက် မလုံလောက်သေးဘူးလားဟု မေးမြန်း၏။"
        },
        {
            "chapter": 3,
            "verse": 125,
            "text": "၁၂၅။\tထိုမျှပင်မဟုတ်သေး သင်တို့သည် ဝီရိယဂုဏ်ရှိ၍ မကောင်းမှုကို ကြဉ်ရှောင်လျှင် ရန်သူတို့သည် သင်တို့ကို ရုတ်တရက်တိုက်ခိုက်သော် သင်တို့၏ အသျှင်သခင်သည် သင်တို့အား ရန်သူတို့ကို နှိမ်နင်းဖို့ရာ ကောင်းကင်တမန် စစ်သည်တော်ငါးထောင်နှင့် ကူညီတော်မူမည်။"
        },
        {
            "chapter": 3,
            "verse": 126,
            "text": "၁၂၆။\tအလ္လာဟ်အသျှင်မြတ်သည် ဤဗျာဒိတ်တော်ကို ဝမ်းမြောက်ဘွယ်သတင်းအဖြစ်ဖြင့်သာ သင်တို့အား ချပေးတောါ်မူ၏။ ထိုသတင်းသည် သင်တို့၏ စိတ်နှလုံးငြိမ်သက်ချမ်းသာဘို့ရာဖြစ်၏။ အနန္တ တန်ခိုးတော်သခင်၊ အနန္တဉာဏ်တော်ရှင်မှသာလျှင် အောင်ဆုမင်္ဂလာတော် ကျရောက်လာ၏။"
        },
        {
            "chapter": 3,
            "verse": 127,
            "text": "၁၂၇။\tယင်းတို့စောင်မတော်မူခြင်းမှာ မိစ္ဆာဒိဌိရန်သူအချို့တို့ကို သုတ်သင်ရှင်းလင်းဖို့သော်လည်းကောင်း၊ ရန်သူတို့ စစ်ရေးနိမ့် စိတ်ပျက်ပြီးလျှင် အရှက်တကွဲ ဗရမ်းဗတာ ဆုတ်ခွာထွက်ပြေးဖို့ရာသော် လည်းကောင်း ဖြစ်၏။"
        },
        {
            "chapter": 3,
            "verse": 128,
            "text": "၁၂၈။\tအလ္လာဟ်အသျှင်မြတ်သည် သူတို့အား အပြစ်လွှတ်တော်မူသည်ဖြစ်စေ၊ အပြစ်ဒဏ်ခတ်တော်မူသည် ဖြစ်စေ၊ သင်တို့၏အမှုမဟုတ်ပေ။ အကြောင်းမူကား သူတို့သည် မကောင်းမှုပြုကျင့်သူများ ဖြစ်ကြ၏။"
        },
        {
            "chapter": 3,
            "verse": 129,
            "text": "၁၂၉။\tအလ္လာဟ်အသျှင်မြတ်သည် မိုးကောင်းကင်နှင့် ကမ္ဘာမြေပေါ်၌ ရှိရှိသမျှအပေါင်းတို့ကို အစိုးရတော် မူ၏။ အသျှင်မြတ်သည် အလိုတော်ရှိသူအား အပြစ်လွှတ်တော်မူ၏။ အပြစ်ပေးလိုတော်မူသော သူအား အပြစ်ပေးတော်မူ၏။ အသျှင်မြတ်သည် အပြစ်လွှတ်တော်မူသောအသျှင်၊ ကောင်းကြီးမင်္ဂလာပေးသနားတော်မူသောအသျှင် ဖြစ်တော်မူ၏။"
        },
        {
            "chapter": 3,
            "verse": 130,
            "text": "၁၃ဝ။\tအို-ယုံကြည်သူတို့ သင်တို့သည် ငွေရင်းနှစ်ဆ လေးဆဖြစ်အောင် အတိုးငွေကို မစားကြလင့်။ သင်တို့သည် အောင်မြင်စေခြင်းငှား အလ္လာဟ်အသျှင်မြတ်၏ အမှုတော်ကို ထမ်းဆောင်ကြလော့။"
        },
        {
            "chapter": 3,
            "verse": 131,
            "text": "၁၃၁။\tမိစ္ဆာမိုက်သူတို့အတွက် စီရင်ထားတော်မူသော ငရဲမီးကို ရှောင်ကြဉ်ကြလော့။"
        },
        {
            "chapter": 3,
            "verse": 132,
            "text": "၁၃၂။\tသင်တို့ ကောင်းကြီးမင်္ဂလာတော်ရရှိဖို့ရာ အလ္လာဟ်အသျှင်မြတ်၏ ဗျာဒိတ်တော်၊ တမန်တော်၏ သြဝါဒများကို လိုက်နာကျင့်သုံးကြလော့။"
        }
    ]
}
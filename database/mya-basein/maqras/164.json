{
    "maqras": [
        {
            "chapter": 30,
            "verse": 54,
            "text": "၅၄။\tအလ္လာဟ်အရှင်မြတ်သည် သင်တို့ကို အင်အားနည်းပါးချိနဲ့သောဘဝတွင် ဖန်ဆင်းတော်မူ၏၊ ၎င်းဘဝမှ ခွန်အား ကြီးမားသောဘဝသို့ ပို့တော်မူ၏၊ အင်အားသန်စွမ်းသောဘဝမှ အင်အားနည်းပါး၍ ဆံပင်ဖြူအိုမင်းမစွမ်းချိနဲ့ သောဘဝသို့ တဖန်ရောက်စေတော်မူ၏၊ အရှင်မြတ်သည် မိမိအလိုတော်ရှိရာကို ဖန်ဆင်းတော်မူ၏၊ သဗ္ဗညုတ ဉာာဏ်တော်ရှင်၊ အနန္တတန်ခိုးတော်သခင်ဖြစ်တော်မူ၏။"
        },
        {
            "chapter": 30,
            "verse": 55,
            "text": "၅၅။\tအချိန်တော်ကြီးဆိုက်ရောက်လာသောနေ့၌ အပြစ်ရှိသူများက သူတို့သည် တစ်နာရီအချိန်လောက် ဆိုင်းင့ံနေခဲ့ပါ သည်ဟု ကျိန်ဆိုကြလတ့ံ၊ ထိုသို့သူတို့သည် လှည့်စားခြင်းကို အမြဲခံရကြ၏။"
        },
        {
            "chapter": 30,
            "verse": 56,
            "text": "၅၆။\tသို့သော်အကြင်သူတို့သည် ဉာာဏ်ပညာဂုဏ်နှင့် ယုံကြည်ခြင်းဂုဏ်များဖြင့် ချီးမြှင့်ခြင်းကို ခံရကြ၏၊ ထိုသူတို့က ဟယ်-အချင်းတို့၊ အမှန်ကိုဆိုသော် သင်တို့သည် အလ္လာဟ်အရှင်မြတ်၏ ဗျာဒိတ်တော်ကြောင့် ရှင်ပြန်ထမြောက် ရသောနေ့တော်ကြီးတိုင်အောင် ဆိုင်းင့ံနေခဲ့ကြရ၏၊ ဤနေ့သည်ကား ရှင်ပြန်ထမြောက်ရသောနေ့တော်ကြီး ပင်တည်း။"
        },
        {
            "chapter": 30,
            "verse": 57,
            "text": "၅၇။\tထိုနေ့တော်ကြီး၌ မတရားမှုကျူးလွန်သူတို့ချေပလျှောက်လဲချက်များသည် သူတို့အား အကျိုးမပေးချေ၊ ထို့အပြင် ၎င်းတို့အား မိမိကိုယ်ကို မိမိပြုပြင်ခွင့်ပေးတော်မူလိမ့်မည်မဟုတ်ချေ။"
        },
        {
            "chapter": 30,
            "verse": 58,
            "text": "၅၈။\tအမှန်မှာ ငါသည် လူသားတို့အဖို့အရာ ကျမ်းမြတ်ကုရ်အာန်၌ ပမာပမြည်အမျိုးမျိုးအဖုံဖုံတို့အား စီရင်ထား တော်မူ၏၊ တမန်တော်၊ အကယ်၍သင်သည် သူတို့ထံသို့ အ့ံဖွယ်သရတစ်ပါးပါးကို ဆောင်ကြဉ်းလာလျှင် မိစ္ဆာဒိဋ္ဌိမိုက်တို့က ဟယ်-အချင်းတို့၊ သင်တို့သည် မျက်လှည့်အတတ်၌ လိမ္မာသူလူလိမ်လူကောက်များသာ ဖြစ်ကြ၏ဟု အမှန်ကြွေးကြော်ကြလတံ့။"
        },
        {
            "chapter": 30,
            "verse": 59,
            "text": "၅၉။\tအလ္လာဟ်အရှင်မြတ်သည် မသိသောသူတို့၏ စိတ်နှလုံးကို ထိုကဲ့သို့တံဆိပ်ခတ်နှိပ်တော်မူ၏။"
        },
        {
            "chapter": 30,
            "verse": 60,
            "text": "၆ဝ။\tထို့ကြောင့်မိုဟမ္မဒ်၊ သင်သည် သည်းခံခြင်းတရားကို မြဲမြံစွာကိုင်ထားလော့၊ အလ္လာဟ်အရှင်မြတ်၏ ကတိတော် သည် အမှန်ပင်မှန်ကန်၏၊ ထို့ကြောင့်ယုံမှားသင်္ကာရှိသောမိစ္ဆာမိုက်တို့သည် သင့်အား စိတ်မတိုစိတ်မပျက် စေလင့်။"
        },
        {
            "chapter": 31,
            "verse": 1,
            "text": "၁။\t''အလိ(ဖ်)လာမ်မီး(မ်)''။"
        },
        {
            "chapter": 31,
            "verse": 2,
            "text": "၂။\tဤဂါထာတော်များသည် သိမ်မွေ့နက်နဲသောကုရ်အာန်ကျမ်းတော်မြတ်၏ ဂါထာတော်များတည်း။"
        },
        {
            "chapter": 31,
            "verse": 3,
            "text": "၃။\tဤကျမ်းတော်မြတ်သည် သူတော်ကောင်းတို့အဖို့အရာ အဆုံးအမတော်နှင့် ကောင်းကြီးမင်္ဂလာတော်ဖြစ်၏။"
        },
        {
            "chapter": 31,
            "verse": 4,
            "text": "၄။\tထိုသူတော်ကောင်းတို့သည် ဆွလားသ်ဝတ်ပြုကြ၏၊ ဇကားသ်အလှုကို ပေးကြ၏၊ နောင်တမလွန်ဘဝ၌ ဧကန် ယုံကြည်ကြ၏။"
        },
        {
            "chapter": 31,
            "verse": 5,
            "text": "၅။\tဤသူတို့သည် သူတို့၏ အသက်သခင်ကျေးဇူးတော်ရှင်အထံတော်မှ လမ်းညွှန်မှုရရှိကြ၏၊ စင်စစ်အားဖြင့် ဤသူတို့သာ အောင်မြင်သူများဖြစ်ကြ၏။"
        },
        {
            "chapter": 31,
            "verse": 6,
            "text": "၆။\tလူသားတို့အနက် အသိတရားမရှိပဲလျက် အလ္လာဟ်အရှင်မြတ်တော်၏ လမ်းတော်မှ သူတပါးကို ဖြားယောင်းခြင်း အလို့ငှာသော်လည်းကောင်း၊ လမ်းတော်ကို ပြောင်လှောင်ခြင်းအလို့ငှာသော်လည်းကောင်း၊ အနှစ်သာရကင်းမဲ့ သည့်အပျင်းဖြေစကားများကို ဟောကြားခြင်း၌ ငွေကုန်ငွေကျခံ၍ ကြိုးစားအားထုတ်သောသူရှိ၏၊ ဤကဲ့သို့သော သူတို့အတွက် အရှက်တကွဲပျက်စီးဆုံးရှုံးခြင်းရှိ၏။"
        },
        {
            "chapter": 31,
            "verse": 7,
            "text": "၇။\tထို့အပြင် ငါ၏ပညတ်တော်များကို ရွတ်ဖတ်ပြသောအခါ ထိုသူသည် မကြားသကဲ့သို့၊ နားပင်းနေသကဲ့သို့ တစ်ဘက်သို့ကြီးစွာသောမာနဖြင့် လှည့်သွား၏၊ ထို့ကြောင့်ထိုသူအား အလွန်ပြင်းပြနာကျင်ဖွယ်ရှိသောအပြစ်ဒဏ် တော်သတင်းကို အကြောင်းကြားလော့။"
        },
        {
            "chapter": 31,
            "verse": 8,
            "text": "၈။\tမှတ်သားလော့၊ အကြင်သူတို့သည် သမ္မာတရားတော်ကို ယုံကြည်လျက် သုစရိုက်ကောင်းမှုများကို ပြုကျင့်အ့ံ၊ ထိုသူတို့အတွက် သုခဥယျာဉ်တော်များရှိ၏။"
        },
        {
            "chapter": 31,
            "verse": 9,
            "text": "၉။\tထိုသူတို့သည် ထိုဥယျာဉ်တော်များ၌ စံစားနေထိုင်ကြရလတ့ံ၊ ဤသတင်းသည်ကား ထိုဥယျာဉ်တော်များ၌ စံစားနေထိုင်ကြရလတံ့၊ ဤသတင်းသည်ကား အလ္လာဟ်အရှင်မြတ်၏ ကတိဗျာဒိတ်တော်အမှန်ဖြစ်၏၊ အရှင် မြတ်သည် အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်ဖြစ်တော်မူ၏။"
        },
        {
            "chapter": 31,
            "verse": 10,
            "text": "၁ဝ။\tသင်တို့မြင်ရသည့်အတိုင်း အလ္လာဟ်အရှင်မြတ်သည် မိုးကောင်းကင်ကို အမှီအထောက်မရှိပဲ ဖန်ဆင်းထား တော်မူ၏၊ ကမ္ဘာမြေကြီးသည် သင်တို့နှင့်အတူတကွမလှုပ်ရှားစေရန် မြေပေါ်တွင် တောင်ကြီးတောင်ငယ် အသီးသီးကို မြဲမြံစွာစီရင်ထားတော်မူ၏၊ အရှင်မြတ်သည် မဟာပထဝီမြေပေါ်တွင် တိရိစ္ဆာန်အမျိုးမျိုးကို ကြဲဖြန့်စီရင်ထားတော်မူ၏၊ ငါအရှင်မြတ်သည် မိုးကောင်းကင်မှ မိုးရေကို ရွာသွန်းစေတော်မူ၏၊ ထိုမိုးရေဖြင့် မြေပေါ်တွင် အကျိုးရှိသောသစ်ပင်အမျိုးမျိုးတို့ကို ပေါက်ရောက်စေတော်မူ၏။"
        },
        {
            "chapter": 31,
            "verse": 11,
            "text": "၁၁။\tဤအရာဝထ္ထုခပ်သိမ်းကုန်တို့ကို အလ္လာဟ်အရှင်မြတ်ဖန်ဆင်းတော်မူ၏၊ အို-လူသားတို့၊ အလ္လာဟ်အရှင်မြတ်မှအပ သင်တို့ကိုးကွယ်သောဘုရားယောင်များဖန်ဆင်းသောအရာတစ်စုံတစ်ခုကို အကျွနု်ပ်အား ပြသကြလော့၊ တစ်စုံတစ်ရာမျှ ၎င်းတို့မဖန်ဆင်းနိုင်ချေ၊ မတရားမှုပြုသူတို့သည် ထင်ရှားသောအမှားသို့ ရောက်ကြသည် သာတည်း။"
        },
        {
            "chapter": 31,
            "verse": 12,
            "text": "၁၂။\tငါအရှင်မြတ်သည် လု(က်)မာန်သုခမိန်အား မုချဧကန်ပညာအလင်းရောင်ကို သနားတော်မူ၏၊ သူ့အား ဗျာဒိတ် ပေးတော်မူသည်မှာ အို-လုက်မာန်၊ အလ္လာဟ်အရှင်မြတ်၏ ကျေးဇူးတော်၊ ဂုဏ်တော်ကို ချီးကြူးလော့၊ အကြင်သူသည် ဂုဏ်ကျေးဇူးတော်ကို ချီးမွမ်းအ့ံ၊ ထိုသူသည် မိမိအကျိုးအဖို့အရာ ချီးမွမ်း၏၊ အကြင်သူသည် အရှင်မြတ်၏ ကျေးဇူးတော်ကို ဝန်မခံ၊ ကျေးစွပ်အ့ံ၊ မှတ်သားလော့၊ အရှင်မြတ်သည် ဇာတိပကတိအားဖြင့် ကုံလုံပြည့်စုံတော်မူ၏၊ အ့ံချီးဖွယ်အပေါင်းကို ပိုင်တော်မူ၏။"
        },
        {
            "chapter": 31,
            "verse": 13,
            "text": "၁၃။\tမှတ်သားကြလော့၊ လု(က်)မာန်သုခမိန်သည် မိမိသားအား ဤသို့ဆုံးမ၏၊ အို-ချစ်သား၊ သင်သည် အလ္လာဟ် အရှင်မြတ်နှင့်တွဲဖက်၍ အခြားအရာများကို မကိုးကွယ်လင့်၊ မှတ်သားကြလော့၊ အရှင်မြတ်နှင့်အခြားအရာများကို တွဲဘက်ခြင်းသည် အလွန်ဆိုးသွမ်းသောပြစ်မှုတည်း။"
        },
        {
            "chapter": 31,
            "verse": 14,
            "text": "၁၄။\tငါအရှင်မြတ်သည် လူသားအား မိမိ၏ မိဘတို့နှင့်စပ်လျဉ်း၍ ပညတ်တော်မူသည်မှာ သူ၏မိခင်သည် သူ့အား ဒုက္ခအမျိုးမျိုနှင့် မွေးဖွား၏၊ နှစ်နှစ်စေ့၍ နို့ဖြတ်သည့်တိုင်အောင် ယုယပိုက်ထွေး၊ နို့ချိုတိုက်ကျွေး၏၊ အို-လူသား၊ ငါ၏ကျေးဇူးတော်နှင့် မိဘနှစ်ပါး၏ ကျေးဇူးရပ်ကို အာရုံပြု၍ ချီးမွမ်းလော့၊ ငါ့အထံတော်သို့ သာ ခရီးရှိ၏။"
        },
        {
            "chapter": 31,
            "verse": 15,
            "text": "၁၅။\tသို့သော်အကယ်၍ သင်၏ မိဘနှစ်ပါးက သင်မသိသောဘုရားယောင်များကို ငါအရှင်မြတ်နှင့်တန်းတူထား၍ ကိုးကွယ်ဖို့ရာ သင့်အား အနိုင်အထက်စေခိုင်းခဲ့လျှင် သင်သည် သူတို့၏စကားကို နားမထောင်လင့်၊ လောကီမှု တွင် သူတို့ကို သနားကြင်နာစွာပေါင်းဖော်ပြုစုလော့၊ ထို့အပြင်ငါ့အထံတော်၌ မိမိ၏ အပြစ်များကို ဝန်ချ တောင်းပန်သောသူ၏လမ်းကို လျှောက်လိုက်လော့၊ ထို့နောက်သင်တို့အားလုံးသည် ငါ့အထံတော်သို့ ပြန်ကြရ မည်သာတည်း၊ ထိုအခါသင်တို့ပြုကျင့်လေ့ရှိသမျှအပေါင်းကို သင်တို့အား ငါမိန့်တော်မူမည်။"
        },
        {
            "chapter": 31,
            "verse": 16,
            "text": "၁၆။\tလု(က်)မာန်က ဆက်လက်၍ သြဝါဒပေးသည်မှာ အို-ချစ်သား၊ ဆိုးကောင်းမဟူ လူတို့ပြုကျင့်အပ်သောအမှုသည် မုန်ညင်းစေ့ခန့်မျှပင် လေးသော်လည်း ကျောက်ခဲကျောက်တုံးကြီးအတွင်း၌ဖြစ်စေ၊ မိုးကောင်းကင်၌ဖြစ်စေ၊ မဟာပထဝီမြေအတွင်း၌ဖြစ်စေ၊ ရှိသော်ငြားလည်း အလ္လာဟ်အရှင်မြတ်သည် ထိုအမှုကို ဆွဲထုတ်တော်မူလိမ့် မည်၊ စင်စစ်အားဖြင့်အလ္လာဟ်အရှင်မြတ်သည် သိမ်မွေ့နက်နဲသောအမှုများကို မြင်တော်မူ၏၊ အကြွင်းမဲ့သိတော် မူ၏။"
        },
        {
            "chapter": 31,
            "verse": 17,
            "text": "၁၇။\tအို-ချစ်သား၊ ဆွလားသ်ဝတ်ပြုလော့၊ သနားကြင်နာမှုကို ဆင့်ဆိုလော့၊ မကောင်းမှုဒုစရိုက်ကို တားမြစ်လော့၊ မည်သည့်အခြေအနေသို့ ဆိုက်ရောက်ငြားသော်လည်း ကြိုးစားမြဲကြိုးစားလော့၊ အကြောင်းမူကား ဤသို့ပြုကျင့် ခြင်းသည် စိတ်ဓာတ်ခိုင်ခန့်မြဲမြံခြင်းဖြစ်၏။"
        },
        {
            "chapter": 31,
            "verse": 18,
            "text": "၁၈။\tအို-ချစ်သား၊ မလေးမခန့်စိတ်ထားမြင့်မောက်၍ သင့်မျက်နှာကို သူတို့ဘက်မှ အခြားဘက်သို့ လှည့်၍ မထားနှင့်၊ မဟာပထမဝီမြေပေါ်၌ စွာတာတာဆောင့်ကြွကြွနှင့် မသွားမလာလင့်၊ အလ္လာဟ်အရှင်မြတ်သည် မာနထောင်လွှား ဝါကြွားပြောဆိုသူကို နှစ်သက်တော်မမူချေ။"
        },
        {
            "chapter": 31,
            "verse": 19,
            "text": "၁၉။\tအို-ချစ်သား၊ အသွားအလာအပြုအမူတွင် အလယ်အလတ်လမ်းကို လိုက်လော့၊ မိမိအသံကိုလည်း မကျယ် စေပဲ ဖြည်းညှင်းသာယာစေလော့၊ စင်စစ်အားဖြင့်အသံဟူသမျှတွင် နာခံဖွယ်မရှိ၊ အစူးရှဆုံးအသံသည် မြည်း တိရိစ္ဆာန်၏ အသံဖြစ်၏။"
        },
        {
            "chapter": 31,
            "verse": 20,
            "text": "၂ဝ။\tအို-လူသားအပေါင်းတို့၊ အလ္လာဟ်အရှင်မြတ်သည် ကောင်းကင်ဘုံနှင့် ကမ္ဘာမြေပေါ်ဝယ် ရှိရှိသမျှသောအရာ ခပ်သိမ်းကုန်တို့ကို သင်တို့သုံးစွဲအကျိုးရှိဖို့ရာ အဘယ်သို့ပြုပြင်စီမံထားတော်မူသည်ကို မမြင်ကြသလော၊ အရှင်မြတ်သည် သင်တို့အတွင်းအပြင်နှစ်ဌာနစလုံး၌ပင် ကောင်းကြီးမင်္ဂလာတော်များနှင့် အပြည့်ဖြည့်ထား တော်မူ၏၊ သို့ဖြစ်ပါလျက်လူသားတို့အနက် အသိဉာာဏ်သော်လည်းကောင်း၊ အဆုံးအမသော်လည်းကောင်း၊ အလင်းရောင်ပေးသည့်ကျမ်းတော်သော်လည်းကောင်း မရှိပဲလျက် အလ္လာဟ်အရှင်မြတ်နှင့်စပ်လျဉ်း၍ ငြင်းခုံသူ လည်းရှိသေး၏။"
        },
        {
            "chapter": 31,
            "verse": 21,
            "text": "၂၁။\tထို့အပြင်အကယ်၍ ထိုသူတို့အား အလ္လာဟ်အရှင်မြတ်ချပေးသနားတော်မူသောကျမ်းတော်ကို ယုံကြည်လိုက်နာ ကြလော့ဟု ဟောပြောသောအခါ သူတို့က မလိုက်နာနိုင်၊ ငါတို့သည် မိရိုးဖလာကိုသာ လိုက်ကြ၏ဟု တုံ့ ပြန်ပြောဆိုကြ၏၊ ရှိုင်တန်မာရ်နတ်သည် သူတို့၏မိဘဘိုးဘွားကို ငရဲမီးထဲသို့ ဖြားယောင်းသွေးဆောင်သွားခဲ့ သော်ငြားလည်း သူတို့သည် မိရိုးဖလာကို လိုက်ကြမည်လော။"
        }
    ]
}
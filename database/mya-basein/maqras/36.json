{
    "maqras": [
        {
            "chapter": 4,
            "verse": 74,
            "text": "၇၄။\tဤဘဝကို အရင်းအနှီးပြု၍ နောင်တမလွန်ဘဝကို ရှာမှီးသောသူတို့အား အလ္လာဟ်အသျှင်မြတ်၏ ဘက်တော်၌ စစ်ဝင်တိုက်၍ စစ်မြေပြင်ဝယ်ကျ၏။ သို့မဟုတ် စစ်ရေးသာအနိုင်ရ၏။ ထိုသူအား ငါအသျှင်မြတ်သည် မဟာဆုတော်ကြီးကို ချပေးတော်မူမည်။"
        },
        {
            "chapter": 4,
            "verse": 75,
            "text": "၇၅။\tသင်တို့သည် အလ္လာဟ်အသျှင်မြတ်၏လမ်းတွင်သော်လည်းကောင်း၊ အင်အားချိနဲ့သူများအတွက် သော်လည်းကောင်း၊ မိန်းမသားများအတွက်သော်လည်းကောင်း၊ ကလေးသူငယ်များအတွက်သော် လည်းကောင်း၊ အဘယ်ကြောင့် စစ်မတိုက်အပ်သနည်း။ ထိုဒုက္ခသည်တို့သည် အလ္လာဟ်အသျှင် ထံတော်၌ ဤသို့ဆုတောင်းကြ၏။ အို-အကျွနု်ပ်တို့၏အသျှင်သခင် သူတစ်ပါးတို့ကို ညှင်းဆဲနှိပ်စက် သူများနေထိုင်သည့် ဤမြို့မှ အကျွနု်ပ်တို့အား ကယ်နှုတ်တော်မူပါ။ အို-ကျေးဇူးတော်သခင် အကျွနု်ပ်တို့ကို ကာကွယ်စောင့်ရှောက်သူ အဆွေခင်ပွန်းတစ်ဦးဦးကို အထံတော်မှ ချပေးသနား တော်မူပါအသျှင်။ အို-ကျေးဇူးတော်သခင် အကျွနု်ပ်တို့အတွက် ခုခံတိုက်ခိုက်သူတစ်ဦးဦးကို အထံတော်မှ ချပေးသနားတော်မူပါအသျှင်။"
        },
        {
            "chapter": 4,
            "verse": 76,
            "text": "၇၆။\tယုံကြည်သူတို့သည် အသျှင်မြတ်လမ်းတွင် စစ်တိုက်ကြ၏။ မယုံကြည်သူတို့မူကား ဘုရားတု ဘုရားယောင်များအတွက် စစ်ခင်းကြ၏။ ထို့ကြောင့် သင်တို့သည် ရှိုင်တန်မာရ်နတ်၏ စစ်သည်များကို တိုက်ခိုက်ကြလော့။ မှတ်သားကြလော့။ ရှိုင်တန်မာရ်နတ်၏ သေနင်္ဂဗျူဟာသည် ညံ့ဖျင်း၏။"
        },
        {
            "chapter": 4,
            "verse": 77,
            "text": "၇၇။\tအို-တမန်တော် သင်သည် ဤသူများကို မသိမမြင်သလော။ ထိုသူတို့သည် စစ်မက်တိုက်ခိုက်ခြင်းကို မပြုကြလင့်။ ဆွလာသ်ဝတ်ပြုကြလော့။ ဇကာသ်အလှူပေးကြလော့ဟု ဗျာဒိတ်ပေးတော်မူခြင်းခံရသူ များဖြစ်ကြ၏။ သို့သော် သူတို့ထံ စစ်တိုက်ရန် အမိန့်တော်ကျရောက်လာသောအခါ သူတို့အနက် လူတစ်စုသည် လူသားတို့ကို အလ္လာဟ်အသျှင်မြတ်အား ကြောက်ရွံ့သကဲ့သို့ သို့မဟုတ် အသျှင်မြတ် အား ကြောက်ရွံ့သည်ထက် ကြောက်ရွံ့ပြီးလျှင် အို-အကျွနု်ပ်တို့၏အသျှင်သခင် အသျှင်သည် အကျွနု်ပ်တို့အပေါ်၌ စစ်မက်ပြိုင်ဆိုင်တိုက်ခိုက်ခြင်းကို အဘယ်ကြောင့် ပညတ်တော်မူပါသနည်း။ အသျှင်သည် အကျွနု်ပ်တို့အား အချိန်အနည်းငယ် ဆိုင်းင့ံပေးတော်မူပါလျှင် ကောင်းလေစွဟု တင်လျှောက်ကြ၏။ အို-မိုဟမ္မဒ် သင်သည် သူတို့အား ဟယ် အချင်းတို့ လောကီစည်းစိမ်ဥစ္စာသည် မမှုလောက်သောအရာဖြစ်၏။ နောင်တမလွန်ဘဝသည် ဒုစရိုက်မှုများကို ရှောင်ကြဉ်သူများအတွက် သာလွန်မွန်မြတ်၏။ သင်တို့သည် စွန်ပလွံ့စေ့၏ အမြှေးလောက်မျှ မတရားပြုခြင်းခံရမည်မဟုတ်ပေ။"
        },
        {
            "chapter": 4,
            "verse": 78,
            "text": "၇၈။\tသင်တို့သည် မည်သည့်နေရာတွင်မဆိုရှိရှိ ခိုင်ခန့်မြင့်စွင့်သော ရဲတိုက်အတွင်း၌ေ ခိုလှုံ့သော်လည်း သေခြင်းသည် သင်တို့ထံရောက်လာပေမည်။ သို့သော် သူတို့အပေါ် ချမ်းသာသုခ ကျရောက်လာ သောအခါ သူတို့က ဤချမ်းသာသုခသည် အလ္လာဟ်အသျှင်မြတ်ထံတော်မှဖြစ်သည်ဟု ရင့်ကျူးကြ ၏။ ဆင်းရဲဒုက္ခကျရောက်လာသောအခါ သူတို့က ဤဒုက္ခသည် သင် မိုဟမ္မဒ်လက်ချက်ဘဲဟု ပြောဆိုကြ၏။ အို-တမန်တော် သင်သည် သူတို့အား သုခ၊ ဒုက္ခတို့သည် အလ္လာဟ်အသျှင်မြတ် အထံတော်မှသာတည်းဟု ဟောကြားလော့။ ဤလူများသည် ဖြစ်ပျက်ခြင်းတစ်ရပ်၏ အကျိုးအကြောင်းကို မသိနိုင်ကြသည်မှာ သူတို့တွင် အဘယ်အရာ ချွတ်ယွင်းနေသနည်း။"
        },
        {
            "chapter": 4,
            "verse": 79,
            "text": "၇၉။\tအို-လူသားတို့ သင်တို့စံစားရသောချမ်းသာသုခများသည် အလ္လာဟ်အသျှင်မြတ်အထံတော်မှ တဖြစ်ကြ၏။ သင်တို့ခံစားရသော ဆင်းရဲဒုက္ခများသည် သင်တို့ထံမှဖြစ်ကြ၏။ မိုဟမ္မဒ် ငါသည် သင့်အား လူသားတို့ထံသို့ တမန်တော်အဖြစ်ဖြင့် စေလွှတ်တော်မူ၏။ အလ္လာဟ်အသျှင်မြတ်သည် သက်သေတော်အဖြစ်ဖြင့် လုံလောက်တော်မူ၏။"
        },
        {
            "chapter": 4,
            "verse": 80,
            "text": "၈ဝ။\tအကြင်သူသည် တမန်တော်ကိုနာခံ၏။ ထိုသူသည် အလ္လာဟ်အသျှင်မြတ်အား နာခံသည်မည်၏။ အကြင်သူတို့သည့် လှည့်သွား၏။ ထိုသူတို့ကို စောင့်ထိန်းဖို့ရာ သင့်အား စေလွှတ်တော်မမူပေ။"
        },
        {
            "chapter": 4,
            "verse": 81,
            "text": "၈၁။\tထို့ပြင် သူတို့က ထိုအရာသည် နာခံခြင်းဖြစ်၏ဟုဆိုကြ၏။ သို့သော် သူတို့သည် သင်တို့ထံမှ ထွက်သွားသောအခါ သူတို့အနက် လူတစ်စုသည် သင်၏သြဝါဒမှတစ်ပါး အခြားအရာများကို ကြံစည်အားထုတ်၍ ညဉ့်ကိုကုန်ကြ၏။ အလ္လာဟ်အသျှင်မြတ်သည် ညဉ့်အချိန်တွင် သူတို့ကြံစည် သည့် စီမံကိန်းကို မှတ်သားထားတော်မူ၏။ ထို့ကြောင့် သင်သည် သူတို့အား ခုခံလော့။ အလ္လာဟ်အသျှင်မြတ်အား ယုံကြည်ကိုးစားလော့။ အလ္လာဟ်အသျှင်မြတ်သည် ယုံကြည်ကိုးစားရာ အတွက် လုံလောက်တော်မူ၏။"
        },
        {
            "chapter": 4,
            "verse": 82,
            "text": "၈၂။\tသူတို့သည် ကုရ်အာန်ကျမ်းတေ်ကို စဉ်းစားဆင်ခြင်ကြမည်မဟုတ်လော။ ကုရ်အာန်ကျမ်းတော်သည် အလ္လာဟ်အသျှင်မြတ်အထံတော်မှမဟုတ်ဘဲ အခြားသူတို့ထံမှဖြစ်ခဲ့လျှင် သူတို့သည် ထိုကျမ်းတော်၌ များစွာသော မညီညွတ်၊ ကွဲလွဲချက်များကို တွေ့ကြရမည်။"
        },
        {
            "chapter": 4,
            "verse": 83,
            "text": "၈၃။\tသူတို့ထံ ဘေးရန်ကင်းခြင်းသတင်းသော်လည်းကောင်း၊ စိုးရိမ်ကြောင့်ကြဘွယ်သတင်းဆိုး ရောက်လာလျှင် သူတို့သည် ထိုသတင်း အနှံ့အပြား ကြော်ငြာကြ၏။ အကယ၍ သူတို့သည် ထိုသတင်းကို တမန်တော်သခင်နှင့် အကြီးအကဲအုပ်ချုပ်သူတို့အား အကြောင်းကြားခဲ့လျှင် သူတို့အနက် စဉ်းစားဆင်ခြင်တတ်သူတို့သည် ထိုသတင်းအကြောင်းအရာကို စစ်ဆေးစုံစမ်း၍ အမှန်ကို သိရှိကြလတ္တံ့။ အကယ်၍ အလ္လာဟ်အသျှင်မြတ်၏ မဟာဂရုဏာတော်အနန္တ ကောင်းကြီးမင်္ဂလာတော်တို့ကြောင့်သာမဟုတ်လျှင် သင်တို့အနက် အလွန်နည်းပါးသောသူတို့မှ တစ်ပါး၊ သင်တို့အားလုံးသည် ရှိုင်တန်မာရ်နတ်နောက်သို့ လိုက်ခဲ့ကြလတ္တံ့။"
        },
        {
            "chapter": 4,
            "verse": 84,
            "text": "၈၄။\tထို့ကြောင့် အို-မိုဟမ္မဒ် အလ္လာဟ်အသျှင်မြတ်၏လမ်းတော်၌ စစ်မက်ပြိုင်ဆိုင်တိုက်ခိုက်လော့။ သင်သည် မိိမိအတွက်မှတစ်ပါး၊ သူတစ်ပါးအတွက် တာဝန်မထမ်းရပေ။ ယုံကြည်သူတို့ကို တိုက်တွန်း လှု့ံဆော်လော့။ အလ္လာဟ်အသျှင်မြတ်သည် မယုံကြည်သူ၏အင်အားကို တားမြစ်ဟန့်တားတော် မူကောင်း ဟန့်တားတော်မူလိမ့်မည်။ အလ္လာဟ်အသျှင်မြတ်သည် သာလွန်အင်အားကြီးမားတော် မူ၏။ အပြစ်ဒဏ်ခတ်ရာ၌ သာလွန်ခက်ထန်တော်မူ၏။"
        },
        {
            "chapter": 4,
            "verse": 85,
            "text": "၈၅။\tအကြင်သူသည် ကောင်းသောကိစ္စ၌ ဝင်ရောက်အားထုတ်အံ့။ ထိုသူသည် ထိုအားထုတ်မှု၏ အကျိုးဆက်ကို ခံစားရလတ္တံ့။ အကြင်သူသည် မကောင်းသောအမှု၌ ဝင်ရောက်ကြိုးပမ်း၏။ ထိုသူသည် ထိုကြိုးပမ်းမှု၏ မကောင်းကျိုးကို ခံစားရလတ္တံ့။ အလ္လာဟ်အသျှင်မြတ်သည် ခပ်သိမ်းကုန်သောအရာများအပေါ်၌ တန်ခိုးကြီးတော်မူပါ၏။"
        },
        {
            "chapter": 4,
            "verse": 86,
            "text": "၈၆။\tသင်တို့သည် နှုတ်ဆက်မေတ္တာပို့ခြင်းခံရသောအခါ ထိုနှုတ်ဆက်စကားထက် သာလွန်၍ လည်းကောင်း၊ သို့မဟုတ် အလားတူ မင်္ဂလာရှိသောစကားဖြင့်လည်းကောင်း တုန့်ပြန်နှုတ်ဆက်ကြ လော့။ အလ္လာဟ်အသျှင်မြတ်သည် အရာခပ်သိမ်းကုန်တို့ကို မှတ်သားတော်မူ၏။"
        },
        {
            "chapter": 4,
            "verse": 87,
            "text": "၈၇။\tအသျှင်မြတ်တစ်ပါး အခြားအသျှင်သခင်မရှိပေ။ အသျှင်မြတ်သည် သင်တို့အားလုံးကို ရှင်ပြန် ထမြောက်ရမည့်နေ့ဘက်သို့ စုရုံးတော်မူမည်။ ထိုနေ့တော်ကြီး ဆိုက်ရောက်လာမည်ကို ယုံမှား သံသယ လုံးဝမရှိနိုင်ပေ။ အကြောင်းတစ်ခုခုကို သိမြင်ပြောကြားရာ၌ အဘယ်သူသည် အလ္လာဟ် အသျှင်မြတ်ထက် သာလွန်မှန်ကန်သနည်း။"
        }
    ]
}
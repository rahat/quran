{
    "maqras": [
        {
            "chapter": 29,
            "verse": 26,
            "text": "၂၆။\tထို့အပြင်လွဒ်သည် သူ၌ ယုံကြည်၏၊ တမန်တော်အေဗရာဟမ်က ဟယ်-လွဒ်၊ မှတ်သားလော့၊ ငါသည် မိမိ၏ အရှင်သခင်အထံတော်သို့ ထွက်ပြေးသူဖြစ်၏၊ မှတ်သားလော့၊ အရှင်မြတ်၊ အရှင်မြတ်သာလျှင် အနန္တ တန်ခိုးတော်သခင်၊ သဗ္ဗညုတဉာာဏ်တော်ရှင်ဖြစ်တော်မူ၏။"
        },
        {
            "chapter": 29,
            "verse": 27,
            "text": "၂၇။\tထို့အပြင်ငါအရှင်မြတ်သည် အေဗရာဟမ်အား အစ်စဟတ်(က်)နှင့် ယာကူး(ဗ်)ကို ပေးသနားတော်မူ၏၊ ထို့အပြင် သူမှ ဆင်းသက်ပေါက်ပွားသောသားမြေးတို့အထဲတွင် တမန်တော်ရာထူးနှင့် ကျမ်းတော်မြတ်ကို တည်ထားတော် မူ၏၊ ထို့အပြင်ငါသည် တမန်တော်အေဗရာဟမ်အား ဤလောကတွင် သူ၏ဆုကို ပေးတော်မူ၏၊ မှတ်သား ကြလော့၊ နောင်တမလွန်ဘဝ၌ သူသည် သူတော်သူမြတ်တို့ဘောင်တွင် အမှန်ပင်ပါဝင်၏။"
        },
        {
            "chapter": 29,
            "verse": 28,
            "text": "၂၈။\tတဖန်တမန်တော်လွဒ်၊ မှတ်သားကြလော့၊ သူသည် မိမိအမျိုးသားတို့အား မှတ်သားကြလော့၊ သင်တို့အလျင် လာသောလူဟောင်းတို့မပြုကျင့်ခဲ့သောကာမရာဂညစ်ညမ်းမှုကို သင်တို့သည် ပြုကြ၏။"
        },
        {
            "chapter": 29,
            "verse": 29,
            "text": "၂၉။\tအကြောင်းမူကားသင်တို့သည် ယောက်ျားအချင်းချင်းမေထုံအမှုကို ပြုကြသည်မဟုတ်လော၊ သင်တို့သည် ခရီးသွားရာလမ်းကို ဖျက်ဆီးသည်မဟုတ်လော၊ သင်တို့သည် မိမိတို့အစည်းအဝေးများ၌ လွန်စွာညစ်ညမ်း ကြသည်မဟုတ်လောဟု ပြော၏၊ သို့သော်သူ၏အမျိုးသားတို့က ဤသို့သာတုံ့ပြန်ပြောဆိုကြ၏၊ သင်အမှန် ဆိုသူဖြစ်ပါလျှင် အလ္လာဟ်အရှင်မြတ်၏ အပြစ်ဒဏ်ကို အကျွနု်ပ်တို့ထံ ယူဆောင်ခဲ့လော့။"
        },
        {
            "chapter": 29,
            "verse": 30,
            "text": "၃ဝ။\tထိုအခါတမန်တော်လွဒ်က အို-အကျွနု်ပ်၏ အရှင်သခင်၊ မတရားညစ်ညမ်းမှုကို ပွားများနေသူတို့ကို အကျွနု်ပ် အား အောင်စေတော်မူပါဟု ဆုတောင်းပဌနာပြု၏။"
        },
        {
            "chapter": 29,
            "verse": 31,
            "text": "၃၁။\tထို့အပြင်ငါ၏ ကောင်းကင်တမန်တော်တို့သည် တမန်တော်အေဗရာဟမ်ထံသို့ သတင်းကောင်းကို ယူဆောင် လာ၍ အို-တမန်တော်သခင်၊ အကျွနု်ပ်တို့သည် ထိုမြို့ရွာနယ်ပယ်ကို မုချဖျက်ဆီးတော့မည်၊ အကြောင်းမူကား ထိုဒေသတွင် မှီတင်းနေထိုင်သူတို့သည် မတရားမှုကျူးလွန်သူများဖြစ်ကြ၏ဟု ဆိုကြ၏။"
        },
        {
            "chapter": 29,
            "verse": 32,
            "text": "၃၂။\tထိုအခါအေဗရာဟမ်က မှတ်သားကြလော့၊ တမန်တော်လွဒ်သည် ထိုအရပ်တွင်ရှိ၏ဟု ပြော၏၊ ကောင်းကင် တမန်တော်တို့ပြန်ပြောသည်မှာ တမန်တော်၊ အကျွနု်ပ်တို့သည် သူ၏မိန်းမမှတပါး သူနှင့်တကွ သူ့အိမ်သူ အိမ်သားတို့ကို ကယ်တင်ကြရပါမည်၊ သူ၏မိန်းမသည် ထိုအရပ်တွင် ကျန်ရစ်သူတို့အထဲတွင် ပါဝင်ပါ၏ဟု ပြော၏။"
        },
        {
            "chapter": 29,
            "verse": 33,
            "text": "၃၃။\tထို့အပြင် ငါ၏ ကောင်းကင်တမန်တော်တို့သည် တမန်တော်လွဒ်ထံသို့ ရောက်ရှိသောအခါ သူသည် ထို ကောင်းကင်တမန်တော်တို့အတွက် စိတ်ညစ်၏၊ သူသည် တမန်တော်တို့ကို မစောင့်ရှောက်မကာကွယ်နိုင်သော ကြောင့်တည်း၊ သို့သော်ကောင်းကင်တမန်တော်တို့က အို-တမန်တော်သခင်၊ စိတ်မတုန်လှုပ်ပါလင့်၊ စိတ်မပူ ဆွေးပါလင့်၊ အကျွနု်ပ်တို့သည် သခင်၏ကြင်ယာတော်မှတပါး သခင်နှင့်တကွ အိမ်သူအိမ်သားအားလုံးကို ကယ်နှုတ်ယူရပါမည်၊ သခင်၏ကြင်ယာတော်မူကား ကျန်ရစ်သူတို့ဘောင်တွင် ပါဝင်ပါ၏။"
        },
        {
            "chapter": 29,
            "verse": 34,
            "text": "၃၄။\tအို-တမန်တော်သခင်၊ ဤအရပ်ဒေသသူဒေသသားတို့သည် မတော်မတရားဒုစရိုက်အညစ်အညမ်းတို့ကို ကျူးလွန်ပြုကျင့်သောကြောင့် အကျွနု်ပ်တို့သည် ထိုသူယုတ်မာတို့အပေါ်သို့ ကောင်းကင်မှ ပြင်းထန်သောအမျက် ဒေါသကို ပစ်ချကြပါမည်ဟု ပြောကြ၏။"
        },
        {
            "chapter": 29,
            "verse": 35,
            "text": "၃၅။\tဉာာဏ်ပညာရှိသူတို့အဖို့ ငါသည် ဤအဖြစ်အပျက်၌ ထင်ရှားသောအတိတ်နိမိတ်လက္ခဏာတော်တစ်ပါးထားခဲ့ တော်မူ၏။"
        },
        {
            "chapter": 29,
            "verse": 36,
            "text": "၃၆။\tထို့အပြင်မဒယန်မြို့သူမြို့သားတို့ထံ သူတို့၏သားချင်းတမန်တော်ရှုအိုက်ဗ်ကို ငါစေလွှတ်တော်မူ၏၊ သူဟောကြား သည်မှာ ဟယ်-အချင်းတို့၊ အလ္လာဟ်အရှင်မြတ်အား ကိုးကွယ်ကြလော့၊ နောက်ဆုံးနေ့တော်ကြီးကို မျှော်လင့် ကြလော့၊ မြေပေါ်၌ ပျက်စီးမှုများပြားသောအကုသိုလ်မကောင်းမှုကို မပြုကြလင့်ဟု ပြော၏။"
        },
        {
            "chapter": 29,
            "verse": 37,
            "text": "၃၇။\tသို့သော်ထိုမြို့နေလူတို့သည် တမန်တော်ကို မယုံကြည်ငြင်းဆန်ကြ၏၊ ထိုအခါအလွန်ပြင်းထန်ကြောက်မက်ဖွယ် သောမြေငလျင်လှုပ်၏၊ နံနက်မိုးသောက်သောအခါ ထိုသူတို့အား မိမိတို့တိုက်တာအိမ်ရာအတွင်း၌ ကျွမ်းထိုး မှောက်ခုံသေကြေပျက်စီးလျက် တွေ့ရ၏။"
        },
        {
            "chapter": 29,
            "verse": 38,
            "text": "၃၈။\tထို့အပြင်အားဒ်နှင့် စမုဒ်လူမျိုးစုများ သူတို့၏ ကြွင်းကျန်ယိုယွင်းသောအဆောက်အအုံများမှ သူတို့သည် အဘယ်ဘဝသို့ ဆိုက်ရောက်ကြသည်ကို သင်တို့ကောင်းစွာသိနိုင်၏၊ ရှိုင်တန်မာရ်နတ်သည် သူတို့အား မိမိတို့ ပြကျင့်မှုများကို အကောင်းထင်မှတ်စေ၏၊ လမ်းမှန်မှ တားဆီးထား၏၊ ထိုသူများသည် ဉာာဏ်ပညာထက်မြက် သော်လည်း လှည့်စားခြင်းကို ခံကြရ၏။"
        },
        {
            "chapter": 29,
            "verse": 39,
            "text": "၃၉။\tထို့အပြင်ကာရွန်၊ ဖွာရောနှင့်ဟာမန်၊ တမန်တော်မူစာတို့ထံသို့ အလ္လာဟ်၏ အချုပ်အခြာအာဏာကို ထောက်ခံ သော၊ ထင်ရှားခိုင်မာသောသက်သေခံချက်များကို ယူဆောင်လာ၏၊ သို့သော် သူတို့သည် ကမ္ဘာမြေပေါ်၌ ဝါကြွားထောင်လွှားသူများဖြစ်ကြ၏၊ သူတို့သည် ငါ့အထံတော်မှ လွတ်အောင်ပြေးနိုင်သူများမဟုတ်ချေ။"
        },
        {
            "chapter": 29,
            "verse": 40,
            "text": "၄ဝ။\tထို့ကြောင့်ငါအရှင်မြတ်သည် တစ်ယောက်စီကို သူ၏ပြစ်မှုအတွက် ဖမ်းဆီးတော်မူသည်၊ သူတို့အနက်သူ့အပေါ် သို့ ငါ လေနီကြမ်းလွှတ်တော်မူ၏၊ သူတို့အနက်ကြောက်မက်ဖွယ်သောအသံကြီးဖမ်းဆီးခံရသူလည်း ရှိ၏၊ သူတို့အနက် ငါမြေမျိုစေတော်မူခြင်းခံရသူလည်းရှိ၏၊ ငါရေမျိုစေတော်မူခြင်းခံရသူလည်း ရှိ၏၊ အလ္လာဟ်အရှင် မြတ်သည် သူတို့ကို မတရားပြစ်မှားတော်မူသည်မဟုတ်ချေ၊ သို့သော်သူတို့သည် မိမိကိုယ်ကို မိမိပြစ်မှားကြ၏။"
        },
        {
            "chapter": 29,
            "verse": 41,
            "text": "၄၁။\tအလ္လာဟ်အရှင်မြတ်မှတပါး အခြားကိုးကွယ်သူရှာသောသူတို့၏ပမာကို ဆိုသော် ထိုသူတို့အတွက် မိမိအတွက် အိမ်ဆောက်သောပင့်ကူနှင့်တူ၏၊ မှတ်သားကြလော့၊ အိမ်အပေါင်းတို့တွင် အပျော့ဆုံး၊အပျက်လွယ်ဆုံးသောအိမ် သည်ကား ပင့်ကူအိမ်ဖြစ်၏၊ ဤအကြောင်းကို သူတို့သိလျှင် တော်လေစွ။"
        },
        {
            "chapter": 29,
            "verse": 42,
            "text": "၄၂။\tမှတ်သားကြလော့၊ အလ္လာဟ်အရှင်မြတ်သည် မိမိအစား သူတို့သည် အဘယ်အရာကို ကိုးကွယ်သည်ကို အကြွင်းမဲ့သိတော်မူ၏၊ အရှင်မြတ်သည် အနန္တတန်းခိုးတော်သခင်၊ သဗ္ဗညုတဉာာဏ်တော်ရှင်ဖြစ်တော်မူ၏။"
        },
        {
            "chapter": 29,
            "verse": 43,
            "text": "၄၃။\tငါသည် ဤဥပများကို လူသားတို့အတွက် စီရင်တော်မူ၏၊ သို့သော်သူတို့အနက်ပညာရှိတို့မှတပါး မည်သူမျှ ထိုဥပမာများ၏ ဆိုလိုချက်အဓိပ္ပါယ်ကို နားလည်ကြမည်မဟုတ်ချေ။"
        },
        {
            "chapter": 29,
            "verse": 44,
            "text": "၄၄။\tအလ္လာဟ်အရှင်မြတ်သည် မိုးကောင်းကင်နှင့်တကွ ကမ္ဘာမြေကြီးကို မုချဖန်ဆင်းတော်မူ၏၊ မှတ်သားကြလော့၊ ဤအကြောင်းအရာတွင် ယုံကြည်သူတို့အတွက် နိမိတ်လက္ခဏာအ့ံဖွယ်တော်တစ်ပါးရှိ၏။"
        },
        {
            "chapter": 29,
            "verse": 45,
            "text": "၄၅။\tတမန်တော်၊ သင်၏နှလုံးအိမ်တွင် ထင်ရှားစေခြင်းဖြင့် ချပေးသနားတော်မူသောကျမ်းမြတ်ကုရ်အာန်ကို ဖတ်ရွတ် လော့၊ အရှင့်ဆွလဝသ်၌ တည်တ့ံခိုင်မြဲလော့၊ မှတ်သားလော့၊ ဆွလဝသ်ပြုခြင်းသည် မတရားဆိုးသွမ်းမှုနှင့် ကာမယုတ်ည့ံမှုတို့မှ လူသားကို ကာကွယ်ထား၏၊ သို့သော်အလ္လာဟ်အရှင်မြတ်ကို အာရုံပြုခြင်းသည် သာလွန် အရေးကြီး၏၊ အလ္လာဟ်အရှင်မြတ်သည် သင်တို့ပြုသမျှကို သိတော်မူ၏။"
        }
    ]
}
{
    "maqras": [
        {
            "chapter": 18,
            "verse": 17,
            "text": "၁၇။\tနေထွက်လာသောအခါ နေသည် သူတို့၏ လှိုင်ဂူမှ လက်ျာဘက်သို့ လှည့်သွားသည်ကိုသော်လည်းကောင်း၊ နေဝင်သောအခါ သူတို့ကို ကျော်လွန်၍ လက်ဝဲဘက်သို့ လှည့်သွားသည်ကိုသော် လည်းကောင်း၊ သင်မြင်ရလတ့ံ၊ သူတို့သည် လှိုင်ဂူ၏ ကျယ်ဝန်းသောအကွဲ၌ ရှိကြ၏။ ဤအကြောင်းအရာသည် အလ္လာဟ်၏ သာဓကတော်များ အနက် တပါးဖြစ်၏။ အကြင်သူအား အလ္လာဟ်အရှင်မြတ်သည် လမ်းညွှန်ပြတော်မူ၏။ ထိုသူသည် လမ်းမှန် ညွှန်ပြခြင်းကို မုချခံရ၏။ ထိုသူအဖို့အရာ လမ်းပြအဆွေခင်ပွန်းတစုံတယောက်မျှ သင်ရှာတွေ့မည်မဟုတ်ချေ။"
        },
        {
            "chapter": 18,
            "verse": 18,
            "text": "၁၈။\tအကယ်၍ သင်သည် သူတို့ကို မြင်ရလျှင်၊ သူတို့အိပ်ပျော်နေသော်လည်း နိုးကြားသွားလာနေသည်ဟု ထင်မှတ်ရာ၏။ ငါသည် သူတို့အား ဘယ်လှဲ့ညာလှဲ့ကာ အိပ်စေတော်မူ၏။ သူတို့၏ ခွေးကား ဂူအဝ၌ လက် နှစ်ဖက်ကို ဖြန့်ခင်းဝပ်စင်းလျက်ရှိ၏။ အကယ်၍ သင်သည် သူတို့ကို ကျကျနနမြင်ရလျှင်၊ သင်သည် သူတို့ထံမှ မုချထွက်ပြေးလတ့ံ၊ သင်သည် သူတို့ကို အလွန်ထိတ်လန့်လတံ့။"
        },
        {
            "chapter": 18,
            "verse": 19,
            "text": "၁၉။\tငါအရှင်မြတ်သည် ထိုသူတို့သည် တဦးနှင့်တဦးအဖြစ်သနစ်စိစစ်မေးမြန်းစေရန် အိပ်ရာမှ ယင်းသို့နိုးထစေတော် မူ၏။ သူတို့အနက် တယောက်သောသူက သင်တို့သည် ဤဂူတွင်း၌ အဘယ်မျှလောက်ကြာသနည်းဟု မေး၏။ သူတို့က တနေ့(သို့မဟုတ်)နေ့ဝက်လောက်ရှိပြီဟု ပြောကြ၏။ အခြားသူတို့က သင်တို့၏ အရှင်သခင်သည် သင်တို့အဘယ်မျှလောက်ကြာသည်ကို အသိဆုံးဖြစ်တော်မူ၏။ ယခုသင်တို့အထဲမှ တဦးဦးသောသူကို သင်တို့၏ ဤငွေဒင်္ဂါးနှင့် မြို့ထဲသို့ စေလွှတ်ပါ။ သူသည် မြို့တွင်း၌ သန့်ရှင်းမွန်မြတ်သောအစာအာဟာရတို့ကို ကြည့်ရှု ဝယ်ယူလာပါစေ၊ သူသည် သူတပါးနှင့်ယဉ်ကျေးစွာဆက်ဆံပါစေ။ သင်တို့အကြောင်းကို လူမသိပါစေလင့်။"
        },
        {
            "chapter": 18,
            "verse": 20,
            "text": "၂၀။ အကြောင်းမူကား သူတို့သည် အသင်တို့ အကြောင်းကိုသိလျှင် ၊ သူတို့သည် သင်တို့ကို ခဲနှင့်ပစ်ခတ်ကြမည်၊ သို့မဟုတ် သင်တို့အား ၄င်းတို့၏ ဘာသာအယူဝါဒအတွင်း သို့ ပြန်သွတ်သွင်းကြမည်၊ ထိုအခါ သင်တို့သည် မည်သည့်အခါမှ ကြီးပွားကြမည် မဟုတ်ချေ။"
        },
        {
            "chapter": 18,
            "verse": 21,
            "text": "၂၁။ ငါအသျှင်မြတ်သည် ယင်းကဲ့သို့လုလင်ပျိုတို့ကို မြို့သူမြို့သားတို့အား ပြသတော်မူူ၏။ အလ္လာဟ်အရှင်မြတ်၏ ကတိဗျာဒိတ်တော်သည် မှန်ကန်ကြောင်းနှင့် အချိန်တော်နှင့်စပ်လျဉ်း၍ ဒွိဟမရှိနိုင်ကြောင်းများကို သူတို့ သိစေခြင်းငှာ ငါသည် ယင်းကဲ့သို့လုလင်ပျိုတို့ကို ထိုမြို့သူမြို့သားတို့အား ပြသတော်မူ၏။ မြို့နေလူထုသည် ထိုလုလင်တို့အကြောင်းကို အချင်းချင်းငြင်းခုံပြောဆိုသောအခါ၊ အချို့သူတို့က လုလင်ပျိုတို့၏ လှိုင်ဂူပေါ်၌ အဆောက်အဦးကြီးတခုကို တည်ဆောက်ကြလော့၊ သူတို့၏ ကျေးဇူးတော်သခင်သာလျှင်၊ သူတို့အကြောင်းကို အသိဆုံးဖြစ်တော်မူ၏ဟု ဆိုကြ၏။ အငြင်းအခုံတွင် အနိုင်ရသူက အကျွနု်ပ်တို့သည် သူတို့အပေါ်ဆွလတ်ဝတ် ကျောင်းတော်တကျောင်းကို မုချတည်ဆောက်ကြအ့ံဟု ဆိုကြ၏။"
        },
        {
            "chapter": 18,
            "verse": 22,
            "text": "၂၂။\tအချို့သူတို့က သူတို့သည် သုံးယောက်ဖြစ်၏။ သူတို့၏ ခွေးမှာ စတုတ္ထဖြစ်၏။ အချို့က ငါးယောက်၊ သူတို့၏ ခွေးမှာ ဆဌမ၊ အချို့က ခုနှစ်ယောက်၊ သူတို့၏ ခွေးမှာ အဌမဟု အမျိုးမျိုးအဖုံဖုံရမ်းဆပြောဆိုကြ၏။ အို-တမန်တော် ပြောလော့။ အကျွန်ုပ်၏ ကျေးဇူးရှင်သခင်သာလျှင် သူတို့၏ အရေအတွက်ကို အသိဆုံးဖြစ်တော် မူပါ၏။ သူတို့အကြောင်းကို အနည်းငယ်သောသူတို့မှတပါး မည်သူမှ မသိချေ။ ထို့ကြောင့်သူတို့နှင့်စပ်လျဉ်း၍ အပေါ်ရိကငြင်းခုံခြင်းမှတပါး မငြင်းခုံကြလင့်။ သူတို့နှင့်စပ်၍ ပြတ်ပြတ်သားသားပြောဆိုရန် မည်သူကိုမျှ မမေးမမြန်းလင့်။"
        },
        {
            "chapter": 18,
            "verse": 23,
            "text": "၂၃။\tအို-တမန်တော်၊ အမှုကိစ္စတခုခုနှင့်စပ်လျဉ်း၍ အကျွနု်ပ်သည် ထိုကိစ္စကို နက်ဖြန်ဆောင်ရွက်မည်ဟု မဆိုလင့်။"
        },
        {
            "chapter": 18,
            "verse": 24,
            "text": "၂၄။\tအကယ်၍ အလ္လာဟ်အရှင်မြတ်အလိုတော်ရှိပါလျှင်၊ ဆောင်ရွက်ပါမည်ဟု ပြောလော့။ အဘယ်အခါမဆို သင် သည် ယင်းသို့တိုင်ကြားရမည်ကို သတိလစ်ခဲ့လျှင် သတိရသည်နှင့်တပြိုင်နက် သင်၏ အရှင်သခင်ကို အောက်မေ့တသလော့။ ထို့အပြင်အကျွနု်ပ်၏ ကျေးဇူးတော်သခင်သည် ဤသည်ထက် သစ္စာတရားတော်နှင့် သာလွန်နီးကပ်သောအရာသို့ အကျွနု်ပ်အား ညွှန်ပြတော်မူကောင်းမူလိမ့်မည်ဟု ပြောလော့။"
        },
        {
            "chapter": 18,
            "verse": 25,
            "text": "၂၅။\tထို့အပြင်လုလင်ပျိုတို့သည် လှိုင်ဂူအတွင်း၌ နှစ်ပေါင်းသုံးရာအပေါင်းကို ကြာသည်ဟု ဆိုကြ၏။"
        },
        {
            "chapter": 18,
            "verse": 26,
            "text": "၂၆။\tအို-တမန်တော်၊ ဟောကြားလော့၊ သူတို့သည် အဘယ်မျှကြာသည်ကို အလ္လာဟ်အရှင်မြတ်အသိဆုံးဖြစ်တော် မူ၏။ မိုးကောင်းကင်နှင့် ကမ္ဘာမြေပေါ်ဝယ်မမြင်နိုင်သောအရာခပ်သိမ်းတို့သည် အရှင်မြတ်၏ ဘဏ္ဍာတော်များ ဖြစ်ကြ၏။ အရှင်မြတ်သည် အကြွင်းမဲ့သိတော်မူ၏။ အကြွင်းမဲ့မြင်တော်မူ၏။ အလ္လာဟ်အရှင်မြတ်မှတပါး ကာကွယ်စောင့်ရှောက်သူအဆွေခင်ပွန်း သူတို့၌ မရှိချေ။ အရှင်မြတ်သည် မိမိ၏ အချုပ်အခြာအာဏာတော်ကို မည်သူ့ကိုမှ ခွဲဝေပေးတော်မမူချေ။"
        },
        {
            "chapter": 18,
            "verse": 27,
            "text": "၂၇။\tထို့အပြင် သင်၏ ကျေးဇူးတော်သခင်၏ ကျမ်းတော်မြတ်မှ သင့်အား ထုတ်ပြန်ချပေးသနားတော်မူသောဂါထာ တော်များကို ရွတ်ဖတ်လော့။ အရှင်မြတ်၏ ဗျာဒိတ်စကားတော်များကို ပြောင်းလဲနိုင်သူတစုံတယောက်မျှ မရှိချေ။ အလ္လာဟ်အရှင်မြတ်မှတပါး ခိုလှုံရာကို သင်သည် ရှာဖွေရနိုင်တော့မည်မဟုတ်ချေ။"
        },
        {
            "chapter": 18,
            "verse": 28,
            "text": "၂၈။\tအရှင်မြတ်၏ မျက်နှာတော်ကို ဖူးမြင်စိမ့်သောငှာ နေ့ညဉ့်အခါတွင် မိမိတို့၏ ကျေးဇူးတော်သခင်အား ဝတ်ပြု ပန်ထွာသူတို့နှင့်တကွ ခြိုးခြံစွာကျင့်လော့။ လောကီစည်းစိမ်ကို မက်မောပြီးလျှင် သင်သည် သူတို့ကို မမြင်ပဲ လစ်ဟင်းမသွားစေလင့်၊ ငါအရှင်မြတ်ကို သတိမရ မေ့လျော့သောသူ မိမိတဏှာရာဂအမှောင်အမိုက်ဆွဲရာသို့ တကောက်ကောက်လိုက်သူ အရှင်မြတ်စွန့်လွှတ်ခြင်းခံရသူ ဤသူယုတ်မာ၏ စကားကို သင်နားမထောင်လင့်။"
        },
        {
            "chapter": 18,
            "verse": 29,
            "text": "၃၉။\tအို-တမန်တော် ဟောကြားလော့၊ ဤကုရ်အာန်ကျမ်းတော်မြတ်သည် သင်တို့အားလုံး၏ ကျေးဇူးတော်သခင်ထံမှ တရားတော်ဖြစ်၏။ ထို့ကြောင့်ယုံကြည်လိုသူအား ယုံကြည်စေလော့။ မယုံကြည်လိုသူအားလည်း မယုံကြည် စေလော့။ မှတ်သားလော့။ ငါအရှင်မြတ်သည် မယုံကြည်သူတို့အဖို့ ငရဲမီးကို စီရင်ထာတော်မူ၏။ ငရဲမီးတံတိုင်း သည် သူတို့ကို ပတ်ဝိုင်းကာရံထား၏။ သူတို့သည် မိုးရေကို တောင်းသောအခါ သူတို့အပေါ်သို့ ကျိုက်ကျိုက် ဆူသောခဲရည်နှင့်တူသောအရည်ကို ရွာသွန်းစေတော်မူလတံ့၊ ထိုအရည်သည် မျက်နှာများကို လောင်ကျွမ်း၏။ ထိုသောက်ရည်သည် အတိဒုက္ခဖြစ်၏။ ထိုနေထိုင်ရာဌာနလည်း အလွန်ဆိုးဝါးယုတ်ည့ံလှ၏။"
        },
        {
            "chapter": 18,
            "verse": 30,
            "text": "၃၀။\tမှတ်သားကြလော့၊ ယုံကြည်မှုအားဖြင့် သုစရိုက်ကောင်းမှုများကို ပြုကျင့်သောသူတို့မှာမူကား ငါအရှင်မြတ်သည် ကုသိုလ်ကောင်းမှုပွားများသူ၏ ဆုကို ဘယ်သောအခါမှ ဆုံးရှုံးစေတော်မမူချေ။"
        },
        {
            "chapter": 18,
            "verse": 31,
            "text": "၃၁။\tထိုသူတို့အဖို့အရာ သူတို့၏ ဗိမာန်များသည် နိဗ္ဗာန်ဥယျာဉ်တော်များဖြစ်ကြလတ့ံ။ ထိုဥယျာဉ်တော်အောက်တွင် မြစ်ချောင်းအသွယ်သွယ်စီးဆင်းလျက်ရှိကြ၏။ နိဗ္ဗာန်ဘုံတွင် သူတို့သည် ရွှေလက်ဝတ်တန်ဆာ၊ အလှဆုံးသော ပိုးဖဲဝတ်လုံတန်ဆာ ရွှေကြည်ပန်းထိုးထားသောအဝတ်တန်ဆာများကို ဝတ်ဆင်ကြရလတ့ံ။ သူတို့သည် ပလ္လင် ပေါ်များတွင် လှဲလျောင်းမွေ့လျော်စွာနေကြရလတ့ံ၊ ထိုဆုသည် ကောင်းမြတ်လှပေ၏။ ထိုဗိမာန်သည် ခန့်ငြား လှပေ၏။"
        }
    ]
}
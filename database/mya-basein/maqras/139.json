{
    "maqras": [
        {
            "chapter": 23,
            "verse": 75,
            "text": "၇၅။\tငါသည် သူယုတ်တို့အား မဟာဂရုဏာပြတော်မူ၏၊ သူတို့အား ဖိစီးနှိပ်စက်နေသောဘေးအန္တရာယ်မှ ကယ်နှုတ် တော်မူ၏၊ သို့ငြားသော်လည်းသူတို့သည် ထောင်ထားခြားနားလျက်ပင်ရှိကြသေး၏။"
        },
        {
            "chapter": 23,
            "verse": 76,
            "text": "၇၆။\tငါသည် ထိုသူမိုက်တို့အား အပြစ်ဒဏ်နှင့်ဖမ်းဆီးတော်မူပြီ၊ သို့သော်သူတို့သည် မိမိ၏အရှင်သခင်ထံ မိမိကိုယ်ကို နှိမ့်ချကြသည်မဟုတ်၊ ဆွလားသ်ဝတ်ပြုကြသည်လည်းမဟုတ်ချေ။"
        },
        {
            "chapter": 23,
            "verse": 77,
            "text": "၇၇။\tသူတို့သည် ငါအရှင်မြတ် ငရဲတံခါးကြီးကို ဖွင့်သည့်တိုင်အောင်၊ ယင်းကဲ့သို့ပြုကျင့်သွားကြ၏၊ ထိုအခါသူတို့သည် ငရဲကို ကြောက်ရွံ့ထိတ်လန့်နေသည်ကို ကြည့်ကြလော့။"
        },
        {
            "chapter": 23,
            "verse": 78,
            "text": "၇၈။\tအလ္လာဟ်အရှင်မြတ်သည် သင်တို့အဖို့ နားများ၊ မျက်စိများ၊ နှလုံးများကို ဖန်ဆင်းတော်မူ၏၊ သင်တို့သည် ကျေးဇူးအနည်းငယ်သာ တင်ကြ၏။"
        },
        {
            "chapter": 23,
            "verse": 79,
            "text": "၇၉။\tအရှင်မြတ်သည် သင်တို့အား မဟာပထဝီမြေပေါ်တွင် အနှံ့အပြားနေရာချပေးသနားတော်မူထသောအရှင်ဖြစ် တော်မူ၏၊ အရှင်မြတ်အထံတော်သို့ သင်တို့အားလုံးကို စုရုံးယူဆောင်တော်မူမည်သာတည်း။"
        },
        {
            "chapter": 23,
            "verse": 80,
            "text": "၈ဝ။\tအရှင်မြတ်သည် အသက်ပေးတော်မူထသော၊ သေစေတော်မူထသောအရှင်ဖြစ်တော်မူ၏၊ ညဉ့်နှင့်နေ့ကိုလည်း အလှည့်ကျလဲလှယ်စေတော်မူထသောအရှင်ဖြစ်တော်မူ၏၊ သို့ပါလျက်သင်တို့၌ အသိဉာာဏ်မရှိသလော။"
        },
        {
            "chapter": 23,
            "verse": 81,
            "text": "၈၁။\tသူတို့၌ ဉာာဏ်မရှိချေ၊ သူတို့သည် ရှေးလူဟောင်းများပြောဆိုသကဲ့သို့ ပြောဆိုကြ၏။"
        },
        {
            "chapter": 23,
            "verse": 82,
            "text": "၈၂။ သူတို့က အကျွန်ုပ်တို့သည် သေကြေပျက်စီး၍ ဖုံမှုန့်နှင့်အရိုးအတိဖြစ်ပျက်ပြီးသည်နောက် အမှန်ပင်ပြန်ထစေ တော်မူမည်လောဟု ဆိုကြကုန်၏။"
        },
        {
            "chapter": 23,
            "verse": 83,
            "text": "၈၃။\tအကျွနု်ပ်တို့အား ဤရှင်ပြန်ထရမည့်ကတိစကားကို ပေးလေ၏၊ အကျွနု်ပ်တို့မိဘဘိုးဘွားကိုလည်း ဤနည်း အတိုင်းပင် ကတိပေးလေ၏၊ မှတ်သားကြလော့၊ ဤကတိစကားသည် ရှေးလူဟောင်းတို့ဖန်တီးသောဒဏ္ဍာရီ စကားမှတပါး အခြားဘာမျှမဟုတ်ဟု ဆိုကြကုန်၏။"
        },
        {
            "chapter": 23,
            "verse": 84,
            "text": "၈၄။\tသင်ဟောကြားလော့၊ သင်တို့သိလျှင် မဟာပထဝီမြေနှင့်တကွ မြေပေါ်ရှိသတ္တဝါအပေါင်းတို့ကို အဘယ်သူ စိုးပိုင်သနည်း။"
        },
        {
            "chapter": 23,
            "verse": 85,
            "text": "၈၅။\tသူတို့က အလ္လာဟ်အရှင်မြတ်ဟု ဖြေလိမ့်မည်၊ ထို့ကြောင့်သင်တို့သည် တရားတော်ကို သတိရကြမည်မဟုတ် လားဟု ပြောလော့။"
        },
        {
            "chapter": 23,
            "verse": 86,
            "text": "၈၆။\tတဖန်ပြောလော့၊ အထက်ကောင်းကင်ခုနစ်ထပ်နှင့် ကြီးကျယ်မြင့်မြတ်သောရာဇပလ္လင်တော်ကြီးတို့၏ အရှင် သခင်သည် အဘယ်သူဖြစ်သနည်း။"
        },
        {
            "chapter": 23,
            "verse": 87,
            "text": "၈၇။\tသူတို့က အလ္လာဟ်အရှင်မြတ်ဟု ဖြေမည်၊ ထိုအခါပြောလော့၊ ထို့ကြောင့်သင်တို့သည် အရှင်မြတ်၏တာဝန် ဝတ္တရားတော်ကို ထိန်းသိမ်းကြမည်မဟုတ်လော။"
        },
        {
            "chapter": 23,
            "verse": 88,
            "text": "၈၈။\tတဖန်ဟောကြားလော့၊ ခပ်သိမ်းကုန်သောသက်ရှိသက်မဲ့အပေါင်းတို့ကို စိုးပိုင်သောတန်ခိုးတော်ဂုဏ်တော်သည် မည်သူ့လက်တော်ဝယ်ရှိသနည်း၊ အလ္လာဟ်အရှင်မြတ်သည် ကာကွယ်စောင့်ရှောက်တော်မူ၏၊ သို့သော်အရှင် မြတ်မှ ကာကွယ်ခြင်းမရှိချေ၊ သင်တို့တွင် အသိဉာာဏ်ရှိလျှင် ကောင်းလေစွ။"
        },
        {
            "chapter": 23,
            "verse": 89,
            "text": "၈၉။\tသူတို့က ခပ်သိမ်းကုန်တို့ကို အလ္လာဟ်အရှင်မြတ်အစိုးရတော်မူ၏ဟု ဆိုကြလိမ့်မည်၊ ထိုအခါ သူတို့အား သို့ပါလျက်သင်တို့သည် အဘယ်ကြောင့်စုန်းအဖမ်းခံကြသနည်းဟု ဆိုလော့။"
        },
        {
            "chapter": 23,
            "verse": 90,
            "text": "၉ဝ။\tငါအရှင်မြတ်သည် သူတို့ထံသို့ သစ္စာတရားတော်ကို ယူခဲ့တော်မူပြီ၊ မှတ်သားကြလော့၊ ထိုမိစ္စာမိုက်တို့သည် မုသားကောင်များဖြစ်ကြသည်။"
        },
        {
            "chapter": 23,
            "verse": 91,
            "text": "၉၁။\tအလ္လာဟ်အရှင်မြတ်သည် သားသမီးရှိခြင်း၊ အညစ်အကြေးမှ ကင်းစင်တော်မူ၏၊ အရှင်မြတ်နှင့်တွဲဖက်၍ ဘုရားမရှိချေ၊ ရှိပါလျှင် ထိုဘုရားတိုင်းသည် မိမိဖန်ဆင်းတော်မူသောအရာများကို လွှမ်းမိုးဧကန်အားပေး စောင်မလတ့ံ၊ အချို့ဘုရားများက အချို့သောဘုရားများကို လွှမ်းမိုးနိုင်နင်းကြလတ့ံ၊ အလ္လာဟ်အရှင်မြတ်သည် မိစ္ဆာဒိဌိတို့စွပ်စွဲသောအညစ်အကြေးတို့မှ သန့်ရှင်းတော်မူထသောအရှင်ဖြစ်တော်မူ၏။"
        },
        {
            "chapter": 23,
            "verse": 92,
            "text": "၉၂။\tအလ္လာဟ်အရှင်မြတ်သည် မြင်ရသောအရာ၊ မမြင်နိုင်စွမ်းသောအရာတို့ကို သိတော်မူ၏၊ သူတို့တွဲဖက်သော ဘက်စပ်ဘုရားများထက် သာလွန်မြင့်မြတ်တော်မူ၏။"
        },
        {
            "chapter": 23,
            "verse": 93,
            "text": "၉၃။\tအို--အကျွန်ုပ်၏ အသက်သခင်ကျေးဇူးရှင်၊ အကယ်၍အရှင်သည် မိစ္ဆာယုတ်တို့အား ပေးတော်မူမည်ဟု ကတိထားတော်မူသောအပြစ်ဒဏ်ကို အကျွနု်ပ်အား ပြသတော်မူပါလျှင်။"
        },
        {
            "chapter": 23,
            "verse": 94,
            "text": "၉၄။\tအို--အကျွနု်ပ်၏ အရှင်သခင်၊ အကျွနု်ပ်ကို မတရားပြစ်မှုကျူးလွန်သူတို့အထဲတွင် ထားတော်မမူပါလင့်ဟု ဆုတောင်းလော့။"
        },
        {
            "chapter": 23,
            "verse": 95,
            "text": "၉၅။\tအို--တမန်တော်၊ ငါသည် မိစ္ဆာမိုက်တို့အား ကတိထားတော်မူသည့်အပြစ်ဒဏ်တော်ကို သင့်အား မုချဧကန် ပြသနိုင်တော်မူ၏။"
        },
        {
            "chapter": 23,
            "verse": 96,
            "text": "၉၆။\tအို--တမန်တော်၊ မကောင်းမှုကို ၎င်းထက်ကောင်းသောအမှုနှင့် တုံ့ပြန်လော့၊ ငါသည် သူယုတ်တို့စွပ်စွဲသည်ကို အသိဆုံးဖြစ်တော်မူ၏။"
        },
        {
            "chapter": 23,
            "verse": 97,
            "text": "၉၇။\tတဖန်ဆုတောင်းလော့၊ အို--ကျွနု်ပ်၏အသက်သခင်ကျေးဇူးရှင်၊ အကျွနု်ပ်သည် ရှိုင်တွာန်ယုတ်တို့၏ ဖျား ယောင်းခြင်းတို့မှ အရှင်၌ ခိုလှုံပါ၏။"
        },
        {
            "chapter": 23,
            "verse": 98,
            "text": "၉၈။\tအို--အရှင်သခင်၊ ရှိုင်တွာန်မာရ်နတ်များသည် အကျွနု်ပ်နှင့်အတူတကွမရှိဖို့ရာ အရှင်မြတ်၌ ခိုလှုံပါ၏။"
        },
        {
            "chapter": 23,
            "verse": 99,
            "text": "၉၉။\tသူတို့သည် သေဆုံးသည့်တိုင်အောင်ဒုစရိုက်မကောင်းမှု၌ နစ်မြုပ်နေကြ၏၊ ထိုသူယုတ်တို့အနက် တစ်ယောက် ယောက်သေဆုံးသောအခါ ထိုသူသည် အို--အကျွနု်ပ်၏အရှင်သခင်၊ အရှင်သည် အကျွနု်ပ်အား လောကသို့ တဖန်ပြန်၍ လွှတ်တော်မူပါဦး။"
        },
        {
            "chapter": 23,
            "verse": 100,
            "text": "၁ဝဝ။\tအကျွနု်ပ်သည် လောကဝယ်မိမိမပြုကျင့်ခဲ့သောကုသိုလ်ကောင်းမှုကို ပွားများစေဖို့ရာ ပြန်လွှတ်တော်မူပါဟု ဆုပန်၏၊ သို့သော်ယင်းသို့မလွှတ်နိုင်ချေ၊ ဤအမှုသည် သူ၏စကားသာဖြစ်၏၊ ရှင်ပြန်ထမြောက်ရတော်မူသော နေ့တော်ကြီးတိုင်အောင် သူတို့၏နောက်၌ အကာအရံတစ်ခုရှိ၏။"
        },
        {
            "chapter": 23,
            "verse": 101,
            "text": "၁ဝ၁။\t၎င်းအပြင်တံပိုးကြီးကို မှုတ်လိုက်သောအခါ ထိုနေ့တော်ကြီး၌ သူတို့အထဲတွင် တစ်ဦးနှင့်တစ်ဦးဆွေမျိုးတော်စပ် ခြင်းသော်လည်းကောင်း၊ တစ်ဦးနှင့်တစ်ဦးစကားစမြည်မေးမြန်းပြောဆိုခြင်းသည်လည်းကောင်း အလျဉ်းမရှိချေ။"
        },
        {
            "chapter": 23,
            "verse": 102,
            "text": "၁ဝ၂။\tထိုနေ့တော်ကြီး၌ အကြင်သူတို့၏ စည်းချိန်သည် လေးလံအ့ံ၊ ထိုသူတို့သည် အောင်မြင်ရသူများဖြစ်ကြ၏။"
        },
        {
            "chapter": 23,
            "verse": 103,
            "text": "၁ဝ၃။\tတဖန်အကြင်သူတို့၏ စည်းချိန်သည် ပေါ့အ့ံ၊ ထိုသူတို့သည် မိမိတို့ဝိညာဉ်ကို ဆုံးရှုံး၍ ငရဲတွင် နေထိုင်ကြသူများ ဖြစ်ကြ၏။"
        },
        {
            "chapter": 23,
            "verse": 104,
            "text": "၁ဝ၄။\tငရဲမီးသည် သူတို့၏မျက်နှာများကို လောင်မြိုက်လျက် သူတို့သည် စိတ်ညစ်ညူးလျက် တိတ်ဆိတ်စွာနေကြ၏။"
        },
        {
            "chapter": 23,
            "verse": 105,
            "text": "၁ဝ၅။\tသူတို့အား ငါ၏ပညတ်တရားတော်များကို နင်တို့အား ရွတ်ဖတ်ဟောပြောပြသည်မဟုတ်လောဟု ဗျာဒိတ်တော် ရှိလတံ့။"
        },
        {
            "chapter": 23,
            "verse": 106,
            "text": "၁ဝ၆။\tထိုသူယုတ်တို့က တုံ့ပြန်လျှောက်ထားသည်မှာ အို--အကျွနု်ပ်တို့၏အရှင်သခင်၊ အကျွနု်ပ်တို့၏ကံဆိုးသည် အကျွနု်ပ်တို့ကို လွှမ်းမိုးပါ၏၊ ထို့ကြောင့်အကျွနု်ပ်တို့သည် အမှန်ပင်ဒုစရိုက်ကောင်များဖြစ်ကြပါမည်။"
        },
        {
            "chapter": 23,
            "verse": 107,
            "text": "၁ဝ၇။\tအို--အကျွနု်ပ်တို့၏အရှင်သခင်၊ အကျွနု်ပ်တို့ကို ဤငရဲမှ ကယ်နှုတ်တော်မူပါ၊ အကယ်၍အကျွနု်ပ်တို့သည် မကောင်းမှုများသို့ ပြန်ကြပါလျှင် အကျွနု်ပ်တို့သည် အမှန်ပင်ဒုစရိုက်ကောင်များဖြစ်ကြပါမည်။"
        },
        {
            "chapter": 23,
            "verse": 108,
            "text": "၁ဝ၈။\tအလ္လာဟ်အရှင်မြတ်က သူတို့အား နင်တို့ငရဲထဲသို့ ဝင်ကြလော့၊ ငါ့အား မတင်လျှောက်ကြလင့်ဟု ဗျာဒိတ်ပေး တော်မူ၏။"
        },
        {
            "chapter": 23,
            "verse": 109,
            "text": "၁ဝ၉။\tမှတ်သားကြလော့၊ ငါအရှင်မြတ်၏ ကျေးကျွန်များအနက် အသင်းတစ်သင်းရှိ၏၊ သူတို့က ဤသို့လျှောက်ထား ကြ၏၊ အို--အကျွနု်ပ်တို့၏အသက်သခင်ကျေးဇူးရှင်၊ အကျွနု်ပ်တို့သည် ယုံကြည်ကြပါ၏၊ ထို့ကြောင့်အကျွနု်ပ် တို့အား အပြစ်လွှတ်တော်မူပါ၊ ကောင်းကြီးမင်္ဂလာပေးသနားတော်မူပါ၊ အကြောင်းမူကားအရှင်သည် ကောင်းကြီး မင်္ဂလာပေးသူတကာတို့တွင် အထွဋ်အခေါင်ဖြစ်တော်မူပါ၏။"
        },
        {
            "chapter": 23,
            "verse": 110,
            "text": "၁၁ဝ။\tအို--မိစ္ဆာမိုက်တို့၊ နင်တို့သည် ယုံကြည်သူအပေါင်းသူတော်ကောင်းတို့အား ပြက်ရယ်ပြုကြ၏၊ နင်တို့သည် သူတို့ကို ပြောင်လှောင်နေခြင်းဖြင့် ငါ့အား တသဖို့ရန် မေ့လျော့သွားကြ၏။"
        },
        {
            "chapter": 23,
            "verse": 111,
            "text": "၁၁၁။\tမှတ်သားကြလော့၊ ဤနေ့တော်ကြီး၌ ငါသည် ခန္တီပါရမီရှင်တို့အား ဆုလာဘ်ပေးသနားတော်မူ၏၊ သူတို့သည် မုချဧကန်အောင်မြင်သူတို့ဖြစ်ကြ၏။"
        },
        {
            "chapter": 23,
            "verse": 112,
            "text": "၁၁၂။\tအလ္လာဟ်အရှင်မြတ်က သူတို့အား နင်တို့သည် ကမ္ဘာမြေပေါ်ဝယ် နှစ်ပေါင်းမည်မျှကြာခဲ့သနည်းဟု မေးတော် မူလတ့ံ။"
        },
        {
            "chapter": 23,
            "verse": 113,
            "text": "၁၁၃။\tသူတို့က အကျွနု်ပ်တို့သည် တစ်နေ့(သို့မဟုတ်)နေ့တစ်ဝက်အချို့မျှသာနေခဲ့ရပါ၏၊ စာရင်းအင်းထားသူတို့အား မေးတော်မူပါဟု လျှောက်ထားကြလတံ့။"
        },
        {
            "chapter": 23,
            "verse": 114,
            "text": "၁၁၄။\tအလ္လာဟ်အရှင်မြတ်က နင်တို့သည် ကာလအနည်းငယ်မျှသာနေခဲ့ကြ၏၊ ဤအကြောင်းကို နင်တို့သိခဲ့လျှင် တော်လေစွဟု မိန့်တော်မူလတ့ံ။"
        },
        {
            "chapter": 23,
            "verse": 115,
            "text": "၁၁၅။\tထို့အပြင်နင်တို့ကို ငါသည် အချည်းနှီးအကြောင်းမဲ့ဖန်ဆင်းတော်မူသည်ဟု ထင်မှတ်ကြသလော၊ နင်တို့သည် ငါ့အထံတော်သို့ ပြန်မလာကြရဟု နင်တို့ထင်မှတ်စွဲလမ်းခဲ့ကြသလော။"
        },
        {
            "chapter": 23,
            "verse": 116,
            "text": "၁၁၆။\tယခုအလ္လာဟ်အရှင်မြတ်သည် မြင့်မြတ်တော်မူ၏၊ ရှင်ဘုရင်အစစ်ဖြစ်တော်မူ၏၊ ကောင်းကြီးမင်္ဂလာအဖြာဖြာနှင့် ပြည့်စုံသောရာဇပလ္လင်တော်ကြီး၏ အရှင်သခင်၊ အလ္လာဟ်အရှင်မြတ်မှတပါး အခြားအရှင်သခင်မရှိချေ။"
        },
        {
            "chapter": 23,
            "verse": 117,
            "text": "၁၁၇။\tအကြင်သူသည် အလ္လာဟ်အရှင်မြတ်နှင့်တွဲဖက်၍ အခြားဘုရားများကို ဝတ်ပြုအ့ံ၊ ထိုသူ၌ မိမိ၏အယူဝါဒအတွက် အကိုးအကားမရှိချေ၊ အလ္လာာဟ်အရှင်မြတ်သာ သူ့ကို စစ်ကြောစီရင်တော်မူမည်၊ မှတ်သားကြလော့၊ မိစ္ဆာမိုက် တို့သည် အောင်မြင်ရကြလိမ့်မည်မဟုတ်ချေ။"
        },
        {
            "chapter": 23,
            "verse": 118,
            "text": "၁၁၈။\tအို--တမန်တော်မိုဟမ္မဒ်၊ သင်သည် ဤသို့ဆုတောင်းလော့၊ အို--အကျွနု်ပ်၏ အသက်သခင်ကျေးဇူးရှင်၊ အကျွနု်ပ်ကို အပြစ်လွှတ်တော်မူပါ၊ ကောင်းကြီးမင်္ဂလာပေးသနားတော်မူပါ၊ အကြောင်းမူကား အရှင်သည် ကောင်းကြီးပေးသူတကာတို့တွင် အထွဋ်အခေါင်ဖြစ်တော်မူပါ၏အရှင်။"
        }
    ]
}
{
    "maqras": [
        {
            "chapter": 29,
            "verse": 1,
            "text": "၁။\t''အလိ(ဖ်)လာမ်မီး(မ်)''။"
        },
        {
            "chapter": 29,
            "verse": 2,
            "text": "၂။\tအကျွနု်ပ်တို့သည် ယုံကြည်ကြပါသည်ဟု ဆိုရုံမျှနှင့် လူသားတို့အား မစမ်းသပ်ပဲ ချမ်းသာသုခတွင် စံစားစေတော် မူမည်ဟု သူတို့ထင်မှတ်ကြသလော။"
        },
        {
            "chapter": 29,
            "verse": 3,
            "text": "၃။\tမှတ်သားကြလော့၊ ငါသည် သင်တို့ထက်ရှေးကျသောလူဟောင်းများကို စုံစမ်းတော်မူ၏၊ ဤနည်းအားဖြင့် အလ္လာဟ်အရှင်မြတ်သည် ဟုန်မဆောင်သူများနှင့် ယုံကြည်ဟန်ဆောင်သူများကို ခြားနားသိတော်မူ၏။"
        },
        {
            "chapter": 29,
            "verse": 4,
            "text": "၄။\tသို့မဟုတ်မကောင်းမှုကျူးလွန်သူတို့သည် ငါအရှင်မြတ်အထံတော်မှ လွတ်အောင် ပြေးနိုင်မည်ဟု အထင်ရှိ ကြသလော၊ သူတို့ကြံစည်ဆုံးဖြတ်သမျှသည် သူတို့အတွက် မကောင်းမှုသာဖြစ်၏။"
        },
        {
            "chapter": 29,
            "verse": 5,
            "text": "၅။\tအကြင်သူသည် အလ္လာဟ်အရှင်မြတ်ကို မျက်ဝါးထင်ထင်ဖူးမြင်ဖို့ရာ မျှော်လင့်အ့ံ၊ ထိုသူအား အရှင်မြတ်၏ စစ်ကြောစီရင်တော်မူခြင်းမှာ အမှန်ပင်နီးကပ်လာသည်ကို သိစေလော့၊ အရှင်မြတ်သည် အရာရာကို အကြွင်းမဲ့ ကြားတော်မူသောအရှင်၊ သိတော်မူသောအရှင်ဖြစ်တော်မူ၏။"
        },
        {
            "chapter": 29,
            "verse": 6,
            "text": "၆။\tထို့အပြင်အကြင်သူသည် ကြိုးစားအားထုတ်အ့ံ၊ ထိုုသူသည် မိမိအဖို့သာ ကြိုးစားသည်မည်၏၊ အကြောင်းမူကား အလ္လာဟ်အရှင်မြတ်သည် မိမိ၏ဘဏ္ဍာတော်များအား လုံးဝမှီခိုတော်မမူချေ။"
        },
        {
            "chapter": 29,
            "verse": 7,
            "text": "၇။\tအကြင်သူတို့သည် ယုံကြည်၍ ကုသိုလ်ကောင်းမှုပြုကျင့်အ့ံ၊ ငါသည် ထိုသူအား သူတို့၏ အကုသိုလ်မကောင်းမှု ကို လျော်ပစ်၍ မြင့်မြတ်သောကောင်းမှု၏ အကျိုးသုခကို ပေးသနားတော်မူမည်။"
        },
        {
            "chapter": 29,
            "verse": 8,
            "text": "၈။\tငါသည် လူသားအား မိမိ၏မိဘနှစ်းပါးကို သနားကြင်နာရမည်ဟု ပညတ်တော်မူ၏၊ သို့သော်သူတို့က သင့်အား မိမိမသိသောအရာတို့ကို ငါနှင့်တွဲဖက်ရှိခိုးပူဇော်ခိုင်းသော် သင်သည် သူတို့စကားကို နားမထောင်လင့်၊ သင်တို့ အားလုံးသည် ငါ့အထံတော်သို့ ပြန်လာကြရမည်သာတည်း၊ ထိုအခါသင်တို့အား သင်တို့ပြုကျင့်လေ့ရှိသော အရာများကို ငါမိန့်ကြားတော်မူလတ့ံ။"
        },
        {
            "chapter": 29,
            "verse": 9,
            "text": "၉။\tထို့အပြင်အကြင်သူတို့သည် ယုံကြည်၍ ကုသိုလ်ကောင်းမှုပြုကျင့်အ့ံ၊ ငါသည် ထိုသူတို့အား သူတော်စင်တို့ ဘောင်တွင် အမှန်ပင်ပါဝင်စေတော်မူမည်။"
        },
        {
            "chapter": 29,
            "verse": 10,
            "text": "၁ဝ။\tလူသားတို့တွင် အကျွနု်ပ်တို့သည် အလ္လာဟ်အရှင်မြတ်အား ယုံကြည်ပါ၏ဟု ဆိုသူရှိ၏၊ သို့သော်အကယ်၍ ငါအလ္လာဟ်အရှင်မြတ်အတွက် သူ့အား အနစ်နာခံစေလျှင် သူသည် လူသားတို့၏ ညှင်းဆဲနှိပ်စက်မှုကို အလ္လာဟ် အရှင်မြတ်ပေးတော်မူသောအပြစ်ဒဏ်ဟု ထင်မှား၏၊ ထို့နောက်သင်၏ အရှင်သခင်အထံတော်မှ အောင်နိုင်ခြင်း ကျရောက်လာသောအခါ သူတို့က ရှင်မိုဟမ္မဒ်၊ အကျွနု်ပ်တို့သည် သင်နှင့်ထက်ကြပ်မကွာအတူတကွမုချရှိကြ၏၊ အလ္လာဟ်အရှင်မြတ်သည် မိမိ၏ ကျေးကျွန်တို့၏ စိတ်နှလုံးအတွင်း ရှိရှိသမျှကို အကြွင်းမဲ့သိတော်မူသည် မဟုတ်လော။"
        },
        {
            "chapter": 29,
            "verse": 11,
            "text": "၁၁။\tအကယ်စင်စစ်အလ္လာဟ်အရှင်မြတ်သည် ယုံကြည်သူတို့ကို မုချသိတော်မူ၏၊ ယုံကြည်ဟန်ဆောင်သူတို့ကိုလည်း အမှန်သိတော်မူ၏။"
        },
        {
            "chapter": 29,
            "verse": 12,
            "text": "၁၂။\tမိစ္ဆာဒိဋ္ဌိတို့က ယုံကြည်သူတို့အား ဟယ်-အချင်းတို့၊ ငါတို့အယူဝါဒကို လိုက်နာကျင့်ကြံလော့၊ ငါတို့သည် သင်တို့အစား သင်တို့၏အပြစ်ကို မုချဧကန်ခံကြမည်ဟု ဆိုကြ၏၊ သူတို့သည် သူတို့၏အပြစ်အနည်းငယ်မျှ မခံနိုင်ကြချေ၊ မှတ်သားကြလော့၊ သူတို့သည် မုသားကောင်များဖြစ်ကြ၏။"
        },
        {
            "chapter": 29,
            "verse": 13,
            "text": "၁၃။\tသို့သော်ထိုသူတို့သည် မိမိတို့၏ဝန်ထုပ်ဝန်ပိုးများကို ထမ်းဆောင်ကြရမည်၊ မိမိတို့ဝန်ထုပ်အပြင် အခြားအထုပ် အပိုးများကိုလည်း မုချဧကန်ထမ်းဆောင်ကြရမည်၊ ထို့အပြင်ရှင်ပြန်ထမြောက်ရသောနေ့တော်ကြီး၌ သူတို့သည် ၎င်းတို့ဖန်တီးသောအမှုများနှင့်စပ်လျဉ်း၍ စစ်ကြောစီရင်တော်မူခြင်းကို အမှန်အကန်ခံကြရလိမ့်မည်။"
        },
        {
            "chapter": 29,
            "verse": 14,
            "text": "၁၄။\tငါသည် တမန်တော်နူဟိုအား သူ၏အမျိုးသားတို့ထံ ငါ၏ တမန်တော်အဖြစ်ဖြင့် မုချစေလွှတ်တော်မူ၏၊ သူ သည် ထိုသူများနှင့်အတူတကွ နှစ်ပေါင်းတစ်ထောင်တွင် ငါးဆယ်လျော့တိုင်အောင်နေ၏၊ ထို့နောက်သူတို့သည် အကုသိုလ်မကောင်းမှုကျူးလွန်သူများဖြစ်သောကြောင့် သူတို့ကို ရေမျို၏။"
        },
        {
            "chapter": 29,
            "verse": 15,
            "text": "၁၅။\tထိုအခါငါသည် တမန်တော်နူဟိုကိုလည်းကောင်း၊ သူနှင့်အတူ သင်္ဘောပေါ်ရှိသူတို့ကိုလည်းကောင်း၊ ကယ်ဆယ် တော်မူ၏၊ ဤအဖြစ်အပျက်ကို လူသားအပေါင်းတို့အဖို့အရာ နိမိတ်လက္ခဏာအ့ံဖွယ်တော်တစ်ပါးဖြစ်စေ တော်မူ၏။"
        },
        {
            "chapter": 29,
            "verse": 16,
            "text": "၁၆။\tထို့အပြင်တမန်တော်အေဗရာဟမ်၊ မှတ်သားကြလော့၊ သူသည် မိမိအမျိုးသားတို့အား ဤသို့ဟောကြား၏၊ ဟယ်-အချင်းတို့၊ အလ္လာဟ်အရှင်မြတ်အား ကိုးကွယ်ကြလော့၊ အရှင်မြတ်၏ အမှုတော်ကို ကျေကုန်အောင် ထမ်းဆောင်ကြလော့၊ ဤအကျင့်အကြံသည် သင်တို့အဖို့ သာလွန်မွန်မြတ်၏၊ သင်တို့သိလျှင် တော်လေစွ။"
        },
        {
            "chapter": 29,
            "verse": 17,
            "text": "၁၇။\tသင်တို့သည် အလ္လာဟ်အရှင်မြတ်အစား ရုပ်ပွားဆင်းတုများကိုသာ ရှိခိုးပူဇော်ကြ၏၊ သင်တို့သည် မိစ္ဆာဝါဒကိုသာ ဖန်တီးကြ၏၊ မှတ်သားကြလော့၊ အလ္လာဟ်အရှင်မြတ်အစား သင်တို့ကိုးကွယ်သောဘုရားတုများသည် သင်တို့ အတွက် ရိက္ခာဥစ္စာမပိုင်ချေ၊ ထို့ကြောင့်သင်တို့သည် မိမိတို့ရိက္ခာပစ္စည်းကို အလ္လာဟ်အရှင်မြတ်အထံတော် မှာသာ ရှာမီးကြလော့၊ အရှင်မြတ်အား ကိုးကွယ်ကြလော့၊ အရှင်မြတ်အား ကျေးဇူးတင်ကြလော့၊ အကြောင်း မူကား သင်တို့ကို အရှင့်အထံတော်သို့ ပြန်ပို့မည်သာတည်း။"
        },
        {
            "chapter": 29,
            "verse": 18,
            "text": "၁၈။\tသို့သော်သင်တို့သည် ငြင်းဆန်ကြလျှင် သင်တို့အလျင်ရှေးလူမျိုးဟောင်းများစွာတို့သည်လည်း ငြင်းပယ်ကြ၏၊ တမန်တော်မှာမူကား တရားဒေသနာတော်ကို ထင်ထင်ရှားရှားဟောကြားဖို့ရာဖြစ်၏။"
        },
        {
            "chapter": 29,
            "verse": 19,
            "text": "၁၉။\tအလ္လာဟ်အရှင်မြတ်သည် စတင်ဖန်ဆင်းတော်မူ၏၊ နောက်ထပ်တဖန်ဖန်ဆင်းတော်မူမည်ကို သူတို့သည် မသိ မမြင်ကြသလော၊ ၎င်းဖန်ဆင်းတော်မူခြင်းသည် အလ္လာဟ်အရှင်မြတ်အဖို့အရာ အလွန်လွယ်ကူ၏။"
        },
        {
            "chapter": 29,
            "verse": 20,
            "text": "၂ဝ။\tတမန်တော်မိုဟမ္မဒ်၊ သင်ဟောကြားလော့၊ ဟယ်-အချင်းတို့၊ သင်တို့သည် ကမ္ဘာမြေပေါ်ဝယ် လှည့်လည် သွားလာ၍ အရှင်မြတ်သည် ဖန်ဆင်းမှုကို မည်သို့စတင်စီရင်တော်မူသည်၊ နောင်ကိုလည်း မည်သို့ထပ်မံဖန်ဆင်း တော်မူသည်တို့ကို ကြည့်ရှုလော့၊ အလ္လာဟ်အရှင်မြတ်သည် အရာရာကို ပြုစွမ်းနိုင်တော်မူ၏။"
        },
        {
            "chapter": 29,
            "verse": 21,
            "text": "၂၁။\tအလ္လာဟ်အရှင်မြတ်သည် အပြစ်ဒဏ်ခတ်လိုတော်သောသူကို ဒဏ်ခတ်တော်မူ၏၊ အလိုတော်ရှိသူကို ကောင်းကြီးမင်္ဂလာပေးသနားတော်မူ၏၊ သင်တို့အလုံးစုံသည် အရှင်မြတ်အထံတော်သို့ ပြန်ကြရမည်သာတည်း။"
        },
        {
            "chapter": 29,
            "verse": 22,
            "text": "၂၂။\tကမ္ဘာမြေပြင်ပေါ်၌လည်းကောင်း၊ မိုးကောင်းကင်၌လည်းကောင်း၊ သင်တို့သည် အလ္လာဟ်အရှင်မြတ်ထံမှ လွတ်အောင် မပြေးနိုင်ချေ၊ ထို့အပြင်အလ္လာဟ်အရှင်မြတ်မှတပါး သင်တို့၌ အဆွေခင်ပွန်းသော်လည်းကောင်း၊ ကူညီရိုင်းပင်းသူသော်လည်းကောင်း မရှိချေ။"
        },
        {
            "chapter": 29,
            "verse": 23,
            "text": "၂၃။\tအကြင်သူတို့သည် အလ္လာဟ်အရှင်မြတ်၏ နှုတ်ကပတ်တော်များကိုလည်းကောင်း၊ အရှင်မြတ်အား တွေ့ဆုံ ဖူးမြော်ရမည်ကိုလည်းကောင်း၊ မယုံကြည်အ့ံ၊ ထိုသူတို့၌ ငါ၏ ကောင်းကြီးမင်္ဂလာတော်ကို မျှော်လင့်စရာမရှိချေ၊ ထိုသူများအတွက် နာကျင်ဖွယ်သောအပြစ်ဒဏ်ရှိ၏။"
        },
        {
            "chapter": 29,
            "verse": 24,
            "text": "၂၄။\tသို့သော်တမန်တော်၏ အမျိုးသားများက သူ့ုကို သတ်ပစ်ကြလော့(သို့မဟုတ်) မီးရှို့ပစ်ကြလော့ဟုသာ ပြန်ပြော ကြ၏၊ ထိုအခါအလ္လာဟ်အရှင်မြတ်သည် သူ့အား မီးမသန်းစေပဲ ကယ်နှုတ်တော်မူ၏၊ မှတ်သားကြလော့၊ ဤအကြောင်းအရာများတွင် ယုံကြည်သူတို့အဖို့ နိမိတ်လက္ခဏာအ့ံဖွယ်များအမှန်ပင်ပါရှိ၏။"
        },
        {
            "chapter": 29,
            "verse": 25,
            "text": "၂၅။\tတမန်တော်က ဟယ်-အချင်းတို့၊ သင်တို့သည် အလ္လာဟ်အရှင်မြတ်အစား ဆင်းတုများကို ခဝပ်ကိုးကွယ်ကြ၏၊ သင်တို့အချင်းချင်းသည် ဤဘဝအတွက်သာဖြစ်၏၊ ထို့နောက်ရှင်ပြန်ထမြောက်ရသောနေ့တော်ကြီး၌ သင်တို့ သည် အချင်းချင်တစ်ဦးကို တစ်ဦးက ငြင်းပယ်ကျိန်ဆဲကြလတ့ံ၊ ထို့အပြင်သင်တို့၏ဗိမာန်သည်ကား အဝီစိ ငရဲမီးဖြစ်၏၊ သင်တို့၌ ကယ်ဆယ်စောင်မသူများရှိမည်မဟုတ်ချေဟု ပြောကြား၏။"
        }
    ]
}
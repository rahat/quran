{
    "maqras": [
        {
            "chapter": 36,
            "verse": 28,
            "text": "၂၈။\tထိုသူမြတ်သေလွန်ပြီးသည်နောက် သူ၏အမျိုးသားတို့ကို တိုက်ခိုက်ဖို့ရာ ငါအရှင်မြတ်သည် ကောင်းကင်ဘုံမှ စစ်သည်တော်များကို စေလွှတ်တော်မမူချေ၊ သူတို့ကို တိုက်ခိုက်ရန် စစ်ဆင်ဖို့ရာမလိုချေ။"
        },
        {
            "chapter": 36,
            "verse": 29,
            "text": "၂၉။\tအလွန်ကြီးမားပြင်းထန်သည့်ပေါက်ကွဲခြင်းကြောင့်သာ သူတို့သည် ပြာအတိဖြစ်လျက် ဆိတ်ဆိတ်ငြိမ်သွားလေ၏။"
        },
        {
            "chapter": 36,
            "verse": 30,
            "text": "၃ဝ။\tအို-တမန်တော်၊ အယူမှားသူတို့အတွက် ဝမ်းနည်းဖွယ်ကောင်းပေစွ၊ အကြောင်းမူကား ထိုသူမိုက်တို့ထံ တမန်တော်ရောက်မလာလေမှ၊ ရောက်လာလျှင် သူတို့သည် တမန်တော်ကို မကြည်ညိုမရိုသေမယုံကြည်ပဲ ပျက်ရယ်ပြုကြ၏။"
        },
        {
            "chapter": 36,
            "verse": 31,
            "text": "၃၁။\tထိုသူယုတ်တို့သည် မိမိတို့ကို မဖန်ဆင်းမီအထက်ကျော်ကာလ၌ အဘယ်မျှသောလူမျိုးဆက်ကို ငါအရှင်မြတ် ဖျက်သိမ်းတော်မူသည်ကို မသိကြသလော၊ ဤသေကြေပျက်စီးသွားသူတို့သည် ဤလူမိုက်တို့ထံ ပြန်လာမည် မဟုတ်ချေ။"
        },
        {
            "chapter": 36,
            "verse": 32,
            "text": "၃၂။\tသို့သော်ဤလွန်လေပြီးသောလူတိုင်း၊ အားလုံးပင် ငါအရှင်မြတ်၏ မျက်မှောက်တော်သို့ စစ်ကြောစီရင်ဖို့ အလို့ငှာ ဝင်ကြရလိမ့်မည်။"
        },
        {
            "chapter": 36,
            "verse": 33,
            "text": "၃၃။\tထိုသူတို့အနက်ငါအရှင်မြတ်ပြထားတော်မူသောနိမိတ်လက္ခဏာတော်များအနက် တစ်ပါးသောလက္ခဏာတော်မှာ သွေ့ခြောက်သယောင်း၍ နေသောမြေသေမြေဟောင်းများပင်ဖြစ်၏၊ ထိုမြေသေမြေဟောင်းများကို ငါတဖန် ရှင်စေတော်မူ၏၊ ငါသည် ထိုမြေမှ ကောက်ပဲသီးနှံများကို ဖြစ်ထွန်းစေတော်မူ၏၊ ထိုအသီးအနှံတို့ကို သင်တို့မှီဝဲ စားသုံးကြရ၏။"
        },
        {
            "chapter": 36,
            "verse": 34,
            "text": "၃၄။\tထို့အပြင်ပထဝီမြေကြီးပေါ်တွင် စွန်ပလွန်၊ သပြက်စသောဥယျာဉ်များကို ဖန်ဆင်းတော်မူ၏၊ ထိုဥယျာဉ်များတွင် စိမ့်စမ်းရေကို ချောင်းမြောင်းအသွယ်သွယ်တို့တွင် အယဉ်ထွေထွေစီးဆင်းလျက်နေစေ၏၊"
        },
        {
            "chapter": 36,
            "verse": 35,
            "text": "၃၅။ထိုဥယျာဉ်များဖြင့် ကမ္ဘာမြေကြီးကို တန်ဆာဆင်ယင်ထားရခြင်းအကြောင်းမူကား ထိုဥယျာဉ်များမှ ထွက်သောအသီးအနှံ၊ ဝတ်ဆံ ပွင့်ဖူးအထူးထူးကို သူတို့မှီဝဲသုံးစားဖို့ရာ အလို့ငှာဖြစ်၏၊ ထိုသီးနှံပွင့်ဖူးများကို သူတို့ပြုလုပ်နိုင်ကြသည်မဟုတ်၊ ထို့ကြောင့်သူတို့သည် ငါ၏ကျေးဇူးတော်ကို ချီးမွမ်းကြမည်မဟုတ်လော။"
        },
        {
            "chapter": 36,
            "verse": 36,
            "text": "၃၆။\tပထဝီမြေကြီးပေါ်၌ ပေါက်ရောက်သောသစ်ပင်ဝါးပင်များ၊ လူသားတို့နှင့် လူသားတို့မသိသေးသောအခြားအရာ ဝထ္ထုစသည့်အရာခပ်သိမ်းကုန်သောအရာများကို အစုံစုံတွဲဖက်၍ ဖန်ဆင်းတော်မူသောအလ္လာဟ်အရှင်မြတ်သည် စုံလင်တော်မူသောအနန္တဂုဏ်တော်ရှင်ဖြစ်တော်မူ၏။"
        },
        {
            "chapter": 36,
            "verse": 37,
            "text": "၃၇။\tထို့အပြင်သူတို့အတွက် ငါပြထားတော်မူသောတပါးသောနိမိတ်လက္ခဏာတော်မှာ ညဉ့်ဖြစ်၏၊ ငါသည် ညဉ့်မှ နေ့၏ အလင်းရောင်ကို ထုတ်ယူတော်မူလိုက်သည်နှင့်တပြိုင်နက်သူတို့သည် အမှောင်ထုအတွင်းသို့ ကျရောက် သွားကြရ၏။"
        },
        {
            "chapter": 36,
            "verse": 38,
            "text": "၃၈။\tထို့အပြင်နေလည်း ငါပြဋ္ဌာန်းထားသောရာသီအလိုက်သာလျှင် သွားလာဝင်ထွက်ရ၏၊ စင်စစ်အားဖြင့်ယင်းအချက် တော်သည် အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်၊ အလ္လာဟ်အရှင်မြတ်၏ စီမံခန့်ခွဲတော်မူခြင်း ဖြစ်၏။"
        },
        {
            "chapter": 36,
            "verse": 39,
            "text": "၃၉။\tငါသည် လအတွက်လည်း သွားလာဝင်ထွက်လှည့်လည်ရန် လမ်းကို သတ်မှတ်ပိုင်းခြားတော်မူ၏၊ လသည် လဆန်းပက္ခ၌ တရွေ့ရွေ့ကြီး၍ လဆုတ်ပက္ခ၌ တရွေ့ရွေ့ငယ်ပြီးလျှင် စွန်ပလွံကိုင်းခြောက်ပမာဖြစ်သွား၏။"
        },
        {
            "chapter": 36,
            "verse": 40,
            "text": "၄၀။ နေသည် ရာသီစက်ဝန်းတွင် ကူးပြောင်းသွားလာရာ၌ လကို မှီအောင် လိုက်ခွင့်မရှိချေ၊ ညဉ့်သည်လည်း နေ့ကို ကျော်လွန်သွားနိုင်ခွင့်မရှိချေ၊ ထိုနေ့နှင့်လစသည့်ကောင်းကင်တန်ဆာတို့သည် အလ္လာဟ်အရှင်မြတ် ပညတ်ထားတော်မူသောနည်းဥပဒေသအတိုင်းသာလျှင် မိမိတို့စက်ဝန်းအတွင်းတွင် လူးလာပြန်ခတ်သွားလာ နေကြရ၏။"
        },
        {
            "chapter": 36,
            "verse": 41,
            "text": "၄၁။\tထို့အပြင်သူတို့အတွက် ငါ၏တပါးသောနိမိတ်လက္ခဏာတော်မှာ လူသား၏အဆက်အနွယ်များကို သက်ရှိသက်မဲ့ အစာရိက္ခာပြည့်နှက်စွာပါရှိသောသင်္ဘောထက်သို့ တက်စေ၍ သူတို့အား ကမ္ဘာမြေကြီးကို ရေလွှမ်းမိုးစဉ်အခါဝယ် ငါယူဆောင်ကယ်တင်တော်မူ၏။"
        },
        {
            "chapter": 36,
            "verse": 42,
            "text": "၄၂။\tထို့အပြင်ငါသည် သူတို့စီးနင်းစေဖို့ရာ ထိုသင်္ဘောကဲ့သို့ လှေငယ်တက်ငယ်များကို ပြုပြင်ဖန်ဆင်းထားတော်မူ၏။"
        },
        {
            "chapter": 36,
            "verse": 43,
            "text": "၄၃၊၄၄။\tအကယ်၍ငါသည် အလိုတော်ရှိက သူတို့ကို ရေတွင် နစ်မြုပ်နစ်မွန်းစေနိုင်၏၊ ထိုအခါသူတို့၏ မြည်တမ်းငိုကြွေး ခြင်းကို ကြားမည့်သူ၊ သူတို့ကို ကယ်ဆယ်စောင်မမည့်သူဟူ၍ တစ်ဦးတစ်ယောက်မျှရှိမည်မဟုတ်ချေ၊ ငါ၏ ဂရုဏာတော်မှတပါး သူတို့ကို မည်သူမျှ ဤရေဘေးမှ မကယ်နှုတ်နိုင်ချေ၊ သူတို့အား သတ်မှတ်ပိုင်းခြားထား တော်မူသောရက်တိုင်အောင် လောကီစည်းစိမ်ကို ခံစားစေတော်မူ၏။"
        },
        {
            "chapter": 36,
            "verse": 44,
            "text": "၄၃၊၄၄။\tအကယ်၍ငါသည် အလိုတော်ရှိက သူတို့ကို ရေတွင် နစ်မြုပ်နစ်မွန်းစေနိုင်၏၊ ထိုအခါသူတို့၏ မြည်တမ်းငိုကြွေး ခြင်းကို ကြားမည့်သူ၊ သူတို့ကို ကယ်ဆယ်စောင်မမည့်သူဟူ၍ တစ်ဦးတစ်ယောက်မျှရှိမည်မဟုတ်ချေ၊ ငါ၏ ဂရုဏာတော်မှတပါး သူတို့ကို မည်သူမျှ ဤရေဘေးမှ မကယ်နှုတ်နိုင်ချေ၊ သူတို့အား သတ်မှတ်ပိုင်းခြားထား တော်မူသောရက်တိုင်အောင် လောကီစည်းစိမ်ကို ခံစားစေတော်မူ၏။"
        },
        {
            "chapter": 36,
            "verse": 45,
            "text": "၄၅။\tထိုသူတို့အား အချင်းတို့၊ သင်တို့ကို အလ္လာဟ်အရှင်မြတ်သနားစောင့်ရှောက်ချီးမြှောက်စေခြင်းငှာ သင်တို့သည် မိမိတို့ရှေ့တွင် တင်ကြိုပို့နှင့်သောအမှုအခင်းများကိုသော်လည်းကောင်း၊ မိမိတို့နောက်တွင် ကျန်ရစ်ခဲ့မည့် အမှုအခင်းမျာကိုသော်လည်းကောင်း၊ ကြောက်ရွံ့ကြလော့ဟု ဆုံးမပြောဆိုသောအခါ သူတို့သည် နားမထောင်၊ ကျောပေးကြ၏။"
        },
        {
            "chapter": 36,
            "verse": 46,
            "text": "၄၆။ ထိုသူတို့သည် သူတို့၏အရှင်သခင်၏ တန်ခိုးနိမိတ်လက္ခဏာတော်များအနက် တစ်ပါးပါးသောလက္ခဏာတော် ပေါ်ပေါက်လာလျှင် ထိုသူယုတ်တို့သည် ထိုနိမိတ်လက္ခဏာတော်ကို ကျောခိုင်းသွားကြ၏။"
        },
        {
            "chapter": 36,
            "verse": 47,
            "text": "၄၇။\tထို့အပြင်ထိုသူတို့အား အချင်းတို့၊ သင်တို့၏ ကျေးဇူးတော်သခင်ချပေးသနားတော်မူသောစည်းစိမ်ဥစ္စာများ မှ ပေးကမ်းစွန့်ကြဲကြလော့ဟု ပြောသောအခါ အယူလွဲသူတို့က အယူမှန်သူတို့အား ပြန်ပြောကြသည်မှာ အကြင်သူတို့ကို အလ္လာဟ်အရှင်မြတ်အလိုတော်ရှိပါလျှင် ကျွေးမွေးနိုင်ပါလျက် ထိုသူတို့ကို ငါတို့ကျွေးမွေး ရမည်လော၊ သင်တို့၏အယူဝါဒသည် အမှားကြီးမှားပေစွ။"
        },
        {
            "chapter": 36,
            "verse": 48,
            "text": "၄၈။ တဖန်ထိုသူမိုက်တို့မေးမြန်းကြသည်မှာ သင်တို့သည် အမှန်စကားကိုဆိုလျှင် ကတိထားတော်မူသောစစ်ကြော စီရင်မည့်နေ့တော်ကြီး မည်သည့်အခါကျရောက်မည်နည်း။"
        },
        {
            "chapter": 36,
            "verse": 49,
            "text": "၄၉။\tထိုသူယုတ်တို့သည် ပြင်းထန်သောပေါက်ကွဲခြင်းကိုသာ စောင့်ဆိုင်းနေကြသည်၊ ထိုပေါက်ကွဲခြင်းသည် သူတို့ အား အချင်းချင်းငြင်းခုံနေကြစဉ်တွင် ရုတ်တရက်ထိခိုက်လတ့ံ။"
        },
        {
            "chapter": 36,
            "verse": 50,
            "text": "၅၀။\tထိုအခါသူတို့သည် မိမိတို့အမှုအခင်များကို သေတမ်းစာရေးလျက် ထုခွဲပေးကမ်းရန်သော်လည်းကောင်း၊ ဆွေမျိုး သားချင်းထံ ပြန်ရန်သော်လည်းကောင်း၊ အခွင့်အရေးရမည်မဟုတ်ချေ။"
        },
        {
            "chapter": 36,
            "verse": 51,
            "text": "၅၁။\tတံပိုးမှုတ်လတံ့၊ မှုတ်လိုက်သည်နှင့်တပြိုင်နက်သင်္ချိုင်းမှ သူသေအပေါင်းတို့သည် သူတို့၏ အရှင်သခင်ထံ လျင်မြန်စွာပြေးလာကြရလိမ့်မည်။"
        },
        {
            "chapter": 36,
            "verse": 52,
            "text": "၅၂။\tထိုအခါသူတို့ညည်းညူမြည်တမ်းကြမည်မှာ ငါတို့သည် ပျက်စီးဆုံးရှုံးခြင်းသို့ ရောက်လေစွ၊ ငါတို့ကို ငြိမ်သက်စွာ အိပ်နေရာမှ အဘယ်သူသည် ထစေပါသနည်း၊ အသံတစ်ခုက ပြန်ပြောသည်မှာ ဤဟာသည် မဟာဂရုဏာ တော်ရှင်အလ္လာဟ်အရှင်မြတ်ကတိသစ္စာထားတော်မူသောရှင်ပြန်ထမြောက်ခြင်းပေတည်း၊ တမန်တော်တို့၏ ဟောပြောချက်သည် မှန်ပေစွ။"
        },
        {
            "chapter": 36,
            "verse": 53,
            "text": "၅၃။\tဤသို့ရှင်ပြန်ထမြောက်စိမ့်သောငှာ တံပိုးတစ်ကြိမ်သာမှုတ်၏၊ တံပိုးတစ်ကြိမ်မှုတ်ခါမျှနှင့် သေသူအားလုံးတို့သည် ရှင်ပြန်ထမြောက်၍ ငါအရှင်မြတ်မျက်မှောက်တော်သို့ ဝင်ကြရ၏။"
        },
        {
            "chapter": 36,
            "verse": 54,
            "text": "၅၄။\tထို့အပြင်ထိုနေ့တော်ကြီး၌ မည်သည့်ဝိညာဉ်ကိုမျှ မတရားခံစားစေမည်မဟုတ်ချေ၊ သင်တို့အား မိမိတို့ပြုကျင့် ခဲ့သောကောင်းကျိုးဆိုးပြစ်များအလျောက်သာလျှင် ပြန်ပေးလတ့ံ။"
        },
        {
            "chapter": 36,
            "verse": 55,
            "text": "၅၅။ အကယ်စင်စစ်နိဗ္ဗာန်ဥယျာဉ်တော်ကို ဝင်ရသူသည် ထိုနေ့တော်ကြီး၌ မိမိတို့ပြုလုပ်သမျှတွင် မြူးတူးပျော်ရွှင် ကြရလတ့ံ။"
        },
        {
            "chapter": 36,
            "verse": 56,
            "text": "၅၆။\tသူတို့နှင့် သူတို့၏မိန်းမတို့သည် သစ်ပင်အုပ်များ၏ အေးမြသောအရိပ်အာဝါသအောက်၌ ဂုဏ်ကျက်သရေ မင်္ဂလာရှိသောပလ္လင်များပေါ်တွင် လဲလျောင်းစံစားနေရကြလတ့ံ။"
        },
        {
            "chapter": 36,
            "verse": 57,
            "text": "၅၇။\tထိုဥယျာဉ်တော်တွင် သူတို့မှီဝဲစားသုံးရန်အတွက် သစ်သီးသစ်ဥအမျိုးမျိုးရှိလတ့ံ၊ သူတို့သည် မိမိလိုရာဟူသမျှကို ရရှိကြလတ့ံ။"
        },
        {
            "chapter": 36,
            "verse": 58,
            "text": "၅၈။\tငြိမ်သက်စေကုန်၊ အနန္တကောင်းကြီးမင်္ဂလာတော်သခင်၏ နှုတ်ဆက်နှုတ်ကပတ်တော်တည်း။"
        },
        {
            "chapter": 36,
            "verse": 59,
            "text": "၅၉။\tထို့အပြင် အို--ငရဲသားအပေါင်းတို့၊ ဤနေ့တွင် နင်တို့သီးခြားနေကြလော့။"
        }
    ]
}
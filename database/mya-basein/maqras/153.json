{
    "maqras": [
        {
            "chapter": 27,
            "verse": 56,
            "text": "၅၆။\tသို့သော်သူ၏လူများက ဘာမျှပြန်မပြောပဲ သူတို့အချင်းချင်း ဟယ်-အချင်းတို့၊ လွဒ်၏အိမ်အိမ်သားတို့သည် သန့်ရှင်းလိုကြ၏၊ ထို့ကြောင့်ထိုသူတို့ကို သင်တို့နယ်ပယ်မှ နှင်ထုတ်ကြလော့ဟု ပြောကြ၏။"
        },
        {
            "chapter": 27,
            "verse": 57,
            "text": "၅၇။\tထိုအခါငါသည် သူ၏မိန်းမမှတပါး သူနှင့်တကွ သူ့အိမ်သူအိမ်သားတို့ကို ကယ်နှုတ်တော်မူ၏၊ ငါသည် ထိုမိန်းမ ကို ကျန်ရစ်သူတို့ထဲတွင် ပါဝင်စေတော်မူ၏။"
        },
        {
            "chapter": 27,
            "verse": 58,
            "text": "၅၈။\tထို့နောက်ငါသည် ထိုကျန်ရစ်သူတို့အပေါ်သို့ မိုးရွာသွန်းစေတော်မူ၏၊ သတိပေးခံရသူတို့၏ မိုးသည် အလွန် ကြောက်ရွ့ံဖွယ်ကောင်း၏။"
        },
        {
            "chapter": 27,
            "verse": 59,
            "text": "၅၉။\tအို-မိုဟမ္မဒ်၊ ဟောကြားလော့၊ အလ္လာဟ်အရှင်မြတ်သည် ချီးမွမ်းခြင်းတည်ရာဖြစ်တော်မူပါ၏၊ အရှင်မြတ် ရွေးကောက်တော်မူခြင်းခံရသောအရှင်မြတ်၏ ကျေးတော်မျိုးကျွန်တော်မျိုးတို့အပေါ်သို့ အေးချမ်းသာယာခြင်း သက်ရောက်ပါစေသောဝ်၊ အလ္လာဟ်အရှင်မြတ်သည် အမြတ်ဆုံးလော၊ သို့မဟုတ်သင်တို့အရှင်မြတ်နှင့်တွဲဖက် သောဘုရားပျက်များအမြတ်ဆုံးလော။"
        },
        {
            "chapter": 27,
            "verse": 60,
            "text": "၆ဝ။\tမိုးမြေကို ဖန်ဆင်းတော်မူသောမိုးကောင်းကင်မှ မိုးရေချပေးသနားတော်မူသောအရှင်မြတ်သည် အမြတ်ဆုံး မဟုတ်လော၊ ထိုမိုးရေအားဖြင့် ငါသည် လှပတင့်တယ်ပျော်ရွှင်ဖွယ်သောဥယျာဉ်ပန်းမန်တို့ကို ပေါက်ရောက် စေတော်မူ၏၊ သင်တို့သည် ထိုဥယျာဉ်များရှိ အသီးသီးသောအပင်တို့ကို ပေါက်ရောက်စေနိုင်ကြသည်မဟုတ်ချေ။ အလ္လာဟ်အရှင်မြတ်မှတပါး အခြားအရှင်သခင်ရှိတော်မူသလော၊ မရှိချေ၊ သို့သော်ထိုသူတို့သည် ဘုရားတုများကို အလ္လာဟ်အရှင်မြတ်နှင့် တန်းတူထားသူတို့ဖြစ်ကြ၏။"
        },
        {
            "chapter": 27,
            "verse": 61,
            "text": "၆၁။\tမဟာပထဝီမြေကြီးကို လူသားတို့နေထိုင်ဖို့ရာ မြဲမြံခိုင်ခန့်စွာတည်နေစေတော်မူသောအရှင်၊ မြစ်ချောင်းအင်းအိုင် အသွယ်သွယ်၊ တောင်ကြီးတောင်ငယ်အသီးသီးတို့ကို ဖန်ဆင်းထားတော်မူသောအရှင်၊ ပင်လယ်နှစ်ခုတို့၏ အလယ်ကြား၌ အဆီးအကာကို စီရင်ထားတော်မူသောအရှင်၊ ထိုအရှင်သည် အမြတ်ဆုံးမဟုတ်ချေလော၊ အရှင်မြတ်မှတပါး အခြားအရှင်သခင်ရှိတော်မူသလော၊ မရှိချေ၊ သို့သော်သူတို့အနက် အများအပြားတို့သည် မသိကြချေ။"
        },
        {
            "chapter": 27,
            "verse": 62,
            "text": "၆၂။\tညှင်းပန်းနှိပ်စက်၊ မတရားမှုကို ခံရသူဆုပန်သောအခါ ကြားတော်မူ၍ ထိုမတရားမှုကို ဖယ်ရှားပစ်တော်မူသော အရှင်၊ သင်လူသားတို့အား ကမ္ဘာမြေကြီးကို စိုးမိုးအုပ်ချုပ်ဖို့ရာ အရှင်မြတ်၏ ကိုယ်စားလှယ်တော်အဖြစ်ဖြင့် ချီးမြှောက်တော်မူသောအလ္လာဟ်အရှင်မြတ်သည် အမြတ်ဆုံးမဟုတ်ချေလော၊ အလ္လာဟ်အရှင်မြတ်မှတပါး အခြားအရှင်သခင်ရှိသလော၊ သူတို့သည် အနည်းငယ်မျှဆင်ခြင်စဉ်းစားသူများမဟုတ်ချေ။"
        },
        {
            "chapter": 27,
            "verse": 63,
            "text": "၆၃။\tသင်တို့အား ကမ္ဘာမြေပြင်မိုးကောင်းကင်တို့၏ အမှောင်ထုအတွင်းတွင် လမ်းပြသတော်မူထသောအရှင်၊ လေများ ကို အရှင်မြတ်၏ကောင်းကြီးမင်္ဂလာတော်ရှေ့ပြေးအဖြစ်ဖြင့် တိုက်ခတ်စေတော်မူထသောအရှင်၊ ကျေးဇူးတော် သခင်သည် အမြတ်ဆုံးမဟုတ်ချေလော၊ အလ္လာဟ်အရှင်မြတ်မှတပါး အခြားအရှင်သခင်ရှိသလော၊ အလ္လာဟ် အရှင်မြတ်သည် မိစ္ဆာမိုက်တို့တွဖက်စပ်ထားသောဘုရားတုဘုရားယောင်များထက် သာလွန်မြင့်မြတ်တော်မူ၏။"
        },
        {
            "chapter": 27,
            "verse": 64,
            "text": "၆၄။\tဖန်ဆင်းခြင်းကို ဖြစ်စေတော်မူသောအရှင်၊ ထို့နောက်တဖန်ဖြစ်စေတော်မူသောအရှင်၊ သင်တို့အား မိုးမြေမှ အစားအစာပေးသနားတော်မူသောအရှင်၊ အလ္လာဟ်အရှင်မြတ်သည် အမြတ်ဆုံးမဟုတ်ချေလော၊ အလ္လာဟ် အရှင်မြတ်မှတပါး အခြားအရှင်သခင်ရှိသလော၊ တင်ပြလော့။"
        },
        {
            "chapter": 27,
            "verse": 65,
            "text": "၆၅။\tအို-မိုဟမဒ်၊ သင်ဟောကြားလော့၊ အလ္လာဟ်အရှင်မြတ်မှတပါး မိုးမြေတွင် ရှိရှိသမျှတို့သည် မမြင်နိုင်စွမ်းသော အရာတို့ကို မသိကြချေ၊ ထို့အပြင်၎င်းတို့သည် မိမိတို့အား ဘယ်သောအခါတွင် ရှင်ပြန်ထမြောက်စေတော်မူ သည်ကိုလည်း မသိကြချေ။"
        },
        {
            "chapter": 27,
            "verse": 66,
            "text": "၆၆။\tအမှန်မသိကြချေ၊ သူတို့၏အသိဉာာဏ်သသည် နောင်တမလွန်ဘဝကို ထိုးဖောက်စူးရှသလော၊ ထိုသို့မစူးရှချေ၊ အကြောင်းမူကား သူတို့သည် နောင်ဘဝကို ယုံမှားသံသယရှိနေကြသောကြောင်ဖြစ်၏၊ တဖန်ထိုသို့မပြုနိုင်ချေ၊ အကြောင်းမူကား သူတို့သည် နောင်တမလွန်ဘဝကို မမြင်စွမ်းနိုင်သောကြောင့်ဖြစ်၏။"
        },
        {
            "chapter": 27,
            "verse": 67,
            "text": "၆၇။\tသို့ပါလျက်မယုံကြည်သူတို့သည် ဤသို့ဆိုကြ၏၊ အကျွနု်ပ်တို့သည် မိမိတို့၏မိဘဘိုးဘွားကဲ့သို့ မြေမှုန့်အတိ ဖြစ်ပြီးမှ ရှင်ပြန်ထမြောက်ရဦးမည်လော။"
        },
        {
            "chapter": 27,
            "verse": 68,
            "text": "၆၈။\tထိုသို့ရှင်ပြန်ထမြောက်ရမည်ဟု အကျွန်ုပ်တို့အား ကတိပေး၏၊ အကျွနု်ပ်တို့၏ မိဘဘိုးဘွားကိုလည်း ကတိ ပေးလေ၏၊ ဤဟောကြားချက်များသည် ရှေးလူဟောင်းတို့တီထွင်လိုက်သောဒဏ္ဍာရီဝထ္ထုမှတပါး အခြားတစ်စုံ တစ်ရာမျှမဖြစ်ချေ။"
        },
        {
            "chapter": 27,
            "verse": 69,
            "text": "၆၉။\tအို-မိုဟမ္မဒ်၊ သင်သည် သူတို့အား ဟောကြားလော့၊ ဟယ်-အချင်းတို့၊ ကမ္ဘာမြေပြင်ဝယ် လှည့်ပတ်သွားလာ၍ အပြစ်ကျူးလွန်သူအပေါင်းတို့သည် အဘယ်အဖြစ်သို့ ရောက်ကြသည်လေသည်ကို ကြည့်ရှုလော့။"
        },
        {
            "chapter": 27,
            "verse": 70,
            "text": "၇ဝ။\tအို-တမန်တော်၊ သင်သည် သူတို့အတွက် စိတ်မပူလင့်၊ သို့မဟုတ် သူတို့သည် သင်ပျက်စီးရာပျက်စီးကြောင်း ကို ကြံစည်သောကြောင့် စိတ်ဒုက္ခမရောက်လင့်။"
        },
        {
            "chapter": 27,
            "verse": 71,
            "text": "၇၁။\tတဖန်ထိုသူတို့က သင်တို့အမှန်ကို ဟောကြားလျှင် ဤကတိသည် မည်သည့်အခါ၌ အကောင်အထည်ပေါ် မည်နည်းဟု မေးကြ၏။"
        },
        {
            "chapter": 27,
            "verse": 72,
            "text": "၇၂။\tအို-တမန်တော်၊ သင်ဟောကြားလော့၊ ဟယ်-အချင်းတို့၊ သင်တို့မြန်မြန်ဖြစ်စေလိုသောအရာ၏ တစ်စိတ် တစ်ဒေသသည် သင်တို့နှင့်အလွန်နီးကပ်ကောင်းနီးကပ်နေချေမည်။"
        },
        {
            "chapter": 27,
            "verse": 73,
            "text": "၇၃။\tမှတ်သားကြလော့၊ သင်၏အသက်သခင်ကျေးဇူးရှင်သည် လူသားအပေါင်းတို့ကို အတိုင်းမသိပေးကမ်းစွန့်ကြဲ တော်မူ၏၊ သို့သော်လူသားများအနက် များစွာသောသူတို့သည် ကျေးဇူးမတင်ကြချေ။"
        },
        {
            "chapter": 27,
            "verse": 74,
            "text": "၇၄။\tမှတ်သားကြလော့၊ သင်တို့၏အသက်သခင်ကျေးဇူးရှင်သည် လူသားအပေါင်းတို့ကို အတိုင်းမသိပေးကမ်းစွန့် ကြဲတော်မူ၏၊ သို့သော်လူသားများအနက် များလှစွာသောသူတို့သည် ကျေးဇူးမတင်ကြချေ။"
        },
        {
            "chapter": 27,
            "verse": 75,
            "text": "၇၅။\tအလွန်ရှင်းလင်းထင်ရှားသောမှတ်ပုံတင်စာရင်းစာအုပ်ကြီးတွင် မပါဝင်ပဲ မိုးကောင်းကင်နှင့် ကမ္ဘာမြေပြင်ဝယ် ဖုံးအုပ်ထားသောအရာတစ်စုံတစ်ရာမျှမရှိချေ။"
        },
        {
            "chapter": 27,
            "verse": 76,
            "text": "၇၆။\tမှတ်သားကြလော့၊ ဤကျမ်းမြတ်ကုရ်အာန်သည် အစ္စရာအီလ်အမျိုးသားတို့အား မိမိတို့အချင်းချင်းကွဲပြား နေသောပြဿနာအရပ်ရပ်ကို တင်ပြ၏။"
        },
        {
            "chapter": 27,
            "verse": 77,
            "text": "၇၇။\tထို့အပြင်ကျမ်းတော်သည် ယုံကြည်သူတို့အဖို့ရာ လမ်းညွှန်တော်နှင့်ကောင်းကြီးမင်္ဂလာတော်အမှန်ဖြစ်၏။"
        },
        {
            "chapter": 27,
            "verse": 78,
            "text": "၇၈။\tသင်၏အရှင်သခင်သည် သူတို့၏အလယ်ကြားတွင် သဗ္ဗညုတဉာာဏ်တော်အားဖြင့် စီရင်ဆုံးဖြတ်တော်မူလိမ့်မည်၊ အရှင်မြတ်သည် အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်ဖြစ်တော်မူ၏။"
        },
        {
            "chapter": 27,
            "verse": 79,
            "text": "၇၉။\tထို့ကြောင့်အို-မိုဟမ္မဒ်၊ သင်သည် မိမိ၏အသက်သခင်ကျေးဇူးရှင်၌ ယုံကြည်ကိုးစားလော့၊ အကြောင်းမူကား သင်သည် ရှင်းလင်းသောသစ္စာတရားတော်ကို ကိုင်ထားသူဖြစ်၏။"
        },
        {
            "chapter": 27,
            "verse": 80,
            "text": "၈ဝ။\tမှတ်သားကြလော့၊ သင်တမန်တော်သည် သေသူများကို ကြားအောင်မပြုစွမ်းနိုင်ချေ၊ သို့မဟုတ် နားပင်းသူ တို့သည် ထွက်ပြေးရန် လှည့်သွားသောအခါ သင်သည် သူတို့ကို တရားစာကြားအောင် မပြုစွမ်းနိုင်ချေ။"
        },
        {
            "chapter": 27,
            "verse": 81,
            "text": "၈၁။\tထို့အပြင်သင်သည် မျက်စိကန်းသူတို့အား သူတို့၏အမှားမှ အမှန်သို့ လမ်းမညွှန်နိုင်ချေ၊ သင်သည် ငါ၏ နှုတ်ကပတ်တော်များကို ယုံကြည်၍ ကျိုးနွံနာခံသူတို့မှတပါး အခြားသူတို့အား တရားတော်ကို ကြားစေခြင်းငှာ မတတ်စွမ်းနိုင်ချေ။"
        }
    ]
}
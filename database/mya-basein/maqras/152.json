{
    "maqras": [
        {
            "chapter": 27,
            "verse": 27,
            "text": "၂၇။\tထိုအခါတမန်တော်စိုလိုင်မာန်က သင်သည် အကျွနု်ပ်အား အမှန်စကားကို တင်လျှောက်သည်၊ သို့မဟုတ် မုသားစကားကို တင်လျှောက်သည်ကို သိကြရလတ့ံ။"
        },
        {
            "chapter": 27,
            "verse": 28,
            "text": "၂၈။\tသင်သည် အကျွနု်ပ်၏ သဝဏ်လွှာကို ရှီဗာပြည်သို့ ယူသွားပြီးလျှင် သူတို့အတွင်းသို့ ပစ်ချလော့၊ ထို့နောက် လှည့်လာပြီးလျှင် သူတို့မည်သည့်အဖြေကို ပေးသည်ကို ကြည့်ရှုလော့ဟု မိန့်တော်မူ၏။"
        },
        {
            "chapter": 27,
            "verse": 29,
            "text": "၂၉။\tရှီဗာပြည့်ရှင်ဘုရင်မက အို-မှုးမတ်တို့၊ အကျွနု်ပ်၏ သလွန်ထက်သို့ တန်ခိုးအာနုဘော်နှင့်ပြည့်စုံသောအမိန့်စာချွန် တော်တစ်စောင်ကို ပစ်ချ၏။"
        },
        {
            "chapter": 27,
            "verse": 30,
            "text": "၃ဝ။\tမှတ်သားကြလော့၊ ထိုစာချွန်မှာ စိုလိုင်မာန်ဘုရင်ထံမှ ဖြစ်သည်၊ ထိုစာချွန်အဆိုမှာ မဟာကရုဏာတော်အရှင်၊ အနန္တကောင်းကြီးမင်္ဂလာတော်သခင်၊ အလ္လာဟ်အရှင်မြတ်၏ နာမတော်အားဖြင့် အစပြုပါအ့ံ။"
        },
        {
            "chapter": 27,
            "verse": 31,
            "text": "၃၁။\tအို-ရှီဗာပြည်ကြီးရှင်မ၊ သင်တို့သည် အကျွနု်ပ်အပေါ်သို့ မာနမကြီးကြလင့်၊ ဂုဏ်မမောက်ကြလင့်၊ သို့သော် အကျွနု်ပ်ထံသို့ ကျိုးနွံနာခံသူအဖြစ်ဖြင့် လာကြလော့။"
        },
        {
            "chapter": 27,
            "verse": 32,
            "text": "၃၂။\tရှင်ဘုရင်မက အို-အမတ်မင်းတို့၊ သင်တို့သည် အကျွနု်ပ်အား ဤအရေးအရာတွင် အကြံဉာာဏ်ပေးကြလော့၊ သင်တို့သည် အကျွနု်ပ်နှင့်အတူတကွမရှိပဲ မည်သည့်ကိစ္စကိုမျှ အကျွနု်ပ်သည် မဆုံးဖြတ်ဖူးချေဟု မိန့်တော်မူ၏။"
        },
        {
            "chapter": 27,
            "verse": 33,
            "text": "၃၃။\tမှုးမတ်တို့က အကျွနု်ပ်တို့သည် စစ်မက်အင်အားကြီးမား၍ တန်ခိုးအာဏာခွန်အားဗလနှင့် ပြည့်စုံကြပါ၏၊ သို့သော်သခင်မသာ အမိန့်ပေးတော်မူရပါမည်၊ ထို့ကြောင့်သခင်မသည် မည်သည့်အမိန့်ပေးမည်ကို ဆင်ခြင်တော် မူပါဟု ပြန်လျှောက်၏။"
        },
        {
            "chapter": 27,
            "verse": 34,
            "text": "၃၄။\tထိုအခါဘုရင်မက မှတ်သားလော့၊ ပြည့်ရှင်ဘုရင်မင်းတို့မည်သည် သူတစ်ပါးတိုင်းပြည်တွင်းသို့ ဝင်ရောက်သော အခါ ၎င်းပြည်ကို ဖျက်ဆီးကြ၏၊ ထိုပြည်သူပြည်သားတို့ကို အရှက်တကွဲဖြစ်စေကြ၏၊ ဤကဲ့သို့ရှင်ဘုရင်တို့ ပြုလုပ်ကြမည်သာတည်း။"
        },
        {
            "chapter": 27,
            "verse": 35,
            "text": "၃၅။\tသို့သော်မှတ်သားကြလော့၊ အကျွန်ုပ်သည် သူတို့ထံသို့ လက်ဆောင်ပဏ္ဍာဆက်သစေတော်မူမည်၊ အကျွနု်ပ်၏ သံတမန်များသည် အဘယ်စကားလက်ဆောင်နှင့် ပြန်လာသည်ကို စောင့်ကြည့်ကြစို့ဟု မိန့်တော်မူ၏။"
        },
        {
            "chapter": 27,
            "verse": 36,
            "text": "၃၆။\tထို့ကြောင့်ဘုရင်မ၏ သံတမန်များသည် စိုလိုင်မာန်ထံသို့ ရောက်သောအခါ ပြည့်ရှင်ဘုရင်က အို--အမတ်တို့၊ သင်တို့သည် အကျွန်ုပ်အား ဥစ္စာပစ္စည်းနှင့်ထောက်ပ့ံမည်ကြံကြသလော၊ သို့သော်အလ္လာဟ်အရှင်မြတ်က အကျွန်ုပ်အား ပေးသနားတော်မူသောအရာတို့သည် သင်တို့အား အလ္လာဟ်အရှင်မြတ်ပေးသနားတော်မူသော အရာများထက် သာလွန်ကောင်းမြတ်ချေ၏၊ သို့သော်အကျွန်ုပ်မဟုတ်ပဲ သင်တို့သာလျှင် မိမိတို့၏လက်ဆောင် ပစ္စည်းကို အထင်ကြီးကြ၏။"
        },
        {
            "chapter": 27,
            "verse": 37,
            "text": "၃၇။\tအို-သံအမတ်တို့၊ သင်တို့သည် မိမိတို့တိုင်းပြည်သို့ ပြန်ကြလော့၊ အကယ်စင်စစ်အကျွနု်ပ်တို့သည် သင်တို့ပြည်သူ ပြည်သားထံသို့ သူတို့မခုခံနိုင်သောစစ်တပ်ကြီးများနှင့်ချီတက်လာမည်၏၊ အကျွနု်ပ်တို့သည် သူတို့အား ထိုပြည်မှ အရှက်တကွဲနှင့်နှင်ထုတ်တော်မူမည်၊ သူတို့သည် ဂုဏ်သိမ်ပြတ်ကင်း ဆင်းရဲကြီးစွာဖြစ်ရလိမ့်မည်ဟု မိန့်တော် မူလိုက်၏။"
        },
        {
            "chapter": 27,
            "verse": 38,
            "text": "၃၈။\tထို့အပြင်စိုလိုင်မာန်က အမတ်ကြီးတို့၊ ထိုရှင်ဘုရင်မသည် အကျွနု်ပ်ထံ ကျိုးနွံစွာချဉ်းကပ်မလာမီ သူမ၏ ရာဇပလ္လင်ကို အကျွန်ုပ်ထံသို့ သင်တို့အနက် အဘယ်သူယူဆောင်လာမည်နည်းဟု မေးတော်မူ၏။"
        },
        {
            "chapter": 27,
            "verse": 39,
            "text": "၃၉။\tထိုအခါဂျင်နတ်သားများအနက် သတ္တိကောင်းတစ်ဦးက အို-ပြည့်ရှင်မင်းကြီး၊ ကိုယ်တော်သည် မိမိနေရာမှ ထတော်မမူနိုင်မီ အကျွနု်ပ်သည် ထိုပလ္လင်ကို ကိုယ်တော့်ထံသို့ ယူဆောင်လာပါမည်၊ အကျွနု်ပ်သည် အမှန် ခွန်အားဗလကောင်း၍ ထိုအလုပ်ကို ဆောင်ရွက်ဖို့ရာ ယုံကြည်လောက်သူဖြစ်ပါ၏ဟု လျှောက်၏။"
        },
        {
            "chapter": 27,
            "verse": 40,
            "text": "၄ဝ။\tအလ္လာဟ်အရှင်မြတ်၏ ကျမ်းတော်၌ တတ်ကျွမ်းလိမ္မာသူတစ်ယောက်က အို-တရားမင်းမြတ်၊ ထိုပလ္လင်ကို မျက်စိတမှိတ်လျှပ်တစ်ပြက်မျှနှင့် အထံတော်သို့ ရောက်အောင် အကျွနု်ပ်ယူဆောင်ဆက်သပါမည်ဟု တင် လျှောက်၏၊ ထို့နောက်ရာဇပလ္လင်တော်ကို မိမိရှေ့တော်တွင် ချထားသည်ကို မြင်ရသောအခါ ဤအရာသည် ငါ၏အရှင်သခင်၏ ကောင်းကြီးမင်္ဂလာတော်ဖြစ်၏၊ ယင်းသို့သနားတော်မူခြင်းမှာ အကျွနု်ပ်သည် ဂုဏ်ကျေးဇူး တော်ကို ချီးမွမ်း၊မချီးမွမ်းကို စုံစမ်းဖို့ရဖြစ်သည်၊ အကြင်သူသည် ဂုဏ်ကျေးဇူးတော်ကို ချီးကျူးအ့ံ၊ ထိုသူသည် မိမိအကျိုးရစေဖို့ရာ ချီးကျူးသည်မည်၏၊ အကြင်သူသည် ကျေးဇူးကန်းအ့ံ၊ ထိုုသူသည် မိမိအပြစ်ရစေဖို့ရာ ကျေးဇူးကန်းသည်မည်၏၊ အကြောင်းမူကားအကျွနု်ပ်၏ အသက်သခင်ကျေးဇူးရှင်သည် ဇာတိပကတိအားဖြင့် ကုံလုံပြည့်စုံတော်မူပါ၏၊ အနန္တကောင်းကြီးမင်္ဂလာသခင်မုချအမှန်ဖြစ်တော်မူပါ၏ဟု ဆို၏။"
        },
        {
            "chapter": 27,
            "verse": 41,
            "text": "၄၁။\tတဖန်စိုလိုင်မာန်တမန်တော်က အို-အမတ်တို့၊ ဘုရင်မသည် လမ်းမှန်ရသူ(သို့မဟုတ်) မရသူဖြစ်သောကြောင့် အကျွနု်ပ်တို့သိစိမ့်သောငှာ သူမ၏ရာဇပလ္လင်ကို တနည်းတဖုံပြောင်းလဲထားကြလော့။"
        },
        {
            "chapter": 27,
            "verse": 42,
            "text": "၄၂။\tထို့နောက်ဘုရင်မကြွလာသောအခါ သူမအား ဤရာဇပလ္လင်သည် သင်၏ရာဇပလ္လင်လောဟု မေး၏၊ ဘုရင်မက ဤရာဇပလ္လင်သည် အစစ်ကဲ့သို့ဖြစ်၏ဟု ပြန်ပြော၏၊ ထိုအခါတမန်တော်စိုလိုင်မာန်က တရားအလင်းရောင်တော် ကို ဤဘုရင်မအား မသနားမီ အကျွနု်ပ်တို့အား သနားတော်မူ၍ အကျွန်ုပ်တို့သည် အလ္လာဟ်အရှင်မြတ်အား ကျိုးနွံယုံကြည်သူများဖြစ်ကြပြီ။"
        },
        {
            "chapter": 27,
            "verse": 43,
            "text": "၄၃။\tထို့အပြင်အလ္လာဟ်အရှင်မြတ်အစား ဤဘုရင်မခဝပ်ကိုးကွယ်လေ့ရှိသောဘုရားတုများသည် သူမအား လမ်းမှန်မှ ဆီးတားထား၏၊ အကြောင်းမူကားဘုရင်မသည် မိစ္ဆာဒိဋ္ဌိတို့ဘောင်မှ ဖြစ်၏ဟု မိန့်တော်မူ၏။"
        },
        {
            "chapter": 27,
            "verse": 44,
            "text": "၄၄။\tဘုရင်မအား အဆောင်တော်သို့ ဝင်ရန်ညွှန်၏၊ အဆောင်တော်သို့ ဝင်သောအခါ သူမသည် အဆောင်တော်ကို ရေအိုင်ဟုထင်မှတ်သဖြင့် မိမိ၏ဝတ်လုံတော်ကို ခြေသလုံးအထက်သို့ ပင့်သောကြောင့် ခြေသလုံးသားဖွေးဖွေး ပေါ်လေ၏၊ ထိုအခါစိုလိုင်မာန်က မှတ်သားလော့၊ ဤအရာသည် ကြည်လင်သောဖန်မှန်တို့ကို ခင်ထားသော အဆောင်ဘုံနန်းကြီးတစ်ခုပင်တည်းဟု ဆို၏၊ ထိုအခါဘုရင်မသည် အလ္လာဟ်အရှင်မြတ်အား အို-အကျွနု်ပ်၏ အရှင်သခင်၊ အကျွနု်ပ်သည် မိမိကိုယ်ကို မိမိပြစ်မှားမိခဲ့ပါပြီ၊ အကျွနု်ပ်သည် တမန်တော်စိုလိုင်မာန်နှင့်အတူတကွ အနန္တစကြာဝဠာများသခင်၊ အလ္လာဟ်အရှင်မြတ်အား ကျိုးနွံနာခံပါ၏ဟု တင်လျှောက်၏။"
        },
        {
            "chapter": 27,
            "verse": 45,
            "text": "၄၅။\tထို့အပြင်အရှင်မြတ်သည် စမုဒ်လူမျိုးတို့ထံ သူတို့၏အမျိုးသားချင်းတမန်တော်ဆွာလေ(ဟ်)ကို တမန်တော်အရာ၌ မုချဧကန်ခန့်ထားစေလွှတ်တော်မူ၏၊ တမန်တော်က ၎င်းတို့အား ဟယ်-အချင်းတို့၊ အလ္လာဟ်အရှင်မြတ်အား ကိုးကွယ်ကြလော့ဟု ဟောကြား၏၊ မှတ်သားကြလော့၊ ထိုအခါစမုဒ်အမျိုးသားတို့သည် နှစ်သင်းကွဲပြီးလျှင် ခိုက်ရန်ဒေါသပွားများကြ၏။"
        },
        {
            "chapter": 27,
            "verse": 46,
            "text": "၄၆။\tတမန်တော်က ဟယ်-အချင်းတို့၊ သင်တို့သည် ကုသိုလ်ကောင်းမှုထက် အကုသိုလ်မကောင်းမှုကို အရေးတကြီး အဘယ်ကြောင့် ကြိုးပမ်းကြသနည်း၊ သင်တို့သည် ကောင်းကြီးမင်္ဂလာရရှိစေခြင်းငှာ အလ္လာဟ်အရှင်မြတ် အထံတော်၌ အဘယ်ကြောင့်ဆုမတောင်းကြသနည်းဟု မေး၏။"
        },
        {
            "chapter": 27,
            "verse": 47,
            "text": "၄၇။\tသူတို့က ဟယ်-ဆွာလေဟ်၊ အကျွန်ုပ်တို့သည် သင်နှင့်သင့်အပေါင်းအဖော်တို့ကြောင့် နိမိတ်ဆိုးကို မြင်ကြ၏ဟု ဆိုကြ၏၊ တမန်တော်က ဟယ်-သူမိုက်တို့၊ သင်တို့၏နိမိတ်ဆိုးသည် အလ္လာဟ်အရှင်မြတ်နှင့်ရှိ၏၊ သို့သော် သင်တို့သည် စမ်းသပ်ခြင်းခံနေရသူတို့အမှန်ဖြစ်ကြ၏။"
        },
        {
            "chapter": 27,
            "verse": 48,
            "text": "၄၈။\tထို့အပြင်သူတို့၏နေရာမြို့တော်၌ လူကိုးယောက်ရှိ၏၊ သူတို့သည် မြေပေါ်၌ တရားလက်လွတ်မှုကို ပွားများစေ၍ မိမိကိုယ်ကို မပြုပြင်ကြချေ။"
        },
        {
            "chapter": 27,
            "verse": 49,
            "text": "၄၉။\tသူတို့က ဟယ်-အချင်းတို့၊ အကျွနု်ပ်တို့သည် ဆွာလေ(ဟ်)နှင့် သူ၏အိမ်သူအိမ်သားတို့ကို ညဉ့်တွင် အမှန် တိုက်ခိုက်သတ်ဖြတ်ပြီးနောက် သူ၏မိတ်ဆွေတို့အား သူတို့အား သတ်ဖြတ်ဖျက်ဆီးနေသည်ကို အကျွနု်ပ်တို့သည် မမြင်ကြချေ၊ မှတ်သားကြလော့၊ အကျွနု်ပ်တို့သည် မှန်ကန်သောစကားကို ဆိုသူများအမှန်ဖြစ်ကြ၏ဟု အကျွနု်ပ် တို့သည် အလ္လာဟ်အား တိုင်တည်၍ အချင်းချင်းသစ္စာဆိုကြအ့ံဟု ပြောကြ၏။"
        },
        {
            "chapter": 27,
            "verse": 50,
            "text": "၅ဝ။\tသူတို့သည် အကြံတစ်ခုကို ကြံဖန်ကြ၏၊ ငါလည်း အကြံထုတ်တော်မူ၏၊ သို့သော်သူတို့သည် မသိမမြင်ကြချေ။"
        },
        {
            "chapter": 27,
            "verse": 51,
            "text": "၅၁။\tထို့နောက်သူတို့အကြံအစည်၏ အကျိုးဆက်ကို ကြည့်လော့၊ ငါသည် သူတို့နှင့်သူတို့လူစုအားလုံးကို တစ်ယောက် မကျန်ဖျက်ဆီးတော်မူ၏။"
        },
        {
            "chapter": 27,
            "verse": 52,
            "text": "၅၂။\tကြည့်ရှုကြလော့၊ ထိုမှာ သူတို့၏အိုးအိမ်တိုက်တာများဟာလာဟင်းလင်းပျက်စီးယိုယွင်းလျက်ရှိ၏၊ အကြောင်း မူကား သူတို့သည် မကောင်းမှုကို ပြုကြသောကြောင့်တည်း၊ မှတ်သားကြလော့၊ ဤအဖြစ်အပျက်တွင် အသိအလိမ္မာရှိသူတို့အဖို့အရာ လက္ခဏာထူးတစ်ပါးပါရှိ၏။"
        },
        {
            "chapter": 27,
            "verse": 53,
            "text": "၅၃။\tထို့အပြင်ငါသည် ယုံကြည်၍ အကုသိုလ်ကောင်းမှုကို ရှောင်ရှားသူတို့ကို ကယ်နှုတ်တော်မူမည်။"
        },
        {
            "chapter": 27,
            "verse": 54,
            "text": "၅၄။\tတဖန်တမန်တော်လွဒ်၊ သူသည် မိမိအမျိုးသားတို့အား သင်တို့သည် စက်ဆုတ်ရွံရှာဖွယ်သောဒုစရိုက်အမှုအခင်း ကို သိလျက်နှင့် ကျူးလွန်ကြမည်လောဟု ဟောကြား၏။"
        },
        {
            "chapter": 27,
            "verse": 55,
            "text": "၅၅။\tသင်တို့သည် မိန်းမများနှင့် ကာမမစပ်ယှက်ပဲ ယောက်ျားများကိုသာ လိုလားကြသလော၊ သို့သော်သင်တို့သည် အစဉ်းစားဉာာဏ်မဲ့သူများအမှန်ဖြစ်ကြ၏ဟုလည်း ဟော၏။"
        }
    ]
}
{
    "maqras": [
        {
            "chapter": 2,
            "verse": 124,
            "text": "၁၂၄။\tထို့ပြင်၊ တမန်တော်အီဗရာဟီမ်အား သူ၏ အရှင်သခင်သည် ဗျာဒိတ်တော်များဖြင့် စုံဏမ်းတော် မူသောအခါ တမန်တော်သည် အမိန့်တော်များကို ကြေကုန်အောင် လိုက်နာဆောင်ရွက်၏။ ထိုအခါ အရှင်မြတ်က အေ ၊ အီဗရာဟီမ် ငါသည် သင့်အား လူသားတို့၏ အကြီးအကဲ ေ့ရှဆောင်ရာထူး၌ ခန့်အပ်ချီးမြှင့်တော်မူပြီးဟု ဗျာဒိတ်ပေးတော်မူ၏။ အီဗရာဟီမ်က အကျွန်ုပ်၏ သားမြေးများလည်း ခေါင်းဆောင်များ ပေါ်ပေါက်လာပါမည်လားဟု တင်လျှောက်မေးမြန်း၏။ အရှင်မြတ်က ငါ၏ ပဋိညာဉ်သည် ဒုစရိုက်ကောင်များအတွက် မဟုတ်ဟု မိန့်တော်မူ၏။"
        },
        {
            "chapter": 2,
            "verse": 125,
            "text": "၁၂၅။\tငါသည် မက္ကာရှိ ကအ်ဗာဗလီကျောင်းတော်ကို လူသားတို့ သွားရောက်စုဝေးဖို့ရာ ဘေးမဲ့ဌာန ဖြစ်စေတော်မူ၏။ အေ၊ လူသားတို့ သင်တို့သည် တမန်တော်အီဗရာဟီမ် ဆွလာသ်ဝတ်ပြုရန် ရပ်တန့်သောနေရာကို သင်တို့၏ ဆွလာသ်ဝတ်ပြုရာနေရာအဖြစ်ဖြင့် အသုံးပြုကြလော့ဟု ဤဗလီ ကျောင်းတော်နှင့်ပတ်သက်၍ ဗျာဒိတ်ပေးတော်မူ၏။ ငါသည် တမန်တော်အီဗရာဟီမ်နှင့် တမန် တော် အစ္စမာအီလ်တို့အား သင်တို့နှစ်ဦးသည် ငါ၏ကျောင်းတော်ကို လူသားတို့လှည့်ခြင်း ကမ္မဋ္ဌာန်း ထိုင်ခြင်း၊ ဝတ်တက်ခြင်း စသည့် အထူးဝတ်တော်များကို ပြုဖို့ရာ သန့်ရှင်းစင်ကြယ် သုတ်သင် ရှင်းလင်းထားကြဟု ဗျာဒိတ်ပေးတော်မူ၏။"
        },
        {
            "chapter": 2,
            "verse": 126,
            "text": "၁၂၆။\tတမန်တော် အီဗရာဟီမ်မ်သည် အရှင်မြတ်အား အို - အကျွန်ုပ်၏ အရှင်သခင် ဤအရပ်ဒေသကို ဘေးမဲ့ဒေသဟု ပြဌာန်းထားတော်မူပါ။ ဤအရပ်သားထဲမှ အလ္လာဟ်အရှင်မြတ်နှင့် နောက်ဆုံးနေ့၌ ယုံကြည်သူတို့အား စားနပ်ရိက္ခာ အသီးအနှံများကို ပေးသနားတော်မူပါအရှင်ဟု ဆုတောင်း၏။ ထိုအခါ အရှင်မြတ်က အကြင်သူသည် မယုံကြည်သူဖြစ်အ့ံ။ ထိုသူအား ခေတ္တခဏ တင်းတိမ် ရောင့်ရဲစေတော်မူမည်။ ထို့နောက် သူ့ကို ငရဲမီးထဲသို့ ဝင်စေတော်မူမည်။ ထိုငရဲသည် အလွန်ဆိုးဝါး သော ခရီးဆုံးဖြစ်၏ဟု မိန့်တော်မူ၏။"
        },
        {
            "chapter": 2,
            "verse": 127,
            "text": "၁၂၇။\tတမန်တော် အီဗရာဟီမ်နှင့်သားတော် အစ္စမာအီလ်တို့သည် ကအ်ဗာကျောင်းတော်နေရာတွင် ကျောက်မြစ်ချနေသောအခါ တမန်တော် အီဗရာဟီမ်က အို - ကျွန်ု်ပ်တို့၏အရှင်သခင်၊ အကျွန်ုပ်တို့ ၏ ဤကောင်းမှုကို လက်ခံတော်မူပါအရှင်၊ အရှင်မြတ်သာလျှင် အကြွင်းမဲ့ ကြားတော်မူသော အရှင် အကြွင်းမဲ့သိတော်မူသောအရှင်ဖြစ်တော်မူပါ၏။"
        },
        {
            "chapter": 2,
            "verse": 128,
            "text": "၁၂၈။\tအို - အကျွန်ုပ်တို့၏ အရှင်သခင်၊ အကျွန်ုပ်တို့ကို အရှင်အားကျိုးနွံနာခံစေတော်မူပါ။ အကျွန်ုပ်တို့၏ သားမြေးအဆက်ဆက်တို့ကိုလည်း အရှင်အား ကျိုးနွံနာခံသော အမျိုးအနွယ်ဖြစ်စေတော်မူပါ။ အကျွန်ုပ်တို့အား ဆွလာသ်ဝတ်ပြုနည်း အဖြာဖြာတို့ကို သွန်သင်ပြတော်မူပါ။ အကျွနု်ပ်တို့ကို အပြစ် စေလွှတ်တော်မူပါ။ အရှင်သည် အပြစ်လွှတ်တော်မူသောအရှင်၊ ကောင်းချီးမင်္ဂလာပေးတော်မူသော အရှင်ဖြစ်တော်မူပါ၏။"
        },
        {
            "chapter": 2,
            "verse": 129,
            "text": "၁၂၉။\tအို - အကျွန်ုပ်တို့အရှင်သခင်၊ အကျွန်ုပ်တို့သားမြေးမြစ်တို့အား သူတို့၏သားချင်းထဲမှ အရှင်၏ ပညတ်တော်များကို ရွတ်ဖတ်ဟောပြောမည့်သူ၊ ကျမ်းတော်ကို သွန်သင်ပြသမည့်သူ ပညာ၊ ပညာအလင်းရောင်ပေးမည်သူ၊ ကောင်းမှုတိုးပွားသည့် သန့်ရှင်းမြင့်မြတ်စေမည့်သူ။ တမန်တော် တစ်ပါးကို ပွင့်စေတော်မူပါ၊ အရှင်သည် အနန္တတန်ခိုးတော်အရှင်၊ အနန္တဉာဏ်တော်ရှင် အမှန်ပင် ဖြစ်တော်မူပါ၏။"
        },
        {
            "chapter": 2,
            "verse": 130,
            "text": "၁၃ဝ။\tမိမိကိုယ်ကိုမိမိ ယုတ်ည့ံသိမ်ဖျင်းအောင်ပြုသော သူမိုက်မှတပါး အဘယ်သူသည် တမန်တော် အီဗရာဟီမ်၏ သာသနာတော်ကို စွန့်ပစ်သနည်း။ အကယ်စင်စစ် ငါ့အရှင်သည် သူ့ကို ဤလောက ၌ ရွေးကောက်ချီးမြှင့်တော်မူ၏။ နောင်တမလွန်ဘဝ၌လည်း တရားတော်ကို စောင့်စည်း ရိုသေ သူတို့ဘောင်တွင် သူသည် အပါအဝင်ဖြစ်၏။"
        },
        {
            "chapter": 2,
            "verse": 131,
            "text": "၁၃၁။\tသူ၏ အရှင်သခင်က အေ - အီဗရာဟီမ်၊ သင်သည် ငါ့အား ကျိုးနွံနာခံလော့ဟု ဗျာဒိတ် ပေးတော်မူသောအခါ သူသည် အကျွန်ုပ်သည် စကြဝဠာတို့၏အရှင်သခင်အား ကျိုးနွံပါပြီဟု တင်လျှောက်၏။"
        },
        {
            "chapter": 2,
            "verse": 132,
            "text": "၁၃၂။\tတမန်တော် အီဗရာဟီမ်သည် မိမိ၏သားမြေးတို့အား ယင်းသို့ပြုကျင့်ရန် မှာထား၏။ တမန်တော် ယာကွပ်လည်း ထိုနည်းအတူမှာထား၏။ သူတို့၏ သြဝါဒမှာ အေ၊ ငါ၏ သားမြေးတို့ မှတ်သား ကြလော့။ အလ္လာဟ်အရှင်မြတ်သည် သင်တို့အတွက် မှန်ကန်သော သာသနာတော်ကို ရွေးချယ်တော် မူပြီ။ ထို့ကြောင့် သင်တို့သည် အလ္လာဟ်အရှင်မြတ်အား ကျိုးနွံသူများမှတပါး အခြားသူများအဖြစ် ဖြင့် မိမိအသက်ကို မကုန်စေကြလင့်။"
        },
        {
            "chapter": 2,
            "verse": 133,
            "text": "၁၃၃။\tသို့မဟုတ် သင်တို့သည် တမန်တော်ယာကွပ်အသက်ကုန်ခါနီးတွင် ရှိကြသလော ထိုအခါ သူသည် မိမိ၏ သားမြေးတို့အား အမောင်တို့ ငါကွယ်လွန်လျှင် သင်တို့သည် မည်သည့်အရာကို ကိုးကွယ် မည်နည်းဟုမေး၏။ သူတို့က အို၊ ဖခင် အကျွန်ုပ်တို့ဥည် ဖခင်နှင့်တကွ ဖခင်၏ဘိုးဘဖြစ်သော တမန်တော်အီဗရာဟီမ်၊ တမန်တော် အစ္စမာအီလ်၊ တမန်တော် အစ္စဟတ်တို့၏ အရှင်သခင်အား ကိုးကွယ်ပါမည်။ အကျွန်ုပ်တို့သည် အရှင်မြတ်အား ကျိုးနွံကြပါ၏ ဟု ဖြေကြ၏။"
        },
        {
            "chapter": 2,
            "verse": 134,
            "text": "၁၃၄။\tဤသူတို့၏အသင်းသည် ပျောက်ကွယ်သွားကြပြီ။ သူတို့သည် သူတို့၏ ပြုကျင့်မှုအကျိုးကို ခံစားကြ ရ၏။ သင်တို့လည်း သင်တို့၏ ကောင်းမှုအကျိုးကိုသာ ခံစားရ၏။ ထို့ပြင် သင်တို့အး သူတို့၏ ပြုကျင့်မှုများကိုမေးမြန်းစစ်ကြောမည်မဟုတ်ချေ။"
        },
        {
            "chapter": 2,
            "verse": 135,
            "text": "၁၃၅။\tထို့ပြင် သူတို့က၊ ဟယ် - အချင်းတို့ သင်တို့သည် ရဟူဒီအသင်းသား သို့မဟုတ် ခရစ်ယာန် ဘာသာဝင်များဖြစ်ကြလော့။ သို့မှသာလျှင် သင်တို့အား လမ်းမှန်ကို ညွှန်ပြလိမ့်မည်ဟု ပြောကြ၏။ အေ - မိုဟမ္မဒ်၊ သင်သည် သူတို့အား အကျွင်္နုပ် သင်တို့စကားကို နားမထောင်နိုင်။ သို့သော် အကျွန်ုပ်တို့သည် ဖြောင့်မတ်တည်ကြည်သော တမန်တော် အီဗရာဟီမ်၏ သာသနာတော်ကို လိုက်နာယုံကြည်ကြ၏။ ထိုတမန်တော်သည် ဆင်းတုရုပ်ပွားကို ကိုးကွယ်သူများထဲမှ မဟုတ်ပေဟု ဟောကြားလော့။"
        },
        {
            "chapter": 2,
            "verse": 136,
            "text": "၁၃၆။\tအို - မွတ်စလင်မ်အပေါင်းတို့၊ သင်တို့က အကျွန်ုပ်တို့သည် အလ္လာဟ်အရှင်မြတ်နှင့်တကွ အကျွန်ုပ် ထံသို့ ချပေးတော်မူသောကုရ်အာန်ကျမ်းတော်မြတ်၊ တမန်တော်အီဗရာဟီမ် တမန်တော် အစ္စမာအီလ်၊ တမန်တော်အစ္စဟတ်၊ တမန်တော်ယာကွပ်၊ သူတို့၏သား၊ မြေး၊ မြစ်တို့ထံ ကျရောက် လာသော ကျမ်းတော်များ၊ တမန်တော်မူဆာနှင့် တမန်တော်အီဆာတို့ရရှိသော ကျမ်းဂန်တော် များ၊ အခြားတမန်တော်တို့ သူတို့၏ အရှင်သခင်ထံမှရရှိသော ကျမ်းတော်များကို ယုံကြည်ကြပါ၏။ အကျွန်ုပ်သည် ထိုတမန်တော်များကို တပါးတက်တပါး သာလွန်မြင့်မြတ်သည်ဟု မခွဲခြားကြပါ။ အကျွန်ုပ်တို့သည် အလ္လာဟ်အရှင်မြတ်ကိုသာလျှင် ကျိုးနွံနာခံပါ၏ဟု မြွက်ဆိုကြလော့။"
        },
        {
            "chapter": 2,
            "verse": 137,
            "text": "၁၃၇။\tထို့ပြင် သူတို့သည် သင်တို့ယုံကြည်သည့်အတိုင်း ယုံကြည်ကြလျှင် သူတို့သည် လမ်းမှန်ကို ညွှန်ပြခြင်း ခံရသူများဖြစ်ကြ၏။ သို့သော် သူတို့သည် မယုံကြည်ဘဲ ကျောခိုင်းသွားလျှင် သူတို့သည် ဂိုဏ်းခွဲသွား သူများဖြစ်ကြ၏။'' သင့်ကို သူတို့မှ ကာကွယ်ဘို့ရာ အလ္လာဟ်အရှင်နှင့် လုံလောက်တော်မူလိမ့်မည်။ အရှင်မြတ်သည် အရာရာကို ကြားသိတော်မူသောအရှင်၊ မြင်တော်မူသောအရှင် ဖြစ်တော်မူ၏။"
        },
        {
            "chapter": 2,
            "verse": 138,
            "text": "၁၃၈။\tအကျွန်ုပ်တို့သည် အကျွန်ုပ်တို့၏ အဆင်းအရောင်ကို အလ္လာဟ်ထံမှယူသည်။ အရောင်ဆိုးရာ၌ အဘယ်သူသည် အလ္လာဟ်ထက်သာမည်နည်း။ အကျွန်ု်ပ်တို့သည် အရှင်မြတ်အား ကိုးကွယ်သူများ ဖြစ်ကြ၏။"
        },
        {
            "chapter": 2,
            "verse": 139,
            "text": "၁၃၉။\tအို၊ တမန်တော်၊ သင်သည် ရှေးကျမ်းတော်ရရှိသူတို့အား ဟောကြားလော့။ ဟယ် အချင်းတို့ သင်တို့သည် အလ္လာဟ်အရှင်မြတ်နှင့်စပ်လျဉ်း၍ အကျွန်ု်ပ်တို့နှင့် အငြင်းအခုံပြုကြသလော။ အရှင်မြတ်သည် အကျွန်ုပ်တို့နှင့် သင်တို့၏ အရှင်သခင်ဖြစ်တော်မူ၏။ အကျွန်ုပ်တို့၏ ပြုကျင့်မှုများ သည် အကျွန်ုပ်တို့အဘို့ဖြစ်သည်။ သင်တို့၏ ပြုကျင့်မှုများသည် သင်တို့အဘို့ဖြစ်သည်။ အကျွန်ု်ပ်တို့ သည် အရှင်မြတ်အားသာ အမှန်ကိုးကွယ်ပါ၏။"
        },
        {
            "chapter": 2,
            "verse": 140,
            "text": "၁၄ဝ။\tသို့မဟုတ် သင်တို့က တမန်တော် အီဗရာဟီမ်၊ တမန်တော်အစ္စမာအီလ်၊ တမန်တော် အစ္စဟတ်၊ တမန်တော် ယာကွတ်နှင့် သူတို့၏ သား၊ မြေး၊ မြစ်တို့သည် ရဟူဒီလူမျိုးသို့မဟုတ် ခရစ်ယာန် ဘာသာဝင်လူမျိုးဟု ဆိုလိုကြသလော။ သင်တို့သည် အသိဆုံးလော၊ သို့မဟုတ် အလ္လာဟ်လော။ အလ္လာဟ်အရှင်မြတ်အထံတော်မှ မိမိကိုယ်တိုင်ရရှိထားသော သက်သေခံချက်ကို ထိမ်ငှက်ထားသူထက် သာလွန် မတရားသူသည် အဘယ်သူဖြစ်သနည်း။ အလ္လာဟ်အရှင်မြတ် သည် သင်တို့ ပြုကျင့်သည်ကို သိတော်မမူ မဟုတ်ပေ။"
        },
        {
            "chapter": 2,
            "verse": 141,
            "text": "၁၄၁။\tဤလူများသည် သေလွွန်ကွယ်ပျောက်သွားကြပြီး သူတို့သည် ၎င်းတို့ပြုကျင့်မှုများ၏ အကျိုးအပြစ် ကို ခံစားရကြ၏။ သင်တို့လည်း သင်တို့၏ ပြုကျင့်မှုများ၏ အကျိုးအပြစ်ကို ခံစားရကြ၏။ သင်တို့ သည် သူတို့၏ ပြုကျင့်မှုကို စစ်ကျောမေးမြန်းခြင်း ခံကြရမည်မဟုတ်ချေ။"
        }
    ]
}
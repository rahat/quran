{
    "juzs": [
        {
            "chapter": 21,
            "verse": 1,
            "text": "၁။\tလူသားအပေါင်းတို့အဖို့အရာ သူတို့၏စာရင်းရှင်းခြင်းသည် များစွာနီးကပ်လာနေပြီ၊ သို့ပါလျက်သူတို့သည် သတိမမူပဲ ကျောခိုင်းသွားကြ၏။"
        },
        {
            "chapter": 21,
            "verse": 2,
            "text": "၂။\tသူတို့၏အရှင်သခင်ထံတော်မှ သတိပေးကျမ်းတော်သစ်ကျရောက်လာလျှင် ထိုသူတို့သည် ထိုကျမ်းတော်ကို ကစားလျက် ကြားနာကြ၏။"
        },
        {
            "chapter": 21,
            "verse": 3,
            "text": "၃။\tသူတို့၏စိတ်နှလုံးတွင် အစွဲအလန်းရှိ၏၊ သူတို့သည် တိတ်တဆိတ်တိုင်ပင်ကြ၏၊ ထိုမသူတော်တို့က သူသည် သင်တို့ကဲ့သို့ သေမျိုးမှတပါး အခြားသတ္တဝါဖြစ်သလော၊ သင်တို့သည် မျက်လှည့်အတတ်ကို မြင်လျက်နှင့်ပင် မျက်လှည့်ဆရာလှည့်စားခြင်းကို ခံကြမည်လောဟု ဆိုကြ၏။"
        },
        {
            "chapter": 21,
            "verse": 4,
            "text": "၄။\tသူက အကျွန်ုပ်၏အရှင်သခင်သည် မိုးကောင်းကင်နှင့် ကမ္ဘာမြေပေါ်ဝယ် ပြောဆိုသည်ကို သိတော်မူ၏၊ အရှင်မြတ်သည် ကြားတော်မူသောအရှင်၊ သိတော်မူသောအရှင်ဖြစ်တော်မူ၏။"
        },
        {
            "chapter": 21,
            "verse": 5,
            "text": "၅။\tမိစ္ဆာမိုက်တို့က သူဟောသောစကားများသည် တရားတော်မဟုတ်၊ မကြည်လင်သောအိပ်မက်သာဖြစ်၏။ သို့မဟုတ် သူလုပ်ကြံဖန်တီးသောစကားဖြစ်၏၊ သို့မဟုတ် သူသည် ပျို့ကဗျာလင်္ကာဆရာဖြစ်၏၊ ရှေးတမန်တော် များကို အ့ံဖွယ်နိမိတ်လက္ခဏာများနှင့်တကွ စေလွှတ်တော်မူခဲ့လေ၏၊ သူလည်း အ့ံဖွယ်တစ်ပါးာယူခဲ့စေလော့ဟု ဆိုကြ၏။"
        },
        {
            "chapter": 21,
            "verse": 6,
            "text": "၆။\tသူတို့မဖြစ်ပေါ်မီ ဖြစ်ပေါ်လာသောသူဟောင်းတို့သည် လက္ခဏာအ့ံဖွယ်တော်များကို မြင်ရကြသော်လည်း မယုံကြည်ငြင်းဆန်ကြလေ၏။ ထို့ကြောင့်ငါအရှင်မြတ်သည် သူတို့နှင့်တကွ သူတို့နေထိုင်ရာမြို့ရွာ၊ နယ်ပယ်ကို ဖျက်ဆီးတော်မူခဲ့ပြီး သူတို့သည် ယုံကြည်ကြမည်လော။"
        },
        {
            "chapter": 21,
            "verse": 7,
            "text": "၇။\tထို့အပြင် အို--တမန်တော်မိုဟမ္မဒ်၊ သင်မပွင့်မီ ပွင့်ကြသောတမန်တော်များသည် မိမိတို့စိတ်နှလုံးအတွင်း၌ ငါအရှင်မြတ်သွန်သင်နှိုးဆော်သောလူသားများမှတပါး အခြားသူများမဟုတ်ချေ၊ အကယ်၍သင်မသိလျှင် ရှေး ကျမ်းတော်ရသူတို့အား မေးမြန်းလော့။"
        },
        {
            "chapter": 21,
            "verse": 8,
            "text": "၈။\tရှေးတမန်တော်တို့အား အစာအာဟာရစားရန်မလိုသောကိုယ်ကာယကို ငါပေးတော်မူသည်မဟုတ်ချေ၊ သို့မဟုတ် သူတို့သည် မသေမျိုးတို့မဟုတ်ချေ။"
        },
        {
            "chapter": 21,
            "verse": 9,
            "text": "၉။\tထို့နောက်ငါသည် သူတို့အား ပေးသနားတော်မူသောဂတိသစ္စာတော်ကို အတည်ပြုတော်မူ၏၊ ငါသည် ရှေး တမန်တော်များနှင့်တကွ အလိုရှိတော်ရှိသူများကို ကယ်တင်တော်မူ၏၊ သို့သော် မတရားကျင့်ကြံသူတို့ကို ဖျက်ဆီးပစ်တော်မူ၏။"
        },
        {
            "chapter": 21,
            "verse": 10,
            "text": "၁ဝ။\tယခုငါအရှင်မြတ်သည် သင်တို့အား သင်တို့၏ သတိပေးတရားတော်ပါသောကျမ်းတော်မြတ်ကို ပြန်ထုတ်ပေး သနားတော်မူပြီး သင်တို့၌ ဆင်ခြင်တုံတရားမရှိသလော။"
        },
        {
            "chapter": 21,
            "verse": 11,
            "text": "၁၁။\tမတရားမှုတွင် နစ်မြုပ်နေသောလူမျိုးစုအမြောက်အများကို ငါအရှင်မြတ်သည် ဖျက်ဆီးရုပ်သိမ်းတော်မူ၍ ၎င်းတို့နောက် အခြားလူမျိုးစုကို ဖန်ဆင်းတော်မူ၏။"
        },
        {
            "chapter": 21,
            "verse": 12,
            "text": "၁၂။\tထိုမတရားကောင်တို့သည် ငါ၏တန်ခိုးတော်ကို တွေ့ကြံုရသောအခါ တန်ခိုးတော်မှ ထွက်ပြေးကြသည်ကို ကြည့်ကြလော့။"
        },
        {
            "chapter": 21,
            "verse": 13,
            "text": "၁၃။\tသို့သော်သူတို့အား မိန့်တော်မူသည်မှာ နင်တို့မပြေးကြလင့်၊ နင်တို့အား စစ်ကြောမေးမြန်းဖို့ရာ နင်တို့ကို ညစ်ညမ်းအားလျော့စေသောဘဝသို့ ပြန်ကြလော့၊ နင်တို့နေအိမ်သို့ ပြန်သွားကြလော့။"
        },
        {
            "chapter": 21,
            "verse": 14,
            "text": "၁၄။\tသူတို့ဤသို့ငိုကြွေးမြည်တမ်းကြ၏။ ဒုက္ခပဲ အမှန်ပင်အကျွနု်ပ်တို့သည် မတရားကျူးလွန်သူများဖြစ်ကြ၏။"
        },
        {
            "chapter": 21,
            "verse": 15,
            "text": "၁၅။\tငါသည် သူတို့အား ကောက်ပဲသီးနှံများကို ရိတ်ပြီးသောလယ်မြေကဲ့သို့ သေကြေပျက်စီးတော်မူသည့်တိုင်အောင် သူတို့၏ဟစ်အော်ငိုကြွေးခြင်းသည် ရပ်တန့်မည်မဟုတ်ချေ။"
        },
        {
            "chapter": 21,
            "verse": 16,
            "text": "၁၆။\tငါသည် ကမ္ဘာမြေပြင်မိုးကောင်းကင်ကိုလည်းကောင်း၊ မိုးမြေစပ်ကြားရှိသမျှသောအရာများကိုလည်းကောင်း၊ ကစားစရာကဲ့သို့ဖန်ဆင်းတော်မူသည်မဟုတ်ချေ။"
        },
        {
            "chapter": 21,
            "verse": 17,
            "text": "၁၇။\tအကယ်၍ငါသည် ကစားပျော်ရွှင်လိုတော်မူခဲ့လျှင် ပျော်ရွှင်အပျင်းဖြေစရာကို အပါးတော်၌ တွေ့တော်မူမည်၊ ငါအလိုတော်မရှိချေ။"
        },
        {
            "chapter": 21,
            "verse": 18,
            "text": "၁၈။\tအကယ်၍ငါသည် သစ္စာတရားတော်အား မိစ္ဆာတရားကို တိုက်စေတော်မူ၏၊ မိစ္ဆာတရားသည် မိမိဦးခေါင်းကို ခွဲ၏၊ မုချဧကန်ပျောက်ကွယ်သွား၏၊ သင်တို့သည် အလ္လာဟ်အရှင်မြတ်အား ဘက်စပ်ပေးသောကြောင့် စိတ်ဒုက္ခ ရောက်မည်သာတည်း။"
        },
        {
            "chapter": 21,
            "verse": 19,
            "text": "၁၉။\tအလ္လာဟ်အရှင်မြတ်သည် မိုးမြေပေါ်ရှိသမျှတို့ကို စိုးပိုင်တော်မူ၏၊ အရှင်မြတ်၏အပါးတော်၌ ခစားနေကြသော ကောင်းကင်တမန်များသည် အရှင်မြတ်အား မကိုးကွယ်လောက်အောင် မာနထောင်လွှားကြသည်မဟုတ်ချေ၊ အရှင်မြတ်အား ဝတ်ပြုရာတွင်လည်း ငြီးငွေ့ကြသည်လည်းမဟုတ်ချေ။"
        },
        {
            "chapter": 21,
            "verse": 20,
            "text": "၂ဝ။\tသူတို့သည် အရှင်မြတ်အား နေ့ညမပြတ်အစဉ်အမြဲဝတ်ပြုချီးကျူးကြ၏၊ မောပန်းငြီးငွေ့ကြသည်မဟုတ်ချေ။"
        },
        {
            "chapter": 21,
            "verse": 21,
            "text": "၂၁။\tသို့မဟုတ် မိစ္ဆာမိုက်တို့သည် သေသူအား ရှင်ပြန်ထမြောက်စေတော်မူသောဘုရားများကို ကမ္ဘာမြေကြီးပေါ်မှ ရွေးချယ်ပြီးပြီလော။"
        },
        {
            "chapter": 21,
            "verse": 22,
            "text": "၂၂။\tအကယ်၍ကမ္ဘာမြေကြီးအပေါ်ဝယ် အလ္လာဟ်အရှင်မြတ်မှတပါး အခြားဘုရားများရှိခဲ့လျှင် မိုးကောင်းကင်နှင့် ကမ္ဘာမြေကြီးသည် ဖရိုဖရဲဖြစ်ရာ၏၊ ရာဇပလ္လင်တော်ကြီးအရှင်၊ အလ္လာဟ်အရှင်မြတ်သည် မိစ္ဆာဒိဌိတို့စွပ်စွဲသော အညစ်အကြေးများမှ သန့်ရှင်းစုံလင်တော်မူ၏။"
        },
        {
            "chapter": 21,
            "verse": 23,
            "text": "၂၃။\tအရှင်မြတ်သည် မိမိပြုကျင့်မှုအတွက် စစ်ကြောခြင်းခံရတော်မူမည်မဟုတ်ချေ၊ လူသားတို့သာလျှင် အစစ် အကြောခံကြရမည်ဖြစ်၏။"
        },
        {
            "chapter": 21,
            "verse": 24,
            "text": "၂၄။\tသို့မဟုတ်မိစ္ဆာမိုက်တို့သည် အလ္လာဟ်အရှင်မြတ်မှတပါး အခြားဘုရားများကို ရွေးကောက်ပြီးပြီလော၊ အို---တမန်တော်၊ သင်ဟောကြားလော့၊ ဟယ်-အချင်းတို့၊ သင်တို့ကိုးကွယ်သောဘုရားများသည် အစစ်အမှန် ဖြစ်ကြောင်းကို သက်သေသာဓကပြကြလော့၊ ဤကျမ်းတော်သည် ငါနှင့်အတူရှိသူများ၊ ငါ့အလျင်ရှေးလူဟောင်း များအဖို့အရာ အဆုံးအမတော်တည်း၊ သို့သော်သူတို့အနက် များပြားလှစွာသောသူတို့သည် သစ္စာတရားတော်ကို မသိကြချေ၊ ထို့ကြောင့်သူတို့သည် တရားတော်ကို မနှစ်သက်ကြချေ။"
        },
        {
            "chapter": 21,
            "verse": 25,
            "text": "၂၅။\tအို--မိုဟမ္မဒ်၊ သင့်အလျင်ငါသည် တမန်တော်တို့ကို သူတို့၏စိတ်နှလုံးအတွင်းတွင် ဗျာဒိတ်တော်ကို ထင်ရှားစေ တော်မူသည်မဟုတ်ချေ၊ ဗျာဒိတ်တော်ကား ငါအရှင်မြတ်မှတပါး အခြားဘုရားသခင်မရှိချေ၊ ထို့ကြောင့်ငါ့ကို သာလျှင် ကိုးကွယ်ကြလော့။"
        },
        {
            "chapter": 21,
            "verse": 26,
            "text": "၂၆။\tအယူမှားသူတို့က မဟာဂရုဏာတော်အရှင်၌ သားရတနာရှိ၏ဟူ၍ ဆိုကြ၏၊ အလ္လာဟ်အရှင်မြတ်သည် ချို့တဲ့ ခြင်းအပေါင်းမှ ကင်းတော်မူ၏၊ တန်ခိုးကြီးတော်မူ၏၊ သားတော်မရှိချေ၊ သူတို့သားတော်ဟုဆိုကြသောသူတို့ သည် အရှင်မြတ်ဂုဏ်ပြုချီးမြှင့်တော်မူသောကျေးကျွန်တော်များဖြစ်ကြ၏။"
        },
        {
            "chapter": 21,
            "verse": 27,
            "text": "၂၇။\tဤကျေးကျွန်တို့သည် အရှင်မြတ် ဗျာဒိတ်ချတော်မူသည့်တိုင်အောင် မဟောပြောကြချေ၊ ဗျာဒိတ်တော်အတိုင်း မှသာလျှင် ဟောကြားကြ၏။"
        },
        {
            "chapter": 21,
            "verse": 28,
            "text": "၂၈။\tအရှင်မြတ်သည် သူတို့၏အတိတ်အနာဂတ်ရှေးနောက်တို့ကို သိတော်မူ၏၊ ထို့အပြင်သူတို့သည် အရှင်မြတ် လက်ခံတော်မူသောသူမှတပါး အခြားသူတစ်စုံတစ်ယောက်ကိုမျှ တောင်းပန်ကယ်နှုတ်နိုင်ကြမည်မဟုတ်ချေ၊ သူတို့သည် အရှင်မြတ်အား ကြောက်ရွံ့တုန်လှုပ်ကြ၏။"
        },
        {
            "chapter": 21,
            "verse": 29,
            "text": "၂၉။\tသူတို့အနက် အကြင်သူသည် အလ္လာဟ်အရှင်မြတ်မှတပါး ငါသည် မုချဧကန်ဘုရားဖြစ်၏ဆိုမူ၊ ထိုသူအား ငါအရှင်မြတ်သည် ငရဲဖြင့် လက်စားချေတော်မူ၏၊ ဤကဲ့သို့ငါအရှင်မြတ်သည် မကောင်းမှုပွားများသူတို့အား လက်စားချေတော်မူ၏။"
        },
        {
            "chapter": 21,
            "verse": 30,
            "text": "၃ဝ။\tမိုးမြေသည် အစကနဦးက အရာဝထ္ထုတစ်ခုတည်းသာဖြစ်ကြောင်း၊ ထို့နောက်မှ မိုးမြေကို တစ်ခုစီ ငါခွဲခြားတော် မူကြောင်း၊ သက်ရှိသတ္တဝါတို့ကို ငါ ရေမှဖန်ဆင်းတော်မူကြောင်း၊ ဤအကြောင်းအရာများကို မိစ္ဆာယုတ်တို့ မသိကြသလော၊ သူတို့သည် ယုံကြည်ကြမည်မဟုတ်ပေ။"
        },
        {
            "chapter": 21,
            "verse": 31,
            "text": "၃၁။\tငါသည် ပထဝီမြေကြီးမတုန်မလှုပ်စေခြင်းငှာ၊ မြေပေါ်တွင် တောင်ကြီးတောင်ငယ်အသွယ်သွယ်ကို မြဲမြံစွာစီရင် ထားတော်မူ၏၊ လူသားတို့လမ်းရရှိစိမ့်ခြင်းငှာ တောင်ကြားတောင်ဝှမ်းများကို လမ်းအဖြစ်ဖန်ဆင်းတော်မူ၏။"
        },
        {
            "chapter": 21,
            "verse": 32,
            "text": "၃၂။\tငါသည် မိုးကောင်းကင်ကို အမိုးအကာအဖြစ်ဖြင့် ဖန်ဆင်းတော်မူ၏၊ လူသားတို့အပေါ်သို့ ပြိုပျက်မကျစေရန် ထိန်းသိမ်းစောင့်ရှောက်ထားတော်မူ၏၊ သို့ပါလျက်အယူမှားသူတို့သည် အရှင်မြတ်၏ နိမိတ်လက္ခဏာအ့ံဖွယ် တော်များကို မျက်နှာနောက်ထားနေကြ၏။"
        },
        {
            "chapter": 21,
            "verse": 33,
            "text": "၃၃။\tအလ္လာဟ်အရှင်မြတ်သည် ညဉ့်၊ နေ့၊ နေ၊ လတို့ကို ဖန်ဆင်းတော်မူထသောအရှင်ဖြစ်တော်မူ၏၊ သူတို့သည် မိမိတို့ဂြိုဟ်နက္ခတ်လမ်းတွင် သွားလာလှည့်ပတ်နေကြ၏။"
        },
        {
            "chapter": 21,
            "verse": 34,
            "text": "၃၄။\tအို--တမန်တော်၊ သင့်အလျင်ရှေးလွန်လေပြီးသောကာလ၌ လူသားတို့အား မသေခြင်း၊ ထာဝရဖြစ်ခြင်းကို ငါအရှင်မြတ်ပေးတော်မူဖူးသည်မဟုတ်ချေ၊ အကယ်၍သင်ပင်လျှင် သေခြင်းတရားတို့ကို မလွန်ဆန်နိုင်လျှင် ထိုမိစ္ဆာညစ်တို့သည် မသေမပျောက်ရှိနိုင်ကြမည်လော။"
        },
        {
            "chapter": 21,
            "verse": 35,
            "text": "၃၅။\tဝိညာဉ်တိုင်းသည် သေခြင်းတရားကို မြည်းရမည်သာတည်း၊ ငါအရှင်မြတ်သည် သင်တို့အား မကောင်းမှုဒုက္ခနှင့် သော်လည်းကောင်း၊ ကောင်းမှုသုခနှင့်သော်လည်းကောင်း ကြပ်တည်းစွာစုံစမ်းတော်မူ၏၊ ငါ့အထံတော်သို့ သင်တို့ကို ပြန်ပို့ချေမည်။"
        },
        {
            "chapter": 21,
            "verse": 36,
            "text": "၃၆။\tမယုံကြည်သူမိစ္ဆာမိုက်တို့သည် သင်တမန်တော်ကို တွေ့မြင်သောအခါ သင့်ကို ပြောင်လှောင်စရာမှတ်၍ ဤသို့ပြောဆိုကြ၏၊ အဆွေတို့ သင်တို့၏ ဘုရားများအကြောင်းကို ပြောဟောသူသည် ဤသူမဟုတ်ချေလော၊ ထို့အပြင်သူတို့သည် မဟာဂရုဏာတော်အရှင်အကြောင်းကို ဟောပြောခွင့်လုံးဝမပြုချေ။"
        },
        {
            "chapter": 21,
            "verse": 37,
            "text": "၃၇။\tလူသားသည် လျင်မြန်လောကြီးတတ်သောသတ္တဝါဖြစ်၏၊ ငါသည် မိမိ၏လက္ခဏာအ့ံဖွယ်တော်များကို သင်တို့ အား ပြသတော်မူမည်၊ သို့သော်ငါအဆောတလျင်ပြသတော်မူရန် ဆုမတောင်းကြလင့်။"
        },
        {
            "chapter": 21,
            "verse": 38,
            "text": "၃၈။\tအယူလွဲသူတို့က သင်တို့အမှန်ကို ဆိုလျှင်၊ အရှင်မြတ်၏ဂတိသစ္စာတော်သည် ဘယ်သောအခါပြည့်စုံမည်နည်းဟု မေးကြ၏။"
        },
        {
            "chapter": 21,
            "verse": 39,
            "text": "၃၉။\tအကယ်၍ထိုမိစ္ဆာမိုက်တို့သည် မိမိ၏မျက်နှာနှင့် ကျောကုန်းများမှ ငရဲမီးတို့မဖယ်ရှားနိုင်သောအချိန်၊ အကူအညီ လုံးဝမရသောအချိန်၊ ဤအချိန်ကို သိလျှင် ကောင်းလေစွ။"
        },
        {
            "chapter": 21,
            "verse": 40,
            "text": "၄ဝ။\tသူတို့သိကြမည်မဟုတ်ချေ၊ ဤအချိန်သည် ရုတ်တရက်ရှောင်တခင်သူတို့အပေါ်သို့ ကျရောက်လာ၍ သူတို့ကို သတိမေ့လျော့ကြက်သေသေစေ၏၊ သူတို့သည် ထိုအချိန်ကို တွန်းလှန်ဖယ်ရှားနိုင်မည်မဟုတ်ချေ၊ သူတို့၏ အပြစ်ဒဏ်ကိုလည်း ရွှေ့ဆိုင်းထားတော်မူမည်မဟုတ်ချေ။"
        },
        {
            "chapter": 21,
            "verse": 41,
            "text": "၄၁။\tအို--တမန်တော်၊ သင့်အလျင်ပွင့်ခဲ့ကြသောတမန်တော်တို့သည်လည်း မုချဧကန်ပြောင်လှောင်ခြင်းကို ခံရ လေ၏၊ သို့သော်သူတို့ကို မထီလေးစားပြုသောသူတို့အား ၎င်းတို့၏ပျက်ချော်မှုများက ဝိုင်းဝန်းထားကြ၏။"
        },
        {
            "chapter": 21,
            "verse": 42,
            "text": "၄၂။\tအို--တမန်တော်ပြောလော့၊ သင်တို့အား နေ့ရောညဉ့်ပါ အဘယ်သူသည် မဟာဂရုဏာတော်အရှင်မှ စောင့် ရှောက်ကာကွယ်သနည်း၊ စောင့်ရှောက်သူမရှိချေ၊ သို့သော်သူတို့သည် ၎င်းတို့၏အရှင်သခင်အား သတိရခြင်းမှ မျက်နှာလွှဲကြ၏။"
        },
        {
            "chapter": 21,
            "verse": 43,
            "text": "၄၃။\tသို့မဟုတ် သူတို့မှာ သူတို့ကို ငါအရှင်မှ ကာကွယ်မည့်ဘုရားများရှိကြသလော၊ သူတို့သည် မိမိကိုယ်ကို မိမိမကူညီနိုင်ချေ၊ သို့မဟုတ် သူတို့ကို ငါအရှင်မှ ကာကွယ်၍မရနိုင်ချေ။"
        },
        {
            "chapter": 21,
            "verse": 44,
            "text": "၄၄။\tငါအရှင်မြတ်အား ခုခံတားဆီးနိုင်သူမရှိချေ၊ သို့သော်ငါလည်း သူတို့နှင့် သူတို့၏မိဘတို့အား အသက်ကြီးရင့်လာ သည့်တိုင်အောင် သာယာခြင်းကို ပေးသနားတော်မူ၏၊ ငါသည် မိစ္ဆာဒိဌိတို့၏နယ်ပယ်များကို တောရွာဇနပုဒ် မှစ၍ တဖြည်းဖြည်းနှိမ်နင်းလာတော်မူသည်ကို သူတို့မမြင်ကြသလော၊ ထို့ကြောင့်သူတို့သည် အောင်နိုင်သူများ ဖြစ်နိုင်ကြသလော။"
        },
        {
            "chapter": 21,
            "verse": 45,
            "text": "၄၅။\tအို--မိုဟမ္မဒ်၊ သင်သည် လူသားတို့အား ဟောပြောလော့၊ ငါသည် သင်တို့ကို အရှင်မြတ်က ငါ၏စိတ်နှလုံး အတွင်း၌ ထင်ရှားစေတော်မူသောဗျာဒိတ်တော်အားဖြင့် သတိပေးဟောပြော၏၊ သို့သော်နားပင်းသူတို့သည် သူတို့အား သတိပေးသောအခါ တရားတော်ကို မကြားကြချေ။"
        },
        {
            "chapter": 21,
            "verse": 46,
            "text": "၄၆။\tထို့အပြင်သင်၏ကျေးဇူးတော်သခင်၏ အပြစ်ဒဏ်တော်သည် သူတို့ကို အနည်းငယ်မျှထိလျှင် သူတို့သည် ဒုက္ခပဲ ငါတို့သည် မတရားမှုကို ကျူးလွန်သူတို့အမှန်ဖြစ်၏ဟု မုချဧကန်ဝန်ခံကြလတ္တံ့။"
        },
        {
            "chapter": 21,
            "verse": 47,
            "text": "၄၇။\tထို့အပြင်ငါသည် ရှင်ပြန်ထမြောက်ရသောနေ့တော်ကြီး၌ မည်သည့်ဝိညာဉ်ကိုမျှ မတရားမပြုစေခြင်းငှာ ဖြောင့် မတ်မှန်ကန်သောစည်းချိန်ကို အသင့်ဆင်ထားတော်မူ၏၊ အကယ်၍အကြင်သူ၏ ပြုကျင့်မှုသည် မုန်ညင်းစေ့ခန့်မျှ ရှိသော်လည်း ထိုအမှုကို ငါထင်ရှားစေတော်မူ၏၊ ထို့အပြင်စာရင်းရှင်းဖို့ရာ ငါနှင့်ပင်လုံလောက်ပြီ။"
        },
        {
            "chapter": 21,
            "verse": 48,
            "text": "၄၈။\tထို့အပြင်ငါသည် တမန်တော်မူစာနှင့် ဟာရွန်တို့ထံ ယုတ်မြတ်နှစ်ပါးကို ပိုင်းခြားဝေဖန်စွမ်းနိုင်သောကျမ်းတော် မြတ်ကို ထုတ်ပြန်ချပေးသနားတော်မူ၏၊ ထိုကျမ်းတော်သည် မကောင်းမှုကို ကြဉ်ရှောင်သူတို့အဖို့ရာ ဝိဇ္ဇာ အလင်းရောင်နှင့် အဆုံးအမတရားတော်ဖြစ်၏။"
        },
        {
            "chapter": 21,
            "verse": 49,
            "text": "၄၉။\tထိုသူမြတ်တို့သည် မိမိ၏အရှင်သခင်အား တိတ်ဆိတ်လျှို့ဝှက်စွာကြောက်ရွံ့ရိုကျိုးကြ၏၊ အချိန်တော်ကြီးကို အလွန်တရာကြောက်လန့်ကြ၏။"
        },
        {
            "chapter": 21,
            "verse": 50,
            "text": "၅ဝ။\tဤကျမ်းတော်သည် ငါထုတ်ပြန်ချပေးသနားတော်မူသောမင်္ဂလာအဖြာဖြာနှင့် ပြည့်စုံသောသတိပေးကျမ်းတော် မြတ်ဖြစ်၏၊ သို့ပါလျက်သင်တို့သည် ဤကျမ်းတော်ကို မယုံကြည်၊ ဖီဆန်ကြမည်လော။"
        },
        {
            "chapter": 21,
            "verse": 51,
            "text": "၅၁။\tငါသည် အထက်ကျော်ကာရီက တမန်တော်အေဗရာဟမ်အား သင့်တော်သောလမ်းကြောင်းကို ပေးသနားတော် မူ၏၊ ငါသည် သူတို့ကို သိတော်မူ၏။"
        },
        {
            "chapter": 21,
            "verse": 52,
            "text": "၅၂။\tသူသည် မိမိ၏ခမည်းတော်နှင့် အမျိုးသားတို့အား သင်တို့ခဝပ်ကိုးကွယ်သော ဤရုပ်ပွားဆင်းတုများသည် အဘယ်အရာများဖြစ်သနည်းဟု မေး၏။"
        },
        {
            "chapter": 21,
            "verse": 53,
            "text": "၅၃။\tသူတို့က ငါတို့သည် မိမိတို့၏ဘိုးဘွားများအား ဆင်းတုများကို ရှိခိုးပူဇော်လျက် တွေ့ကြ၏ဟု ပြန်ဆို၏။"
        },
        {
            "chapter": 21,
            "verse": 54,
            "text": "၅၄။\tထိုအခါတမန်တော်အေဗရာဟမ်က သင်တို့နှင့်သင်တို့၏ မိဘဘိုးဘွားတို့သည် ရှင်းလင်းသောအမှားသို့ ဧကန် အမှန်ရောက်နေကြ၏ဟု ပြော၏။"
        },
        {
            "chapter": 21,
            "verse": 55,
            "text": "၅၅။\tသူတို့က သင်သည် ငါတို့ထံသို့ သစ္စာတရားတော်ကို ယူခဲ့သလော၊ သို့မဟုတ် သင်သည် လူပျက်လောဟု မေးကြ၏။"
        },
        {
            "chapter": 21,
            "verse": 56,
            "text": "၅၆။\tတမန်တော်အေဗရာဟမ်က ငါသည် လူပျက်မဟုတ်၊ သို့သော်သင်တို့၏အရှင်သခင်သည် မိုးကောင်းကင်နှင့် ကမ္ဘာမြေပြင်တို့၏ အရှင်သခင်ဖြစ်တော်မူ၏၊ အရှင်မြတ်သည် ၎င်းတို့ကို ဖန်ဆင်းတော်မူ၏၊ ငါသည် ဤ အကြောင်းကို သက်သေခံသူတို့တွင် အပါအဝင်ဖြစ်၏ဟု ပြန်ဖြေ၏။"
        },
        {
            "chapter": 21,
            "verse": 57,
            "text": "၅၇။\tထို့အပြင်သူက ဆက်လက်၍ပြောသည်မှာ အလ္လာဟ်အရှင်မြတ်၏ တန်ခိုးတော်ကြောင့် သင်တို့သည် ကျောခိုင်း၍ ထွက်ခွာသွားသောအခါ ငါသည် သင်တို့၏ရုပ်ပွားများကို လှည့်ဖြားမည်။"
        },
        {
            "chapter": 21,
            "verse": 58,
            "text": "၅၈။\tထိုအခါသူသည် ရုပ်ပွားအကြီးဆုံးမှတပါး အခြားသောရုပ်ပွားများကို အစိတ်စိတ်အပိုင်းပိုင်းချိုးဖဲ့ဖျက်ဆီး၏၊ ထိုသို့ပြုခြင်းမှာ သူတို့သည် ရုပ်ပွားများထံ ပြန်ကောင်းပြန်လိမ့်မည်ဖြစ်သောကြောင့်တည်း။"
        },
        {
            "chapter": 21,
            "verse": 59,
            "text": "၅၉။\tထိုသူတို့က ငါတို့ဘုရားများကို အဘယ်သူသည် ဤသို့စော်ကားသနည်း၊ စော်ကားသူသည် မုချဧကန်ဒုစရိုက် မကောင်းမှုပြုသူဖြစ်ရမည်ဟု ဆိုကြ၏။"
        },
        {
            "chapter": 21,
            "verse": 60,
            "text": "၆ဝ။\tသူတို့ဆက်လက်ပြောသည်မှာ လုလင်ပျိုတစ်ယောက်သည် ငါတို့ဘုရားများအကြောင်းပြောသံကို ငါတို့ကြား၏၊ သူ့ကို အေဗရာဟမ်ဟု ခေါ်သည်။"
        },
        {
            "chapter": 21,
            "verse": 61,
            "text": "၆၁။\tသူတို့က တဖန်ဆိုသည်မှာ သို့ပါလျှင် လူထုက သက်သေခံနိုင်ဖို့ရာ ထိုအေဗရာဟမ်ကို လူထုရှေ့သို့ ဆွဲထုတ် ကြလော့။"
        },
        {
            "chapter": 21,
            "verse": 62,
            "text": "၆၂။\tသူတို့က မေးသည်မှာ အို--အေဗရာဟမ်၊ ငါတို့ဘုရားများကို စော်ကားသူသည် သင်ပင်ဖြစ်သလော။"
        },
        {
            "chapter": 21,
            "verse": 63,
            "text": "၆၃။\tသူက ပြန်ပြောသည်မှာ သူတို့အကြီးအကဲဤဆင်းတုက စော်ကားဖျက်ဆီး၏၊ သူတို့စကားပြောနိုင်လျှင် သူတို့အား မေးမြန်းပါလော့။"
        },
        {
            "chapter": 21,
            "verse": 64,
            "text": "၆၄။\tထိုအခါ သူတို့သည် အေဗရာဟမ်ထံမှ ခွဲခွာလျက် စည်းဝေးပြီးလျှင် မှတ်သားကြလော့၊ သင်တို့ပင်လျှင် အမှားပြုသူများဖြစ်ကြ၏ဟု ဆိုကြ၏။"
        },
        {
            "chapter": 21,
            "verse": 65,
            "text": "၆၅။\tထို့နောက်သူတို့သည် အ့ံအားကြီးသင့်ပြီးလျှင် အို--အေဗရာဟမ်၊ ဤဘုရားများသည် စကားမပြောနိုင်ကြောင်း ကို သင်ကောင်းစွာသိ၏ဟု ပြောကြ၏။"
        },
        {
            "chapter": 21,
            "verse": 66,
            "text": "၆၆။\tထိုအခါသူဟောပြောသည်မှာ ဟယ်-အချင်းတို့၊ သို့ပါလျက်သင်တို့သည် အလ္လာဟ်အရှင်မြတ်မှတပါး သင်တို့ကို ကောင်းကျိုးဆိုးကျိုးလုံးဝမပေးနိုင်သောဘုရားပျက်တို့ကို မြတ်နိုးကိုးကွယ်ကြသလော။"
        },
        {
            "chapter": 21,
            "verse": 67,
            "text": "၆၇။\tသင်တို့နှင့်တကွ အလ္လာဟ်အရှင်မြတ်မှတပါး သင်တို့ကိုးကွယ်သောဘုရားပျက်များသည် ရှက်ဖွယ်ဖြစ်ကြ၏၊ သင်တို့၌ ဆင်ခြင်တုံတရားမရှိသလော။"
        },
        {
            "chapter": 21,
            "verse": 68,
            "text": "၆၈။\tဤဟောပြောချက်ကို ကြားသည်နှင့်တပြိုင်နက်သူတို့ကြွေးကြော်ကြသည်မှာ ဟယ်-အချင်းတို့၊ သင်တို့တစ်စုံ တစ်ရာပြုလုပ်လိုပါလျှင် သင်တို့သည် အေဗရာဟမ်ကို မီးလောင်တိုက်သွင်း၍ မိမိတို့ဘုရားများကို ထောက်ခံ ကြလော့။"
        },
        {
            "chapter": 21,
            "verse": 69,
            "text": "၆၉။\tငါအရှင်မြတ်က အို--မီး၊ သင်သည် အေဗရာဟမ်အတွက် အေးချမ်းသာယာခြင်းနှင့် မင်္ဂလာဖြစ်လော့ဟု မီးအား ဗျာဒိတ်ပေးတော်မူ၏။"
        },
        {
            "chapter": 21,
            "verse": 70,
            "text": "၇ဝ။\tထို့နောက်သူတို့သည် အေဗရာဟမ်ကို လှည့်ဖြားလိုကြသည်၊ သို့ရာတွင် ငါအရှင်မြတ်သည် သူတို့အား ပိုမို ဆုံးရှုံးသူများဖြစ်စေတော်မူ၏။"
        },
        {
            "chapter": 21,
            "verse": 71,
            "text": "၇၁။\tငါအရှင်မြတ်သည် တမန်တော်အေဗရာဟမ်နှင့် တမန်တော်လွတ်တို့အား ကယ်နှုတ်တော်မူ၍ လူသားအပေါင်း တို့ကို ငါအရှင်မြတ် ကောင်းကြီးမင်္ဂလာပြုသောနယ်မြေသို့ ယူဆောင်လာခဲ့တော်မူ၏။"
        },
        {
            "chapter": 21,
            "verse": 72,
            "text": "၇၂။\tထို့အပြင်ငါသည် တမန်တော်အေဗရာဟမ်အား အစ္စဟတ်က်ခေါ်သားရတနာနှင့် ယာကွတ်ခေါ်မြေးရတနာကို ပေးသနားတော်မူ၏၊ ငါအရှင်မြတ်သည် သူတို့နှစ်ဦးစလုံးကို တရားစောင့်ရှောက်သောသူတော်ကောင်းဖြစ်စေ တော်မူ၏။"
        },
        {
            "chapter": 21,
            "verse": 73,
            "text": "၇၃။\tထို့အပြင်ငါသည် သူတို့အား ငါ၏အမိန့်ဗျာဒိတ်တော်အားဖြင့် လမ်းပြသောအကြီးအကဲများဖြစ်စေတော်မူ၏၊ ထို့အပြင်ငါသည် သူတို့၏စိတ်နှလုံးအတွင်း၌ ဗျာဒိတ်တော်ကို ထင်ရှားစေတော်မူ၏၊ ဗျာဒိတ်တော်က သုစရိုက် ကောင်းမှုပွားများရန် ဆွလားသ်ဝတ်ပြုရန်နှင့် ဇကားသ်အလှုပေးကမ်းရန် ပညတ်၏၊ ထို့အပြင် သူတို့သည် ငါ့အားသာလျှင် ရှိခိုးဝတ်ပြုကြသူများဖြစ်ကြ၏။"
        },
        {
            "chapter": 21,
            "verse": 74,
            "text": "၇၄။\tငါသည် တမန်တော်လွတ်အား ပိုင်းခြားဝေဖန်တတ်သောဉာာဏ်၊ သိတတ်သောဉာာဏ်ကို ပေးသနားတော်မူ၏၊ ထို့အပြင်ငါသည် သူ့အား ရှက်ကြောက်ရွံရှာဖွယ်ရာသောအကျင့်ယုတ်အကျင့်ဆိုးများကို ကျူးလွန်သောအသင်း သားများသည် ဒုစရိုက်မကောင်းမှုနှင့် ကာမသုမိစ္ဆာစာရကို ပြုကျင့်သူများဖြစ်ကြ၏။"
        },
        {
            "chapter": 21,
            "verse": 75,
            "text": "၇၅။\tထို့အပြင်ငါသည် တမန်တော်လွတ်အား ငါ၏ ဂရုဏာနိုင်ငံတော်ကြီးအတွင်းသို့ ယူဆောင်ခဲ့၏၊ မှတ်သား ကြလော့၊ သူသည် တရားတော်ကို စောင့်ရှောက်သူတို့ဘောင်တွင် အပါအဝင်ဖြစ်၏။"
        },
        {
            "chapter": 21,
            "verse": 76,
            "text": "၇၆။\tတဖန်ရှေးကာလက တမန်တော်နူဟိုသည် ငါအရှင်မြတ်ထံ ငိုကြွေးပန်ထွာသောအခါ၊ ငါသည် သူတောင်းသော ဆုကို ပေးသနားတော်မူ၏၊ သူနှင့်တကွသူ၏ အိမ်သူအိမ်သားတို့ကို အလွန်ကြီးကျယ်သောဘေးဒုက္ခမှ ကယ်နှုတ်တော်မူ၏။"
        },
        {
            "chapter": 21,
            "verse": 77,
            "text": "၇၇။\tငါသည် သူ့အား ငါ၏တရားတော်များကို မယုံကြည်သောလူများထံမှ ကယ်တင်တော်မူ၏၊ မှတ်သားကြလော့၊ ထိုသူတို့သည် မတရားသူများဖြစ်၍ ငါသည် သူတို့အားလုံး ရေနှစ်မြုပ်သေစေတော်မူ၏။"
        },
        {
            "chapter": 21,
            "verse": 78,
            "text": "၇၈။\tတဖန်တမန်တော်ဒါဝတ်(ဒ)နှင့် တမန်တော်စိုလိုင်မာန်တို့သည် ထွန်ယက်စိုက်ပျိုးထားသောလယ်အတွင်းသို့ ညဉ့်အချိန်တွင် လူများတို့၏ သိုးများဝင်စားဖျက်ဆီးသောအမှု၌ တရားစီရင်ဆုံးဖြတ်ကြ၏၊ သူတို့၏ဆုံးဖြတ်ချက် ကို ငါအရှင်သိတော်မူ၏။"
        },
        {
            "chapter": 21,
            "verse": 79,
            "text": "၇၉။\tတဖန်ငါသည် တမန်တော်စိုလိုင်မာန်အား ထိုအမှုကို ကောင်းစွာသိနားလည်စေတော်မူ၏၊ ထို့အပြင်ထိုတမန် တော်နှစ်ဦးစလုံးကိုပင် ငါသည် ဝေဖန်တတ်သောဉာာဏ်၊ သိတတ်သောဉာာဏ်ကို ပေးသနားတော်မူ၏၊ ထို့အပြင် ငါသည် တောင်များ၊ ငှက်များကို တမန်တော်ဒါဝတ်(ဒ)နှင့်တကွ အရှင်မြတ်အား ချီးကျူးတသစေတော်မူ၏၊ ငါသည် ထိုအရာများကို ငါစီရင်ပြုလုပ်သူတည်း။"
        },
        {
            "chapter": 21,
            "verse": 80,
            "text": "၈ဝ။\tတဖန်ငါသည် သင်တို့စစ်မက်ယှဉ်ပြိုင်တိုက်ခိုက်ရာ၌ သင်တို့ကို ကာကွယ်ဖို့ရာ သံချပ်အကျႌလုပ်သောအတတ်ကို တမန်တော်ဒါဝတ်(ဒ်)အား သွန်သင်တော်မူ၏။"
        },
        {
            "chapter": 21,
            "verse": 81,
            "text": "၈၁။\tတဖန်ငါသည် လေကို တမန်တော်စိုလိုင်မာန်၏အမိန့်အတိုင်း တိုက်ခိုက်ရန် စီမံခန့်ခွဲတော်မူ၏၊ ထိုလေသည် သူ၏အမိန့်အတိုင်း ငါ ကောင်းကြီးမင်္ဂလာပြုတော်မူသောနယ်ပယ်သို့ တိုက်ခတ်လေ၏၊ ငါသည် အရာခပ်သိမ်း ကုန်တို့ကို သိတော်မူ၏။"
        },
        {
            "chapter": 21,
            "verse": 82,
            "text": "၈၂။\tတဖန်ငါသည် ရှိုင်တန်နတ်ဘီလူးများကို ထိုတမန်တော်၏ အလုပ်အကျွေးဖြစ်စေတော်မူ၏၊ ထိုဘီလူးများအနက် အချို့သည် တမန်တော်စိုလိုင်မာန်အဖို့အရာ ပုလဲသန္တာစသောရတနာတို့ကို သမုဒ္ဒရာပင်လယ်အတွင်းမှ ငုတ်ယူ ကြ၏၊ အခြားအလုပ်အကိုင်များကိုလည်း လုပ်ကိုင်ကြ၏၊ ငါသည် ထိုနတ်ဆိုးတို့ကို ထိန်းသိမ်းအုပ်ချုပ်သူ ဖြစ်တော်မူ၏။"
        },
        {
            "chapter": 21,
            "verse": 83,
            "text": "၈၃။\tတဖန်တမန်တော်အိုင်ယူး(ဘ်)၊ သူသည် မိမိ၏အရှင်သခင်အား ကြွေးကြော်တင်လျှောက်သည်မှာ အို---အကျွနု်ပ်၏ ကျေးဇူးတော်သခင်၊ အကျွနု်ပ်သည် အတိဒုက္ခရောက်နေပါရပါ၏၊ အရှင်မြတ်သည် သနားဂရုဏာ ပြသူတကာတို့တွင် အထွဋ်အခေါင်ဖြစ်တော်မူထသော မဟာဂရုဏာတော်အရှင်ဖြစ်တော်မူပါ၏။"
        },
        {
            "chapter": 21,
            "verse": 84,
            "text": "၈၄။\tငါသည် ထိုတမန်တော်၏ ဆုတောင်းပဋ္ဌနာကို ကြားတော်မူ၍ သူခံစားနေရသောဘေးဒုက္ခကို ဖယ်ရှားပစ်တော် မူ၏၊ ထို့အပြင်ငါသည် သူ့အား မိမိဆုံးရှုံးနေသောအိမ်ထောင်သူအိမ်ထောင်သားနှင့်တကွ အလားတူများကို ပေးသနားတော်မူ၏၊ ဤသို့စီရင်တော်မူခြင်းသည် ငါ၏ကောင်းကြီးမင်္ဂလာတော်တည်း၊ ကိုးကွယ်သူတို့မှတ်သား အားရှိဖို့ရာလည်းဖြစ်၏။"
        },
        {
            "chapter": 21,
            "verse": 85,
            "text": "၈၅။\tတဖန်တမန်တော်အစ္စမာအီလ်၊ တမန်တော်အစ်ဒရစ်၊ တမန်တော်ဇွတ်ကစ်(ဖ်)လေ့တို့အကြောင်းကိုလည်း ဖော်ပြ လော့၊ သူတို့အားလုံးသည် သည်းခံသူများဘောင်မှ ဖြစ်ကြ၏။"
        },
        {
            "chapter": 21,
            "verse": 86,
            "text": "၈၆။\tထို့အပြင်ငါသည် သူတို့အားလုံးကို မိမိ၏ ဂရုဏာတော်နိုင်ငံအတွင်းသို့ သွတ်သွင်းချီးမြှင့်တော်မူ၏၊ မှတ်သား ကြလော့၊ သူတို့သည် တရားစောင့်သောသူတော်မြတ်တို့အထဲမှာ ဖြစ်ကြသည်။"
        },
        {
            "chapter": 21,
            "verse": 87,
            "text": "၈၇။\tတဖန်တမန်တော်ယူနွတ်(စ်)အကြောင်းကို ဖော်ပြလော့၊ သူသည် စိတ်မာန်ဒေါသအမျက်ချောင်းချောင်းထွက် လျက် ထွက်ပြေးလေ၏၊ ငါသည် သူ၏အပေါ်၌ တန်ခိုးအာဏာမရှိဟု သူသည် ထင်မှတ်လေ၏၊ သို့သော် သူသည် အမှောင်ထုအတွင်းမှ အို--အကျွနု်ပ်၏အရှင်သခင်၊ အရှင်မှတပါး အခြားအရှင်သခင်မရှိပါ၊ အရှင်သည် ချို့တဲ့ခြင်းကင်း၍ တန်ခိုးကြီးတော်မူပါ၏၊ အကျွနု်ပ်သည် အမှန်ပင်မတရားမှုပြုကျင့်မိပါပြီဟု ဝန်ချငိုကြွေး တောင်းပန်၏။"
        },
        {
            "chapter": 21,
            "verse": 88,
            "text": "၈၈။\tထိုအခါငါအရှင်မြတ်သည် သူ၏ဆုတောင်းပဋ္ဌနာကို ကြားတော်မူပြီးလျှင် သူ့အား ဘေးဒုက္ခမှ ကယ်နှုတ်တော် မူ၏၊ ငါသည် ယုံကြည်သူတို့အား ဤကဲ့သို့ပင်ကယ်တင်တော်မူ၏။"
        },
        {
            "chapter": 21,
            "verse": 89,
            "text": "၈၉။\tတဖန်တမန်တော်ဇကရီယာ၊ သူသည် သူ၏အရှင်သခင်အထံတော်၌ ဆုတောင်းပဋ္ဌနာပြုသည်မှာ အို--- အကျွနု်ပ်၏ကျေးဇူးတော်သခင်၊ အရှင်သည် သာလွန်မြင့်မြတ်သောအမွေစားအမွေခံဖြစ်တော်မူငြားသော်လည်း အကျွနု်ပ်ကို သားမဲ့သမီးမဲ့ပစ်ထားတော်မမူပါလင့်။"
        },
        {
            "chapter": 21,
            "verse": 90,
            "text": "၉ဝ။\tထိုအခါငါသည် သူ၏ဆုတောင်းပဋ္ဌနာကို ကြားတော်မူ၍ သူ့အား ယဟ်ယာကို ပေးသနားတော်မူ၏၊ သူ၏ ဇနီးမိန်းမကိုလည်း သားမွေးဖို့ရာ ပြုပြင်ပေးတော်မူ၏၊ မှတ်သားကြလော့၊ သူတို့သည် ကုသိုလ်ကောင်းမှုကို အပြိုင်အဆိုင်ပွားများကြ၏၊ သူတို့သည် ငါ့အထံတော်၌ မျှော်လင့်ခြင်း၊ ကြောက်ရွံ့ခြင်းများနှင့် ဆုတောင်းကြ၏၊ သူတို့သည် ငါ့အား ကျိုးနွံနာခံကြ၏။"
        },
        {
            "chapter": 21,
            "verse": 91,
            "text": "၉၁။\tတဖန်သူမသည် ယောက်ျားမထိသေးသောကညာအစစ်ဖြစ်၏၊ ငါသည် သူမ၏ ဝမ်းတွင်းသို့ ငါ၏ဝိညာဉ်မှ အသက်ဝိညာဉ်တစ်ခုကို မှုတ်သွင်းတော်မူ၏၊ သူမနှင့်တကွ သူမ၏သားတော်ကို လူသားအပေါင်းတို့အတွက် နိမိတ်လက္ခဏာအ့ံဖွယ်တော်ဖြစ်စေတော်မူ၏။"
        },
        {
            "chapter": 21,
            "verse": 92,
            "text": "၉၂။\tမှတ်သားကြလော့၊ သင်တို့၏ဤဘာသာအယူဝါဒမှာ တစ်ခုတည်းသောဘာသာဖြစ်၏၊ ငါသည် သင်တို့၏ အရှင်သခင်ဖြစ်တော်မူ၏၊ ငါ့ကိုသာလျှင် ဦးညွတ်ကိုးကွယ်ကြလော့။"
        },
        {
            "chapter": 21,
            "verse": 93,
            "text": "၉၃။\tတဖန်သူတို့သည် မိမိတို့အလယ်ကြားတွင် မိမိတို့ဘာသာအယူဝါဒကို အစိတ်စိတ်အမွှာမွှာခွဲပစ်ခဲ့ကြ၏၊ သို့ငြား သော်လည်း သူတို့အားလုံးပင် ငါ့အထံတော်သို့ ပြန်ကြရမည်သာတည်း။"
        },
        {
            "chapter": 21,
            "verse": 94,
            "text": "၉၄။\tထိုအခါအကြင်သူသည် ကောင်းမှုကုသိုလ်ပြု၍ ယုံကြည်သူဖြစ်အ့ံ၊ ထိုသူ၏ ကြိုးစားမှုကို ပယ်ရှားမည်မဟုတ်ချေ၊ မှတ်သားကြလော့၊ ငါသည် ဤအမှုများကို သူ့အတွက် စာရင်းတင်ထားတော်မူ၏။"
        },
        {
            "chapter": 21,
            "verse": 95,
            "text": "၉၅၊၉၆။\tထို့အပြင်ငါအရှင်မြတ်ပျက်စီးသေကြေစေတော်မူပြီးသော လူ့အစုအဖွဲ့များတို့အပေါ်၌ တားမြစ်ခြင်းတစ်ခုပြဋ္ဌာန်း ထားတော်မူ၏၊ ထိုပြဋ္ဌာန်းချက်မှာကား သူတို့သည် ယာဂျူး(ဂျ်)နှင့် မာဇု(ဂျ်)တို့ကို လွှတ်မပစ်သည့်တိုင်အောင် သူတို့သည် ရှင်ပြန်ထမြောက်ရမည်မဟုတ်၊ ထိုသို့လွှတ်ပစ်ထားသောအခါ သူတို့သည် သချုႋင်းအတွင်းမှ လျင်မြန်စွာထွက်လာကြရလိမ့်မည်။"
        },
        {
            "chapter": 21,
            "verse": 96,
            "text": "၉၅၊၉၆။\tထို့အပြင်ငါအရှင်မြတ်ပျက်စီးသေကြေစေတော်မူပြီးသော လူ့အစုအဖွဲ့များတို့အပေါ်၌ တားမြစ်ခြင်းတစ်ခုပြဋ္ဌာန်း ထားတော်မူ၏၊ ထိုပြဋ္ဌာန်းချက်မှာကား သူတို့သည် ယာဂျူး(ဂျ်)နှင့် မာဇု(ဂျ်)တို့ကို လွှတ်မပစ်သည့်တိုင်အောင် သူတို့သည် ရှင်ပြန်ထမြောက်ရမည်မဟုတ်၊ ထိုသို့လွှတ်ပစ်ထားသောအခါ သူတို့သည် သချုႋင်းအတွင်းမှ လျင်မြန်စွာထွက်လာကြရလိမ့်မည်။"
        },
        {
            "chapter": 21,
            "verse": 97,
            "text": "၉၇။\tထို့အပြင်ဂတိသစ္စာမှန်တော်သည် နီးကပ်လာသည်၊ ထိုအခါကြည့်ကြလော့၊ အယူလွဲသူမိစ္ဆာမိုက်တို့သည် ကြောက်ရွံ့ထိတ်လန့်ခြင်းဖြင့် မျက်လုံးမျက်ဆံပြူးပြူးထွက်၍ ငေးကြည့်နေကြလတ္တံ့၊ ထို့အပြင်သူတို့မြည်တမ်း ညည်းညူကြမည်မှာ အကျွနု်ပ်တို့ဒုက္ခတွေ့ကြပြီ၊ အကျွနု်ပ်တို့သည် ဤအရာကို မေ့မေ့ပျောက်ပျောက်နေခဲ့ကြ လေပြီ၊ စင်စစ်အားဖြင့် အကျွနု်ပ်တို့သည် မတရားကျင့်ကြံသူများဖြစ်ကြ၏။"
        },
        {
            "chapter": 21,
            "verse": 98,
            "text": "၉၈။\tအို--သင်ရုပ်ပွားဆင်းတုဝါဒီတို့၊ မှတ်သားကြလော့၊ သင်တို့နှင့်တကွ အရှင်မြတ်မှတပါး သင်တို့ကိုးကွယ်သော ဘုရားပျက်တို့သည် အဝီစိငရဲမီး၏ လောင်စာထင်းများသာဖြစ်ကြ၏၊ သင်တို့သည် ငရဲမီးထဲသို့ လားကြရမည်။"
        },
        {
            "chapter": 21,
            "verse": 99,
            "text": "၉၉။\tအကယ်၍သင်တို့၏ဘုရားပျက်များသည် ဘုရားများဖြစ်ခဲ့လျှင် သူတို့သည် ငရဲမီးသို့ လာမည်မဟုတ်ချေ၊ သို့သော်သူတို့အားလုံးသည် ငရဲမီးထဲတွင် နေထိုင်ကြရလိမ့်မည်။"
        },
        {
            "chapter": 21,
            "verse": 100,
            "text": "၁ဝဝ။\tငရဲတွင် သူတို့၏ဝေစုမှာ ငိုကြွေးခြင်းဖြစ်၏၊ သူတို့သည် နားမကြားကြချေ။"
        },
        {
            "chapter": 21,
            "verse": 101,
            "text": "၁ဝ၁။\tမှတ်သားကြလော့၊ အကြင်သူတို့ထံသို့ ရှေးအချိန်ကာလက ငါ့ထံမှ ကောင်းကြီးမင်္ဂလာတော်ခံစားကြရအ့ံ၊ ထိုသူတို့မူကား ဤငရဲမီးမှ ကောင်းစွာဝေးကြရလိမ့်မည်။"
        },
        {
            "chapter": 21,
            "verse": 102,
            "text": "၁ဝ၂။\tမိမိတို့ဆန္ဒရှိရာတွင် နေထိုင်သောအခါ သူတို့သည် ငရဲမှ အသံအနည်းငယ်မျှကြားရမည်မဟုတ်ချေ။"
        },
        {
            "chapter": 21,
            "verse": 103,
            "text": "၁ဝ၃။\tမဟာကြောက်လန့်ဖွယ်ကြီးသည် သူတို့အား ပူဆွေးစေမည်မဟုတ်၊ ကောင်းကင်တမန်တို့က သူတို့အား ဤနေ့ သည် သင်တို့ကို ဂတိသစ္စာပြုထားတော်မူသောသင်တို့၏ နေ့တော်ကြီးပေတည်းဟုဆိုလျက် ခရီးဦးကြိုဆို ဧည့်ခံကြလိမ့်မည်။"
        },
        {
            "chapter": 21,
            "verse": 104,
            "text": "၁ဝ၄။\tထိုနေ့တော်ကြီး၌ ငါအရှင်မြတ်သည် စာရင်းတင်သူသည် ရေးပြီးသောစက္ကူပေလွှာကို လိပ်ခေါက်သကဲ့သို့ မိုးကောင်းကင်ကို လိပ်ခေါက်တော်မူမည်၊ ငါသည် စကြဝဠာခပ်သိမ်းကုန်တို့ကို ရှေးဦးပထမဖန်ဆင်းတော်မူ သကဲ့သို့ အသစ်တဖန်ဖန်ဆင်းတော်မူမည်၊ ဤသို့ပြုလုပ်တော်မူခြင်းသည် ငါထားတော်မူသောဂတိသစ္စာတော် အတိုင်းပင်ဖြစ်၏။ မှတ်သားကြလော့၊ ငါသည် ယင်းသို့ဖန်ဆင်းခြင်းကို ပြုတော်မူမည်သာတည်း။"
        },
        {
            "chapter": 21,
            "verse": 105,
            "text": "၁ဝ၅။\tငါသည် ကျမ်းတော်၌ သမ္မာတရားတော်ကို ပညတ်တော်မူပြီးသည့်နောက် တရားတော်ကို စောင့်ရှောက်သော ငါ့ကျေးတော်မျိုးကျွန်တော်မျိုးတို့သည် ဤမဟာပထဝီမြေကြီးကို အမွေခံစားရကြမည်ဟု ရေးထားတော်မူ၏။"
        },
        {
            "chapter": 21,
            "verse": 106,
            "text": "၁ဝ၆။\tမှတ်သားကြလော့၊ ဤကုရ်အာန်ကျမ်းတော်သည် တရားတော်ကို အမြတ်တနိုးစောင့်စည်းသူတို့အဖို့အရာ ထင်ရှားသောဗျာဒိတ်တော်ဖြစ်၏။"
        },
        {
            "chapter": 21,
            "verse": 107,
            "text": "၁ဝ၇။\tငါသည် သင်တမန်တော်ကို လူသားတို့အဖို့အရာ ကောင်းကြီးမင်္ဂလာတော်အဖြစ်ဖြင့်မှတပါး အခြားအဖြစ်ဖြင့် စေလွှတ်တော်မူသည်မဟုတ်ချေ။"
        },
        {
            "chapter": 21,
            "verse": 108,
            "text": "၁ဝ၈။\tအို--တမန်တော်၊ ဟောကြားလော့၊ အကျွနု်ပ်၏စိတ်နှလုံးအိမ်တွင် ထင်ရှားစေသောဗျာဒိတ်တော်မှာကား သင်တို့၏ အလ္လာဟ်အရှင်မြတ်သည် တစ်ဆူတည်းသောအရှင်သခင်ဖြစ်တော်မူ၏ဟူ၍ဖြစ်၏၊ ထို့ကြောင့်သင်တို့ သည် အလ္လာဟ်အရှင်မြတ်အား ကျိုးနွံနာခံကြမည်လော။"
        },
        {
            "chapter": 21,
            "verse": 109,
            "text": "၁ဝ၉။\tသို့သော်သူတို့သည် မနှစ်သက်ငြင်းဆန်လျှင် သင်ဟောကြားလော့၊ သင်တို့အား ဂတိပေးထားတော်မူသော နေ့တော်ကြီးသည် နီးကပ်လာသည်ကိုသော်လည်းကောင်း၊ ဝေးကွာသေးသည်ကိုသော်လည်းကောင်း ငါမသိငြား သော်လည်း ငါသည် သင်တို့အားလုံးကို သတိပေးဟောပြောပြီးပြီ။"
        },
        {
            "chapter": 21,
            "verse": 110,
            "text": "၁၁ဝ။\tမှတ်သားကြလော့၊ အလ္လာဟ်အရှင်မြတ်သည် အတိအလင်းထုတ်ဖော်ပြောဆိုသည်ကိုသော်လည်းကောင်း၊ သင်တို့လျှို့ဝှက်ထားသည်ကိုသော်လည်းကောင်း၊ သိတော်မူ၏။"
        },
        {
            "chapter": 21,
            "verse": 111,
            "text": "၁၁၁။\tထို့အပြင်အကျွနု်ပ်မသိချေ၊ သို့သော်ထိုအခြင်းအရာသည် သင်တို့အား စုံစမ်းခြင်းနှင့် ခေတ္တခဏပျော်ရွှင်စရာ ဖြစ်ကောင်းဖြစ်လတ့ံ။"
        },
        {
            "chapter": 21,
            "verse": 112,
            "text": "၁၁၂။\tတမန်တော်တင်လျှောက်သည်မှာ အို--အကျွနု်ပ်၏အရှင်သခင်၊ အရှင်သည် တရားသဖြင့် စီရင်ဆုံးဖြတ်တော် မူပါ၊ အကျွနု်ပ်တို့၏ ကျေးဇူးတော်သခင်သည် မဟာဂရုဏာတော်အရှင်ဖြစ်တော်မူ၏၊ သင်တို့သည် အရှင်မြတ် အား မတရားစွပ်စွဲကြ၏၊ ထိုစွပ်စွဲချက်များကို ဖယ်ရှားရန် အရှင်မြတ်၏ စောင့်ရှောက်ခြင်းကျေးဇူးတော်ကို ဆုတောင်းရသည်သာတည်း။"
        },
        {
            "chapter": 22,
            "verse": 1,
            "text": "၁။\tအို--လူသားအပေါင်းတို့၊ သင်တို့၏အရှင်သခင်အား ကြောက်ရွံ့ရိုကျိုးကြလော့၊ မှတ်သားကြလော့၊ အချိန် တော်ကြီး၏ ငလျင်တုန်လှုပ်ခြင်းသည် အလွန်ကြီးကျယ်ကြောက်မက်ဖွယ်ကောင်း၏။"
        },
        {
            "chapter": 22,
            "verse": 2,
            "text": "၂။\tထိုအချိန်ကို သင်တို့မြင်ရသောနေ့၌ နို့စို့ကလေးရှိသောမိခင်တို့သည် သားငယ်သမီးငယ်တို့ကို သတိမရ မေ့လျော့မည်၊ သင်မိုဟမ္မဒ်သည် လူသားအပေါင်းတို့ကို ယစ်မူးတွေဝေနေသကဲ့သို့ တွေ့မြင်ရမည်၊ သို့သော် သူတို့သည် မယစ်မူးချေ၊ အလ္လာဟ်အရှင်မြတ်သည် သူတို့အပေါ်၌ အလွန်ပြင်းထန်တော်မူလိမ့်မည်။"
        },
        {
            "chapter": 22,
            "verse": 3,
            "text": "၃။\tလူသားတို့အနက် အသိတရားမရှိပဲ အလ္လာအရှင်မြတ်နှင့်စပ်လျဉ်း၍ ငြင်းခုံပြောဆိုပြီးလျှင် တော်လှန်သော ရှိုင်တန်မာရ်နတ်နောက်သို့ တကောက်ကောက်လိုက်သူရှိ၏။"
        },
        {
            "chapter": 22,
            "verse": 4,
            "text": "၄။\tရှိုင်တန်မာရ်နတ်နှင့်စပ်လျဉ်း၍ အလ္လာဟ်အရှင်မြတ်၏ ခတ်နှိပ်တော်မူသောဗျာဒိတ်တော်မှာကား အကြင်သူသည် ရှိုင်တန်မာရ်နတ်နှင့် အဆွေခင်ပွန်းဖွဲ့အ့ံ၊ ထိုသူအား ရှိုင်တန်မာရ်နတ်သည် လမ်းမှားသို့ အမှန်အကန်သွေးဆောင် ပြီးလျှင် ငရဲမီးအပြစ်ဒဏ်သို့ ညွှန်မည်သာတည်း။"
        },
        {
            "chapter": 22,
            "verse": 5,
            "text": "၅။\tအို--လူသားအပေါင်းတို့၊ အကယ်၍သင်တို့သည် ရှင်ပြန်ထမြောက်ရမည့်အကြောင်း၌ ယုံမှားသံသယရှိကြလျှင် သင်တို့မှတ်သားကြလော့၊ ငါသည် သင်တို့အား မြေမှုန့်မှ ထို့နောက်ကလကရေကြည်အစက်တစ်စက်မှ ထို့ နောက်သွေးခဲတစ်ခဲမှ ထို့နောက်ပုံသဏ္ဍာန်မဲ့နှင့် ပုံသဏ္ဍာန်ရှိသောအသားတုံးကလေးမှ ဖန်ဆင်းတော်မူ၏၊ ယင်းသို့ဖန်ဆင်းတော်မူခြင်းကား သင်တို့အား ငါတန်ခိုးတော်ကို ထင်ရှားစေဖို့ရာဖြစ်၏၊ ငါသည် အလိုတော်ရှိရာ သူတို့ကို နေ့လရက်သတ်မှတ်ပိုင်းခြားတော်မူသောအချိန်ကာလစေ့ရောက်သည့်တိုင်အောင် အမိ၏သားအိမ် တွင်း၌ ကိန်းအောင်းတည်နေစေတော်မူ၏၊ နေ့လစေ့သောအခါ သင်တို့အား အမိဝမ်းမှ မွေးဖွားစေတော်မူ၏၊ တဖန်သူငယ်အဖြစ်က အရွယ်ရောက်သည့်တိုင်အောင် ငါကြီးပြင်းစေတော်မူ၏၊ သင်တို့အနက် သူအချို့တို့မှာ သက်ရွယ်နုနယ်စဉ်ကပင် ကွယ်လွန်သေဆုံးကြရ၏၊ အချို့တို့မှာ သက်ရွယ်ကြီးရင့်အိုမင်းမစွမ်းဖြစ်အောင် အသက်ရှည်၍ သတိလစ်ဟင်းသူငယ်ပြန်ရသူအဖြစ်သို့ ရောက်စေတော်မူ၏၊ အို--တမန်တော်မိုဟမ္မဒ်၊ သင် သည် ပထဝီမြေကို သွေ့ခြောက်သရောင်းနေသည်ကို မြင်ရ၏၊ ငါသည် ထိုသွေ့ခြောက်သောမြေပေါ်၌ မိုးရေကို ရွာသွန်းစေရာ အမျိုးမျိုးသောသစ်ပင်၊ ပန်းပင်စသည်ကို လှပတင့်တယ်ရှုချင်ဖွယ်ဖြစ်အောင် စိမ်းလန်းစိုပြေစွာ ပေါက်ရောက်ကြ၏။"
        },
        {
            "chapter": 22,
            "verse": 6,
            "text": "၆။\tယင်းသို့ဖန်ဆင်းတော်မူခြင်းကား မုချဧကန်အလ္လာဟ်အရှင်မြတ်သည် တရားမှန်ဖြစ်တော်မူသောကြောင့်၊ မှတ် သားကြလော့၊ အရှင်မြတ်သည် သေသူအပေါင်းတို့ကို အမှန်ရှင်စေတော်မူ၏၊ အရာခပ်သိမ်းတို့အတွက် မုချဧကန်ပြုစွမ်းနိုင်တော်မူ၏။"
        },
        {
            "chapter": 22,
            "verse": 7,
            "text": "၇။\tအချိန်တော်ကြီးဆိုက်ရောက်လာမည်ဖြစ်သောကြောင့် ဤအကြောင်းကို ယုံမှားသံသယမရှိနိုင်ချေ၊ ထိုနေ့တော် ကြီး၌ အလ္လာဟ်အရှင်မြတ်သည် သချုႋင်းတွင်း၌ ရှိနေသောသူသေအပေါင်းတို့ကို ရှင်ပြန်ထမြောက်စေတော်မူ လိမ့်မည်ဖြစ်သောကြောင့်ဖြစ်၏။"
        },
        {
            "chapter": 22,
            "verse": 8,
            "text": "၈။\tလူသားတို့အနက် သူတစ်ဦးတစ်ယောက်ရှိ၏၊ ထိုသူသည် အသိတရားသော်လည်းကောင်း၊ လမ်းညွှန်ပြခြင်း သော်လည်လည်းကောင်း မခံစားရ၊ အလင်းပြကျမ်းတော်သော်လည်းကောင်း၊ မရှိပဲလျက် အလ္လာဟ်အရှင်မြတ် နှင့်စပ်လျဉ်း၍ အငြင်းအခုံပြု၏။"
        },
        {
            "chapter": 22,
            "verse": 9,
            "text": "၉။\tသူသည် သူတပါးကို လှည့်စားစိမ့်သောငှာ အလ္လာဟ်အရှင်မြတ်၏ လမ်းတော်မှ ကြီးမားသောမာန်မာနနှင့် လှည့်သွား၏၊ ထိုသူအတွက် ဤလောကမျက်မှောက်ဘဝ၌ အရှက်တကွဲအသရေပျက်ခြင်းသာရှိ၏၊ ရှင်ပြန် ထမြောက်ရသောနေ့တော်ကြီး၌ ငါသည် သူ့အား လောင်ကျွမ်းခြင်းအပြစ်ဒဏ်တော်ကို မြည်းစမ်းစေတော်မူသည်၊"
        },
        {
            "chapter": 22,
            "verse": 10,
            "text": "၁ဝ။\tထိုအခါသူ့အား အမိန့်တော်မူမည်မှာ ဤဒဏ်တော်သည် နင်၏လက်နှစ်ဘက်တင်ကြိုပို့ထားသောပြုကျင့်မှု အတွက်ဖြစ်၏၊ အကြောင်းမူကားအလ္လာဟ်အရှင်မြတ်သည် မိမိ၏ကျေးကျွန်များကို မတရားနှိပ်စက်ကလူ ပြုတော်မူသောအရှင်မဟုတ်သောကြောင့်တည်း။"
        },
        {
            "chapter": 22,
            "verse": 11,
            "text": "၁၁။\tလူသားတို့အနက် သူတစ်ဦးတစ်ယောက်ရှိ၏၊ ထိုသူသည် နှစ်ခွသောစိတ်နှင့်သာ အလ္လာဟ်အရှင်မြတ်အား ခဝပ်ကိုးကွယ်၏၊ ထိုသူသည် လောကီစည်းစိမ်ရရှိသောအခါ၊ သာသနာတော်၌ ရောင့်ရဲတင်းတိမ်ပျော်မွေ့၏၊ သို့သော်ဘေးဥပါဒ်အားဖြင့် စုံစမ်းခြင်းကို ခံရသောအခါ သူသည် တရားတော်ကို စွန့်လွှတ်၏၊ ထိုသူသည် ဤဘဝနောင်ဘဝ၊ နှစ်ဘဝများကို ဆုံးရှုံး၏၊ ဤသည်ကား ဆုံးရှုံးခြင်းတည်း။"
        },
        {
            "chapter": 22,
            "verse": 12,
            "text": "၁၂။\tထိုသူသည် အလ္လာဟ်အရှင်မြတ်မှတပါး မိမိအား ကျိုးပြစ်မတတ်စွမ်းနိုင်သောဘုရားတုများကို ရှိခိုးပူဇော်၏၊ ယင်းအမှုကား မဟာအမှားကြီးဖြစ်၏။"
        },
        {
            "chapter": 22,
            "verse": 13,
            "text": "၁၃။\tထိုသူသည် ဘုရားတုကို ကိုးကွယ်၏၊ ထိုဘုရား၏ ဘေးဥပါဒ်သည် သူ၏အကျိုးကျေးဇူးထက် သာ၍နီးသည်၊ စင်စစ်အားဖြင့် ထိုဘုရားသည် မကောင်းသောကာကွယ်သူ၊ မကောင်းသောအဆွေခင်ပွန်းမုချဖြစ်သည်။"
        },
        {
            "chapter": 22,
            "verse": 14,
            "text": "၁၄။\tမှတ်သားကြလော့၊ အလ္လာဟ်အရှင်မြတ်သည် ယုံကြည်၍ သုစရိုက်ကောင်းမှုပြုကျင့်သူတို့အား သုခဥယျာဉ်တော် များသို့ ဝင်စေတော်မူ၏၊ ထိုဥယျာဉ်တော်များအောက်၌ စိမ့်စမ်းရေမြောင်းအယာဉ်အထွေထွေစီးဆင်းလျက် ရှိ၏၊ မှတ်သားကြလော့၊ အလ္လာဟ်အရှင်မြတ်သည် မိမိကြံရွယ်သည့်အတိုင်း စီရင်တော်မူ၏။"
        },
        {
            "chapter": 22,
            "verse": 15,
            "text": "၁၅။\tအကြင်သူက အလ္လာဟ်အရှင်မြတ်သည် တမန်တော်မိုဟမ္မဒ်အား ဤဘဝနောင်ဘဝနှစ်ဖြာသောဘဝတွင် စောင်မ တော်မူမည်မဟုတ်ဟု တွေးတောလတ့ံ၊ ထိုသူအား ကြိုးတစ်ချောင်းကို မိုးကောင်းကင်အထိ ဆန့်စေလော့၊ ထို့နောက်ထိုကြိုးကို ဖြတ်စေလော့၊ ထိုသူသည် မိမိ၏ဥပါယ်တမျည်သည့် သူ့အား ဒေါသထွက်စေသောအရာကို ဖယ်ပစ်နိုင်သလားကို ကြည့်စေလော့။"
        },
        {
            "chapter": 22,
            "verse": 16,
            "text": "၁၆။\tဤကဲ့သို့ငါသည် ကုရ်အာန်ကျမ်းတော်မြတ်ကို ရှင်းလင်းသောနှုတ်ကပတ်တော်များအဖြစ်ဖြင့် ထုတ်ပြန်ချပေး သနားတော်မူ၏၊ အမှန်မှာ အလ္လာဟ်အရှင်မြတ်သည် အလိုတော်ရှိသူအား လမ်းပြတော်မူ၏။"
        },
        {
            "chapter": 22,
            "verse": 17,
            "text": "၁၇။\tမှတ်သားကြလော့၊ ဤကုရ်အာန်ကျမ်းတော်မြတ်ကို ယုံကြည်သူများ၊ ယဟူဒီများ၊ စာဘီယင်များ၊ ခရစ်ယာန် ဘာသာဝင်များ၊ မဂျူစီများ၊ ရုပ်ပွားဆင်းတုကို ကိုးကွယ်သူများစသည့်ဖြင့် လူမျိုးအသီးသီးရှိကြ၏၊ အလ္လာဟ် အရှင်မြတ်သည် ရှင်ပြန်ထမြောက်ရသောနေ့တော်ကြီး၌ ထိုလူမျိုးအသီးသီးတို့အလည်ကြားတွင် စီရင်ဆုံးဖြတ် တော်မူလိမ့်မည်။ မှတ်သားကြလော့၊ အလ္လာဟ်အရှင်မြတ်သည် အရာခပ်သိမ်းကုန်တို့အပေါ်၌ သက်သေဖြစ်တော် မူ၏။"
        },
        {
            "chapter": 22,
            "verse": 18,
            "text": "၁၈။\tအို--တမန်တော်၊ ကမ္ဘာမြေပြင်နှင့် မိုးကောင်းကင်တွင် ရှိရှိသမျှကို နေ၊ လ၊ နက္ခတာရာတို့၊ တောင်များ၊ သစ်ပင်များ၊ တိရိစ္ဆာန်များ အရေအတွက်များလှစွာသောလူသားတို့အလုံးစုံတို့သည် အလ္လာဟ်အရှင်မြတ်အား ပျဝပ်ကိုးကွယ်ကြသည်ကို သင်မြင်သည်မဟုတ်လော၊ ကျန်များလှစွာသောလူသားတို့သည်လည်း အပြစ်ဒဏ် အမှန်အကန်သင့်ကြ၏၊ အကြင်သူအား အလ္လာဟ်အရှင်မြတ်ရှုံ့ချတော်မူအ့ံ၊ ထိုသူအား ဂုဏ်ပြုမည့်တစ်စုံ တစ်ယောက်မျှမရှိချေ၊ မှတ်သားကြလော့၊ အလ္လာဟ်အရှင်မြတ်သည် အလိုတော်ရှိရာကို စီရင်တော်မူ၏။"
        },
        {
            "chapter": 22,
            "verse": 19,
            "text": "၁၉။\tဤလူနှစ်ဦးတို့သည် သူတို့၏အရှင်သခင်နှင့်စပ်လျဉ်း၍ အချင်းဖြစ်ပွားသောရန်သူနှစ်ဦးဖြစ်ကြ၏၊ သို့သော် မိစ္ဆာမိုက်တို့မှာမူကား မီးအတိပြီးသောအဝတ်အစားကို ရရှိကြလိမ့်မည်၊ ပွက်ပွက်ဆူသောအရည်ကိုလည်း သူတို့ဦးခေါင်းထက်သို့ သွန်းလောင်းလိမ့်မည်။"
        },
        {
            "chapter": 22,
            "verse": 20,
            "text": "၂ဝ။\tထိုအဝတ်အရည်များကြောင့် သူတို့ဝမ်းတွင်း၌ ရှိရှိသမျှတို့နှင့် အသားအရေအားလုံးတို့ပင် အရည်ပျော်၍ ကျလိမ့်မည်။"
        },
        {
            "chapter": 22,
            "verse": 21,
            "text": "၂၁။\tထို့အပြင်သူတို့အတွက် မီး သံ တုတ်ကောက်များလည်းအသင့်ရှိ၏။"
        },
        {
            "chapter": 22,
            "verse": 22,
            "text": "၂၂။\tသူတို့သည် သူတို့၏ဝေဒနာကြီးများကြောင့် ငရဲမှ ထွက်ပြေးသောအခါတိုင်း သူတို့ကို ငရဲမီးအတွင်းသို့ တဖန်မောင်းထုတ်၍ ဟယ်-သူမိုက်တို့၊ မီးလောင်ကျွမ်းခြင်းဒဏ်ကို မြည်းကြလော့ဟု မိန့်တော်မူလတံ့။"
        },
        {
            "chapter": 22,
            "verse": 23,
            "text": "၂၃။\tမှတ်သားကြလော့၊ အလ္လာဟ်အရှင်မြတ်သည် ယုံကြည်၍ ကောင်းမှုပွားများသူတို့အား သုခဘုံဥယျာဉ် တော်များ အတွင်း ဝင်စေတော်မူမည်၊ ထိုဥယျာဉ်တော်များအောက်တွင် စိမ့်စမ်းချောင်းမြောင်းအယဉ်အထွေထွေစီးဆင်း လျက်ရှိ၏၊ သုခဘုံတွင် သူတို့သည် ရွှေလက်ကောက်ပုလဲရတနာနှင့် ပိုးဖဲအဝတ်အစားများကို ဆင်မြန်းကြ ရလတ့ံ။"
        },
        {
            "chapter": 22,
            "verse": 24,
            "text": "၂၄။\tသူတို့အား သန့်ရှင်းသာယာနာပျော်ဖွယ်သောစကားသို့ ညွှန်ပြတော်မူ၏၊ သူတို့ကို ချို့တဲ့ခြင်းကင်း၍ တန်ခိုး ကြီးမားတော်မူသောအရှင်၏ လမ်းတော်သို့ ညွှန်ပြတော်မူ၏။"
        },
        {
            "chapter": 22,
            "verse": 25,
            "text": "၂၅။\tမှတ်သားကြလော့၊ မယုံကြည်၍ သူတပါးအား အလ္လာဟ်အရှင်မြတ်၏ လမ်းတော်နှင့် အရှင်မြတ်၏ ဘေးမဲ့ ကျောင်းတော်မှ တားမြစ်ကာဆီးထားသောသူတို့နှင့် ထိုကျောင်းတော်ကြီးတွင် မတရားပြုကျင့်သူတို့အား ငါသည် အလွန်ပြင်းပြနာကျင်ဖွယ်သောအပြစ်ဒဏ်ကြီးကို မြည်းစေတော်မူမည်၊ ထိုကျောင်းတော်ကြီးကို ကျေးလက်သား၊ မြို့သားမဟူ၊ လူသားအားလုံးတို့ဆွလားသ်ဝတ်ကို ဘေးမဲ့ပြုဖို့ရာ ငါအရှင်မြတ်စီမံပြဋ္ဌာန်း ထားတော်မူ၏။"
        },
        {
            "chapter": 22,
            "verse": 26,
            "text": "၂၆။\tအို--တမန်တော်၊ မှတ်သားလော့၊ ငါသည် တမန်တော်အေဗရာဟမ်အား ကျောင်းတော်ကြီးတည်ရာနေရာဌာန ကို သတ်မှတ်ပေးသနားတော်မူ၏၊ ငါက အို--အေဗရာဟမ်၊ သင်သည် တစ်စုံတစ်ခုသောဝထ္ထုကိုမှ ငါနှင့် တန်းတူတွဲဖက်ခြင်းမပြုလင့်၊ ကျောင်းတော်ကြီးကို လှည့်ပတ်သူ၊ ကျောင်းတော်ကြီးတွင် ဆွလားသ်ဝတ်ပြုရာတွင် မတ်မတ်ရပ်သူပျပ်ဝပ်ဦးချသူစသည့်အပေါင်းအဖို့အရာ ငါ၏ကျောင်းတော်ကြီးကို စင်ကြယ်သန့်ရှင်းအောင် သုတ်သင်ရှင်းလင်းထားရှိရမည်ဟု မိန့်တော်မူ၏။"
        },
        {
            "chapter": 22,
            "verse": 27,
            "text": "၂၇။\tအို--တမန်တော်၊ သင်သည် ဤကျောင်းတော်ကြီးသို့ ဟဂျ်ပြုရမည့်အကြောင်းကို လူသားအပေါင်းတို့အား ကြေငြာလော့၊ သူတို့သည် သင့်ထံသို့ ခြေလျင်သော်လည်းကောင်း၊ ကြံလှီပိန်ခြောက်သောကုလားအုတ်တိရိစ္ဆာန် များကို စီးနင်း၍သော်လည်းကောင်း၊ အရပ်လေးမျက်နှာမှ လာကြလိမ့်မည်။"
        },
        {
            "chapter": 22,
            "verse": 28,
            "text": "၂၈။\tလူသားတို့သည် မိမိတို့အကျိုးဖြစ်ထွန်းစေသောအရာများကို တွေ့မြင်ကြရန် ယင်းသို့လာကြလိမ့်မည်၊ သူတို့သည် သတ်မှတ်ထားသောရက်များ၌ အလ္လာဟ်အရှင်မြတ်ပေးသနားတော်မူသော အခြေလေးချောင်းတိရိစ္ဆာန်များအပေါ် ၌ ငါ၏နာမတော်ကို ရွတ်ဖတ်ရန် လာကြလိမ့်မည်၊ ထိုအခါသင်တို့သည် သားကောင်၏ အသားများကို မိမိ တို့လည်း စားသုံးကြလော့၊ ကံဆိုးလှသောသူဆင်းရဲတို့ကိုလည်း ကျွေးမွေးကြလော့။"
        },
        {
            "chapter": 22,
            "verse": 29,
            "text": "၂၉။\tထို့နောက်ဟဂျ်ပြုသူတို့သည် မိမိကိုယ်ကို သန့်စင်စေကြလော့၊ အဓိဋ္ဌာန်ပြုကြလော့၊ ရှေ့လက်ဟောင်းကျောင်း တော်ကြီးကို လှည့်ခြင်းဝတ်များကို ပြုကြလော့။"
        },
        {
            "chapter": 22,
            "verse": 30,
            "text": "၃ဝ။\tယင်းအချက်သည် အလ္လာဟ်အရှင်မြတ်၏ ပညတ်တော်ဖြစ်၏၊ အကြင်သူသည် အရှင်မြတ်နှင့်သက်ဆိုင်ရာများကို အမြတ်တနိုးလေးစားစောင့်ရှောက်အ့ံ၊ ထိုသူသည် အရှင်မြတ်၏ မျက်နှာတော်၌ ကောင်းမြတ်မည်၊ သင်တို့အား မသန့်ရှင်းဟု ဗျာဒိတ်တော်များလာပြီးသော တိရိစ္ဆာန်များမှတပါး အခြားခြေလေးချောင်းတိရိစ္ဆာန်များသည် သင်တို့အဖို့ တရားဝင်သောအစာဖြစ်၏၊ ထို့အပြင်ရုပ်ပွားဆင်းတုများကိုးကွယ်ခြင်း၊ အညစ်အကြေးနှင့် မုသား စကားဆိုခြင်းကို ရှောင်ကြဉ်ကြလော့။"
        },
        {
            "chapter": 22,
            "verse": 31,
            "text": "၃၁။\tသင်တို့သည် အရှင်မြတ်အားသာ ကိုးကွယ်ကြလော့၊ အရှင်မြတ်အား ဖက်စပ်သူများမပေးကြလင့် အကြောင်း မူကား အရှင်မြတ်အား ဖက်စပ်သူများပေးသောသူမိုက်တို့သည် ကောင်းကင်မှ စောက်ထိုးမိုးမျှော်ကျလာ၍ ငှက်များကို ထိုးဆွကိုက်ဖဲ့စားခြင်းခံရသူကဲ့သို့ဖြစ်ရ၏၊ သို့မဟုတ်လေပြင်းမုန်တိုင်းက ဝေးရာအရပ်သို့ တိုက်ခတ် ပစ်ချသူကဲ့သို့ဖြစ်ရ၏။"
        },
        {
            "chapter": 22,
            "verse": 32,
            "text": "၃၂။\tယင်းအချက်သည် အလ္လာဟ်အရှင်မြတ်၏ ပညတ်တော်ဖြစ်၏၊ အကြင်သူသည် အရှင်မြတ်၏ သာဓကတော် များကို ရိုသေလေးစားအ့ံ၊ ထိုလေးစားခြင်းသည် စိတ်နှလုံးများ၏ လှိုက်လှိုက်လှဲလှဲတရားကြည်ညိုမှုမှ အမှန် ဖြစ်၏။"
        },
        {
            "chapter": 22,
            "verse": 33,
            "text": "၃၃။\tသတ်မှတ်ထားသောအချိန်ကာလအတွင်း ထိုအလှုကောင်တို့သည် သင်တို့အဖို့အရာအကျိုးဖြစ်စေ၏၊ ထို့နောက် ၎င်းတို့ကို လှုဒါန်းဖို့ရာ ရှေးလက်ဟောင်းကျောင်းတော်ကြီးသို့ ယူဆောင်လာကြရ၏။"
        },
        {
            "chapter": 22,
            "verse": 34,
            "text": "၃၄။\tငါသည် လူသားတို့အား အစားအစာအဖို့ ပေးသနားတော်မူသောခြေလေးချောင်းတိရိစ္ဆာန်များအပေါ်၌ အရှင် မြတ်၏ နာမတော်ကို ရွတ်ဖတ်စေခြင်းငှာ ငါသည် လူမျိုးလူမျိုးတိုင်းအတွက် ကျင့်စဉ်တရားကို ပညတ်ထား တော်မူ၏၊ သင်တို့၏အလ္လာဟ်သည် တစ်ဆူတည်းသောအရှင်သခင်ဖြစ်တော်မူ၏၊ ထို့ကြောင့်အရှင်မြတ်အား ကျိုးနွံနာခံကြလော့၊ အို--တမန်တော်၊ နှိမ့်ချသူတို့အား ကောင်းသောသတင်းများကို ပေးလော့။"
        },
        {
            "chapter": 22,
            "verse": 35,
            "text": "၃၅။\tထိုသူတို့သည် အလ္လာဟ်အရှင်မြတ်၏ နာမတော်ကို ကြားရသောအခါ သူတို့၏စိတ်နှလုံးများသည် ကြောက်ရွံ့ တုန်လှုပ်ကြ၏၊ မည်သည့်အဖြစ်အပျက်ကျရောက်စေကာမူ သည်းခံခြင်းရှိကြ၏၊ ဆွလားသ်ဝတ်ပြုကြ၏၊ ငါပေးသနားတော်မူသောစည်းစိမ်ဥစ္စာများမှ သုံးစွဲကြ၏။"
        },
        {
            "chapter": 22,
            "verse": 36,
            "text": "၃၆။\tကုလားအုပ်တိရိစ္ဆာန်များ၊ ငါသည် ၎င်းတို့ကို သင်တို့အဖို့ အလ္လာဟ်အရှင်မြတ်အား လှုသောပစ္စည်းများတွင် အပါအဝင်ဖြစ်စေတော်မူ၏၊ ၎င်းတို့၌ သင်တို့အတွက် အကျိုးများများရှိ၏၊ ထို့ကြောင့်၎င်းတို့ကို စီတန်းထားသော အခါ ၎င်းတို့အပေါ်၌ အလ္လာဟ်အရှင်မြတ်၏နာမတော်ကို တသရွတ်ဖတ်သရဇ္ဈာယ်ကြလော့၊ ထို့နောက်၎င်းတို့ သေ၍ ၎င်းတို့၏နံဘေးသည် မြေပေါ်သို့ လဲကျသည်ရှိသော် ၎င်းတို့၏အသားများအနက် အချို့ကို သင်တို့ စားသုံး၍ အချို့ကို ဘုန်းတောင်းယာစကာများနှင့် သူဆင်းရဲများအား ကျွေးမွေးကြလော့၊ သင်တို့သည် ငါ၏ ကျေးဇူးတော်ကို ချီးကျူးဖို့ရာ ယင်းသို့ ငါသည် တိရိစ္ဆာန်များကို သင်တို့၏သြဇာခံဖြစ်စေတော်မူ၏။"
        },
        {
            "chapter": 22,
            "verse": 37,
            "text": "၃၇။\t၎င်းတို့၏ အသားနှင့်အသွေးများသည် အလ္လာဟ်အရှင်မြတ်ထံတော်သို့ မရောက်ကြချေ၊ သို့သော်သင်တို့၏ သဒ္ဒါကြည်ညိုခြင်းသည် အရှင်မြတ်အထံတော်သို့ ရောက်ရှိ၏၊ အလ္လာဟ်အရှင်မြတ်သည် သင့်အား လမ်းမှန်ကို ပြသခြင်းတည်းဟူသောကျေးဇူးတော်ကို ချီးကျူးဖို့ရာ ငါသည် ယင်းသို့တိရိစ္ဆာန်များကို သင်တို့လက်အောက်ခံ ဖြစ်စေတော်မူ၏၊ အို--မိုဟမ္မဒ်၊ သင်သည် သူတော်ကောင်းတို့အား ကောင်းမြတ်သောသတင်းများကို ပေးကြလော့။"
        },
        {
            "chapter": 22,
            "verse": 38,
            "text": "၃၈။\tမှတ်သားကြလော့၊ အလ္လာဟ်အရှင်မြတ်သည် အယူမှန်သူတို့အား ကာကွယ်စောင့်ရှောက်တော်မူ၏၊ မှတ်သား ကြလော့၊ အလ္လာဟ်အရှင်မြတ်သည် သစ္စာဖောက်ကျေးစွပ်သူတို့ကို ချစ်မြတ်နိုးတော်မမူချေ။"
        },
        {
            "chapter": 22,
            "verse": 39,
            "text": "၃၉။\tမတရားနှိပ်စက်ခံရသောကြောင့် စစ်တိုက်သူတို့အား စစ်တိုက်ခွင့်ကို ပေးသနားတော်မူ၏၊ အလ္လာဟ်အရှင်မြတ် သည် သူတို့အား အောင်နိုင်ခြင်းကို မုချဧကန်ပေးစွမ်းနိုင်တော်မူ၏။"
        },
        {
            "chapter": 22,
            "verse": 40,
            "text": "၄ဝ။\tအကျွနု်ပ်၏အသက်သခင်ကျေးဇူးရှင်သည် အလ္လာဟ်အရှင်မြတ်ဖြစ်သည်ဟု ဆိုသောကြောင့် ထိုသူတို့သည် မိမိတို့မြို့ရွာနေအိမ်များမှ မတရားပြည်နှင်ဒဏ်ခံရကြ၏၊ အကယ်၍အလ္လာဟ်အရှင်မြတ်သည် အချို့သောသူဆိုး သူမိုက်တို့၏ ပြုမူချက်ကို အချို့သောသူကောင်းသူလိမ္မာတို့နှင့် တားဆီးကန့်ကွက်တော်မမူပဲ လျစ်လျူရှုနေတော် မူပါလျှင် ရသေ့တို့သီတင်းသုံးနေထိုင်ရာတောရကျောင်းများ၊ ခရစ်ယာန်လူမျိုးတို့ဘုရားရှိခိုးကျောင်းများ၊ ယဟူဒီ လူမျိုးတို့ဝတ်ကျောင်းများ၊ မိုအ်မင်န်ပသီတို့၏ ဗလီကျောင်းများသည် အမှန်အကန်ဖျက်ဆီးဖြိုဖျက်ခြင်းခံကြ ရလတ့ံ၊ အလ္လာဟ်အရှင်မြတ်၏ နာမတော်ကို မကြာခဏရွတ်ဖတ်သရဇ္ဈာယ်ကြ၏၊ အလ္လာဟ်အရှင်မြတ်သည် မိမိအား ကူညီစောင့်ရှောက်သောသူတို့ကို မုချဧကန်စောင်မတော်မူ၏၊ မှတ်သားကြလော့၊ အလ္လာဟ်အရှင်မြတ် သည် ခွန်အားဗလရှိတော်မူ၏၊ အနန္တတန်ခိုးတော်ရှိတော်မူ၏။"
        },
        {
            "chapter": 22,
            "verse": 41,
            "text": "၄၁။\tအကယ်၍ငါအရှင်မြတ်က သူတို့အား ကမ္ဘာမြေပေါ်တွင် တန်ခိုးအာဏာပေးသနားတော်မူလျှင် ထိုသူတို့သည် ဆွလားသ်ဝတ်ပြုခြင်း၊ ဇကားသ်အလှုကို ပေးခြင်း၊ သနားကြင်နာခြင်းကို ဆင့်ဆိုအားပေးခြင်း၊ မကောင်း ဆိုးသွမ်းမှုကို တားမြစ်ကန့်ကွက်ခြင်းများကို ပြုကြ၏၊ အမှန်မှာ အမှုအခင်းများ၏ ပြီးဆုံးရာသည် အလ္လာဟ် အရှင်မြတ်ဖြစ်တော်မူ၏။"
        },
        {
            "chapter": 22,
            "verse": 42,
            "text": "၄၂။\tအို--မိုဟမ္မဒ်၊ သူတို့သည် သင့်ကို မယုံကြည်ငြင်းပယ်လျှင် သင့်အထက်ပွင့်လေပြီးသောငါ၏တမန်တော်များ ကိုလည်း တမန်တော်နူဟို၏လူများ၊ အားဒ်လူမျိုးများနှင့် စမူးဒ်လူမျိုးများသည် ငြင်းဆန်ခဲ့ပြီ။"
        },
        {
            "chapter": 22,
            "verse": 43,
            "text": "၄၃။\tထို့အပြင်တမန်တော်အေဗရာဟမ်၏ လူများ၊ တမန်တော်လွတ်၏ လူများလည်း ငြင်းပယ်ခဲ့ပြီ။"
        },
        {
            "chapter": 22,
            "verse": 44,
            "text": "၄၄။\tထို့အပြင် မဒယန်မြို့သူမြို့သားတို့လည်း ငြင်းဆန်ခဲ့ပြီ၊ တမန်တော်မူစာကိုလည်း မယုံကြည်ငြင်းဆန်ခဲ့ပြီ၊ သို့သော်ငါသည် မိစ္ဆာဒိဋ္ဌိတို့အား အချိန်ပေးတော်မူ၏၊ ထို့နောက်ငါသည် သူတို့ကို ဖမ်းဆီးအပြစ်ပေးတော်မူ၏၊ ငါ၏ စက်ဆုတ်ရွံရှာတော်မူခြင်းသည် အလွန်ကြောက်မက်ဖွယ်ကောင်း၏။"
        },
        {
            "chapter": 22,
            "verse": 45,
            "text": "၄၅။\tငါအရှင်မြတ်သည် ဒုစရိုက်မကောင်းမှု၌ နစ်မွန်းနေသောမြို့ရွာနယ်ပယ်များကို ဖျက်ဆီးတော်မူလိုက်၏၊ ထိုနေရပ် တို့သည် ယခုတိုင်ပျက်စီးယိုယွင်းလျက်ရှိကြ၏၊ များစွာသောစွန့်ပစ်ထားသည့်ရေတွင်း၊ မြစ်နှင့်ပြအိုးများလည်း ရှိကြ၏။"
        },
        {
            "chapter": 22,
            "verse": 46,
            "text": "၄၆။\tဤအယူမှားသူတို့သည် ကမ္ဘာမြေပေါ်တွင် ခရီးသွားလာ၍ မကြည့်ရှုကြသလော၊ သူတို့တွင် သံဝေဂရဖို့ရာ စိတ်နှလုံး၊ ကြားဖို့ရာနားများမရှိကြသလော၊ စင်စစ်အားဖြင့်၎င်းတို့၏ မျက်စိများကန်းသည်မဟုတ်၊ ၎င်းတို့၏ ရင်ဘတ်အတွင်းရှိ စိတ်နှလုံးများကန်းခြင်းဖြစ်၏။"
        },
        {
            "chapter": 22,
            "verse": 47,
            "text": "၄၇။\tဤမိစ္ဆာမိုက်တို့သည် သင့်အား အပြစ်ဒဏ်မြန်မြန်ပေးရန် တောင်းဆိုကြလတ့ံ၊ အလ္လာဟ်အရှင်မြတ်သည် မိမိဂတိသစ္စာတော်ကို ဖျက်တော်မမူချေ၊ သို့သော်မှတ်သားကြလော့၊ အလ္လာဟ်အရှင်မြတ်၏ အထံတော်၌ တစ်နေ့သည် သင်တို့အရေအတွက်အားဖြင့် နှစ်တစ်ထောင်နှင့်တူမျှ၏။"
        },
        {
            "chapter": 22,
            "verse": 48,
            "text": "၄၈။\tငါအရှင်မြတ်သည် ဒုစရိုက်မကောင်းမှုတွင် နစ်မွန်းနေသောမြို့ရွာနယ်ပယ်အမြောက်အမြားကို ကြာကြာ သည်းခံတော်မူ၏။ ထို့နောက်ငါသည် သူတို့ကို ဖမ်းဆီးတော်မူ၏၊ အပြန်ခရီးသည် ငါ့ထံသို့တည်း။"
        },
        {
            "chapter": 22,
            "verse": 49,
            "text": "၄၉။\tအို--တမန်တော် ဟောကြားလော့၊ ဟယ်-လူသားအပေါင်းတို့၊ ငါသည် သင်တို့အား သတိပေးသူရိုးရိုး သာဖြစ်၏။"
        },
        {
            "chapter": 22,
            "verse": 50,
            "text": "၅ဝ။\tအကြင်သူတို့သည် ယုံကြည်၍ သုစရိုက်မှုကို ပွားများအ့ံ၊ ထိုသူတို့အတွက် အပြစ်လွှတ်ခြင်းနှင့် ပေါများကြွယ်ဝ သောစည်းစိမ်ချမ်းသာတို့ရှိ၏။"
        },
        {
            "chapter": 22,
            "verse": 51,
            "text": "၅၁။\tသို့သော်ငါ၏ နှုတ်ကပတ်တော်များကို ခုခံပယ်ဖျက်ရန် ကြိုးစားသူတို့မှာမူကား ငရဲမီးကို တရားသဖြင့် ပိုင်ဆိုင်သူ များဖြစ်ကြ၏။"
        },
        {
            "chapter": 22,
            "verse": 52,
            "text": "၅၂။\tအို--တမန်တော်၊ သင်၏အထက်အဆက်ဆက်သောတမန်တော်တို့ကို ငါအရှင်မြတ်စေလွှတ်တော်မူ၏၊ ထို တမန်တော်တို့သည် ငါ၏ဗျာဒိတ်တော်များကို ရွတ်ဖတ်သောအခါ ရှိုင်တွာန်မာရ်နတ်သည် ထိုတရားတော်များကို ခုခံတိုက်ခိုက်ရန် ဖြားယောင်းသွေးဆောင်၏၊ သို့သော်အလ္လာဟ်အရှင်မြတ်သည် ရှိုင်တန်မာရနတ်၏ အကြံ အစည်ကို ဖျက်ဆီးတော်မူ၏၊ အလ္လာဟ်အရှင်မြတ်သည် မိမိချပေးသနားတော်မူသောကျမ်းတော်မြတ်ကို တည် စေတော်မူ၏၊ အလ္လာဟ်အရှင်မြတ်သည် သိတော်မူ၏၊ လိမ္မာတော်မူ၏။"
        },
        {
            "chapter": 22,
            "verse": 53,
            "text": "၅၃။\tအလ္လာဟ်အရှင်မြတ်သည် ရှိုင်တန်မာရ်နတ်၏ အကြံပေးချက် စိတ်နှလုံးတွင် အယူဝါဒရောဂါစွဲကပ်သူများနှင့် စိတ်နှလုံးမာမြင်းသူတို့အား လှည့်ဖြားဖို့ရာ ဖြစ်စေတော်မူ၏၊ မှတ်သားကြလော့၊ ဒုစရိုက်မှုကျူးလွန်သူတို့သည် အတိအလင်းဂုဏ်းကွဲသူများဖြစ်၏။"
        },
        {
            "chapter": 22,
            "verse": 54,
            "text": "၅၄။\tပညာဉာာဏ်ပေးသနားတော်မူခြင်းခံရသောသူတို့ကိုမူကား ကုရ်အာန်ကျမ်းတော်မြတ်မှာ သင်၏အသက်သခင် ကျေးဇူးရှင် မုချဧကန်ချပေးသနားတော်မူသောသစ္စာတော်ဖြစ်ကြောင်းကို သိစေတော်မူ၏၊ ထို့အပြင်သူတို့သည် ကျမ်းတော်မြတ်ကို ယုံကြည်လျက် သူတို့၏ စိတ်နှလုံးများသည် အရှင်မြတ်အား နှိမ့်ချကျိုးနွံကိုးစားဖို့ရာ စီရင်တော်မူ၏၊ မှတ်သားကြလော့၊ အလ္လာဟ်အရှင်မြတ်သည် ယုံကြည်ကိုးစားသူတို့အား လမ်းမှန်သို့ အမှန် ညွှန်နေတော်မူ၏။"
        },
        {
            "chapter": 22,
            "verse": 55,
            "text": "၅၅။\tထို့အပြင်မယုံကြည်သူတို့က အချိန်တော်ကြီးသည် သူတို့အပေါ်သို့ ရုတ်တရက်ရှောင်တခင်ဆိုက်ရောက်လာသည့် တိုင်အောင် သို့မဟုတ် ပျက်စီးခြင်းအပေါင်းနှင့်တွေ့ကြံုနေရသောနေ့တော်ကြီး၏ အပြစ်ဒဏ်သည် သူတို့အပေါ် သို့ ကျရောက်လာသည့်တိုင်အောင် ကုရ်အာန်ကျမ်းတော်မြတ်ကို ယုံမှားသံသယရှိခြင်းကို ရပ်တန့်ကြလိမ့်မည် မဟုတ်ချေ။"
        },
        {
            "chapter": 22,
            "verse": 56,
            "text": "၅၆။\tထိုနေ့တော်ကြီး၌ အချုပ်အခြာအာဏာသည် အလ္လာဟ်အရှင်မြတ်အဖို့သာတည်း၊ အရှင်မြတ်သည် လူသားတို့ အလည်ကြား၌ စီရင်ဆုံးဖြတ်တော်မူလိမ့်မည်၊ ယုံကြည်၍ ကုသိုလ်ကောင်းမှုပွားသူတို့သည် သုခဥယျာဉ်တော် များတွင် နေထိုင်ကြရလိမ့်မည်။"
        },
        {
            "chapter": 22,
            "verse": 57,
            "text": "၅၇။\tသို့သော်မယုံကြည်ပဲ ငါ၏ကျမ်းတော်ကို ငြင်းခုံသူတို့၊ သူတို့အတွက်မူကား အလွန်ရှက်ဖွယ်ကောင်းသောအပြစ် ဒဏ်ရှိ၏။"
        },
        {
            "chapter": 22,
            "verse": 58,
            "text": "၅၈။\tအကြင်သူတို့သည် အလ္လာဟ်အရှင်မြတ်၏ သာသနာတော်အတွက် မိမိတို့မြို့ရွာနေရပ်မှ ထွက်ပြေးပြီးနောက် အသတ်ခံရကြအ့ံ၊ သို့မဟုတ် အလိုအလျောက်ကွယ်လွန်သေဆုံးကြအ့ံ၊ ထိုသူတို့အား အလ္လာဟ်အရှင်မြတ်သည် ကောင်းမြတ်သောစည်းစိမ်ရိက္ခာကို အမှန်အကန်ပေးသနားတော်မူလိမ့်မည်၊ မှတ်သားကြလော့၊ အလ္လာဟ်အရှင် မြတ်သည် စည်းစိမ်ရိက္ခာပေးသနားသောသူတို့တွင် အထွဋ်အခေါင်ဖြစ်တော်မူ၏။"
        },
        {
            "chapter": 22,
            "verse": 59,
            "text": "၅၉။\tအမှန်မှာ အလ္လာဟ်အရှင်မြတ်သည် ထိုသူတို့အား မိမိတို့နှစ်သက်မြတ်နိုးသောဝင်ခြင်းဖြင့် ဝင်စေတော်မူလိမ့်မည်၊ မှတ်သားကြလော့၊ အလ္လာဟ်အရှင်မြတ်သည် မုချသိတော်မူ၏၊ ဧကန်အလိုလိုက်တော်မူ၏။"
        },
        {
            "chapter": 22,
            "verse": 60,
            "text": "၆ဝ။\tယင်းသို့အမှန်ဖြစ်၏၊ ထို့အပြင်အကြင်သူသည် မိမိနစ်နာဆုံးရှုံးရသလောက် လက်စားချေလို၏၊ ထို့နောက် သူသည် တဖန်မတရားညှင်းဆဲခြင်းကို ခံရအ့ံ၊ အလ္လာဟ်အရှင်မြတ်သည် ထိုသူအား စောင်မတော်မူအ့ံ၊ မှတ်သားကြလော့၊ အလ္လာဟ်အရှင်မြတ်သည် နူးည့ံသိမ်မွေ့တော်မူ၏၊ အပြစ်လွှတ်တော်မူ၏။"
        },
        {
            "chapter": 22,
            "verse": 61,
            "text": "၆၁။\tယင်းကဲ့သို့စောင်မတော်မူခြင်းကား အလ္လာဟ်အရှင်မြတ်သည် ညဉ့်အချိန်ကာလကို နေ့အတွင်းသို့၊ နေ့အချိန် ကာလကို ညဉ့်အတွင်းသို့ သွတ်သွင်းတော်မူသောကြောင့်တည်း၊ အလ္လာဟ်အရှင်မြတ်သည် ကြားတော်မူသော အရှင်၊ မြင်တော်မူသောအရှင်ဖြစ်တော်မူသောကြောင့်တည်း။"
        },
        {
            "chapter": 22,
            "verse": 62,
            "text": "၆၂။\tထို့အပြင်အလ္လာဟ်အရှင်မြတ်သည် အစစ်အမှန်ဖြစ်တော်မူသောကြောင့်တည်း၊ အရှင်မြတ်မှတပါး မိစ္ဆာမိုက်တို့ ကိုးကွယ်သောဘုရားများသည် အစစ်အမှန်မဟုတ်သောကြောင့်တည်း၊ အလ္လာဟ်အရှင်မြတ်သည် အတိုင်းထက် အလွန်ကြီးကျယ်မြင့်မြတ်တော်မူသောအရှင်ဖြစ်သောကြောင့်တည်း။"
        },
        {
            "chapter": 22,
            "verse": 63,
            "text": "၆၃။\tအလ္လာဟ်အရှင်မြတ်သည် အထက်မိုးကောင်းကင်မှ ကမ္ဘာကြီးပေါ်သို့ မိုးကို ရွာသွန်းစေတော်မူခြင်း၊ ထိုမိုးရွာသွန်း ပြီးနောက် နံနက်မိုးသောက်တွင် ပထဝီမြေကြီးသည် စိမ်းလန်းစွတ်စိုလာခြင်းတို့ကို သင်မမြင်သလော၊ မှတ်သား ကြလော့၊ အလ္လာဟ်အရှင်မြတ်သည် နက်နဲသိမ်မွေ့တော်မူ၏၊ သိမြင်တော်မူ၏။"
        },
        {
            "chapter": 22,
            "verse": 64,
            "text": "၆၄။\tအလ္လာဟ်အရှင်မြတ်သည် အထက်မိုးကောင်းကင်နှင့် အောက်ကမ္ဘာမြေကြီးပေါ်ဝယ် ရှိရှိသမျှတို့ကို သိမ်းရုံးစိုးပိုင် တော်မူ၏၊ မှတ်သားကြလော့၊ အလ္လာဟ်အရှင်မြတ်သည် ဇာတိပကတိအားဖြင့် ကုံလုံပြည့်စုံတော်မူ၏၊ အ့ံချီးမဆုံး ဖြစ်တော်မူ၏။"
        },
        {
            "chapter": 22,
            "verse": 65,
            "text": "၆၅။\tအလ္လာဟ်အရှင်မြတ်သည် မဟာပထဝီမြေပြင်ပေါ်ဝယ် ရှိရှိသမျှတို့ကို သင်တို့အား ကျိုးနွံစေတော်မူသည်ကို သင်တို့မမြင်ကြသလော၊ လှေသင်္ဘောစသည်တို့သည် အရှင်မြတ်၏အမိန့်တော်အားဖြင့် ပင်လယ်သမုဒ္ဒရာ ရေလမ်းဖြတ်သန်းသွားကြရကုန်၏၊ အရှင်မြတ်သည် မိမိ၏အမိန့်တော်မရှိပဲလျက် မိုးကောင်းကင်ကို မြေပေါ်သို့ အလိုအလျောက်ပြိုပျက်၍ မကျရအောင် ထိန်းစောင့်တော်မူ၏၊ မှတ်သားကြလော့၊ အလ္လာဟ်အရှင်မြတ်သည် လူသားတို့အဖို့အရာ မဟာဂရုဏာတော်အရှင်၊ အနန္တကောင်းကြီးမင်္ဂလာတော်အရှင်သခင်ဖြစ်တော်မူ၏။"
        },
        {
            "chapter": 22,
            "verse": 66,
            "text": "၆၆။\tအလ္လာဟ်အရှင်မြတ်သည် သင်တို့ကို အသက်ရှင်စေတော်မူသောအရှင်၊ ထို့နောက်သေစေတော်မူမည့်အရှင်၊ တဖန်ရှင်ပြန်ထမြောက်စေတော်မူမည့်အရှင်ဖြစ်တော်မူ၏၊ မှတ်သားကြလော့၊ လူသားသည် ကျေးဇူးကန်းသူ အမှန်ဖြစ်၏။"
        },
        {
            "chapter": 22,
            "verse": 67,
            "text": "၆၇။\tငါအရှင်မြတ်သည် လူမျိုးတိုင်းကို ၎င်းတို့လိုက်နာဆောင်ရွက်ဖို့ရာ ကျင့်စဉ်များချပေးသနားတော်မူခဲ့ပြီ၊ ဤသူ တို့အား သာသနာတော်ရေးနှင့်စပ်လျဉ်း၍ သင့်အား မငြင်းခုံကြစေလင့်၊ သို့သော်သူတို့အား သင်၏ အသက် သခင်ကျေးဇူးရှင်ဘက်တော်သို့ ဖိတ်မန္တကပြုလော့၊ မှတ်သားလော့၊ သင်သည် မှန်သောညွှန်ပြချက်ကို လိုက်နာ သူအမှန်ဖြစ်၏။"
        },
        {
            "chapter": 22,
            "verse": 68,
            "text": "၆၈။\tအကယ်၍ဤသူတို့သည် သင့်အား ငြင်းခုံကြအ့ံ၊ သူတို့အား သင်တို့ပြုကျင့်သမျှကို အလ္လာဟ်အရှင်မြတ်သည် အသိဆုံးဖြစ်တော်မူ၏ဟု သင်ဟောကြားလော့။"
        },
        {
            "chapter": 22,
            "verse": 69,
            "text": "၆၉။\tရှင်ပြန်ထမြောက်ရသောနေ့တော်ကြီး၌ သင်တို့အလယ်တွင် သင်တို့ငြင်းခုံကွဲလွဲမှုများကို အလ္လာဟ်အရှင်မြတ် စစ်ကြောစီရင်တော်မူလိမ့်မည်။"
        },
        {
            "chapter": 22,
            "verse": 70,
            "text": "၇ဝ။\tအလ္လာဟ်အရှင်မြတ်သည် အထက်မိုးကောင်းကင်၊ အောက်ကမ္ဘာကြီးပေါ်ဝယ်ရှိရှိသမျှကို သိတော်မူကြောင်း၊ သင်သိပြီမဟုတ်လော၊ မှတ်သားကြလော့၊ ၎င်းသည် မှတ်ပုံစာအုပ်ကြီး၌ အမှန်ရှိ၏၊ ထိုအရာသည် အလ္လာဟ် အရှင်မြတ်အဖို့ အမှန်လွယ်ကူ၏။"
        },
        {
            "chapter": 22,
            "verse": 71,
            "text": "၇၁။\tထို့အပြင်မိစ္ဆာမိုက်တို့သည် အရှင်မြတ်မှတပါး ဘုရားတုကို ကိုးကွယ်ဆည်းကပ်ကြသည်၊ ယင်းသို့ပြုလုပ်ရန် သူတို့မှာ အကိုးအကားတစ်စုံတစ်ရာမရှိချေ၊ ထို့အပြင်သူတို့သည် မိမိတို့၏ဘုရားပျက်အကြောင်းကို တစ်စုံတစ်ရာ မသိရှိကြချေ၊ အကြောင်းမူကားဒုစရိုက်မကောင်းမှုကို ကျူးလွန်သူများအဖို့အရာ ကူညီစောင်မသူလုံးဝမရှိချေ။"
        },
        {
            "chapter": 22,
            "verse": 72,
            "text": "၇၂။\tသင်သည် ငါအရှင်မြတ်၏ ကုရ်အာန်ကျမ်းတော်မှ ဂါထာတော်များကို မိစ္ဆာဒိဋ္ဌိတို့အား ရွတ်ဖတ်ပြသူအား ဟယ်--အချင်းတို့၊ ဤရွေ့ဤမျှမက ကြောက်မက်ဖွယ်သောအရာကို ငါဟောပြောကြေငြာရမည်လော၊ ငရဲ မီးကြီး၊ အလ္လာဟ်အရှင်မြတ်သည် မယုံကြည်သူအား ထိုမီးကို ပေးသနားတော်မူရန် ဂတိဗျာဒိတ်ချမှတ်ထားတော် မူပြီ၊ ထိုမီးသည် အလွန်စက်ဆုပ်ရွံရှာဖွယ်သောခရီးဆုံးဖြစ်၏။"
        },
        {
            "chapter": 22,
            "verse": 73,
            "text": "၇၃။\tအို--လူသားအပေါင်းတို့၊ ဥပမာတစ်ခုဆောင်အ့ံ၊ ထိုဥပမာကို ကောင်းစွာနာခံကြလော့၊ မှတ်သားကြလော့၊ အလ္လာဟ်အရှင်မြတ်မှတပါး သင်တို့ကိုးကွယ်သောဘုရားတို့သည် သူတို့အားလုံးပူးပေါင်းဆောင်ရွက်သော်လည်း ယင်ကောင်တစ်ကောက်ကိုမျှ မဖန်ဆင်းနိုင်ကြချေ၊ အကယ်၍ထိုယင်ကောင်သည် သူတို့ထံမှ တစ်စုံတစ်ခုကို ချီယူသွားလျှင် သူတို့သည် ထိုအရာကို ထိုယင်ကောင်ကလေးထံမှ ပြန်မယူနိုင်ကြချေ၊ ကိုးကွယ်သူနှင့် ကိုးကွယ်ခံရသူနှစ်ဦးစလုံးပင် အင်အားချိနဲ့သူများဖြစ်ကြ၏။"
        },
        {
            "chapter": 22,
            "verse": 74,
            "text": "၇၄။ မှတ်သားကြလော့၊ ထိုမိစ္ဆာမိုက်တို့သည် အလ္လာဟ်အရှင်မြတ်အား ထောက်ချင့်ထိုက်သလောက်မထောက်ချင့် ကြချေ၊ မှတ်သားကြလော့၊ အလ္လာဟ်အရှင်မြတ်သည် အတိုင်းမသိခွန်အားကြီးတော်မူသောအရှင်၊ အနန္တဘုန်း တန်ခိုးတော်အရှင်ဖြစ်တော်မူ၏။"
        },
        {
            "chapter": 22,
            "verse": 75,
            "text": "၇၅။\tအလ္လာဟ်အရှင်မြတ်သည် ကောင်းကင်တမန်တော်နှင့် လူသားတို့အထဲမှ မိမိ၏ တမန်တော်များကို ရွေးကောက် တော်မူ၏၊ မှတ်သားကြလော့၊ အရှင်မြတ်သည် ကြားတော်မူသောအရှင်၊ မြင်တော်မူသောအရှင်ဖြစ်တော်မူ၏။"
        },
        {
            "chapter": 22,
            "verse": 76,
            "text": "၇၆။\tအရှင်မြတ်သည် လူသားတို့၏အတိတ်၊ ပစ္စုပ္ပန်၊ အနာဂတ်ကာလသုံးပါးကို သိတော်မူ၏၊ အလ္လာဟ်အရှင်မြတ် အထံတော်သို့ ခပ်သိမ်းကုန်သောအရာတို့ကို ပြန်ပို့မည်သာတည်း။"
        },
        {
            "chapter": 22,
            "verse": 77,
            "text": "၇၇။\tအို--ယုံကြည်သူအပေါင်းတို့၊ သင်တို့သည် မိမိတို့၏အသက်သခင်ကျေးဇူးရှင်အာ ဦးညွတ်ချပျဝပ်ရှိခိုးကြလော့၊ သုစရိုက်ကောင်းမှုကို ပွားများကြလော့၊ သို့မှသာလျှင်သင်တို့သည် ကြီးပွားကောင်းကြီးပွားကြလိမ့်မည်။"
        },
        {
            "chapter": 22,
            "verse": 78,
            "text": "၇၈။\tထို့အပြင်အလ္လာဟ်အရှင်မြတ်အတွက် အရှင်မြတ်နှင့်လျောက်ပတ်သောလုံ့လဝီရိယာဖြင့် အားထုတ်ဆောင်ရွက် ကြလော့၊ အရှင်မြတ်သည် သင်တို့အား ရွေးကောက်တော်မူပြီ၊ သင်တို့၏သာသနာရေးတွင် သင်တို့အပေါ်သို့ ခဲယဉ်းခြင်းကို တင်တော်မမူချေ၊ သင်တို့ဘိုးဘအေဗရာဟမ်၏ ဘာသာအယူဝါဒသည် သင်တို့၏အမည်နာမကို သင်တို့၏ အယူဝါဒဖြစ်၏၊ အရှင်မြတ်သည် ရှေးဦးမဆွကပင် သင်တို့၏ အမည်နာမကို မူစလင်(မ်)ဟု မှည့် ခေါ်တော်မူ၏။ ကုရ်အာန်ကျမ်းတော်မြတ်တွင်လည်း ထို့အတူသင်တို့ကို မူစလင်(မ်)ဟု ခေါ်ဝေါ်တော်မူ၏၊ သို့အမည်ပေးတော်မူခြင်းမှ တမန်တော်မိုဟမ္မဒ်သည် သင်တို့အပေါ်တွင် သက်သေခံစိမ့်သောငှာ သင်တို့လည်း လူသားတို့အပေါ်တွင် သက်သေခံစိမ့်သောငှာဖြစ်၏၊ ထို့ကြောင့်ဆွလားသ်ဝတ်ပြုကြလော့၊ ဇကားသ်အလှုကို လှုကြလော့၊ ထို့အပြင်အလ္လာဟ်အရှင်မြတ်အား အမြဲဆည်းကပ်ကြလော့၊ အရှင်မြတ်သည် သင်တို့၏ကာကွယ် စောင့်ရှောက်သောအဆွေခင်ပွန်းဖြစ်တော်မူ၏၊ ကောင်းကြီးမင်္ဂလာအဖြာဖြာနှင့် ပြည့်စုံတော်မူသောနာယက၊ ကောင်းကြီးမင်္ဂလာနှင့် ပြည့်စုံတော်မူသောကူညီရိုင်းပင်းသူဖြစ်တော်မူ၏။"
        }
    ]
}
{
    "chapter": [
        {
            "chapter": 20,
            "verse": 1,
            "text": "၁။\tတား ဟား"
        },
        {
            "chapter": 20,
            "verse": 2,
            "text": "၂။\tအို-တမန်တော်မိုဟမ္မဒ်၊ ငါသည် သင့်စိတ်ညှိုးနွမ်းဖို့ရာ ဤကုရ်အာန်ကျမ်းတော်မြတ်ကို သင့်အား ထုတ်ပြန်ပေး သနားတော်မူသည်မဟုတ်ချေ။"
        },
        {
            "chapter": 20,
            "verse": 3,
            "text": "၃။\tသို့သော်အလ္လာဟ်အရှင်မြတ်ကို ကြောက်ရွံ့ရိုသေသူတို့အား သတိပေးဆုံးမဖို့ရာဖြစ်သည်။"
        },
        {
            "chapter": 20,
            "verse": 4,
            "text": "၄။\tမိုးကောင်းကင်နှင့် ကမ္ဘာမြေကြီးကို ဖန်ဆင်းတော်မူသောအရှင်မြတ်ထံတော်မှ ကျရောက်လာသောဆုံးမစကား ဖြစ်သည်။"
        },
        {
            "chapter": 20,
            "verse": 5,
            "text": "၅။\tရာဇပလ္လင်တော်တွင် စံမြန်းတော်မူသောမဟာဂရုဏာတော်အရှင်။"
        },
        {
            "chapter": 20,
            "verse": 6,
            "text": "၆။\tမိုးမြေနှင့် မိုးမြေစပ်ကြားရှိရှိသမျှသော၊ မြေကြီးအောက်ရှိသောအရာခပ်သိမ်းကုန်တို့ကို စိုးပိုင်တော်မူသောအရှင်။"
        },
        {
            "chapter": 20,
            "verse": 7,
            "text": "၇။\tထို့အပြင်သင်သည် အသံကျယ်စွာနှင့်ပြောဆိုသောအခါ အရှင်မြတ်သည် သင်၏ စိတ်ထဲတွင် လျှို့ဝှက်ထားသော အရာများနှင့် ထိုထက်သာလွန်စွာထိမ်ဝှက်ထားသောအရာများကို သိတော်မူ၏။"
        },
        {
            "chapter": 20,
            "verse": 8,
            "text": "၈။\tအလ္လာဟ်အရှင်မြတ်၊ အရှင်မြတ်မှတပါး အခြားအရှင်သခင်မရှိချေ။ အရှင်မြတ်၏ နာမတော်များသည် အလွန် မြင့်မြတ်တင့်တယ်လှပေသည်။"
        },
        {
            "chapter": 20,
            "verse": 9,
            "text": "၉။\tသင့်ထံသို့ တမန်တော်မူစာ၏ အတ္ထုပ္ပတ္တိကျရောက်လာပြီလော။"
        },
        {
            "chapter": 20,
            "verse": 10,
            "text": "၁ဝ။\tထိုတမန်တော်သည် မီးတစ်ခုကို မြင်ရ၍ သူ၏လူများအား ဤတွင်ဆိုင်းင့ံကြလော့။ ငါသည် အဝေးမှာ မီး တစ်ခုကို မုချမြင်ရ၏။ ထိုမီးရှို့ရာမှ မီးကျီးမီးခဲတစ်ခုကို သင်တို့ထံယူခဲ့နိုင်ကောင်းယူခဲ့လိမ့်မည်။ သို့မဟုတ် ထိုမီးရှို့ရာတွင် လမ်းညွှန်ပြချက်တစ်စုံတစ်ခုကို တွေ့ကောင်းတွေ့လိမ့်မည်ဟု ပြောပြ၏။"
        },
        {
            "chapter": 20,
            "verse": 11,
            "text": "၁၁။\tသူသည် ထိုနေရာသို့ ရောက်သောအခါ သူ့ကို အမည်အားဖြင့် အို--မူစာဟု ခေါ်၏။"
        },
        {
            "chapter": 20,
            "verse": 12,
            "text": "၁၂။\tထို့အပြင်ဆက်လက်ကြားရသည်မှာ မှတ်သားလော့၊ ငါသည် သင်၏ အရှင်သခင်ဖြစ်တော်မူ၏။ အကြောင်းမူကား သင်သည် မင်္ဂလာကျက်သရေရှိသောတိုပါချိုင့်ဝှမ်းသို့ ရောက်လာချေပြီ။ သို့ဖြစ်၍ သင်၏ခြေနင်းကို ချွတ်လော့။"
        },
        {
            "chapter": 20,
            "verse": 13,
            "text": "၁၃။\tထို့ပြင်ငါသည် သင့်ကို ရွေးကောက်တော်မူပြီ၊ ထို့ကြောင့်သင်သည် ငါ၏ဗျာဒိတ်တော်ကို ကြားနာလော့။"
        },
        {
            "chapter": 20,
            "verse": 14,
            "text": "၁၄။\tမှတ်သားလော့၊ ငါသည် အလ္လာဟ်အရှင်မြတ်ဖြစ်တော်မူ၏။ ငါမှတပါး အခြားအရှင်သခင်မရှိချေ။ ထို့ကြောင့် ငါ့ကိုသာလျှင် ခဝပ်ကိုးကွယ်လော့၊ ငါ့ကို အောက်မေ့တသဖို့ရာ ဆွလားသ်ဝတ်ပြုလော့။"
        },
        {
            "chapter": 20,
            "verse": 15,
            "text": "၁၅။\tမှတ်သားလော့၊ အချိန်တော်သည် အမှန်ပင်ချဉ်းကပ်လာနေပြီ၊ သို့သော်ငါသည် ထိုနေ့တော်ကြီးကို လျှို့ဝှက် ထားမည်၊ အကြောင်းမူကား ဝိညာဉ်တိုင်းသည် မိမိပြုကျင့်သည့်အလျောက် အကျိုးအပြစ်ခံစားစေဖို့ရာဖြစ်သည်။"
        },
        {
            "chapter": 20,
            "verse": 16,
            "text": "၁၆။\tထို့ကြောင့်ငါ့ကို မယုံကြည်ပဲ မိမိအလိုဆန္ဒဆွဲငင်ရာသို့ လိုက်သောသူသည် သင့်အား ၎င်းကို တွေးတောခြင်းမှ လှည့်မသွားစေရန် ပြုလုပ်ခွင့်မပေးလင့်။ သို့မှသာလျှင်သင်သည် မပျက်စီးချေ။"
        },
        {
            "chapter": 20,
            "verse": 17,
            "text": "၁၇။\tအို--မူစာ၊ သင်၏လက်ျာလက်တွင် မည်သည့်အရာရှိသနည်း။"
        },
        {
            "chapter": 20,
            "verse": 18,
            "text": "၁၈။\tတမန်တော်မူစာက ဤဝထ္ထုသည် အကျွနု်ပ်စွဲကိုင်သောတောင်ဝှေးဖြစ်ပါ၏။ ဤတောင်ဝှေးအပေါ်၌ အကျွနု်ပ် သည် အမှီပြုရပါ၏။ ဤတောင်ဝှေးဖြင့် အကျွနု်ပ်၏ သိုးများအတွက် သစ်ကိုင်းရိုက်ချိုးရပါ၏။ ထို့အပြင်အကျွနု်ပ် သည် ထိုတောင်ဝှေး၌ အခြားအသုံးပြုခြင်းကို တွေ့ပါ၏ဟု တင်လျှောက်၏။"
        },
        {
            "chapter": 20,
            "verse": 19,
            "text": "၁၉။\tအရှင်မြတ်က အို--မူစာ၊ ၎င်းကို ပစ်ချလိုက်ဟု ဗျာဒိတ်ပေးတော်မူ၏။"
        },
        {
            "chapter": 20,
            "verse": 20,
            "text": "၂ဝ။\tဗျာဒိတ်တော်အတိုင်း ပစ်ချလိုက်သောအခါ ၎င်းသည် လူးလိမ့်သွားလာသောမြွေမုချဖြစ်လာသည်။"
        },
        {
            "chapter": 20,
            "verse": 21,
            "text": "၂၁။\tတဖန်အရှင်မြတ်က အို--မူစာ၊ ၎င်းကို ဆုပ်ကိုင်လော့၊ မကြောက်လင့်၊ ငါသည် ၎င်းကို မူလအတိုင်းဖြစ်စေ တော်မူမည်။"
        },
        {
            "chapter": 20,
            "verse": 22,
            "text": "၂၂။\tသင်၏လက်ကို မိမိလက်ကတီးကြားသို့ သွင်းလော့၊ ၎င်းသည် ဖြူစင်သန့်ရှင်းအနာမဲ့စွာထွက်လာတ္တံ့၊ ဤအ့ံဖွယ် သည် ဒုတိယသာဓကတော်ဖြစ်၏။"
        },
        {
            "chapter": 20,
            "verse": 23,
            "text": "၂၃။\tငါသည် သင့်အား ငါ၏နမိတ်လက္ခဏာတော်ကြီးအချို့ကို ပြသဖို့ရာ။"
        },
        {
            "chapter": 20,
            "verse": 24,
            "text": "၂၄။\tသင်သည် ဖာရောမင်းထံသို့ သွားလော့၊ မှတ်သားလော့၊ သူသည် တရားကျူးလွန်သူဖြစ်၏။"
        },
        {
            "chapter": 20,
            "verse": 25,
            "text": "၂၅။\tတမန်တော်မူစာက အို--အကျွနု်ပ်၏ အရှင်သခင်၊ အကျွနု်ပ်အား စိတ်သာယာမှုပေးသနားတော်မူပါ။"
        },
        {
            "chapter": 20,
            "verse": 26,
            "text": "၂၆။\tထို့အပြင်အကျွနု်ပ်၏အလုပ်ဝတ္တရားများကို လွယ်ကူစေတော်မူပါ။"
        },
        {
            "chapter": 20,
            "verse": 27,
            "text": "၂၇။\tထို့အပြင်အကျွနု်ပ်၏ လျှာမှ အထုံးကို ဖြေပေးတော်မူပါ။"
        },
        {
            "chapter": 20,
            "verse": 28,
            "text": "၂၈။\tသို့မှသာလျှင်အကျွနု်ပ်၏ ဟောပြောချက်ကို သူတို့နားလည်ကြပါမည်။"
        },
        {
            "chapter": 20,
            "verse": 29,
            "text": "၂၉။\tအကျွနု်ပ်၏သားချင်းထံမှ အကျွနု်ပ်အတွက် နောက်လိုက်တစ်ယောက်ခန့်တော်မူပါ။"
        },
        {
            "chapter": 20,
            "verse": 30,
            "text": "၃ဝ။\tအကျွနု်ပ်၏အစ်ကိုဟာရွန်ကို ခန့်တော်မူပါ။"
        },
        {
            "chapter": 20,
            "verse": 31,
            "text": "၃၁။\tထိုသူ့အားဖြင့် အကျွနု်ပ်၏အင်အားကို ဖြည့်တင်းတော်မူပါ။"
        },
        {
            "chapter": 20,
            "verse": 32,
            "text": "၃၂။\tထို့အပြင်သူ့အား အကျွနု်ပ်၏ဝတ္တရားကို ခွဲယူစေတော်မူပါ။"
        },
        {
            "chapter": 20,
            "verse": 33,
            "text": "၃၃။\tအကျွနု်ပ်တို့နှစ်ဦးသည် အရှင်၏ကျေးဇူးတော်ကို ချီးကျူးဖို့ရာဖြစ်ပါ၏။"
        },
        {
            "chapter": 20,
            "verse": 34,
            "text": "၃၄။\tထို့အပြင်အရှင့်အား များစွာအောက်မေ့သတဖို့ရာလည်းဖြစ်ပါ၏။"
        },
        {
            "chapter": 20,
            "verse": 35,
            "text": "၃၅။\tအရှင်သည် အကျွနု်ပ်တို့ကို အမြဲမြင်တော်မူပါ၏ဟု တင်လျှောက်၏။"
        },
        {
            "chapter": 20,
            "verse": 36,
            "text": "၃၆။\tထိုအခါအရှင်မြတ်က အို--မူစာ၊ သင့်အား သင်တောင်းသောဆုကို ပေးသနားတော်မူပြီ။"
        },
        {
            "chapter": 20,
            "verse": 37,
            "text": "၃၇။\tအထက်တစ်ကြိမ်ငါသည် သင့်အား ကျေးဇူးပြုတော်မူလေပြီ။"
        },
        {
            "chapter": 20,
            "verse": 38,
            "text": "၃၈။\tထိုအချိန်၌ ငါသည် သင်၏မိခင်အား ဤသို့ဗျာဒိတ်ပေးတော်မူ၏။"
        },
        {
            "chapter": 20,
            "verse": 39,
            "text": "၃၉။\tသူ့ကို သေတ္တာတွင်ထည့်ပြီးလျှင် ၎င်းကို မြစ်ထဲသို့ ပစ်ချလော့၊ မြစ်သည် ၎င်းကို ကမ်းခြေသို့ ပစ်တင်လတ္တံ့၊ ထိုမှာ ငါ၏ရန်သူသည် သူ့ကို ယူလိမ့်မည်။ အို--မူစာ၊ သင့်အား ငါ့အလိုတော်အတိုင်း သင်ကြားပြသဖို့ရာ ငါသည် သင့်အား ငါ့ထံမှ ချစ်ခင်မြတ်နိုးခြင်းဖြင့် ခြံုထားတော်မူ၏။"
        },
        {
            "chapter": 20,
            "verse": 40,
            "text": "၄ဝ။\tထို့ကြောင့်သင်၏အစ်မရင်းသည် သွား၍ ဤသူငယ်ကို ထိန်းသိမ်းစောင့်ရှောက်မည့်နို့ထိန်းမိန်းမပြသရပါမည်လော ဟု မေး၏။ သင့်မိခင်သည် မျက်လုံးများအားပြည့်ကြည်လင်၍ ပူပန်သောကမဖြစ်စေရန်အလို့ငှာ ငါသည် သင့်အား သင်၏မိခင်ထံပြန်အပ်တော်မူ၏။ သင်သည် လူတစ်ယောက်ကို သတ်ဖြတ်၏။ ထိုအခါ ငါသည် သင့်ကို ပူပင်သောကကြီးမှ ကယ်နှုတ်တော်မူ၍ သင့်အား စုံစမ်းကြီးအားဖြင့် စုံစမ်းတော်မူ၏။ သင်သည် မဒယန်မြို့သားတို့နှင့် နှစ်ပေါင်းများစွာနေရ၏။ အို--မူစာ၊ ထို့နောက်သင်သည် ပြဋ္ဌာန်းတော်မူသည့်အတိုင်း ဤအရပ်သို့ လာရ၏။"
        },
        {
            "chapter": 20,
            "verse": 41,
            "text": "၄၁။\tငါ၏အမှုတော်ကို ထမ်းဆောင်ဖို့ရာ သင့်အား ငါရွေးကောက်တော်မူပြီ။"
        },
        {
            "chapter": 20,
            "verse": 42,
            "text": "၄၂။\tထို့ကြောင့်ယခုသင်နှင့် သင်၏အစ်ကိုသည် ငါ၏သက်သေသာဓကတော်များနှင့် သွားကြလော့၊ ငါ့အား အောက် မေ့တသဖို့ရာ မပေါ့လျော့ကြလင့်။"
        },
        {
            "chapter": 20,
            "verse": 43,
            "text": "၄၃။\tသင်တို့နှစ်ဦးသည် ဖာရောမင်းထံသို့ သွားကြလော့၊ မုချဧကန်သူသည် တရားတော်ကို ကျူးကျော်ပြီ။"
        },
        {
            "chapter": 20,
            "verse": 44,
            "text": "၄၄။\tသင်တို့နှစ်ဦးသည် သူ့အား သိမ်မွေ့စွာဟောကြားကြလော့။ သူသည် သတိရကောင်းရလိမ့်မည်၊ သို့မဟုတ် ကြောက်ရွံ့ကောင်းကြောက်ရွံ့လိမ့်မည်ဟု ဗျာဒိတ်ပေးတော်မူ၏။"
        },
        {
            "chapter": 20,
            "verse": 45,
            "text": "၄၅။\tထိုအခါသူတို့က အို--အကျွနု်ပ်တို့၏အရှင်သခင်၊ သူသည် အကျွနု်ပ်တို့အား မာနထောင်လွှားမည်ကို သော် လည်းကောင်း၊ အာဏာရှင်ကဲ့သို့မတရားကျင့်ကြံမည်ကိုသော်လည်းကောင်း၊ အကျွနု်ပ်တို့စိုးရိမ်ပါ၏ဟု လျှောက် တင်ကြ၏။"
        },
        {
            "chapter": 20,
            "verse": 46,
            "text": "၄၆။\tအရှင်မြတ်က သင်တို့မကြောက်ရွံ့ကြလင့်၊ မှတ်သားကြလော့၊ ငါသည် သင်တို့ညီအစ်ကိုနှစ်ယောက်နှင့်အတူ တကွရှိတော်မူ၏၊ ကြားတော်မူ၏၊ မြင်တော်မူ၏။"
        },
        {
            "chapter": 20,
            "verse": 47,
            "text": "၄၇။\tထို့ကြောင့်သင်တို့သည် သူ့ထံသို့သွား၍ ဤသို့ဟောကြားလော့၊ မှတ်သားလော့၊ အကျွန်ုပ်တို့သည် သင်၏ အရှင်သခင်၏ တမန်တော်နှစ်ပါးဖြစ်ကြ၏။ ထို့ကြောင့်အစ္စရာအီလ်အမျိုးသားတို့ကို အကျွနု်ပ်တို့နှင့်လိုက်သွားခွင့် ပြုလော့၊ သူတို့ကို နှိပ်စက်ကလူမပြုလင့်၊ အကျွနု်ပ်တို့သည် သင်၏ကျေးဇူးတော်သခင်ထံမှ အ့ံဖွယ်သူရဲတစ်ခု ယူဆောင်လာ၏၊ မှန်ကန်သောညွှန်ပြချက်ကို လိုက်နာသူ၊ ထိုသူအတွက် အေးချမ်းသာယာခြင်းရှိလတ္တံ့။"
        },
        {
            "chapter": 20,
            "verse": 48,
            "text": "၄၈။\tမှတ်သားလော့၊ တရားတော်ကို ငြင်းပယ်ကျောပေးသူသည် အပြစ်ဒဏ်တော်ခံစားရမည်ဟု အကျွနု်ပ်တို့ထံသို့ ဗျာဒိတ်တော်လာ၏။"
        },
        {
            "chapter": 20,
            "verse": 49,
            "text": "၄၉။\tဖာရောမင်းက အို--မူစာ၊ သင်တို့နှစ်ဦး၏ အရှင်သခင်သည် အဘယ်သူနည်းဟု မေး၏။"
        },
        {
            "chapter": 20,
            "verse": 50,
            "text": "၅ဝ။\tမူစာက အကျွနု်ပ်တို့၏ကျေးဇူးတော်သခင်သည် အရာရာတိုင်းကို ၎င်း၏ဖန်ဆင်းခြင်းကို ပေးသနားတော်မူသော အရှင်ဖြစ်တော်မူ၏။ ထို့နောက်ထိုအရာကို လမ်းညွှန်ပြတော်မူ၏ဟု ပြန်ပြော၏။"
        },
        {
            "chapter": 20,
            "verse": 51,
            "text": "၅၁။\tထိုအခါဖာရောမင်းက သို့ပါလျှင်ရှေ့လူဟောင်းတို့အခြေအနေသည် မည်သို့ရှိသနည်းဟု မေး၏။"
        },
        {
            "chapter": 20,
            "verse": 52,
            "text": "၅၂။\tမူစာကလည်း ထိုအကြောင်းအရာကို အကျွနု်ပ်၏အရှင်သခင်သာလျှင် သိတော်မူ၏။ ထိုအကြောင်းအရာကို အရှင်မြတ်အထံတော်၌ မှတ်ပုံတင်ထားတော်မူ၏။ အကျွနု်ပ်၏ ကျေးဇူးတော်သခင်သည် ဘယ်သောအခါမှ မှားယွင်းတော်မမူချေ၊ မေ့လျော့တော်မမူချေ။"
        },
        {
            "chapter": 20,
            "verse": 53,
            "text": "၅၃။ အရှင်မြတ်သည် မဟာပထဝီမြေကြီးကို အိပ်ရာအဖြစ်ဖြင့် ခင်းထားတော်မူ၏။ ထိုမြေပေါ်တွင် သင်တို့သွားလာ ဖို့ရာ လမ်းများကို စီရင်ထားတော်မူ၏။ ထို့အပြင်အထက်ကောင်းကင်ဘုံမှ မိုးရေကို ရွာသွန်းစေတော်မူ၏။ ထိုမိုးရေအားဖြင့် ငါအရှင်မြတ်သည် သီးပင်၊ ပွင့်ပင်၊ ဟင်းသီးဟင်းရွက်အမျိုးမျိုးကို ပေါက်ရောက်စေတော်မူ၏။"
        },
        {
            "chapter": 20,
            "verse": 54,
            "text": "၅၄။\tထို့အပြင်ဗျာဒိတ်တော်လာသည်မှာ ထိုသစ်ပင်များမှ သင်တို့မှီဝဲသုံးစွဲကြလော့၊ သင်တို့၏တိရိစ္ဆာန်များကိုလည်း ကျွေးမွေးကြလော့၊ ဤဖြစ်ရပ်များ၌ စဉ်းစားဆင်ခြင်တတ်သူတို့အဖို့ နိမိတ်လက္ခဏာအ့ံဖွယ်တော်များပါရှိ၏၊ ဖြစ်၏။"
        },
        {
            "chapter": 20,
            "verse": 55,
            "text": "၅၅။\tငါသည် သင်တို့ကို ပထဝီမြေဖြင့် ဖန်ဆင်းတော်မူ၏။ မြေကြီးထဲသို့ ပြန်သွင်းတော်မူ၏။ တဖန်မြေကြီးထဲမှ ဒုတိယအကြိမ်ထုတ်ယူတော်မူ၏။"
        },
        {
            "chapter": 20,
            "verse": 56,
            "text": "၅၆။\tငါသည် ဖာရောမင်းအား ငါ၏နိမိတ်အ့ံဖွယ်များကို ပြသတော်မူ၏ သို့သော်သူသည် ထိုအ့ံဖွယ်များကို မယုံကြည် ပယ်ရှား၏။"
        },
        {
            "chapter": 20,
            "verse": 57,
            "text": "၅၇။\tသူက အို--မူစာ၊ သင်သည် အကျွနု်ပ်တို့အား မိမိတို့တိုင်းပြည်မှ ဝိဇ္ဇာအတတ်ဖြင့် မောင်းထုတ်ရန် လာခဲ့ သလော။"
        },
        {
            "chapter": 20,
            "verse": 58,
            "text": "၅၈။\tသို့သော်အကျွနု်ပ်တို့လည်း ထိုအတတ်ကို တတ်ကြ၏။ ထို့ကြောင့်ဝိဇ္ဇာအတတ်ပြိုင်ရန် အချိန်နေ့ရက်ကို သတ်မှတ်ချိန်းချက်ကြအ့ံ၊ ထိုချိန်းဆိုသောအချိန်တွင် မပျက်မကွက်ပဲ သင်တို့၊ကျွနု်ပ်တို့သည် နှစ်ဦးနှစ်ဖက် အတွက် သင့်တော်လွယ်ကူသောနေရာသို့ လာကြပါစို့ဟု ပြော၏။"
        },
        {
            "chapter": 20,
            "verse": 59,
            "text": "၅၉။\tမူစာက ပွဲတော်နေ့ကြီးကို သတ်မှတ်ချိန်းချက်ကြပါစို့၊ ထိုနေ့၌ လူထုအား နေမြင့်ချိန်၌ အတတ်ပညာပြိုင်မည့် နေရာတွင် စုဝေးစေပါလော့။"
        },
        {
            "chapter": 20,
            "verse": 60,
            "text": "၆ဝ။\tထို့နောက်ဖာရောမင်းသည် မိမိ၏အင်အားကို စုဆောင်းပြီးလျှင် ချိန်းဆိုသောနေရာသို့ အချိန်မီလာလော့။"
        },
        {
            "chapter": 20,
            "verse": 61,
            "text": "၆၁။\tထိုအခါတမန်တော်မူစာက ဟယ်-အချင်းတို့၊ သင်တို့ပူဆွေးကြရလတ္တံ့၊ အရှင်မြတ်သည် သင်တို့အား အပြစ်ဒဏ် တစ်ခုခုနှင့် သုတ်သင်ရှင်းလင်းပစ်တော်မမူခြင်းငှာ သင်တို့သည် အရှင်မြတ်အား မုသားစွပ်စွဲပြောဆိုခြင်းကို မဖန်တီးကြနှင့်၊ မုသားစကားဆိုသူသည် အကြီးအကျယ်ဆုံးရှုံးရာတည်းဟု ဟောကြား၏။"
        },
        {
            "chapter": 20,
            "verse": 62,
            "text": "၆၂။\tသူတို့အဘယ်အရာကို ပြုလုပ်ရမည်ကိ သူတို့အချင်းချင်းနှီးနှောတိုင်ပင်ကြ၏။ သူတို့သည် မိမိတို့တိုင်ပင်ချက်ကို လျှို့ဝှက်ထားကြ၏။"
        },
        {
            "chapter": 20,
            "verse": 63,
            "text": "၆၃။\tသူတို့က မှတ်သားကြလော့၊ ဤသူနှစ်ယောက်သည်ကား ပဥ္စလက်ဆရာများဖြစ်ကြ၏။ သူတို့သည် ၎င်းတို့၏ ဝိဇ္ဇာအတတ်အားဖြင့် သင်တို့တိုင်းပြည်မှ နှင်ထုတ်၍ သင်တို့၏ရိုးရာထုံးတမ်းစဉ်လာကောင်းများကို ဖျက်ဆီးပစ် လိုကြ၏။"
        },
        {
            "chapter": 20,
            "verse": 64,
            "text": "၆၄။\tထို့ကြောင့်သင်တို့သည် အကြံအစည်ထုတ်ပြီးလျှင် ပြိုင်ပွဲကို လာကြလော့၊ ယနေ့သင်တို့အနက် အကြင်သူသည် ထိုသူနှစ်ဦးကို နိုင်အံ့၊ ထိုသူသည် အမှန်ပင် အောင်မြင်လိမ့်မည်ဟု ပြောဆို၏။"
        },
        {
            "chapter": 20,
            "verse": 65,
            "text": "၆၅။\tသူတို့က အို--မူစာ၊ သင်သည် ရှေးဦးစွာပစ်ချမည်လော၊ သို့မဟုတ်အကျွနု်ပ်တို့ရှေးဦးစွာပစ်ချရမည်လောဟု မေး၏။"
        },
        {
            "chapter": 20,
            "verse": 66,
            "text": "၆၆။\tထိူအခါမူစာက မဟုတ်ချေ၊ သင်တို့ပစ်ချပါလော့ဟု ပြန်ပြော၏။ ထိုအခါသူတို့၏မန္တာန်မန္တရားအစွမ်းကြောင့် သူတို့၏ကြိုးခွေများနှင့် ကြိမ်လုံးတောင်ဝှေးများသည် လျှောက်ပြေးလာသည်ဟု တမန်တော်မူစာထင်မှတ်၏။"
        },
        {
            "chapter": 20,
            "verse": 67,
            "text": "၆၇။\tထိုအခါတမန်တော်မူစာ၌ ကြောက်လန့်သောစိတ်ပေါ်လာ၏။"
        },
        {
            "chapter": 20,
            "verse": 68,
            "text": "၆၈။\tငါအရှင်မြတ်က အို--မူစာ၊ မကြောက်ရွံ့လင့်၊ သင်သည် သူတို့ထက် သာလွန်မြင့်မြတ်၏။"
        },
        {
            "chapter": 20,
            "verse": 69,
            "text": "၆၉။\tသင်၏လက်ျာလက်တွင်းရှိသောအရာကို ပစ်ချလော့၊ ထိုအရာသည် သူတို့ဖန်တီးသမျှကို မျိုပစ်လိမ့်မည်၊ မှတ်သားလော့၊ သူတို့ဖန်တီးသောအရာသည် မှော်ဆရာတို့၏ ဥပါယ်တမည်သာဖြစ်သည်။ မှော်ဆရာသည် မိမိအတတ်ပညာတွင် မည်မျှပင်တတ်မြောက်ငြားသော်လည်း သူတို့သည် မအောင်မြင်နိုင်ချေဟု ဗျာဒိတ်ပေး တော်မူ၏။"
        },
        {
            "chapter": 20,
            "verse": 70,
            "text": "ရဝ။\tမှော်ဆရာတို့သည် တပြိုင်နက်ဝပ်တွားဦးညွတ်ချကြ၍ အကျွနု်ပ်တို့သည် ဟာရွန်နှင့်မူစာတို့၏အရှင်သခင်အား ယုံကြည်ကြပါ၏ဟု ဆိုကြ၏။"
        },
        {
            "chapter": 20,
            "verse": 71,
            "text": "ရ၁။\tဖာရောမင်းက အကျွနု်ပ်အမိန့်မပေးမီ သင်တို့သည် သူ့ကို ယုံကြည်၊ ဆရာတင်ကြသလော၊ မှတ်သားကြလော့၊ သူသည် သင်တို့အား ဝိဇ္ဇာအတတ်ကို သင်ပေးသောသင်တို့၏အကြီးအကဲဖြစ်၏။ ယခုအကျွနု်ပ်သည် သင်တို့၏ ခြေလက်များကို လက်ျာလက်ဝဲဘက်ယဘက်လှည့်၍ ဖြတ်ပြီးလျှင် စွန်ပလွန်ပင်၏ ပင်စည်များတွင် အမှန်ပင် ကားတိုင်တင်၍ ကွပ်မျက်မည်၊ ထိုအခါသင်တို့သည် ငါတို့အနက်ဘယ်သူသည် သာလွန်ပြင်းထန်ကြမ်းကြုတ် သော ကြာရှည်သောအပြစ်ဒဏ်ကို ပေးနိုင်သည်ကို အသေအချာသိရလတ္တံ့ဟု ခြိမ်းခြောက်ပြောဆို၏။"
        },
        {
            "chapter": 20,
            "verse": 72,
            "text": "ရ၂။\tသူတို့ကလည်း အကျွနု်ပ်တို့သည် သင်မင်းကြီးအား အကျွနု်ပ်ထံသို့ ကျရောက်လာသည့်ရှင်းလင်းသောသက်သေ သာဓကများထက်သော်လည်းကောင်း၊ အကျွနု်ပ်တို့၏ အရှင်သခင်ထက်သော်လည်းကောင်း အမြတ်ထားသည် မဟုတ်ချေ၊ ထို့ကြောင့်အသင်မင်းကြီးသည် ပေးလိုသောအပြစ်ဒဏ်ကို ပေးပါတော့၊ အသင်မင်းကြီးသည် အကျွနု်ပ်တို့အား ဤလောကီဘဝကိုသာ ဆုံးရှုံးစေနိုင်မည်။"
        },
        {
            "chapter": 20,
            "verse": 73,
            "text": "ရ၃။\tမှတ်သားပါလော့၊ အလ္လာဟ်အရှင်မြတ်သည် အကျွနု်ပ်တို့အား မိမိတို့အပြစ်များကို လွှတ်တော်မူပါရန်၊ ထို့အပြင် သင်မင်းကြီးက အတင်းအကျပ်ခိုင်းစေ၍ ကျွနု်ပ်တို့ပြုလုပ်ရသောမှော်ဆရာဝိဇ္ဇာအတတ်၏ အပြစ်များကို ခွင့်လွှတ် တော်မူပါရန်၊ အကျွန်ုပ်တို့သည် မိမိတို့၏အရှင်သခင်အား ယုံကြည်ကိုးကွယ်ပါ၏။ အလ္လာဟ်အရှင်မြတ်သည် သာလွန်မြင့်မြတ်၍ နိစ္စထာဝရဖြစ်တော်မူ၏ဟု တုံ့ပြန်ဆိုကြ၏။"
        },
        {
            "chapter": 20,
            "verse": 74,
            "text": "ရ၄။\tမှတ်သားကြလော့၊ အကြင်သူသည် မိမိ၏ကျေးဇူးတော်သခင်ထံသို့ ဒုစရိုက်ကောင်အဖြစ်ဖြင့် လာအ့ံ၊ ထိုသူ အတွက် ငရဲအမှန်ပင်ရှိ၏၊ ထိုငရဲ၌သူသည် အသက်သေရမည်လည်းမဟုတ်၊ အသက်ရှင်ရမည်လည်းမဟုတ်ချေ။"
        },
        {
            "chapter": 20,
            "verse": 75,
            "text": "ရ၅။\tသို့သော်အကြင်သူတို့သည် အလ္လာဟ်အရှင်မြတ်ထံတော်သို့ ကုသိုလ်ကောင်းမှုပွားများခဲ့ပြီးသောယုံကြည်သူအဖြစ် ဖြင့် လာကြအ့ံ၊ ထိုသူအတွက် မြင့်မြတ်သောဘုံနန်းပြဿဒ်များရှိ၏။"
        },
        {
            "chapter": 20,
            "verse": 76,
            "text": "ရ၆။\tနိဗ္ဗာန်ဥယျာဉ်တော်များရှိ၏။ထိုဥယျာဉ်တော်အောက်၌ မြစ်ချောင်းအသွယ်သွယ်စီးဆင်းလျက်ရှိ၏။ ထိုနေရာမြတ် တွင် သူတို့အမြဲထာဝရနေရကြမည်။ ဤဆုတော်ကြီးသည် ကုသိုလ်ကောင်းမှုဆည်းပူးခဲ့သူ၏ အကျိုးဆက်ပင် ဖြစ်ချေ၏။"
        },
        {
            "chapter": 20,
            "verse": 77,
            "text": "ရ၇။\tအကယ်စင်စစ်ငါသည် တမန်တော်မူစာအား ငါ၏ကျေးကျွန်များကို ယူဆောင်သွားလော့၊ သူတို့အတွက် ပင်လယ် တွင် မြေလမ်းရိုက်ထုတ်လော့၊ သင်တို့သည် လိုက်ဖမ်းမိမည်ကို မကြောက်လင့်၊ ပင်လယ်ကိုလည်း မကြောက် လင့်ဟု ဗျာဒိတ်ပေးတော်မူ၏။"
        },
        {
            "chapter": 20,
            "verse": 78,
            "text": "ရ၈။\tထိုအခါဖွာရောမင်းသည် မိမိ၏ ရဲမက်ဗိုလ်ခြေအမြောက်အမြားနှင့်တကွ တမန်တော်မူစာတို့နောက်သို့ လိုက်ကြ ၏။ သူတို့သည် ပင်လယ်ကို အစ္စရာအီလ်လများကဲ့သို့ ဖြတ်သွားသောအခါ သူတို့အားလုံးသည် ရေနစ်မြုပ် သေဆုံး၏။"
        },
        {
            "chapter": 20,
            "verse": 79,
            "text": "ရ၉။\tဖွာရောမင်းသည် မိမိလူများကို လမ်းမှားသို့ပို့၏၊ သူသည် သူတို့အား လမ်းမှန်ကိ မညွှန်ပြချေ။"
        },
        {
            "chapter": 20,
            "verse": 80,
            "text": "၈ဝ။\tအို--အစ္စရာအီလ်အမျိုးသားတို့ ငါအရှင်မြတ်သည် သင်တို့အား ရန်သူ၏လက်မှ ကယ်နှုတ်တော်မူ၏။ ငါသည် သင်တို့နှင့် မြင့်မြတ်၍ မင်္ဂလာရှိသောတောင်ကဘယံပေါ်တွင် ပဋိညာဉ်ဖွဲ့တော်မူ၏။ ထို့အပြင်သင်တို့ထံသို့ ငုံးနှင့် မန်နကို ချပေးတော်မူ၏။"
        },
        {
            "chapter": 20,
            "verse": 81,
            "text": "၈၁။\tထိုအခါငါက သင်တို့သည် ငါချပေးသနားတော်မူသော မွန်မြတ်သောအစာများကို စားကြလော့၊ သို့သော်အစား မကျူးကြလင့်၊ ကျူးကြလျှင် ငါ၏အမျက်တော်ရှလိမ့်မည်၊ အကြင်သူကို ငါ၏အမျက်တော်ထိအံ့၊ ထိုသူသည် အမှန်ပင်ပျက်စီးဆုံးရှုံးရာ၏။"
        },
        {
            "chapter": 20,
            "verse": 82,
            "text": "၈၂။\tမှတ်သားကြလော့၊ အကြင်သူသည် တရားသံဝေဂရ၏။ ယုံကြည်၏၊ ကုသိုလ်ကောင်းမှုပြုကျင့်၏၊ ထို့နောက် လမ်းမှန်ကို လိုက်အံ့၊ ထိုသူအားငါသည် အပြစ်လွှတ်တော်မူ၏။"
        },
        {
            "chapter": 20,
            "verse": 83,
            "text": "၈၃။\tအို--မူစာ၊ သင်သည် မိမိ၏လူများမှ အဘယ်ကြောင့်ထွက်ပြေးလာခဲ့သနည်းဟု မေးတော်မူ၏။"
        },
        {
            "chapter": 20,
            "verse": 84,
            "text": "၈၄။\tမူစာက အို--အရှင်၊ အကျွနု်ပ်၏လူများသည် အကျွနု်ပ်နောက်သို့ မနီးမဝေးမှ လိုက်လာပါသည်၊ အရှင် ကောင်းစွာနှစ်သက်တော်မူစေခြင်းငှာ အကျွနု်ပ်သည် အရှင့်ရှေ့တော်မှောက်သို့ လာရောက်ပါသည်ဟု တင် လျှောက်၏။"
        },
        {
            "chapter": 20,
            "verse": 85,
            "text": "၈၅။\tအို--မူစာ၊ ငါသည် သင့်ကွယ်ရာ၌ သင့်လူများကို စုံစမ်းတော်မူပြီး၊ ၎င်းတို့အား စာမရီသည် လမ်းမှားသို့ ယူဆောင်သွားလေပြီဟု ဗျာဒိတ်ပေးတော်မူ၏။"
        },
        {
            "chapter": 20,
            "verse": 86,
            "text": "၈၆။\tထိုအခါတမန်တော်မူစာသည် အမျက်ဒေါသထွက်ပြီးလျှင် မချမ်းသာသောစိတ်ဖြင့် မိမိလူများထံသို့ ပြန်သွား၍ ဤသို့ဆို၏၊ ဟယ်-အချင်းတို့၊ သင်တို့၏အရှင်သခင်သည် သင်တို့အား သင့်တင့်လျှောက်ပတ်သောကတိသစ္စာ တော်ကို သင်တို့အပေါ်သို့ ကျရောက်စေခြင်းငှာ အကျွနု်ပ်နှင့်ချိန်းချက်ထားသောကတိသစ္စာကို ဖျက်ကြသလော။"
        },
        {
            "chapter": 20,
            "verse": 87,
            "text": "၈၇။\tသူတို့က အကျွနု်ပ်တို့သည် သင်နှင့်ထားသောကတိသစ္စာကို မိမိတို့အလိုအလျောက်ဖျက်ကြသည်မဟုတ်ချေ၊ အကျွနု်ပ်တို့သည် တစ်မျိုးလုံး၏ရွေငွေတန်ဆာပလာများကို သယ်ပိုးထမ်းဆောင်ရကြ၏။ လေးလံသဖြင့် ၎င်း တို့ကို မီးထဲသို့ ပစ်ချကြ၏။ ယင်းသို့ပြုလုပ်ရန် စာမရီက အကြံပေး၏။"
        },
        {
            "chapter": 20,
            "verse": 88,
            "text": "၈၈။\tထို့နောက်စာမရီသည် သူတို့အတွက် ရွှေရောင်နွားရုပ်ငယ်သွန်းလုပ်လိုက်သော် ထိုနွားရုပ်ငယ်သည် ပကတိနွား ကဲ့သို့ တူ၏။ ထိုအခါသူတို့က ဤနွားရုပ်ငယ်သည် သင်တို့၏ဘုရားသခင်ဖြစ်၏။ မူစာ၏ဘုရားလည်းဖြစ်၏၊ သို့သော်မူစာသည် သတိမေ့လျော့နေ၏ဟု ကြွေးကြော်ကြ၏။"
        },
        {
            "chapter": 20,
            "verse": 89,
            "text": "၈၉။\tထိုနွားရုပ်ငယ်သည် သူတို့အား စကားပြန်မပြောသည်ကိုသော်လည်းကောင်း၊ သူတို့ကို အကျိုးအပြစ်တစ်စုံ တစ်ရာမပေးစွမ်းနိုင်သည်ကိုသော်လည်းကောင်း၊ သူတို့မမြင်ကြသလော။"
        },
        {
            "chapter": 20,
            "verse": 90,
            "text": "၉ဝ။\tတမန်တော်မူစာပြန်မလာမီ တမန်တော်ဟာရွန်က ဟယ်-အချင်းတို့၊ သင်တို့ကို ထိုနွားရုပ်ငယ်ဖြင့် လှည့်စားပြီး အကြောင်းမူကား သင်တို့၏အရှင်သခင်သည် မဟာဂရုဏာတော်အရှင်ဖြစ်တော်မူ၏၊ ထို့ကြောင့်အကျွနု်ပ်နောက် သို့ လိုက်၍ အကျွနု်ပ်အမိန့်ကို နာခံကြလော့ဟု ဟောကြား၏။"
        },
        {
            "chapter": 20,
            "verse": 91,
            "text": "၉၁။\tလူများက တမန်တော်မူစာသည် အကျွနု်ပ်ထံသို့ ပြန်လာသည့်တိုင်အောင် အကျွနု်ပ်တို့သည် နွားရုပ်ငယ်ကို ဆက်လက်ကိုးကွယ်မည်ဟု ဆိုကြ၏။"
        },
        {
            "chapter": 20,
            "verse": 92,
            "text": "၉၂။ ၉၃။ မူစာက အို--ဟာရွန်၊ သူတို့သည် လမ်းမှားသို့သွားသောအခါ သင်သည် သူတို့ထံမှ ထွက်ခွာ၍ အကျွနု်ပ်ထံသို့ မလိုက်လာရအောင် သင့်အား မည်သည်က ဆွဲထားသနည်း၊ သင်သည်လည်း ငါ့အမိန့်ကို မနာခံသလောဟု ဆို၏။"
        },
        {
            "chapter": 20,
            "verse": 93,
            "text": "၉၂။ ၉၃။ မူစာက အို--ဟာရွန်၊ သူတို့သည် လမ်းမှားသို့သွားသောအခါ သင်သည် သူတို့ထံမှ ထွက်ခွာ၍ အကျွနု်ပ်ထံသို့ မလိုက်လာရအောင် သင့်အား မည်သည်က ဆွဲထားသနည်း၊ သင်သည်လည်း ငါ့အမိန့်ကို မနာခံသလောဟု ဆို၏။"
        },
        {
            "chapter": 20,
            "verse": 94,
            "text": "၉၄။\tတမန်တော်ဟာရွန်က အို-အကျွနု်ပ်၏မယ်တော်သား၊ အကျွနု်ပ်၏ မုတ်ဆိတ်၊သို့မဟုတ် အကျွနု်ပ်၏ဦးခေါင်းကို မဆွဲပါနှင့်၊ သင်က အကျွနု်ပ်အား သင်သည် အစ္စရာအီလ်လူမျိုးကို ဂိုဏ်းဂဏကွဲပြားစေ၏။ ထို့အပြင်သင်သည် ငါ့အမိန့်လာအောင် စောင့်မနေဟု ပြစ်တင်မည်ကို စိုးရိမ်ပါသည်ဟု ပြောပြ၏။"
        },
        {
            "chapter": 20,
            "verse": 95,
            "text": "၉၅။\tထိုအခါတမန်တော်မူစာက အို-စာမရီ၊ အသင်ဘာပြောစရာရှိသနည်းဟု မေး၏။"
        },
        {
            "chapter": 20,
            "verse": 96,
            "text": "၉၆။\tသူက အစ္စရာအီလ်အမျိုးသားတို့သည် မသိမမြင်သည်ကို အကျွနု်ပ်သိမြင်၏၊ ထို့ကြောင့်တမန်တော်၏ ခြေရာ တော်မှ သဲတစ်ဆုပ်ကို ယူပြီးလျှင် နွားရုပ်ငယ်အတွင်းသို့ အကျွနု်ပ်ထည့်ထား၏။ ယင်းသို့ပြုလုပ်ရန် အကျွနု်ပ် စိတ်ထဲ၌ အကြံပေါ်လာ၏ဟု ဖြေရှင်း၏။"
        },
        {
            "chapter": 20,
            "verse": 97,
            "text": "၉၇။\tတမန်တော်မူစာသည် ထွက်ခွာသွားလော့၊ မှတ်သားလော့ ဤဘဝတွင် သင်သည် အကျွနု်ပ်ကို မထိနှင့်ဟု ပြောနိုင်၏။ သို့သော်သင်မဖျက်နိုင်သောဂတိသစ္စာတော်သည် သင့်အတွက် အမှန်ပင်ရှိ၏။ သင်ကိုးကွယ်သော သင်၏ဘုရားကို ယခုကြည့်လော့၊ အမှန်ပင်ငါတို့သည် သူ့အား မီးရှို့ပစ်ပြီးလျှင် သူ့ပြာမှုန့်ကို ပင်လယ်ထဲသို့ ပစ်ချမည်ဟု ဆို၏။"
        },
        {
            "chapter": 20,
            "verse": 98,
            "text": "၉၈။\tသင်တို့၏အရှင်သခင်သည် အလ္လာဟ်အရှင်မြတ်သာလျှင် ဖြစ်တော်မူ၏။ အရှင်မြတ်မှတပါး အခြားအရှင်သခင် မရှိချေ၊ အရှင်မြတ်သည် အရာခပ်သိမ်းတို့ကို ဉာာဏ်တော်အတွင်း သိမ်းကြံုးထားတော်မူ၏။"
        },
        {
            "chapter": 20,
            "verse": 99,
            "text": "၉၉။\tဤကဲ့သို့ငါသည် သင်မိုဟမ္မဒ်အား ရှေးဖြစ်နောက်ဟောင်းအချို့တို့ကို ဗျာဒိတ်ပေးတော်မူ၏။ ထို့အပြင်ငါသည် သင့်အား အထံတော်မှ သတိပေးကျမ်းတော်ကို ချပေးသနားတော်မူ၏။"
        },
        {
            "chapter": 20,
            "verse": 100,
            "text": "၁ဝဝ။\tအကြင်သူသည် ထိုကျမ်းတော်ကို ကျောခိုင်းအ့ံ၊ ထိုသူသည် ရှင်ပြန်ထမြောက်ရသောနေ့တော်ကြီး၌ မုချဧကန် ဝန်ထုပ်ကို ထမ်းပိုးရလတ္တံ့။"
        },
        {
            "chapter": 20,
            "verse": 101,
            "text": "၁ဝ၁။\tထိုဝန်ထုပ်ကြီးကို အမြဲပင်ထမ်းပိုးလျက်နေရလတ္တံ့၊ ရှင်ပြန်ထမြောက်ရသောနေ့ကြီး၌ ထိုဝန်ထုပ်သည် အလွန် ဆိုးဝါးယုတ်မာလှပေ၏။"
        },
        {
            "chapter": 20,
            "verse": 102,
            "text": "၁ဝ၂။\tထိုနေ့တော်ကြီးသည် တံပိုးကို မှုတ်သောနေ့ထူးဖြစ်၏၊ ထိုနေ့တော်ကြီး၌ အပြစ်ထိုက်သူတို့ကို စုဝေးစေတော် မူ၏၊ သူတို့သည် ကြောက်ရွံ့ခြင်းဖြင့် မျက်စိမျက်ဆန်ပျက်လျက်ရှိကြ၏။"
        },
        {
            "chapter": 20,
            "verse": 103,
            "text": "၁ဝ၃။\tသူတို့သည် အချင်းချင်း အချင်းတို့၊ သင်တို့သည် ဆယ်ရက်မျှသာနေခဲ့ကြသည်ဟု တီးတိုးပြောဆိုကြ၏။"
        },
        {
            "chapter": 20,
            "verse": 104,
            "text": "၁ဝ၄။\tသူတို့အနက် အကျင့်စရိုက်အမွန်မြတ်ဆုံးသောသူက သင်တို့သည် တစ်ရက်မျှသာကြာခဲ့ကြသည်ဟုဆိုသည်ကို ငါအရှင်မြတ်ကောင်းစွာသိကြားတော်မူ၏။"
        },
        {
            "chapter": 20,
            "verse": 105,
            "text": "၁ဝ၅။\tအို--မိုဟမ္မဒ်၊ သူတို့က တောင်ကြီးတောင်ငယ်တို့သည် ထိုနေ့တော်ကြီး၌ အသို့ဖြစ်ရအ့ံနည်းဟု သင့်အား မေးမည်၊ သင်ပြောလော့၊ အကျွနု်ပ်၏အရှင်သခင်သည် တောင်များကို မြေမှုန့်အတိ ဖျက်ဆီးကြဲဖြန့်တော်မူမည်။"
        },
        {
            "chapter": 20,
            "verse": 106,
            "text": "၁ဝ၆။\tပထဝီမြေကြီးကို လွင်လဟာကြီးဖြစ်စေတော်မူမည်။"
        },
        {
            "chapter": 20,
            "verse": 107,
            "text": "၁ဝ၇။\tသင်တို့သည် မြေပေါ်တွင် ကုန်း၊ ကျင်း၊ တွင်း၊ ချောက်၊ ထုံးအိုင်၊ အငူစသည်များကို အနည်းငယ်မျှမြင်ရမည် မဟုတ်ချေ။"
        },
        {
            "chapter": 20,
            "verse": 108,
            "text": "၁ဝ၈။\tထိုနေ့တော်ကြီး၌ သူတို့သည် လိမ်လည်ကောက်ကျစ်ခြင်းကင်းမဲ့သောဆင့်ခေါ်သူနောက်သို့ လိုက်ကြရလတ္တံ့၊ မဟာဂရုဏာတော်အရှင်အား ကြောက်ရွံ့ခြင်းဖြင့် အသံများတို့သည် ဆိတ်ငြိမ်လျက်ရှိလတ္တံ့၊ သင်သည် တီးတိုးစကားပြောဆိုသံမှတပါး တစ်စုံတစ်ခုသောအသံကို ကြားရမည်မဟုတ်ချေ။"
        },
        {
            "chapter": 20,
            "verse": 109,
            "text": "၁ဝ၉။\tထိုနေ့တော်ကြီး၌ မဟာဂရုဏာတော်သခင်ခွင့်ပြုထားတော်မူသောသူ၏ တောင်းပန်ကယ်နှုတ်ခြင်းမှတပါး အခြား တောင်းပန်ကယ်နှုတ်ခြင်းသည် အကျိုးမပေးချေ၊ ထိုအခွင့်ရသူ၏ တောင်းပန်ခြင်းကို လက်ခံတော်မူ၏။"
        },
        {
            "chapter": 20,
            "verse": 110,
            "text": "၁၁ဝ။\tအလ္လာဟ်အရှင်မြတ်သည် လူသားတို့၏အတိတ်၊ အနာဂတ်အလုံးစုံကို သိတော်မူ၏၊ သူတို့သည် ၎င်းကိုမသိ နိုင်ချေ။"
        },
        {
            "chapter": 20,
            "verse": 111,
            "text": "၁၁၁။\tအသက်ရှိတော်မူထသော နိစ္စထာဝရအရှင်သခင်၏ မျက်မှောက်တော်ဝယ်လူခပ်သိမ်းတို့သည် မျက်နှာအောက်ချ နှိမ့်ချလျက်ရှိကြ၏၊ အကြင်သူသည် ဒုစရိုက်မကောင်းမှုပြုခြင်းဝန်ထုပ်ကြီးကို ထမ်းပိုရ၏၊ ထိုသူသည် ထိုနေ့တော် ကြီး၌ ဆုံးရှုံးပျက်စီးမှုအမှန်ပင်ဖြစ်၏။"
        },
        {
            "chapter": 20,
            "verse": 112,
            "text": "၁၁၂။\tသို့သော်အကြင်သူသည် ယုံကြည်သူဖြစ်၍ သုစရိုက်ကောင်းမှုအချို့ကို ပြုလုပ်ခဲ့၏။ ထိုသူသည် မိမိဆုလာဘ်နှင့် ပတ်သက်၍ မတရားတွန့်တိုမှုများကို မစိုးရိမ်မကြောက်ကြရချေ။"
        },
        {
            "chapter": 20,
            "verse": 113,
            "text": "၁၁၃။\tအို--တမန်တော်၊ ငါသည် ကုရ်အာန်ကျမ်းတော်မြတ်ကို အာရဗီဘာသာဓမ္မဒေသနာတော်ကြီးအဖြစ်ဖြင့် ထုတ် ပြန်ချပေးတော်မူ၏။ သူတို့သည် ဒုစရိုက်မကောင်းမှုကို ရှောင်ရှားစေခြင်းငှာသော်လည်းကောင်း၊ တရားကျစေ ခြင်းငှာသော်လည်းကောင်း၊ ထိုကျမ်းတော်ကြီး၌ လူသားတို့ကို အပြစ်ဒဏ်တော်အချို့နှင့် ခြိမ်းခြောက်ထားတော် မူ၏။"
        },
        {
            "chapter": 20,
            "verse": 114,
            "text": "၁၁၄။\tအလ္လာဟ်အရှင်မြတ်သည် ဘုရင်အစစ်ဖြစ်တော်မူပါ၏၊ အလွန်ကြီးကျယ်မြင့်မြတ်တော်မူလှပါ၏၊ အို--မိုဟမ္မဒ်၊ သင့်ထံသို့ အလ္လာဟ်အရှင်မြတ်သည် ကုရ်အာန်ကျမ်းတော်မြတ်ကို ထုတ်၍ ချပေးသနားတော်မူရာ၌ ဂါထာ တစ်ပုဒ်စုံလင်စွာမကျရောက်မီ ထိုဂါထာကို ဆောလျင်စွာထုတ်ဖော်ဟောပြောခြင်းကို မပြုလင့်၊ သို့သော် အို--အကျွနု်ပ်၏အရှင်သခင်၊ အကျွန်ုပ်၌ ပညာပွားများစေတော်မူပါဟု ဆုတောင်းလော့။"
        },
        {
            "chapter": 20,
            "verse": 115,
            "text": "၁၁၅။\tမုချဧကန်ရှေးအထက်ကျော်ကာရီက ငါအရှင်မြတ်သည် တမန်တော်အာဒမ်နှင့် ပဋိညာဉ်စာချုပ်ချုပ်တော်မူ၏၊ သို့သော်သူသည် မိမိကတိသစ္စာကို မေ့လျော့၏၊ သူ၌ တည်ကြည်ခိုင်မြဲခြင်းကို ငါတွေ့တော်မမူချေ။"
        },
        {
            "chapter": 20,
            "verse": 116,
            "text": "၁၁၆။\tငါအရှင်မြတ်သည် ကောင်းကင်တမန်တော်တို့အား သင်တို့သည် အာဒမ်ရှေ့တွင် ဝပ်တွားဦးညွတ်ချကြလော့ဟု ဗျာဒိတ်ချတော်မူသောအခါ အီဗလစ်မှတပါး တမန်တော်အားလုံးသည် ဦးညွတ်ကြ၏၊ အီဗလစ်သည် ငြင်းဆန်၏။"
        },
        {
            "chapter": 20,
            "verse": 117,
            "text": "၁၁၇။\tထို့ကြောင့်ငါသည် အို--အာဒမ်၊ အီဗလစ်သည် သင်နှင့်သင်၏ မယားတို့၏ ရန်သူကြီးဖြစ်၏၊ ထို့ကြောင့်သူသည် သင်တို့နှစ်ယောက်အား ဥယျာဉ်တော်မှ မနှင်ထုတ်ေစေလင့်၊ သို့နှင်ထုတ်လျှင် သင်တို့သည် ပင်ပန်းဆင်းရဲခြင်း နှင့်တွေ့ကြံုရကြလတ္တံ့။"
        },
        {
            "chapter": 20,
            "verse": 118,
            "text": "၁၁၈။\tသင်သည် ဥယျာဉ်တော်၌ မွတ်သိပ်ဆာလောင်ခြင်းကို ခံရမည်မဟုတ်၊ အဝတ်မဲ့နေရမည်လည်းမဟုတ်ချေ။"
        },
        {
            "chapter": 20,
            "verse": 119,
            "text": "၁၁၉။\tဥယျာဉ်တော်အတွင်း၌ သင်သည် ရေငတ်ခြင်းကို ခံရမည်မဟုတ်၊ နေရှိန်တောက်လောင်ပူပြင်းခြင်းကိုလည်း ခံရမည်မဟုတ်ချေဟု ဗျာဒိတ်ပေးတော်မူ၏။"
        },
        {
            "chapter": 20,
            "verse": 120,
            "text": "၁၂ဝ။\tသို့သော်ရှိုင်တွာန်မာရ်နတ်သည် သူ့အား အို--အာဒမ်၊ အကျွနု်ပ်သည် သင့်အား အမြဲမသေသော၊ မကုန်ခမ်းနိုင် သောတန်ခိုးရှိသောသစ်ပင်ကို ပြရမည်လောဟု မေးမြန်း၏။"
        },
        {
            "chapter": 20,
            "verse": 121,
            "text": "၁၂၁။\tထို့နောက်သူတို့သမီးမောင်နှံသည် ထိုအပင်မှ အသီးကို စားကြ၏၊ ထိုအခါသူတို့သည် မိမိအချည်းနှီးရှိသည်ကို မြင်ကြ၏၊ ရှက်ကြောက်လာကြ၏၊ မိမိတို့ကိုယ်အင်္ဂါကို ဥယျာဉ်တော်ရှိ သစ်ရွက်အချို့နှင့်ဖုံးအုပ်စပြုကြ၏။ အာဒမ်သည် မိမိ၏အရှင်သခင်အား မနာခံ၊ ထို့ကြောင့်သူသည် လမ်းလွဲသွား၏။"
        },
        {
            "chapter": 20,
            "verse": 122,
            "text": "၁၂၂။\tထို့နောက်သူ၏ကျေးဇူးတော်သခင်သည် သူ့အား ပြန်ရွေးကောက်တော်မူ၏၊ အမျက်ပြေတော်မူ၍ လမ်းပြတော် မူ၏။"
        },
        {
            "chapter": 20,
            "verse": 123,
            "text": "၁၂၃။\tအရှင်မြတ်က သင်တို့နှစ်ဦးသည် ဥယျာဉ်တော်မှ ချက်ခြင်းထွက်သွားကြလော့၊ သင်တို့သည် ရန်သူများဖြစ် ကြလတ္တံ့၊ သို့သော်သင်တို့ထံသို့ ငါ့အထံတော်မှ အဆုံးအမတော်ကျရောက်လာသောအခါ အကြင်သူသည် ထိုညွှန်ပြချက်ကို လိုက်နာ၏၊ ထိုသူသည် လမ်းမှားသို့ ရောက်မည်မဟုတ်၊ ပျက်စီးဆုံးရှုံးခြင်းသို့လည်း ဆိုက်ရောက်မည်မဟုတ်ချေ။"
        },
        {
            "chapter": 20,
            "verse": 124,
            "text": "၁၂၄။\tသို့သော်အကြင်သူသည် ငါ့အား တသဝတ်ပြုခြင်းမှ လှည့်သွားအ့ံ၊ ထိုသူ၏ဘဝသည် အလွန်ကျဉ်းမြောင်းပင်ပန်း သောဘဝဖြစ်မည်၊ ငါသည် သူ့ကို မျက်ကန်းအဖြစ်ဖြင့် ရှင်ပြန်ထမြောက်ရသောနေ့တော်ကြီး၏ စည်းဝေးပွဲသဘင် သို့ ယူဆောင်တော်မူမည်ဟု ဗျာဒိတ်တော်မူ၏။"
        },
        {
            "chapter": 20,
            "verse": 125,
            "text": "၁၂၅။\tထိုသူက အို--အကျွနု်ပ်၏ အရှင်သခင်၊ အကျွနု်ပ်သည် မျက်စိမြင်လေ့ရှိပါလျက် အကျွနု်ပ်အား ဤနေရာသို့ အဘယ်ကြောင့်မျက်ကန်းအဖြစ်ဖြင့် ယူဆောင်ခဲ့တော်မူပါသနည်းဟု တင်လျှောက်လတ္တံ့။"
        },
        {
            "chapter": 20,
            "verse": 126,
            "text": "၁၂၆။\tအရှင်မြတ်က ယင်းသို့ဖြစ်ရမည်၊ ငါ၏နှုတ်ကပတ်တော်များ သင့်ထံသို့ကျရောက်၏၊ သို့သော်သင်သည် တရား တော်ကို မေ့လျော့နေ၏၊ ထိုနည်းတူသင်သည် ဤနေ့တော်ကြီး၌ မေ့လျော့ခြင်းကို ခံစားရ၏ဟု မိန့်တော်မူလတ္တံ့။"
        },
        {
            "chapter": 20,
            "verse": 127,
            "text": "၁၂၇။\tငါသည် ဒုစရိုက်မှုကို ကျူးလွန်ပွားများ၍ မိမိ၏အရှင်သခင်ချပေးသနားတော်မူသောနှုတ်ကပတ်တော်များကို မယုံကြည်သောသူအား ယင်းကဲ့သို့ဆုံးမစီရင်တော်မူ၏၊ စင်စစ်အားဖြင့် နောင်တမလွန်ဘဝ၏ အပြစ်ဒဏ်သည် သာလွန်ခက်ထန်လတ္တံ့၊ ကြာရှည်လတ္တံ့။"
        },
        {
            "chapter": 20,
            "verse": 128,
            "text": "၁၂၈။\tကျမ်းမြတ်ကုရ်အာန်သည် သူတို့အား ၎င်းတို့ထက်ရှေးကျသောလူမျိုးအဆက်များစွာကို သုတ်သင်ရှင်းလင်းပြီး လေကြောင်းကို ညွှန်ပြသောကျမ်းတော်မဟုတ်လော၊ သူတို့သည် ရှေးလူဟောင်းများ၏ မြို့ရွာနယ်ပယ်ကို ဖြတ်သန်းသွားလာနေကြ၏၊ မှတ်သားကြလော့၊ ဤအခြင်းအရာ၌ စဉ်းစားဆင်ခြင်တတ်သူတို့အဖို့အရာ နိမိတ် လက္ခဏာအ့ံဖွယ်တော်များပါရှိ၏။"
        },
        {
            "chapter": 20,
            "verse": 129,
            "text": "၁၂၉။\tအို--တမန်တော်၊ သင်၏အရှင်သခင်သည် အမိန့်တော်ချမှတ်၍ အချိန်သတ်မှတ်ထားတော်မူပြီ၊ မဟုတ်လျှင် ဤကမ္ဘာလောကကြီးဝယ် ချက်ခြင်းလက်ငင်းတရားစီရင်တော်မူလတ္တံ့။"
        },
        {
            "chapter": 20,
            "verse": 130,
            "text": "၁၃ဝ။\tထို့ကြောင့်သင်သည် သူတို့ပြောဆိုစွပ်စွဲခြင်းကို သည်းခံလော့၊ နေမထွက်မီ နေမဝင်မီအချိန်ကာလ၌ သင်၏ အရှင်သခင်၏ ဂုဏ်ကျေးဇူးတော်ကို ချီးကျူးလော့၊ ညအချိန်နှင့် နေ့အစအဆုံးတွင်လည်း ဆွလားသ်ဝတ်ပြုလော့၊ အလ္လာဟ်အရှင်မြတ်သည် သင့်ကို လက်ခံတော်မူစေခြင်းငှာ ယင်းသို့ကောင်းမှုကို ဆောက်တည်လော့။"
        },
        {
            "chapter": 20,
            "verse": 131,
            "text": "၁၃၁။\tထို့အပြင်သူတို့အနက် အချို့သောဇနီးမောင်နှံတို့အား ပေးသနားတော်မူသောလောကစည်းစိမ်တို့ကို သင်သည် မျက်စိမျက်စောင်းမျှငဲ့စောင်း၍ မကြည့်လင့်၊ အမှန်မှာငါသည် ထိုသူတို့အား ထိုစည်းစိမ်ချမ်းသာနှင့်စုံစမ်းတော် မူ၏။ သင်၏အရှင်သခင်၏ စည်းစိမ်ဥစ္စာတော်သည် သာလွန်မြင့်မြတ်၏၊ သာလွန်တည်တန့်၏။"
        },
        {
            "chapter": 20,
            "verse": 132,
            "text": "၁၃၂။\tထို့အပြင်သင်သည် မိမိလူများကို ဆွလားသ်ဝတ်ပြုရန် ဆင့်ဆိုလော့၊ ထိုဝတ်၌ တည်ကြည်ခိုင်မြဲလော့၊ ငါ သည် သင့်ထံမှ ရိက္ခာတောင်းတော်မမူချေ၊ ငါကသာလျှင် သင်တို့ကို ရိက္ခာပေးသနားတော်မူ၏၊ ဤဆုတော် သည် သူတော်ကောင်းတို့အဖို့သာလျှင်ဖြစ်သည်။"
        },
        {
            "chapter": 20,
            "verse": 133,
            "text": "၁၃၃။\tထို့အပြင်မိစ္ဆာမိုက်တို့က ရှင်မိုဟမ္မဒ်သည် ၎င်း၏အရှင်သခင်ထံမှ အ့ံဖွယ်သရဲတစ်ပါးပါးကို ယူဆောင်လာခဲ့လျှင် တော်လေစွဟု ဆိုကြ၏၊ သူတို့ထံသို့ ရှေးကျမ်းတော်ဟောင်းများတွင် ပါရှိသောအကြောင်းအရာများမှန်ကန် ကြောင်းကို ထောက်ခံသောသက်သေခံချက်များကျရောက်လာပြီမဟုတ်လော။"
        },
        {
            "chapter": 20,
            "verse": 134,
            "text": "၁၃၄။\tအို--တမန်တော်၊ ငါအရှင်မြတ်သည် သင့်ကို တမန်တော်ရာထူးဖြင့် စေလွှတ်တော်မမူမီ ထိုသူတို့အား အပြစ်ဒဏ်တပ်ရိုက်ဖျက်ဆီးခဲ့လျှင် သူတို့သည် အို--အကျွနု်ပ်တို့၏အရှင်သခင်၊ အကယ်၍အရှင်သည် အကျွနု်ပ် တို့ထံသို့ တမန်တော်တစ်ပါးပါးကို စေလွှတ်တော်မူခဲ့ပါလျှင် အကျွနု်ပ်သည် ဤကဲ့သို့အောက်ကျနောက်ကျ အရှက်တကွဲမဖြစ်ရမီ အရှင်၏ပညတ်တရားတော်များကို တသွေမတိမ်းလိုက်နာဆောင်ရွက်ခဲ့ပါမည်ဟု မုချဧကန် လျှောက်တင်ကြမည်သာတည်း။"
        },
        {
            "chapter": 20,
            "verse": 135,
            "text": "၁၃၅။\tအို--တမန်တော်၊ သင်တို့သည် စောင့်ဆိုင်းနေကြဦးလော့၊ သင်တို့သည် ကာလမကြာမြင့်မီ အဘယ်သူတို့သည် တရားလမ်းမှန်ကို ရရှိသည်၊ အဘယ်သူသည် မှန်ကန်သည်တို့ကို သိမြင်ကြရလတ္တံ့။"
        }
    ]
}